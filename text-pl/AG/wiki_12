<doc id="829355" url="https://pl.wikipedia.org/wiki?curid=829355" title="Sopwith Tabloid">
Sopwith Tabloid

Sopwith Tabloid – brytyjski jednomiejscowy dwupłatowy samolot sportowy, jeden z pierwszych zbudowanych przez wytwórnię lotniczą Sopwith Aviation Company. Nazwa "Tabloid" pochodzi od małego formatu gazety i miała zaznaczyć małe wymiary samolotu. Pojawienie się maszyny wzbudziło dużą sensację ze względu na jej dużą zwrotność i doskonałe parametry lotne w porównaniu z ówcześnie popularnymi samolotami jednopłatowymi. W okresie I wojny światowej wykorzystywany jako szybki samolot rozpoznawczy oraz w misjach bombowych.
Historia.
Pierwsza wersja samolotu Sopwith Tabloid została oblatana w listopadzie 1913 roku. Był to dwumiejscowy samolot sportowy z siedzeniami umieszczonymi obok siebie. Płaty nie posiadały lotek, ale wyginane elastyczne końcówki krawędzi spływu. Pierwsza wersja maszyny była napędzana silnikiem rotacyjnym Gnôme Monosoupape o mocy 80 KM (60 kW) i podczas testów w locie, pilotowana przez Harry'ego Hawkera osiągnęła prędkość 148 km/h z pasażerem na pokładzie, a wzbicie się na pułap 366 metrów (1200 stóp) zajmowało tylko minutę.
20 kwietnia 1914 roku specjalnie przebudowany samolot Tabloid nazwany Schneider, wyposażony w pływaki i mocniejszy silnik Gnôme Monosoupape o mocy 100 KM (75 kW) wygrał zmagania wodnosamolotów o Puchar Schneidera w Monako.
Jednomiejscowa wersja samolotu Sopwith Tabloid z silnikiem o mocy 100 KM (75 kW) weszła do produkcji w 1914 roku i 36 egzemplarzy trafiło na wyposażenie Royal Flying Corps i Royal Naval Air Service. W momencie wybuchu I wojny światowej maszyny te zostały przerzucone do Francji i używane jako szybkie samoloty rozpoznawcze. Niektóre samoloty wyposażono w zainstalowany na górnym płacie karabin maszynowy Lewis kalibru .303 cala (7,7 mm) strzelający ponad płaszczyzną śmigła, inne zaś w taki sam karabin na kadłubie strzelający przez śmigło. Ze względu na brak synchronizatorów konieczne było instalowanie na łopatach śmigieł stalowych blach i klinów odbijających własne pociski.
Sporadycznie Sopwith Tabloid był wykorzystywany także jako bombowiec przenosząc dwie bomby o masie 9 kg. Pierwsze naloty na pozycje niemieckie rozpoczęto 22 września 1914. Najsłynniejszą misją bombową Tabloidów był nalot z dnia 8 października 1914 roku dwóch należących do RNAS maszyn na hangary niemieckich Zeppelinów w Kolonii i Düsseldorfie. W Kolonii nie doszło do lokalizacji celów dlatego zbombardowano stację kolejową, natomiast w Düsseldorfie z pułapu 200 metrów zostały zrzucone dwie bomby, które zniszczyły sterowiec "Zeppelin Z.IX".
W międzyczasie podjęto próby zbudowania na podstawie wodnosamolotu Schneider, operującego z okrętów Royal Navy takich jak HMS Engadine, HMS Ben-my-Chree czy HMS Rivierra, samolotu morskiego, ale bez sukcesu. Modyfikacje maszyny, w tym wymiana silnika na mocniejszy 110 konny Clerget doprowadziły do powstania innej, tym razem udanej konstrukcji hydroplanu Sopwith Baby, który wkrótce został wprowadzony do służby.
Samoloty Sopwith Tabloid zostały wycofane z uzbrojenia na początku 1915 roku.
Opis konstrukcji.
Sopwith Tabloid był samolotem konstrukcji drewnianej krytej płótnem i blachą stalową. W kadłubie o przekroju prostokątnym znajdowała się jedna kabina pilota, umieszczona za płatem górnym. Przednią część kadłuba, zabudowano blachą stalową w postaci opływowej, ostro zakończonej osłony silnika rotacyjnego. Na końcu kadłuba znajdował się mały trójkątny statecznik pionowy z owalnym sterem kierunku. Stery wysokości o owalnym obrysie zainstalowano w przedniej części ogona na wysokości statecznika pionowego. Skrzydła o obrysie prostokątnym, oba płaty o tej samej rozpiętości, wzmocnione podwójnymi prostymi zastrzałami oraz odciągami stalowymi. Podwozie główne miało postać dwóch dużych kół zainstalowanych do kadłuba, wraz z długimi płozami wychodzącymi poza obrys śmigła i chroniącymi je przed uderzeniem w ziemię. Pod ogonem znajdowała się płoza.

</doc>
<doc id="829358" url="https://pl.wikipedia.org/wiki?curid=829358" title="Poryblin jeziorny">
Poryblin jeziorny

Poryblin jeziorny ("Isoëtes lacustris" L.) – gatunek roślin z klasy widłaków różnozarodnikowych. Rośnie w zbiornikach wodnych Syberii, Europy i w Ameryce Północnej. W Polsce występuje głównie na Pomorzu Zachodnim, w regionie o największej koncentracji jezior lobeliowych. Znane jest także stanowisko w Karkonoszach.
Ekologia.
Oligotroficzne zbiorniki o podłożu piaszczystym lub piaszczysto-mulistym o dużej przejrzystości wód i ubogich w substancje odżywcze. Preferuje płytkie wody w strefie głębokości od 3 do 4 m Hydrofit. W klasyfikacji zbiorowisk roślinnych gatunek charakterystyczny dla All. "Isöetion lacustris", Ass. "Isöetetum lacustris".
Zastosowanie.
Roślina jest stosowana jako ozdobna do zimnowodnego akwarium.
Zagrożenia i ochrona.
Gatunek objęty w Polsce ścisłą ochroną gatunkową od 1983 roku. 
Kategorie zagrożenia gatunku:
Zagrożenie dla rośliny stanowią zanieczyszczenia jezior i glony zarastające ich naturalne stanowiska w zbiornikach wodnych.

</doc>
<doc id="829359" url="https://pl.wikipedia.org/wiki?curid=829359" title="Bernried am Starnberger See">
Bernried am Starnberger See

Bernried am Starnberger See – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Oberland, w powiecie Weilheim-Schongau. Leży około 12 km na wschód od Weilheim in Oberbayern, nad jeziorem Starnberger See, przy linii kolejowej Kochel am See – Monachium.
Polityka.
Wójtem gminy jest Josef Steigenberger z ÜFWG, rada gminy składa się z 14 osób.

</doc>
<doc id="829360" url="https://pl.wikipedia.org/wiki?curid=829360" title="China Open (snooker)">
China Open (snooker)

China Open – profesjonalny, rankingowy turniej snookerowy.
Historia.
Turniej po raz pierwszy został zorganizowany w roku 1997 pod nazwą China International i był to turniej nierankingowy. Dwa lata później, w 1999 zawody otrzymały status rankingowy. W tym samym roku, ale w kolejnym sezonie nazwa turnieju została zmieniona na China Open. Z powodu nieopłacalności rozgrywania turniej został wycofany ze snookerowego kalendarza rozgrywek na sezon 2001/2002.
Wydarzenie zostało reaktywowane po trzech sezonach, w sezonie 2004/05 pod nazwą China Open, z powodu narastającej popularności snookera w Chinach. Turniej w takiej formie rozgrywany jest do dzisiaj.
Ze względu na epidemię zachorowań wywołanych zakażeniem koronawirusem 2019-nCoV, edycja turnieju w roku 2020 została odwołana.
Turniej rozgrywany jest w Pekinie, na Uniwersytecie Pekińskim. Terminem rozgrywania turnieju jest marzec lub przełom marca i kwietnia.

</doc>
<doc id="829362" url="https://pl.wikipedia.org/wiki?curid=829362" title="Hohenpeißenberg">
Hohenpeißenberg

Hohenpeißenberg – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Oberland, w powiecie Weilheim-Schongau. Leży około 12 km na południowy zachód od Weilheim in Oberbayern, przy drodze B472 i linii kolejowej Weilheim in Oberbayern – Augsburg.
Polityka.
Wójtem gminy jest Thomas Dorsch z CSU, rada gminy składa się z 16 osób.

</doc>
<doc id="829363" url="https://pl.wikipedia.org/wiki?curid=829363" title="Synagoga Zalmy Szpichlera w Łodzi">
Synagoga Zalmy Szpichlera w Łodzi

Synagoga Zalmy Szpichlera w Łodzi – prywatny dom modlitwy znajdujący się w Łodzi, przy ulicy Aleksandrowskiej 4, obecnie noszącej imię Bolesława Limanowskiego.
Synagoga została zbudowana w 1904 roku, z inicjatywy Zalmy Henocha Szpichlera. Podczas II wojny światowej, Niemcy zdewastowali synagogę.

</doc>
<doc id="829365" url="https://pl.wikipedia.org/wiki?curid=829365" title="Polling (powiat Weilheim-Schongau)">
Polling (powiat Weilheim-Schongau)

Polling – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Oberland, w powiecie Weilheim-Schongau. Leży około 5 km na południe od Weilheim in Oberbayern, przy drodze B2, B472 i linii kolejowej Monachium - Innsbruck.
Polityka.
Wójtem gminy jest Helmut Böhm z WG, wcześniej urząd ten obejmował Dominikus Weiß, rada gminy składa się z 16 osób.
Oświata.
W gminie znajduje się przedszkole (74 miejsca) oraz szkoła podstawowa (6 klas, 129 uczniów).

</doc>
<doc id="829371" url="https://pl.wikipedia.org/wiki?curid=829371" title="Synagoga Dawida Ofenbacha w Łodzi">
Synagoga Dawida Ofenbacha w Łodzi

Synagoga Dawida Ofenbacha w Łodzi – prywatny dom modlitwy znajdujący się w Łodzi, przy ulicy Aleksandrowskiej 7, obecnie Bolesława Limanowskiego.
Synagoga została zbudowana w czerwcu 1900 roku, z inicjatywy Dawida Ofenbacha. Mogła ona pomieścić około 20 osób. Podczas II wojny światowej Niemcy zdewastowali synagogę.

</doc>
<doc id="829372" url="https://pl.wikipedia.org/wiki?curid=829372" title="British Open">
British Open

British Open - profesjonalny, rankingowy turniej snookerowy rozgrywany w Anglii w latach 1980–2004 oraz od 2021.
Turniej odbywał się w okolicach sierpnia. Nie jest rozgrywany sezonu 2005/06-sezonu 2020/21.

</doc>
<doc id="829373" url="https://pl.wikipedia.org/wiki?curid=829373" title="Prawo jednej ceny">
Prawo jednej ceny



</doc>
<doc id="829376" url="https://pl.wikipedia.org/wiki?curid=829376" title="Wessobrunn">
Wessobrunn

Wessobrunn – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Oberland, w powiecie Weilheim-Schongau. Leży około 10 km na północny zachód od Weilheim in Oberbayern.
Polityka.
Wójtem gminy jest Helmut Dinter (Die Liste für ALLE), wcześniej urząd ten obejmowała Hertha-Brigitte Lang, rada gminy składa się z 14 osób.

</doc>
<doc id="829378" url="https://pl.wikipedia.org/wiki?curid=829378" title="Grupa Kawalerii Amhara">
Grupa Kawalerii Amhara

Grupa Kawalerii "Amhara" (wł. Gruppo Bande a Cavallo dell'Amhara), zwana też Grupą Kawalerii "Guillet" – ochotnicza kawaleryjska formacja zbrojna włoskiej armii złożona z mieszkańców Erytrei i Arabów podczas II wojny światowej.
W lutym 1940 r. na obszarze włoskiej Afryki Wschodniej powstała jednostka kawalerii złożona z miejscowej ludności i Arabów pochodzących z Półwyspu Arabskiego. Na jej czele stanął włoski oficer płk Amedeo Guillet, zwany "diabelskim dowódcą". Kadra oficerska i podoficerska była włoska. Formacja składała się z 8 nieregularnych oddziałów i liczyła ok. 1,7 tys. ludzi, w tym ok. 800 konnych kawalerzystów, ok. 200 wielbłądzich kawalerzystów i ok. 400 piechurów. Ponadto występował pododdział karabinów maszynowych i karabinów przeciwpancernych oraz służby. Jej zadaniem była walka z oddziałami brytyjskimi za liniami przeciwnika na obszarze wschodniej Afryki. Utrzymywano bardzo dobre stosunki z miejscową ludnością, co ułatwiło długą działalność oddziału. 
Pod koniec 1940 r. Brytyjczycy zorientowali się, że ponoszą coraz większe straty, nie tylko militarne, z powodu działań Grupy Kawalerii "Amhara". W tej sytuacji postanowili przy użyciu regularnych oddziałów i wsparciu wywiadu wojskowego "zapolować" na płk. A. Guilleta i jego ludzi. Namierzyli go przy drodze do miejscowości Amba Alagi w rejonie Cherù. Został jednak uprzedzony o zasadzce i zdołał ujść, dalej prowadząc partyzancką walkę. Wśród ciągłych starć i potyczek z wojskami brytyjskimi najpoważniejsza miała miejsce pod koniec stycznia 1941 r. ponownie w okolicy Cherù. Pułkownik A. Guillet zdecydował się zaatakować nieprzyjacielski oddział pancerno-zmotoryzowany, mając do dyspozycji jedynie karabiny i granaty ręczne. Jego jednostka zaszarżowała na Brytyjczyków, co było tak niewiarygodne, że z zaskoczenia odpowiedzieli nikłym ogniem. Jednakże druga szarża nie była już tak udana, gdyż żołnierze brytyjscy tym razem odpowiedzieli ogniem karabinów maszynowych i artylerii, powodując bardzo duże straty. Na koniec kampanii we wschodniej Afryce w kwietniu 1941 r. stan liczebny resztek Grupy Kawalerii "Amhara" wyniósł jedynie 176 ludzi, przy ponad 800 zabitych i 700 rannych przez cały okres walk. Po dotarciu na tereny znajdujące się pod kontrolą Włochów jednostka została rozwiązana. Natomiast płk A. Guillet wyjechał do Jemenu, aby szkolić tamtejsze oddziały wojskowe.
Na fladze Grupy Kawalerii "Amhara" znajdował się krzyż i półksiężyc (symbolizowały chrześcijańską i muzułmańską wiarę żołnierzy), łacińskie motto szlacheckiego rodu Guillet "Semper Ulterius" oraz 4 końskie ogony.

</doc>
<doc id="829380" url="https://pl.wikipedia.org/wiki?curid=829380" title="RIPE NCC">
RIPE NCC

RIPE (ang. "RIPE Network Coordination Centre") – niezależna i niedochodowa organizacja wspierająca infrastrukturę sieci Internet. Jej siedziba znajduje się w Amsterdamie. RIPE NCC pełni rolę między innymi Regionalnego Rejestru Internetowego (ang. "RIR") przechowując i przydzielając takie dane jak adresy IPv4 i IPv6 oraz numery AS. Rejonem w jakim działa RIPE są: Europa, Bliski Wschód i część Azji Środkowej.
Do zadań RIPE należy:
Dodatkowo RIPE zajmuje się:
Linki zewnętrzne.
Strona internetowa RIPE NCC 

</doc>
<doc id="829382" url="https://pl.wikipedia.org/wiki?curid=829382" title="Stratygrafia archeologiczna">
Stratygrafia archeologiczna

Stratygrafia archeologiczna – badanie stratyfikacji archeologicznej. Dotyczy ono relacji sekwencyjnych i chronologicznych pomiędzy warstwami i stykami obiektowymi wraz z ich formą topograficzną, składem pedologicznym, szczątkami pochodzenia ludzkiego i innymi zawartymi w warstwach oraz interpretacją ich pochodzenia i określeniem miejsca w dziejach człowieka.

</doc>
<doc id="829384" url="https://pl.wikipedia.org/wiki?curid=829384" title="Kari Ylianttila">
Kari Ylianttila

Kari Ylianttila (ur. 28 sierpnia 1953 w Rovaniemi) – fiński skoczek narciarski i trener, zwycięzca 26. Turnieju Czterech Skoczni.
Kariera zawodnicza.
W 1978 wziął udział w 26. edycji Turnieju Czterech Skoczni. Wygrał zawody w Bischofshofen, a w pozostałych konkursach był na podium. Dzięki tym wynikom odniósł zwycięstwo w klasyfikacji generalnej turnieju. Sezon wcześniej, na jednym z treningów przed konkursem w Oberstdorfie przewrócił się na rozbiegu i ześlizgnął się na sam dół. Nie odniósł jednak obrażeń. W 1980 był 13. na igrzyskach olimpijskich w Lake Placid. Po sezonie 1981/1982 zakończył sportową karierę.
Kariera trenerska.
Kari Ylianttila po zakończeniu kariery sportowej rozpoczął karierę trenerską. W latach 1987–1994 oraz 2014–2016 był trenerem reprezentacji Finlandii. Sezon 1987/1988 był najlepszym sezonem w karierze Mattiego Nykänena, który najpierw wygrał Turniej Czterech Skoczni, a podczas zimowych igrzysk olimpijskich 1988 na skoczni Canada Olympic Park w Calgary, zdobył dwukrotnie złoty medal, zarówno na normalnej skoczni, jak i na dużej skoczni. Ponadto reprezentacja Finlandii zdobyła złoty medal w konkursie drużynowym. Matti Nykänen zdobył także Puchar Świata oraz zdobył brązowy medal mistrzostw świata w lotach 1988 na skoczni Heini-Klopfer-Skiflugschanze w Oberstdorfie, natomiast reprezentacja Finlandii triumfowała w Pucharze Narodów. W Turnieju Czterech Skoczni triumfował Risto Laakkonen, natomiast Matti Nykänen zajął 2. miejsce. Na mistrzostwach świata 1989 na Salpausselkä w Lahti mistrzem świata na dużej skoczni został Jari Puikkonen, natomiast Matti Nykänen zdobył brązowy medal, natomiast na normalnej skoczni wicemistrzem świata został Ari-Pekka Nikkola, a także reprezentacja Finlandii (2. miejsce w Pucharze Narodów 1988/1989) zdobyła mistrzostwo świata w konkursie drużynowym.
Przez następne dwa lata o sile reprezentacji Finlandii stanowił Ari-Pekka Nikkola. W sezonie 1989/1990 zdobył Puchar Świata, ponadto na mistrzostwach świata 1991 na skoczni Trampolino Dal Ben w Predazzo zdobył brązowy medal na normalnej skoczni. Natomiast reprezentacja Finlandii zdobyła wicemistrzostwo świata w konkursie drużynowym oraz dwukrotnie zajęła 3. miejsce w Pucharze Narodów. Matti Nykänen na mistrzostwach świata w lotach 1990 na skoczni Vikersundbakken w Vikersund zdobył brązowy medal.
W sezonie 1991/1992 o sile reprezentacji Finlandii stanowił niespodziewanie 16-letni wówczas Toni Nieminen, który mimo młodego wieku triumfował w Turnieju Czterech Skoczni, natomiast na zimowych igrzyskach olimpijskich 1992 w Albertville, na których konkursy skoków narciarskich odbyły się na skoczni Tremplin Le Praz w Courchevel, zdobył brązowy medal na normalnej skoczni oraz złoty medal na dużej skoczni. Ponadto reprezentacja Finlandii zdobyła złoty medal w konkursie drużynowym. Toni Nieminen zdobył także Puchar Świata, natomiast reprezentacja Finlandii zajęła 2. miejsce w Pucharze Narodów. Ylianttila odszedł z reprezentacji Finlandii w 1994 roku.
Sukcesy podopiecznych Ylianttili w Finlandii w latach 1987–1994 (chronologicznie)
Następnie w latach 1994–2002 prowadził reprezentację Stanów Zjednoczonych, a w sezonie 2002/2003 był trenerem szwedzkiego skoczka narciarskiego, Johana Eriksona. W latach 2005–2010 był trenerem reprezentacji Japonii, która za jego kadencji zdobyła dwa brązowe medale w konkursach drużynowych mistrzostw świata (2007, 2009).
Sukcesy podopiecznych Ylianttili w Japonii w latach 2005–2010 (chronologicznie)

</doc>
<doc id="829385" url="https://pl.wikipedia.org/wiki?curid=829385" title="Synagoga Hersza Izbickiego w Łodzi">
Synagoga Hersza Izbickiego w Łodzi

Synagoga Hersza Izbickiego w Łodzi – prywatny dom modlitwy znajdujący się w Łodzi, przy ulicy Aleksandrowskiej 8, obecnie Bolesława Limanowskiego.
Synagoga została zbudowana w sierpniu 1900 roku, z inicjatywy Hersza Szlamy Izbickiego. Mogła ona pomieścić 30 osób. Podczas II wojny światowej Niemcy zdewastowali synagogę.

</doc>
<doc id="829386" url="https://pl.wikipedia.org/wiki?curid=829386" title="Wielenbach">
Wielenbach

Wielenbach – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Oberland, w powiecie Weilheim-Schongau. Leży około 5 km na północ od Weilheim in Oberbayern, przy drodze B2 i linii kolejowej Weilheim in Oberbayern – Augsburg.
Polityka.
Wójtem gminy jest Korbinian Steigenberger z Freie Wählerschaft Haunshofen-Bauerbach, rada gminy składa się z 16 osób.
Oświata.
W gminie znajduje się przedszkole (90 miejsc) oraz szkoła (13 nauczycieli, 223 uczniów).

</doc>
<doc id="829390" url="https://pl.wikipedia.org/wiki?curid=829390" title="Synagoga Bera Senderowicza i Chaima Potera w Łodzi">
Synagoga Bera Senderowicza i Chaima Potera w Łodzi

Synagoga Bera Senderowicza i Chaima Potera w Łodzi – prywatny dom modlitwy znajdujący się w Łodzi, przy ulicy Aleksandryjskiej 5.
Synagoga została zbudowana w sierpniu 1903 roku, z inicjatywy Bera Abrama Senderowicza i Chaima Potera. Mogła ona pomieścić 50 osób. Podczas II wojny światowej hitlerowcy zdewastowali synagogę.

</doc>
<doc id="829392" url="https://pl.wikipedia.org/wiki?curid=829392" title="Illusion (album)">
Illusion (album)

Illusion – debiutancki album studyjny zespołu Illusion, wydany w 1993 roku nakładem wytwórni Polton. W 2004 ukazała się wersja zremasterowana, wydana przez Metal Mind Productions. Album był promowany teledyskiem do utworu „Cierń”.
Nagrania uzyskały status złotej płyty.

</doc>
<doc id="829393" url="https://pl.wikipedia.org/wiki?curid=829393" title="William Legge (7. hrabia Dartmouth)">
William Legge (7. hrabia Dartmouth)

William Legge (ur. 22 lutego 1881, zm. 28 lutego 1958) – brytyjski arystokrata i polityk, najstarszy syn Williama Legge'a, 6. hrabiego Dartmouth, i lady Mary Coke, córki 2. hrabiego Leicester.
7 grudnia 1905 poślubił lady Rupertę Wynn-Carrington (19 lipca 1883, zm. 26 czerwca 1963), córkę Roberta Wynn-Carringtona, 1. markiza Lincolnshire, i Cecilii Harbord, córki 5. barona Suffield. William i Ruperta mieli razem syna i pięć córek:
Od 1907 zasiadał w Radzie Hrabstwa Londyn. Związany był z Partią Konserwatywną. Z jej ramienia zasiadał w latach 1910-1918 w Izbie Gmin jako reprezentant okręgu West Bromwich. W 1928 został Lordem Wielkim Szambelanem i był nim do 1936 r. W latach 1930-1942 był Wysokim Bajlifem Westminsteru. W 1934 otrzymał Krzyż Wielki Królewskiego Orderu Wiktorii. Po śmierci ojca w 1936 odziedziczył tytuł hrabiego Dartmouth i zasiadł w Izbie Lordów. Podczas II wojny światowej służył w Armii Terytorialnej i został odznaczony Territorial Decoration. Zmarł w 1958 r. Wobec braku męskiego potomstwa tytuł hrabiowski odziedziczył jego młodszy brat, Humphry.

</doc>
<doc id="829395" url="https://pl.wikipedia.org/wiki?curid=829395" title="Synagoga Abrama Miaskowskiego w Łodzi">
Synagoga Abrama Miaskowskiego w Łodzi

Synagoga Abrama Miaskowskiego w Łodzi – prywatny dom modlitwy znajdujący się w Łodzi, przy ulicy Aleksandryjskiej 6.
Synagoga została zbudowana w lipcu 1902 roku, z inicjatywy Abrama Miaskowskiego. Mogła ona pomieścić 30 osób. Podczas II wojny światowej hitlerowcy zdewastowali synagogę.

</doc>
<doc id="829398" url="https://pl.wikipedia.org/wiki?curid=829398" title="Penzberg">
Penzberg

Penzberg – miasto w Niemczech, w kraju związkowym Bawaria, w rejencji Górna Bawaria, w regionie Oberland, w powiecie Weilheim-Schongau. Leży około 20 km na południowy wschód od Weilheim in Oberbayern, przy autostradzie A95 i linii kolejowej Kochel am See – Monachium. W przeszłości wydobywano tu węgiel. Obecnie Penzberg jest znane z rozwiniętego przemysłu farmaceutycznego.
Polityka.
Burmistrzem miasta jest Hans Mummert z SPD, rada miasta składa się z 24 osób.
Współpraca.
Miejscowości partnerskie:

</doc>
<doc id="829401" url="https://pl.wikipedia.org/wiki?curid=829401" title="Sonny Boy Williamson II">
Sonny Boy Williamson II

Aleck „Rice” Miller (ur. 5 grudnia 1899, zm. 25 maja 1965) – amerykański muzyk bluesowy, znany najbardziej jako Sonny Boy Williamson II. Przy jego nazwisku stawiono 'II', gdyż przybrał pseudonim, którego używał już wcześniej inny harmonijkarz – John Lee „Sonny Boy” Williamson. Wcześniej używał wielu różnych przydomków, m.in. Reverend Blue, Harmonica-Blowin' Slim, Little Boy Blues, Willie Williams, „Biscuit” Miller.
Początkową popularność zdobył dzięki programowi radiowemu King Biscuit Time, który zaczął prowadzić w 1941 wspólnie z Robertem Lockwoodem Jr.

</doc>
<doc id="829402" url="https://pl.wikipedia.org/wiki?curid=829402" title="Wronie (wieś w województwie kujawsko-pomorskim)">
Wronie (wieś w województwie kujawsko-pomorskim)

Wronie – wieś w Polsce położona w województwie kujawsko-pomorskim, w powiecie wąbrzeskim, w gminie Ryńsk. Miejscowość wchodzi w skład sołectwa Cymbark.
W latach 1975–1998 miejscowość należała administracyjnie do województwa toruńskiego.
Pierwsze wzmianki o wsi pochodzą z 1265 roku, wieś czynszowa Wronie z młynem została założona przez przybyszów ze śląska. W 1318 roku wielki mistrz krzyżacki nadał rodzinie Reder (na prawie chełmińskim) wieś z kościołem. W 1418 roku Wronie zostało nadana na prawie magdeburskim Janowi Boden. W XVI wieku właścicielami Wronia została rodzina Plemięckich. W XVIII wieku wchodzące w skład majątku ziemie, położone daleko od dworu, oddano w dzierżawę osadnikom niemieckim. W ten sposób powstały miejscowości Stanisławki i Katarzynki. W 1900 roku właścicielami Wronia została rodzina von Alvensleben.
W 1978 roku w lasach w okolicy Wronia utworzono Rezerwat przyrody Wronie, obejmujący powierzchnię 70 hektarów, którego zadaniem jest ochrona buczyny pomorskiej.
Zabytki.
Według rejestru zabytków NID na listę zabytków wpisany jest zespół dworski, poł. XIX, XIX/XX, nr rej.: A/209 z 27.09.1980 i z 16.06.1987:
Gotycki kościół został zbudowany w I poł. XIV wieku, jest murowany z kamienia polnego z dodatkiem cegły. Odnowiony w XVII wieku przez Fabiana Plemięckiego; po wojnach szwedzkich opuszczony i zamieniony na spichlerz.

</doc>
<doc id="829403" url="https://pl.wikipedia.org/wiki?curid=829403" title="Synagoga Mojżesza Rormana w Łodzi">
Synagoga Mojżesza Rormana w Łodzi

Synagoga Mojżesza Rormana w Łodzi – prywatny dom modlitwy znajdujący się w Łodzi, przy ulicy Aleksandryjskiej 8.
Synagoga została zbudowana w 1897 roku z inicjatywy Mojżesza Rormana. Została przeniesiona z lokalu znajdującego się na Starym Rynku. Podczas II wojny światowej hitlerowcy zdewastowali synagogę.

</doc>
<doc id="829408" url="https://pl.wikipedia.org/wiki?curid=829408" title="Billy Kidd">
Billy Kidd

William Winston "Billy" Kidd (ur. 13 kwietnia 1943 w Burlington) – amerykański narciarz alpejski, wicemistrz olimpijski i czterokrotny medalista mistrzostw świata.
Kariera.
Pierwszą dużą międzynarodową impreza w karierze Kidda były mistrzostwa świata w Chamonix w 1962 roku. Zajął tam piętnaste miejsce w slalomie gigancie oraz ósme w slalomie. Pierwszy sukces osiągnął podczas igrzysk olimpijskich w Innsbrucku w 1964 roku, gdzie wywalczył srebrny medal slalomie. W zawodach tych rozdzielił na podium Austriaka Josefa Stieglera i swego rodaka Jima Heugę. Parę dni wcześniej zajął także siódme miejsce w gigancie i szesnaste w zjeździe. Igrzyska w Innsbrucku były równocześnie mistrzostwami świata, jednak kombinację rozgrywano tylko w ramach drugiej z tych imprez. W konkurencji tej zajął trzecie miejsce, plasując się za Ludwigiem Leitnerem ze Wspólnej Reprezentacji Niemiec oraz Austriakiem Gerhardem Nenningiem. Podczas jednego z treningów tuż przed mistrzostwami świata w Portillo w 1966 roku Kidd złamał prawą nogę w dwóch miejscach, co wykluczyło go z rywalizacji.
Do sportu powrócił na przełomie 1967 i 1968 roku. Wystąpił na igrzyskach olimpijskich w Grenoble, gdzie jego najlepszym wynikiem było piąte miejsce w slalomie. Na tych samych igrzyskach był też osiemnasty w zjeździe, a w slalomie nie awansował do finału. Ostatnie sukcesy osiągnął podczas mistrzostw świata w Val Gardena w 1970 roku, skąd przywiózł dwa medale. W slalomie wywalczył brązowy medal, plasując się za dwoma Francuzami: Jeanem-Noëlem Augertem i Patrickem Russelem. Parę dni później zdobył ponadto złoty medal w kombinacji, wyprzedzając Russela oraz Polaka Andrzeja Bachledę-Curusia.
W Pucharze Świata zadebiutował 4 stycznia 1968 roku w Bad Hindelang, zajmując czwarte miejsce w slalomie. Tym samym już w swoim debiucie wywalczył pierwsze pucharowe punkty. Dwa miesiące później, 16 marca 1968 roku w Aspen po raz pierwszy stanął na podium zawodów tego cyklu, wygrywając slalom. W kolejnych startach na podium znalazł się jeszcze dwukrotnie: 28 lutego 1969 roku w Squaw Valley zwyciężył w slalomie, a 16 marca 1969 roku w Mont-Sainte-Anne był trzeci w tej samej konkurencji. Najlepsze wyniki osiągnął w sezonie 1967/1968, kiedy zajął siódme miejsce w klasyfikacji generalnej.
Po zakończeniu był między innymi dyrektorem ośrodka narciarskiego w Steamboat Springs w stanie Kolorado. Był też między innymi komentatorem sportowym dla telewizji oraz pisał artykuły dla czasopism sportowych.

</doc>
<doc id="829421" url="https://pl.wikipedia.org/wiki?curid=829421" title="Ansys">
Ansys

Ansys, Inc. – przedsiębiorstwo zajmujące się tworzeniem i dystrybucją oprogramowania wspomagającego obliczenia inżynierskie (Computer Aided Engineering). Zostało założone w roku 1970 przez dr. Johna Swansona (Swanson Analysis Systems, Inc.), a jego siedziba mieści się w Canonsburgu (Pensylwania) w USA.
ANSYS jest obecnie największym producentem oprogramowania do symulacji komputerowej. Poprzez sukcesywne wykupowanie technologii pokrewnych ANSYS stworzył największą na rynku platformę do symulacji komputerowej umożliwiającą prowadzenie symulacji sprzężonych z dziedziny mechaniki, przepływów i elektromagnetyzmu.
Oferta.
Lista przykładowych zastosowań ANSYS:
Sposób licencjonowania.
Wszystkie licencje ANSYS są domyślnie pływające. Użytkownik może korzystać z oprogramowania w promieniu 25mil od serwera licencji. Dodatkowo licencje dydaktyczne umożliwiają wypożyczenie licencji (opcja borrowing musi być wcześniej uaktywniona). Student może pobrać licencję na swój komputer i korzystać z oprogramowania przez 7 dni. Po 7 dniach licencja na komputerze studenta wygasa. Licencję można odnowić poprzez ponowne połączenie się z głównym serwerem licencji.
Kompatybilność z formatami CAD.
Oprogramowanie ANSYS posiada dwa moduły do tworzenia, paramilitaryzacji i naprawy geometrii CAD: DesignModeler oraz SpaceClaim Direct Modeler. ANSYS posiada również dwukierunkowy interfejs do wszystkich popularnych systemów CAD. Poniżej znajduje się tabela wszystkich formatów CAD które można bezpośrednio importować do ANSYS Workbench:

</doc>
<doc id="829426" url="https://pl.wikipedia.org/wiki?curid=829426" title="Bartnia Góra (góra)">
Bartnia Góra (góra)

Bartnia Góra (632 m n.p.m.) – góra w Beskidzie Niskim, w paśmie Magury Małastowskiej.
Położenie.
Jest najbardziej na północ wysuniętym szczytem w paśmie Magury Małastowskiej, z którą łączy się przez przełęcz Zdżar i Sołtysią Górę. Wznosi się na południowy wschód od Szymbarku i na północny wschód od Bielanki.
Ukształtowanie.
Wierzchowina szczytowa Bartniej Góry ma kształt rogalika, którego jedno ramię obniża się łagodnie na południe, ku przełęczy Zdżar, natomiast drugie opada stromo ku zachodowi, ku dolinie potoku Bielanka. Szczyt (632 m n.p.m.) znajduje się mniej więcej w centrum rogalika, natomiast na ramieniu opadającym ku zachodowi znajduje się druga kulminacja wysokości 629 m n.p.m. Stoki miernie rozczłonkowane. W kierunku północno-wschodnim od szczytu odchodzi długie ramię górskie, opadające przez wzniesienie zwane "Wierzchowiną" (ok. 520 m n.p.m.) w widły Ropy i Sękówki, aż ku centrum Gorlic. Szczyt w całości zalesiony.
Turystyka.
Na szczyt – pozbawiony widoków – nie prowadzi żaden znakowany szlak turystyczny. Węzeł szlaków turystycznych znajduje się na pobliskiej przełęczy Zdżar.

</doc>
<doc id="829427" url="https://pl.wikipedia.org/wiki?curid=829427" title="Schongau">
Schongau

Schongau – miasto w Niemczech, w kraju związkowym Bawaria, w rejencji Górna Bawaria, w regionie Oberland, w powiecie Weilheim-Schongau. Leży około 20 km na południowy zachód od Weilheim in Oberbayern, nad rzeką Lech, przy drodze B17, B472 i linii kolejowej Weilheim in Oberbayern – Augsburg.
Polityka.
Burmistrzem miasta jest Falk Sluyterman, rada miasta składa się z 24 osób.
Współpraca.
Miejscowości partnerskie:
Galeria.
&lt;br&gt;

</doc>
<doc id="829430" url="https://pl.wikipedia.org/wiki?curid=829430" title="Synagoga Abrama Bialka i Hersza Grynsztejna w Łodzi">
Synagoga Abrama Bialka i Hersza Grynsztejna w Łodzi

Synagoga Abrama Bialka i Hersza Grynsztejna w Łodzi – prywatny dom modlitwy znajdujący się w Łodzi, przy ulicy Aleksandryjskiej 10.
Synagoga została zbudowana w 1898 roku z inicjatywy Abrama Bialka i Hersza Grynsztejna. Mogła ona pomieścić około 30 osób. Podczas II wojny światowej hitlerowcy zdewastowali synagogę.

</doc>
<doc id="829433" url="https://pl.wikipedia.org/wiki?curid=829433" title="Bartnia Góra (wieś)">
Bartnia Góra (wieś)

Bartnia Góra – wieś w Polsce położona w województwie podlaskim, w powiecie suwalskim, w gminie Filipów.
W latach 1975–1998 miejscowość administracyjnie należała do województwa suwalskiego.

</doc>
<doc id="829439" url="https://pl.wikipedia.org/wiki?curid=829439" title="Illusion 2">
Illusion 2

Illusion 2 – drugi album studyjny zespołu Illusion, wydany w 1994 roku. Album był promowany teledyskami do utworów „Nóż” i „Wojtek”.
Nagrania uzyskały status złotej płyty.
Wersja zremasterowana (z utworami dodatkowymi) ukazała się 21 czerwca 2004 roku.
Opis.
Zawarty w tytule piosenki "Wojtek" nazwa odnosi się do klubu w Gdańsku "Rock Cafe „Buda”", w którym odbywały się koncerty, m.in. grupy Illusion, oraz osoby Wojtka, zaangażowanego w tenże klub.

</doc>
<doc id="829440" url="https://pl.wikipedia.org/wiki?curid=829440" title="Plebanka (powiat wąbrzeski)">
Plebanka (powiat wąbrzeski)

Plebanka – osada w Polsce położona w województwie kujawsko-pomorskim, w powiecie wąbrzeskim, w gminie Ryńsk. Wchodzi w skład sołectwa Jarantowice.
Według podziału administracyjnego Polski obowiązującego w latach 1975–1998, miejscowość należała do województwa toruńskiego.

</doc>
<doc id="829442" url="https://pl.wikipedia.org/wiki?curid=829442" title="DJ Adamus">
DJ Adamus

DJ Adamus, właśc. Adam Jaworski (ur. 13 grudnia 1975 w Opolu) – polski DJ i producent muzyczny, a także dziennikarz radiowy i osobowość telewizyjna.
Życiorys.
Ukończył politologię na Uniwersytecie Opolskim.
Od 1993 pracował w opolskich rozgłośniach radiowych (Radio Prokolor, Radio Park, Radio Plus, Radio Ole). Karierę muzyczną rozpoczął w Opolu w 1996 jako gitarzysta zespołu 3K, z którym wygrał przegląd „100 godzin” i w katowickim studio nagrał płytę EneDue wydaną przez wytwórnię W Moich Oczach. Z 3K zdobył też GRAND PRIX na festiwalu Antena Polska Le Printemps de Bourges w 1997, co zaowocowało trasą koncertową na terenie Francji. Od 2000 skupił swoje działania na polskiej scenie klubowej. W 2004 roku wystąpił gościnnie w musicalu Romeo i Julia
Wspólnie z Mafia Mike są założycielami projektu Wet Fingers, który wsławił się przebojami „Hi-Fi Superstar”, opartym na samplach piosenki „Hi-Fi” grupy Wanda i Banda, „Nu Limit”, opartym na utworze instrumentalnym Kombi „Bez ograniczeń” (wykorzystanym w czołówce programu "5-10-15") oraz nowej wersji hitu Małgośka z repertuaru Maryli Rodowicz.
Wet Fingers (DJ Adamus i Mafia Mike) wystąpił na Bydgoszcz Hit Festiwal, na Stokłosaliach 2011 oraz na Letniej Scenie Eski w Legionowie. Dwukrotnie występował przed DJ Tiësto: w 2009 i 2010 roku. Zespół Wet Fingers był współtwórcą ścieżki dźwiękowej do filmu „Sala Samobójców”. Utwór „Turn Me On” promował ten film. W 2012 duet skomponował utwór „Love Step Dub”, który został wykorzystany w filmie „Big Love”.
W 2013 pracował nad oprawą muzyczną finału gali Fryderyki 2013. W tym samym roku rozpoczął współpracę z finalistką pierwszej edycji programu "X- Factor", Adą Szulc. Muzycy wydali wspólnie płytę „1000 miejsc”, której premiera odbyła się 11 listopada.
Od 2013 został też koordynatorem stowarzyszenia Europa Plus w województwie opolskim.
Wraz z Ygorem Przebindowskim zajmował się oprawą muzyczną programu Kuby Wojewódzkiego. W latach 2014–2015 był również jurorem czterech edycji programu "Twoja twarz brzmi znajomo," emitowanego w telewizji Polsat.
30 sierpnia 2014 zaprezentował kompozycje, stanowiące oprawę muzyczną ceremonii otwarcia Mistrzostw Świata w Piłce Siatkowej Mężczyzn. Impreza odbyła się na Stadionie Narodowym w Warszawie. Wydarzenie było transmitowane na żywo w ponad 168 krajach.
W 2015 gościnnie wystąpił w filmie "Wkręceni 2", gdzie wcielił się w rolę DJ-a.
Od 2020 występuje w teleturnieju "Jaka to melodia?", gdzie jako didżej puszcza oryginalne fragmenty wybranych piosenek, a także niekiedy przybliża ich historię i wykonujących ją artystów.

</doc>
<doc id="829446" url="https://pl.wikipedia.org/wiki?curid=829446" title="Jean-Noël Augert">
Jean-Noël Augert

Jean-Noël Augert (ur. 17 sierpnia 1949 w Saint-Jean-de-Maurienne) – francuski narciarz alpejski, mistrz świata i 3-krotny zdobywca Małej Kryształowej Kuli w slalomie.
Kariera.
W zawodach Pucharu Świata zadebiutował 7 stycznia 1968 roku w Adelboden, zajmując 31. miejsce w gigancie. Pierwsze punkty zdobył 6 stycznia 1969 roku w tej samej miejscowości, wygrywając rywalizację w gigancie. W kolejnych startach jeszcze 14 razy stawał na podium: 8 lutego 1969 roku w Åre ponownie wygrał giganta, a 22 marca 1969 toku w Waterville Valley, 21 grudnia 1969 roku w Lienzu, 8 lutego 1970 roku w Val Gardena, 6 stycznia 1971 roku w Berchtesgaden, 24 stycznia 1971 roku w Kitzbühel, 30 stycznia 1971 roku w Megève, 7 lutego 1971 roku w Mürren, 14 marca 1971 roku w Åre, 16 stycznia 1972 roku w Kitzbühel, 23 stycznia 1972 roku w Wengen, 28 stycznia 1973 roku w Kitzbühel, 15 marca 1973 roku w Naeba i 23 marca 1973 roku w Heavenly Valley był najlepszy w slalomach. W klasyfikacji generalnej sezonu 1968/1969 zajął drugie miejsce, w klasyfikacji slalomu był najlepszy, a w klasyfikacji giganta zajął trzecie miejsce. Ponadto wygrywał też klasyfikację slalomu w sezonach 1970/1971 i 1971/1972, a w sezonie 1969/1970 zajął w niej trzecie miejsce.
Wystartował na mistrzostwach świata w Val Gardenie w 1970 roku, gdzie wywalczył złoty medal w slalomie. W zawodach tych wyprzedził swego rodaka, Patricka Russela i Billy'ego Kidda z USA. Na tej samej imprezie wystąpił także w gigancie, ale nie ukończył drugiego przejazdu. Na rozgrywanych dwa lata później igrzyskach olimpijskich w Sapporo zajął piątą pozycję zarówno w gigancie jak i slalomie. W slalomie po pierwszym przejeździe zajmował drugą pozycję, jednak w drugim przejeździe uzyskał dziesiąty czas, co dało mu piąty łączny wynik.
Jego kuzyni: Jean-Pierre Augert, Jean-Pierre Vidal i Vanessa Vidal także uprawiali narciarstwo alpejskie.
Był 2-krotnym mistrzem Francji w slalomie (1968 i 1970).

</doc>
<doc id="829448" url="https://pl.wikipedia.org/wiki?curid=829448" title="Illusion 3">
Illusion 3

Illusion 3 – trzeci album studyjny zespołu Illusion, wydany w 1995 roku. Album był promowany teledyskami do utworu "Vendetta", "Nikt" i "140".
Nagrania uzyskały status złotej płyty.
Wersja zremasterowana (z utworami dodatkowymi) ukazała się w 2004 roku.

</doc>
<doc id="829451" url="https://pl.wikipedia.org/wiki?curid=829451" title="Synagoga Lejba Lubochińskiego i Wolfa Milicha w Łodzi">
Synagoga Lejba Lubochińskiego i Wolfa Milicha w Łodzi

Synagoga Lejba Lubochińskiego i Wolfa Milicha w Łodzi – prywatny dom modlitwy znajdujący się w Łodzi, przy ulicy Aleksandryjskiej 11.
Synagoga została zbudowana w 1895 roku z inicjatywy Lejba Lubochińskiego i Wolfa Milicha. Mogła ona pomieścić 32 osoby. W 1904 roku synagoga została przeniesiona do nowego lokalu przy ulicy Wolborskiej 28.

</doc>
<doc id="829454" url="https://pl.wikipedia.org/wiki?curid=829454" title="Illusion 4 – Bolilol Tour">
Illusion 4 – Bolilol Tour

Illusion 4 - Bolilol Tour – pierwszy album koncertowy zespołu Illusion, wydany w 1996 roku.
Materiał zarejestrowano podczas trasy koncertowej, odbywanej wspólnie z zespołami Flapjack i Dynamind.
Wersja zremasterowana (z utworami dodatkowymi) ukazała się w 2004 roku.

</doc>
<doc id="829455" url="https://pl.wikipedia.org/wiki?curid=829455" title="Frydrychowo (powiat wąbrzeski)">
Frydrychowo (powiat wąbrzeski)

Frydrychowo – wieś w Polsce położona w województwie kujawsko-pomorskim, w powiecie wąbrzeskim, w gminie Ryńsk. Wchodzi w skład sołectwa Myśliwiec.
Według podziału administracyjnego Polski obowiązującego w latach 1975–1998, miejscowość należała do województwa toruńskiego.

</doc>
<doc id="829457" url="https://pl.wikipedia.org/wiki?curid=829457" title="Synagoga Emanuela Najmana w Łodzi">
Synagoga Emanuela Najmana w Łodzi

Synagoga Emanuela Najmana w Łodzi – prywatny dom modlitwy znajdujący się w Łodzi, przy ulicy Aleksandryjskkiej 12.
Synagoga została zbudowana w 1898 roku z inicjatywy Emanuela Szulema Najmana. Podczas II wojny światowej hitlerowcy zdewastowali synagogę.

</doc>
<doc id="829458" url="https://pl.wikipedia.org/wiki?curid=829458" title="Weilheim in Oberbayern">
Weilheim in Oberbayern

Weilheim in Oberbayern, Weilheim i.OB – miasto powiatowe w Niemczech, w kraju związkowym Bawaria, w rejencji Górna Bawaria, w regionie Oberland, siedziba powiatu Weilheim-Schongau. Leży około 45 km na południowy zachód od Monachium, nad rzeką Amper, przy drodze B2 i liniach kolejowych (Weilheim in Oberbayern – Landsberg am Lech/Mering - Augsburg i Monachium - Innsbruck.
Polityka.
Burmistrzem miasta jest Markus Loth, rada miejska składa się z 30 osób.

</doc>
<doc id="829460" url="https://pl.wikipedia.org/wiki?curid=829460" title="Synagoga Dawida Walda w Łodzi">
Synagoga Dawida Walda w Łodzi

Synagoga Dawida Walda w Łodzi – prywatny dom modlitwy znajdujący się w Łodzi, przy ulicy Aleksandryjskiej 12.
Synagoga została zbudowana w 1902 roku z inicjatywy Dawida Walda. Mogła ona pomieścić 80 osób. Podczas II wojny światowej hitlerowcy zdewastowali synagogę.

</doc>
<doc id="829462" url="https://pl.wikipedia.org/wiki?curid=829462" title="Jarantowiczki">
Jarantowiczki

Jarantowiczki – wieś w Polsce położona w województwie kujawsko-pomorskim, w powiecie wąbrzeskim, w gminie Ryńsk. Wchodzi w skład sołectwa Sitno.
Według podziału administracyjnego Polski obowiązującego w latach 1975–1998, miejscowość należała do województwa toruńskiego.

</doc>
<doc id="829464" url="https://pl.wikipedia.org/wiki?curid=829464" title="Illusion 6">
Illusion 6

Illusion 6 – czwarty album studyjny zespołu Illusion, wydany w 1998 roku. Płyta była promowana teledyskiem do utworu "Trzy ptaki". 
Wersja zremasterowana (z utworami dodatkowymi) ukazała się w 2004 roku nakładem Metal Mind Productions.
Lista utworów.
Utwór 13 zawiera piosenkę "Niedaleko" oraz bonusowy utwór "Jerry", który oddzielony jest 2 sekundową przerwą.

</doc>
<doc id="829467" url="https://pl.wikipedia.org/wiki?curid=829467" title="Synagoga Zeliga Wajsbega w Łodzi">
Synagoga Zeliga Wajsbega w Łodzi

Synagoga Zeliga Wajsbega w Łodzi – prywatny dom modlitwy znajdujący się w Łodzi, przy ulicy Aleksandryjskiej 14.
Synagoga została zbudowana w 1902 roku z inicjatywy Zeliga Wajsbega. Mogła ona pomieścić 30 osób. Podczas II wojny światowej hitlerowcy zdewastowali synagogę.

</doc>
<doc id="829471" url="https://pl.wikipedia.org/wiki?curid=829471" title="Synagoga Zandela Orenbacha w Łodzi">
Synagoga Zandela Orenbacha w Łodzi

Synagoga Zandela Orenbacha w Łodzi – prywatny dom modlitwy znajdujący się w Łodzi, przy ulicy Aleksandryjskiej 16.
Synagoga została zbudowana w 1895 roku z inicjatywy Zandela Orenbacha. Mogła ona pomieścić 30 osób. Podczas II wojny światowej hitlerowcy zdewastowali synagogę.

</doc>
<doc id="829472" url="https://pl.wikipedia.org/wiki?curid=829472" title="Michałki (powiat wąbrzeski)">
Michałki (powiat wąbrzeski)

Michałki – wieś w Polsce położona w województwie kujawsko-pomorskim, w powiecie wąbrzeskim, w gminie Ryńsk. Wchodzi w skład sołectwa Trzcianek.
Według podziału administracyjnego Polski obowiązującego w latach 1975–1998, miejscowość należała do województwa toruńskiego.
W Michałkach znajduje się niewykorzystywany już cmentarz ewangelicki.

</doc>
<doc id="829478" url="https://pl.wikipedia.org/wiki?curid=829478" title="Synagoga Wolfa Milicha w Łodzi">
Synagoga Wolfa Milicha w Łodzi

Synagoga Wolfa Milicha w Łodzi – prywatny dom modlitwy znajdujący się w Łodzi, przy ulicy Aleksandryjskiej 24.
Synagoga została zbudowana w 1896 roku z inicjatywy Wolfa Milicha. Mogła ona pomieścić 30 osób. Podczas II wojny światowej hitlerowcy zdewastowali synagogę.

</doc>
<doc id="829481" url="https://pl.wikipedia.org/wiki?curid=829481" title="Tomboy">
Tomboy

Tomboy – aplikacja służąca do tworzenia i zarządzania notatkami, napisana w C#. Od wersji 2.16 środowiska graficznego GNOME Tomboy jest jego aplikacją składową. 
Program pozwala na formatowanie treści notatki: pogrubienie, pochylenie, podkreślenie i podświetlenie tekstu oraz na zmianę rozmiaru czcionki. Ponadto, na podobieństwo Wikipedii, każde słowo w notatce może być linkiem do innej, a tytuł notatki w treści innej automatycznie do niej kieruje. Natomiast opcją jest "podświetlanie słów Wiki". Frazy napisane w ten sposób - PrzykładowyTekst, WikiPedia - zostają podświetlone, a kliknięcie w nie automatycznie utworzy notatkę o takiej właśnie nazwie. Tomboy korzysta z systemu wtyczek, które poszerzają możliwości programu. 
Aplikacja dostępna jest na licencji GNU LGPL.

</doc>
<doc id="829482" url="https://pl.wikipedia.org/wiki?curid=829482" title="Hare Krishna">
Hare Krishna



</doc>
<doc id="829489" url="https://pl.wikipedia.org/wiki?curid=829489" title="Humphry Legge">
Humphry Legge

Humphry Legge (14 marca 1888 - 16 października 1962), brytyjski arystokrata i wojskowy, najmłodszy syn Williama Legge'a, 6. hrabiego Dartmouth, i lady Mary Coke, córki 2. hrabiego Leicester.
Podczas I wojny światowej służył w Royal Navy. Dosłużył się stopnia komandora i został wspomniany w rozkazie dziennym. W latach 1928-1932 był asystentem Głównego Konstabla Staffordshire Constabulary. Od 1932 r. był Głównym Konstablem Berkishire Constabulary. Po śmierci swojego starszego brata Williama w 1958 r. odziedziczył tytuł hrabiego Dartmouth i zasiadł w Izbie Lordów. Był komandorem Królewskiego Orderu Wiktorii oraz został odznaczony Orderem za Wybitną Służbę i Medalem Policyjnym Królowej.
10 kwietnia 1923 r. poślubił Romę Ernestine Horlick (ur. 25 listopada 1903), córkę Ernesta Horlicka, 2. baroneta. Humphry i Roma mieli razem syna i córkę:

</doc>
<doc id="829490" url="https://pl.wikipedia.org/wiki?curid=829490" title="Plebanka (gmina Waganiec)">
Plebanka (gmina Waganiec)

Plebanka – wieś w Polsce położona w województwie kujawsko-pomorskim, w powiecie aleksandrowskim, w gminie Waganiec.
W latach 1975–1998 miejscowość administracyjnie należała do województwa włocławskiego.
Swoją siedzibę miała tutaj "Spółdzielcza Agrofirma "Plebanka"" działająca w branży sadowniczej oraz pokrewnej z nią przetwórstwa owocowo-warzywnego. 
Miejscowość leży w pobliżu nadwiślańskiego miasteczka Nieszawa.
Wieś sołecka – zobacz jednostki pomocnicze gminy Waganiec w BIP.

</doc>
<doc id="829491" url="https://pl.wikipedia.org/wiki?curid=829491" title="Synagoga Eliasza Majera Krawieckiego w Łodzi">
Synagoga Eliasza Majera Krawieckiego w Łodzi

Synagoga Eliasza Majera Krawieckiego w Łodzi – prywatny dom modlitwy znajdujący się w Łodzi, na parterze trzypiętrowego frontowego domu przy ulicy Aleksandryjskiej 25.
Synagoga została zbudowana w 1899 roku z inicjatywy Eliasza Majera Krawieckiego. Mogła ona pomieścić 30 osób. Podczas II wojny światowej hitlerowcy zdewastowali synagogę.

</doc>
<doc id="829493" url="https://pl.wikipedia.org/wiki?curid=829493" title="Synagoga Lejba Rodzyńskiego w Łodzi">
Synagoga Lejba Rodzyńskiego w Łodzi

Synagoga Lejba Rodzyńskiego w Łodzi – prywatny dom modlitwy znajdujący się w Łodzi, przy ulicy Aleksandryjskiej 34.
Synagoga została zbudowana w 1900 roku z inicjatywy Lejba Rodzyńskiego. Mogła ona pomieścić 34 osoby. Podczas II wojny światowej hitlerowcy zdewastowali synagogę.

</doc>
<doc id="829498" url="https://pl.wikipedia.org/wiki?curid=829498" title="Hrabstwo Santa Clara">
Hrabstwo Santa Clara

Hrabstwo Santa Clara (ang. "Santa Clara County") – hrabstwo w stanie Kalifornia w Stanach Zjednoczonych. Obszar całkowity hrabstwa obejmuje powierzchnię 1304,01 mil² (3377,37 km²). Według szacunków United States Census Bureau w roku 2009 miało 1 784 642 mieszkańców.
Hrabstwo powstało w 1850 roku. Na jego terenie znajdują się:

</doc>
<doc id="829505" url="https://pl.wikipedia.org/wiki?curid=829505" title="Gabriel Calderon">
Gabriel Calderon



</doc>
<doc id="829506" url="https://pl.wikipedia.org/wiki?curid=829506" title="Lemna">
Lemna



</doc>
<doc id="829508" url="https://pl.wikipedia.org/wiki?curid=829508" title="Dieffenbachia">
Dieffenbachia



</doc>
<doc id="829510" url="https://pl.wikipedia.org/wiki?curid=829510" title="Spathiphyllum">
Spathiphyllum



</doc>
<doc id="829511" url="https://pl.wikipedia.org/wiki?curid=829511" title="Stadion im. Alego Sami Yena">
Stadion im. Alego Sami Yena

Stadion im. Alego Sami Yena (tur. "Ali Sami Yen Stadyumu") – położony w centrum Stambułu stadion, na którym swoje spotkania rozgrywał jeden z najbardziej utytułowanych tureckich zespołów – Galatasaray SK. Stadion nosi nazwę od imienia i nazwiska założyciela Galatasarayu – Ali Samiego Yena.
Obiekt jest położony w centralnej części Stambułu – Mecidiyeköy. Grę na Ali Sami Yen zainaugurowano 14 grudnia 1964 spotkaniem towarzyskim między Turcją i Bułgarią, na którym zanotowano jednocześnie najwyższą w historii obiektu frekwencję – 50 000 widzów. W przeszłości na spotkania przychodziło 40 000 osób, a stadion zyskał przydomek "Piekło" dzięki znakomitej atmosferze wytwarzanej przez kibiców Galatasarayu. W roku 2005 została przeprowadzona renowacja. 12 stycznia 2011 roku na stadionie odbył się ostatni mecz, po czym zostanie rozebrany, a tereny po nim przeznaczone pod budowę kompleksu komercyjno-mieszkaniowego. Drużyna Galatasaray przeniosła się natomiast na zupełnie nowy Türk Telekom Arena.

</doc>
<doc id="829514" url="https://pl.wikipedia.org/wiki?curid=829514" title="Philodendron">
Philodendron



</doc>
<doc id="829518" url="https://pl.wikipedia.org/wiki?curid=829518" title="Cuadrilla de Ayala">
Cuadrilla de Ayala

Cuadrilla de Ayala (bask. Aiarako kuadrilla) – comarca w Hiszpanii, w Kraju Basków, w prowincji Álava. Stolicą comarki jest Respaldiza w gminie Aiara. Jej powierzchnia wynosi 328,12 km². Powstała 3 kwietnia 1990.
Gminy.
W skład comarki wchodzi 5 gmin:

</doc>
<doc id="829519" url="https://pl.wikipedia.org/wiki?curid=829519" title="Aiarako Koadrila">
Aiarako Koadrila



</doc>
<doc id="829521" url="https://pl.wikipedia.org/wiki?curid=829521" title="AdaCore">
AdaCore

AdaCore – przedsiębiorstwo tworzące oprogramowania komputerowe. Wydało m.in. kompilator języka Ada (GNAT), oraz wiele narzędzi programistycznych i bibliotek.
Wszystkie produkty rozpowszechniane są przez przedsiębiorstwo na licencjach GPL i GMGPL. Zdarzają się też wersje akademickie oraz open source.
Przedsiębiorstwo została założona w roku 1994 pod nazwą Ada Core Technologies (ACT). Zmiana nazwy na AdaCore nastąpiła w roku 2004.

</doc>
<doc id="829544" url="https://pl.wikipedia.org/wiki?curid=829544" title="Steve Rushton">
Steve Rushton

Steven John Rushton bardziej znany jako Steve Rushton lub też Rushtonaiter (ur. 30 października 1987 w Chertsey) – wokalista oraz basista w brytyjskim poppunkowym zespole Son of Dork.
Życiorys.
Steve pochodzi z Chertsey w okręgu Surrey. Ma starszą siostrę Toni, a także trójkę rodziców – matkę Sue, ojczyma Paula oraz ojca Willa.
Rushton zaczynał swoją karierę z gitarą już w wieku 7 lat. Pasją tą zaraził go jego ojczym. Jako młody chłopak grał już w kilku nieznanych zespołach muzycznych. Obecnie Steven potrafi grać na gitarze basowej, pianinie oraz na perkusji. W wieku 12 lat zaliczył on swój pierwszy oficjalny występ. Wziął udział w konkursie Eurowizji dla dzieci.

</doc>
<doc id="829545" url="https://pl.wikipedia.org/wiki?curid=829545" title="Kąkol">
Kąkol

Kąkol ("Agrostemma" L.) – rodzaj roślin należący do rodziny goździkowatych. Obejmuje 2 lub 3 gatunki występujące w Europie i zachodniej Azji, prawdopodobnie rozpowszechnione z wschodniej części obszaru śródziemnomorskiego jako chwasty w uprawach zbóż. Zawleczone także do Azji Wschodniej i Ameryki Północnej. W Europie Środkowej występuje w uprawach jako chwast kąkol polny – jedyny przedstawiciel rodzaju we florze Polski. Ten gatunek, a także pochodzący z Turcji kąkol wysmukły uprawiane są jako rośliny ozdobne.
Systematyka.
Należy do rodziny goździkowatych ("Caryophyllaceae"), rzędu goździkowców ("Caryophyllales") w obrębie dwuliściennych właściwych. W obrębie goździkowatych należy do podrodziny "Caryophylloideae" plemienia "Sileneae".
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa "Rosopsida" Batsch, podklasa goździkowe ("Caryophyllidae" Takht.), nadrząd "Caryophyllanae" Takht., rząd goździkowce ("Caryophyllales" Perleb), podrząd "Caryophyllineae" Bessey in C.K. Adams, rodzina goździkowate ("Caryophyllaceae" Juss.), rodzaj kąkol ("Agrostemma" L.).

</doc>
<doc id="829547" url="https://pl.wikipedia.org/wiki?curid=829547" title="Anne Ludvigsson">
Anne Ludvigsson

Anne Ludvigsson (ur. 26 października 1950) - szwedzka polityk Szwedzkiej Socjaldemokratycznej Partii Robotniczej, która była członkinią Riksdagu w latach 2002-2010.

</doc>
<doc id="829558" url="https://pl.wikipedia.org/wiki?curid=829558" title="Uh La La La">
Uh La La La

Uh La La La – singel włoskiej piosenkarki Alexii, wydany w 1997 roku.
Utwór napisali Roberto Zanetti oraz Alexia, a wyprodukował go Zanetti. Piosenka promowała pierwszy album Alexii, "Fan Club", i stała się dużym przebojem lata 1997 roku w Europie, docierając do top 10 list przebojów m.in. w Hiszpanii, Finlandii i Austrii. Teledysk do utworu wyreżyserował Luca Lucini.
Wersja Blog 27.
Uh La La La – debiutancki singel polskiego zespołu Blog 27, wydany w maju 2005 roku przez Magic Records. Był to cover piosenki pod tym samym tytułem, którą w 1997 roku wykonywała Alexia. Singel znalazł się na pierwszym albumie Blog 27, "&lt;LOL&gt;". Teledysk do piosenki wyreżyserowała Anna Maliszewska. Cieszył się on popularnością na antenie stacji ZigZap i Viva Polska. W 2006 roku singel został wydany międzynarodowo i wszedł na listy przebojów w kilku krajach Europy.

</doc>
<doc id="829566" url="https://pl.wikipedia.org/wiki?curid=829566" title="Powiem wam jak zginął">
Powiem wam jak zginął

Powiem wam jak zginął – powieść Joe Alexa (właśc. Macieja Słomczyńskiego), wydana po raz pierwszy w 1959 roku.
Opis fabuły.
Joe Alex odwiedza na wsi swojego dawnego przyjaciela Iana Drummonda, słynnego chemika. Na prośbę Bena Parkera ma tam nie tylko spędzać przyjemne chwile, lecz także uważnie obserwować dom i okolice. Powodem jest anonim, w którym 'życzliwy' zawiadamia Scotland Yard o zagrożeniu wiszącym nad Sunshine Manor i jego mieszkańcami. Czujność detektywa nie na wiele się zdaje – pewnej nocy jego przyjaciel zostaje zasztyletowany. Joe musi wśród niewielkiej grupki osób wskazać mordercę, w czym pomaga mu Ben Parker oraz fragment sztuki Ajschylosa.
Motto.
&lt;poem&gt;
"Oto jestem. Zadany cios i czyn spełniony."
"Otwarcie i bez lęku powiem wam, jak zginął."
"Otuliłam go płótna płachtą, mocno tkaną,"
"Jak siecią. Nie mógł uciec ani się uchylić"
"Przed ciosem. Uderzyłam raz po raz, dwukrotnie,"
"A on krzyknął dwa razy i upadł nieżywy."
"A gdy leżał, zadałam trzeci cios: ofiarny,"
"w podzięce Zeusowi, władcy państwa zmarłych…"
"Tak oto padł i zginął. Wówczas dusza jego"
"Ustami wypłynęła razem z krwi strumieniem"
"tak silnym, że mnie całą skropił jak deszcz czarny."
"I wstrząsnęła mną rozkosz jak ziemią po deszczu,"
"Gdy czuje nabrzmiewanie kiełkujących nasion"&lt;/poem&gt;
Ajschylos, "Oresteja".

</doc>
<doc id="829567" url="https://pl.wikipedia.org/wiki?curid=829567" title="Rosanae">
Rosanae



</doc>
<doc id="829568" url="https://pl.wikipedia.org/wiki?curid=829568" title="Notes (tom poetycki)">
Notes (tom poetycki)

Notes – tom poetycki Ryszarda Kapuścińskiego wydany w 1986 w Warszawie przez Spółdzielnię Wydawniczą „Czytelnik”.

</doc>
<doc id="829572" url="https://pl.wikipedia.org/wiki?curid=829572" title="Pawieł Siewiaryniec">
Pawieł Siewiaryniec

Pawieł Kanstancinawicz Siewiaryniec (biał. Па́вел Канстанці́навіч Севяры́нец, ros. Па́вел Константи́нович Севери́нец, "Pawieł Konstantinowicz Siewieryniec"; ur. 30 grudnia 1976 w Orszy) – białoruski polityk opozycyjny, pisarz i publicysta.
Od 7 czerwca 2020 jest przetrzymywany w Mińsku. Jego aresztowanie związane było z poprzedzającymi białoruskie wybory prezydenckie prześladowaniem opozycjonistów. Amnesty International kwalifikuje go jako więźnia sumienia.
Życiorys.
Z wykształcenia inżynier geologii – w 2000 r. ukończył studia na Wydziale Geografii Białoruskiego Uniwersytetu Państwowego w Mińsku.
Od 1994 r. współpracował z białoruskimi gazetami rządowymi i opozycyjnymi, a od 1998 publikuje tylko w prasie niezależnej. Od 1995 zajmuje się działalnością polityczną jako członek Białoruskiego Frontu Narodowego (od 1994) i Młodego Frontu (od 1997 był przewodniczącym tej organizacji). Dał się poznać jako organizator manifestacji ulicznych (1998), obrońca Kuropatów przed zniszczeniem poprzez budowę trasy samochodowej (2001–2002), organizator protestów przeciw kolejnej kadencji prezydenta Alaksandra Łukaszenki (2005). Skazany na 3 lata robót publicznych, wskutek amnestii wyrok zmniejszono do dwóch lat. Karę odbywał w szkółce leśnej. W 2007 r. wyszedł na wolność.
Represje po wyborach prezydenckich w 2010 roku.
Pawieł Siewiaryniec i kandydat na urząd prezydenta Wital Rymaszeuski, którego był mężem zaufania, uczestniczyli w demonstracji w Mińsku przeciwko sfałszowaniu wyników wyborów prezydenckich wieczorem 19 grudnia 2010 roku. Siewiaryniec uniknął aresztowania w czasie pacyfikacji demonstracji, jednak zatrzymano go tego samego wieczora w pobliżu biura Białoruskiej Chrześcijańskiej Demokracji. W tym samym czasie, przed szpitalem został aresztowany Wital Rymaszeuski. Ich los pozostawał nieznany do ok. godziny 19:00 20 grudnia, kiedy to rodzice Siewiaryńca i rodzice Rymaszeuskiego otrzymali telefony z białoruskiego KGB z informacją, że obaj znajdują się w izolatkach śledczych tej instytucji.
Wczesnym popołudniem 28 grudnia 2010 roku w mieszkaniu Pawła Siewiaryńca w Witebsku dokonano rewizji. W jej trakcie skonfiskowano komputer Kanstancina Siewiaryńca, ojca Pawła, a także kasety i notatki. Rewizji dokonali trzej funkcjonariusze białoruskiego KGB: mjr Dzmitryj Bochan, ppłk. Ihar Andron i ppłk. Dzmitryj Nawumau, na polecenie mińskiego prokuratora Kulika.

</doc>
<doc id="829582" url="https://pl.wikipedia.org/wiki?curid=829582" title="Lawrence z Arabii">
Lawrence z Arabii



</doc>
<doc id="829583" url="https://pl.wikipedia.org/wiki?curid=829583" title="Pytalscy">
Pytalscy



</doc>
<doc id="829584" url="https://pl.wikipedia.org/wiki?curid=829584" title="Deszczowy las tropikalny">
Deszczowy las tropikalny



</doc>
<doc id="829587" url="https://pl.wikipedia.org/wiki?curid=829587" title="Kalinówek (województwo warmińsko-mazurskie)">
Kalinówek (województwo warmińsko-mazurskie)

Kalinówek – nieoficjalny przysiółek wsi Gronowo w Polsce położona w województwie warmińsko-mazurskim, w powiecie braniewskim, w gminie Braniewo.
W latach 1975–1998 miejscowość administracyjnie należała do województwa elbląskiego.
Inne miejscowości o nazwie Kalinówek: Kalinówek

</doc>
<doc id="829589" url="https://pl.wikipedia.org/wiki?curid=829589" title="Kalinówek">
Kalinówek

2 miejscowości w Polsce:

</doc>
<doc id="829590" url="https://pl.wikipedia.org/wiki?curid=829590" title="Tadeusz Wyrwa-Krzyżański">
Tadeusz Wyrwa-Krzyżański

Tadeusz Wyrwa-Krzyżański (ur. 21 października 1947 w Kuźnicy Czarnkowskiej, zm. 23 maja 2019) – polski poeta, pisarz, krytyk literacki i grafik.
Wydał 23 tomy wierszy, 3 książki prozatorskie i 9 dla dzieci, ogłosił 7 tek graficznych, miał kilkadziesiąt wystaw w Polsce i za granicą. Współpracował z Zeszytami Poetyckimi.

</doc>
<doc id="829592" url="https://pl.wikipedia.org/wiki?curid=829592" title="Deutsche Eishockey Liga">
Deutsche Eishockey Liga

Deutsche Eishockey Liga (w skrócie DEL, pol. "Niemiecka Hokejowa Liga") – najwyższa klasa rozgrywkowa niemieckiego hokeja na lodzie. Poprzedniczką DEL była Bundesliga. Rozgrywki należą do międzynarodowego stowarzyszenia Hockey Europe.
Historia.
Początki ligi.
Niemiecka liga hokeja na lodzie powstała w 1912 r., działając pod nazwą "Oberliga". Z czasem nazwa została zmieniona na "Bundesligę". Do 1990 w "Bundeslidze" grały tylko drużyny z RFN. W 1991 do rozgrywek dołączyła NRD. Od pewnego czasu "Bundesliga" zaczęła przeżywać kryzys: brak kibiców na stadionach oraz zadłużanie się większości klubów z brakiem perspektyw na polepszenie sytuacji. Postanowiono zmienić formułę.
Pierwszy sezon 1994/95.
Od sezonu 1994/1995 w rozgrywkach pod nową nazwą Deutsche Eishockey Liga (DEL) zagrało w sumie 18 najlepiej prosferujących zespołów dotychczasowej pierwszej ligi (12 klubów) i drugiej (6 klubów) z poprzedniego sezonu.
Liga wzorowała się na najsilniejszej lidze świata: NHL m.in. przekształcając kluby w spółki akcyjne. W pierwszej fazie nowych rozgrywek drużyny rywalizowały systemem „każdy z każdym”, następnie dzieliły się na grupy regionalne. Łącznie każda drużyna rozgrywała 44 meczów. Do fazy play-off awansowało 16 najlepszych drużyn. Dwie ostatnie drużyny spadały do 2 ligi. Ogłoszenie upadłości klubu wiązało się ze spadkiem w tabeli na ostatnie miejsce. Tak było w grudniu 1994, gdy klub Maddogs München ogłosił upadłość. W tym sezonie do 1/16 nie awansowała jeszcze drużyna Eisbären Berlin. Fazę 1/16 finału rozgrywano w parach do czterech zwycięstw, z kolei ćwierćfinał, półfinał i finał w systemie do trzech zwycięstw. Mistrzowski tytuł zdobyła drużyna Kölner Haie.
Kolejne edycje ligi.
W kolejnych sezonach zmniejszono liczbę klubów (do 14) oraz liczbę klubów spadających z ligi do 1. Przekształcenie w ligę zawodową nie do końca rozwiązało problemów finansowych wszystkich klubów. Wiele z nich było degradowanych do 2 ligi, gdzie ich sytuacja stawała się coraz gorsza. Licencję na grę w DEL cofano również z powodu niespełniania standardów lodowiska (spotkało to Grizzly Adams Wolfsburg). W sezonie 2006/07 DEL przekształciła się w tzw. „ligę zamkniętą” – co oznacza, że żaden klub nie może być zdegradowany do niższej ligi. Ma to na celu ustabilizowanie sytuacji finansowej klubów. Drużynom 2. ligi pozostawiono szansę na grę w DEL w postaci dwóch wolnych miejsc dla tych klubów, które będą w stanie spełnić przedstawione przez ligę wymagania.
W sezonie 2009/10 uczestniczyły nieparzysta liczba 15 drużyn. Po zakończeniu sezonu odebrano licencję klubowi Frankfurt Lions. Przyjęto natomiast mistrza II Bundesligi, EHC Monachium. Z rozgrywek wykluczono natomiast klub Kassel Huskies z powodu ogłoszenia jego upadłości. Tym samym liga liczy obecnie 14 drużyn.
W kwietniu 2011 roku Sportowy Sąd Arbitrażowy w Lozannie (Szwajcaria) rozstrzygnął spór prawny między niemieckimi ligami hokejowymi. Po jego decyzji DEL stała się ligą zamkniętą. W myśl orzeczenia najlepsza drużyna 2. Bundesligi mogła przystąpić do DEL tylko wtedy, gdy opuści ją jeden z klubów. Tym samym skład uczestników DEL został zamknięty.
Do końca sezonu DEL (2012/2013) w lidze grała drużyna Hannover Scorpions, która następnie z powodów finansowych wycofała się z ligi. Jej licencję na występy w DEL postanowił przejąć klub Schwenninger Wild Wings. Na przenosiny klubu z Hannoveru do Schwenningen wyraziły zgodę kluby DEL. Od 2013 zapleczem DEL są rozgrywki pod nazwą DEL2, które zastąpiły 2. Bundesligę.
W sezonie 2013/2014 mistrzostwo zdobyła drużyna ERC Ingolstadt, która w fazie play-off przystąpiła z 9. miejsca po sezonie zasadniczym i rozegrała 21 meczów prowadzących do mistrzostwa.
Po sezonie 2015/2016 władze klubu Hamburg Freezers wycofały zespół z ligi. W 2016 wolną licencję wykupił klub Fischtown Pinguins Bremerhaven.
Decyzją z 10 marca 2020 sezon DEL (2019/2020) z powodu epidemii koronawirusa został zakończony przedwcześnie i nie został wyłoniony mistrz Niemiec w tej edycji. Przed edycją DEL (2021/2022) do rozgrywek przyjęto aktualnego mistrza DEL2, Bietigheim Steelers.
Transmisje TV.
Przez wiele lat mecze DEL były transmitowane przez kodowaną stację Premiere, a następnie do 2012 przez stację następczą, Sky Deutschland. Od sezonu 2012/2013 rozgrywki DEL będzie pokazywać niekodowany kanał Servus TV.

</doc>
<doc id="829594" url="https://pl.wikipedia.org/wiki?curid=829594" title="Grodzie (powiat braniewski)">
Grodzie (powiat braniewski)

Grodzie – osada w Polsce położona w województwie warmińsko-mazurskim, w powiecie braniewskim, w gminie Braniewo na trasie linii kolejowej Braniewo-Olsztyn i przy drodze wojewódzkiej nr 507.
W latach 1975–1998 miejscowość administracyjnie należała do województwa elbląskiego.

</doc>
<doc id="829598" url="https://pl.wikipedia.org/wiki?curid=829598" title="Nacjonalizm walutowy">
Nacjonalizm walutowy

Nacjonalizm walutowy – sytuacja, w której bank centralny ogranicza lub likwiduje przyjmowanie oraz udzielanie różnego typu pożyczek we własnej walucie, jeżeli są zaciągane lub przyjmowane poprzez podmioty, które mają swoją siedzibę poza granicami danego państwa.
Pojęciem tym opisuje się także działania władz publicznych i monetarnych mających na celu wprowadzenie, zachowanie lub wzmocnienie krajowej waluty jako elementu tożsamości narodowej i symbolu niezależności politycznej. Uważa się, że działania takie mogą zakłócać międzynarodowy przepływ pieniądza i naruszać zasadę wolnej konkurencji. Istnieją postulaty twierdzące, że mając na uwadze procesy globalizacji w światowej gospodarce, należy porzucić ideę nacjonalizmu monetarnego i zrezygnować w obrocie międzynarodowym z niektórych walut. Przeciwnikiem nacjonalizmu monetarnego jest Robert Mundell, kanadyjski ekonomista i laureat Nagrody Nobla w dziedzinie ekonomii w 1999 r., który sformułował koncepcję optymalnych obszarów walutowych.

</doc>
<doc id="829599" url="https://pl.wikipedia.org/wiki?curid=829599" title="Mystery Island">
Mystery Island

Mystery Island – serial sci-fi wyprodukowany przez amerykańską wytwórnię Hanna-Barbera w latach 1977-78. Liczy 16 odcinków.

</doc>
<doc id="829600" url="https://pl.wikipedia.org/wiki?curid=829600" title="Prątnik (Zawierz)">
Prątnik (Zawierz)

Prątnik (niem. "Marienfelde") – kolonia wsi Zawierz w Polsce, położona w województwie warmińsko-mazurskim, w powiecie braniewskim, w gminie Braniewo, przy drodze krajowej nr .
W latach 1975–1998 kolonia administracyjnie należała do województwa elbląskiego.

</doc>
<doc id="829607" url="https://pl.wikipedia.org/wiki?curid=829607" title="LVM">
LVM

Logical Volume Manager (zarządca woluminów logicznych) – mechanizm systemu operacyjnego do zarządzania przestrzenią pamięci masowej. W szczególności, zarządca pozwala na połączenie partycji znajdujących się na różnych urządzeniach pamięci masowej w jeden dysk wirtualny. Jego rozmiar nie jest zdefiniowany na stałe – jeśli zachodzi taka potrzeba, istnieje możliwość jego rozszerzenia o nową przestrzeń pamięciową. Obsługa woluminów logicznych zaimplementowana jest w większości systemów operacyjnych, może różnić się funkcjonalnością i stosowaną terminologią.
Struktura.
Pomimo różnic w budowie, implementacje LVM bazują na identycznym schemacie działania. Podstawową jednostką są woluminy fizyczne (ang. "physical volumes"), które mogą być fizycznymi dyskami twardymi, partycjami lub numerami jednostek logicznych (LUN) na zewnętrznym urządzeniu przechowywania danych. Woluminy fizyczne organizowane są w ciągi niewielkich bloków zwanych ekstentami fizycznymi (ang. "physical extents"). W zależności od implementacji, wszystkie ekstenty mogą mieć stały rozmiar (np. 4 MB) lub zmienny, przy czym w tym drugim przypadku zarządca może zezwalać na ich dzielenie i łączenie. Zbiór wszystkich fizycznych ekstentów tworzy grupę woluminów fizycznych (ang. "physical volume group").
Fizyczne ekstenty i grupy woluminów mają swoje logiczne odpowiedniki. W podstawowym scenariuszu są one mapowane jeden-do-jednego, tj. jednemu logicznemu ekstentowi odpowiada dokładnie jeden ekstent fizyczny. Możliwa jest jednak sytuacja, w której logiczny ekstent jest mapowany na kilka ekstentów fizycznych, z których każdy zawiera dokładnie te same informacje (jak w RAID-1) – technika ta zwie się "mirroringiem".
Logiczne ekstenty łączone są w logiczne woluminy (ang. "logical volume"), które są przez system operacyjny traktowane jako ciągłe bloki bajtów i mogą być używane dokładnie w taki sam sposób, jak partycje. Choć system widzi wolumin jako ciągły obszar przestrzeni dyskowej, w rzeczywistości fizyczne ekstenty użyte do jego skonstruowania mogą być rozrzucone po całym fizycznym dysku lub też po kilku dyskach.
Możliwości.
LVM może:
Implementacje.
LVM zaimplementowany jest w systemach Uniksowych po 1999, i w Windows serii NT począwszy od Windows 2000.

</doc>
<doc id="829615" url="https://pl.wikipedia.org/wiki?curid=829615" title="L2">
L2



</doc>
<doc id="829619" url="https://pl.wikipedia.org/wiki?curid=829619" title="Kiersy">
Kiersy

Kiersy – wieś w Polsce położona w województwie warmińsko-mazurskim, w powiecie braniewskim, w gminie Braniewo; należy do sołectwa Zakrzewiec.
W latach 1975–1998 miejscowość położona była w województwie elbląskim.

</doc>
<doc id="829621" url="https://pl.wikipedia.org/wiki?curid=829621" title="Bizon Rekord">
Bizon Rekord

Bizon Rekord to kombajn zbożowy produkcji polskiej z rodziny Bizon, oznaczony jako "Z058", służy do zbioru podstawowych zbóż, rzepaku (z przystawką), a po zmianie zespołu żniwnego – kukurydzy.
Kombajn był produkowany w latach 1980-2004 w Fabryce Maszyn Żniwnych w Płocku, obecnie fabryka nosi nazwę Case New Holland w Płocku. Ulegał wielokrotnym modernizacjom z pozostawieniem bez zmian głównych zespołów. Na zamówienie montowany był szarpacz słomy.
Najważniejsze rozwiązania konstrukcyjne:
Zespół żniwny:
- z napędem hydraulicznym: 0-40 obr./min
- z napędem mechanicznym: 16-42 obr./min
Zespół młócąco czyszczący:
Zbiornik ziarna:
Silnik:
Układ elektryczny:
Wymiary i masa kombajnu:
- szerokość 4630 mm
- długość 8770 mm
- szerokość 3200 mm
- długość 12600 mm
Wymiary ogumienia:
Nowsze modele wyposażone były w:

</doc>
<doc id="829622" url="https://pl.wikipedia.org/wiki?curid=829622" title="Raport WSI">
Raport WSI



</doc>
<doc id="829624" url="https://pl.wikipedia.org/wiki?curid=829624" title="Jack Coleman">
Jack Coleman

Jack Coleman, właściwie John MacDonald Coleman (ur. 21 lutego 1958 w Easton) – amerykański aktor telewizyjny i filmowy, scenarzysta. Odtwórca roli Stevena Carringtona z opery mydlanej "Dynastia" ("Dynasty", 1982–1988) i postaci Noaha Benneta w serialu "Herosi" (2006–2007).
Życiorys.
Wczesne lata.
Urodził się w Easton, w stanie Pensylwania jako najmłodsze z siedmiorga dzieci Agnes Agar Coleman i Johna Colemana. Jest wnukiem w szóstym pokoleniu amerykańskiego wynalazcy Benjamina Franklina. Uczęszczał do Solebury School. W 1980 ukończył studia na wydziale dramatu Uniwersytetu Duke’a w Durham, w stanie Karolina Północna. Uczęszczał do National Theater Institute przy The Eugene O’Neill Theater Center.
Kariera.
Po studiach aktorskich doskonalił swoje umiejętności sceniczne występując jako Danny Zuko w musicalu "Grease" na Long Island, w stanie Nowy Jork i Odessie, w stanie Texas. Grał w The Marines Memorial Theater w San Francisco, The Hartford Stage Company w Connecticut, w przedstawieniu "Otello" ("Othello") Szekspira i "Stracone zachody miłości" ("Loves Labours Lost") w Globe of the Great Southwest. W 1986 na off-Broadwayu zastąpił Dylana Bakera w roli Petera Whetwortha w sztuce Simona Graya "Wspólna gonitwa" ("The Common Pursuit") u boku Judy Geeson i Nathana Lane’a. W 1990 za rolę Toma Griffina w broadwayowskim przedstawieniu "Stand-up Tragedy" teatru Mark Taper Forum zdobył nominację do nagrody Los Angeles Drama Critics Circle Award, którą odebrał za występ na scenie Tiffany Theater w spektaklu Johna Godbera "Kolosy" ("Bouncers").
Po raz pierwszy pojawił się na srebrnym ekranie w operze mydlanej NBC "Dni naszego życia" ("Days of Our Lives", 1981-82) jako Jake Kositchek, dusiciel z Salem. Światową sławę zdobył rolą Stevena Carringtona w operze mydlanej ABC "Dynastia" (1982–1988), gdzie zastąpił Ala Corleya. W jednym z odcinków sitcomu ABC "Statek miłości" ("The Love Boat", 1985) pojawił się jako były kolarz Scott, który płynie na statku „Księżniczka Pacyfiku” w podróż poślubną ze swoją przyszłą żoną Kelley.
Spróbował swoich sił jako scenarzysta serialu "Studio City" (2003), w którym zagrał postać Andrew Masona. Występował gościnnie w serialach CBS: "Dotyk anioła" ("Touched by an Angel", 1995), "" ("CSI: Miami", 2004), "Bez śladu" ("Without a Trace", 2004) oraz miniserialu ABC "Szpital „Królestwo”" ("Kingdom Hospital", 2004).
W serialu sci-fi NBC "Herosi" ("Heroes", 2006–2007) wcielił się w postać Noaha Benneta, przybranego ojca Claire Bennet, pracującego w Primatech Paper Company, będącej przykrywką dla ogólnoświatowej organizacji, która poszukuje i bada ludzi z nadnaturalnymi zdolnościami. Za tę rolę w 2007 otrzymał TV Land Awards. W maju 2007 był na okładce „Entertainment Weekly” z Hayden Panettiere.
W serialu "Mentalista" ("The Mentalist", 2010) był podejrzany o morderstwo bogatym i aroganckim Maxem Winterem. W komediodramacie familijnym Hallmark Channel "Rock The House" (2011) wystąpił w roli pracoholika prawnika Maxa Petersona, który znajduje sposób na ponowne nawiązanie kontaktu ze swoją córką, powracając do twórczości muzyków z lat młodzieńczych. W odcinku serialu kryminalnego CBS "Zabójcze umysły" ("Criminal Minds", 2011) pt. „Hope” zagrał Billa Rogersa, seryjnego socjopatycznego gwałciciela i mordercę nieletnich.
Życie prywatne.
21 czerwca 1996 poślubił aktorkę Beth Toussaint. Mają córkę Tess (ur. 1999).

</doc>
<doc id="829625" url="https://pl.wikipedia.org/wiki?curid=829625" title="Dynastia (historia)">
Dynastia (historia)



</doc>
<doc id="829627" url="https://pl.wikipedia.org/wiki?curid=829627" title="Kalina (Gronowo)">
Kalina (Gronowo)

Kalina – kolonia wsi Gronowo w Polsce, położona w województwie warmińsko-mazurskim, w powiecie braniewskim, w gminie Braniewo.
W latach 1975–1998 kolonia administracyjnie należała do województwa elbląskiego.

</doc>
<doc id="829629" url="https://pl.wikipedia.org/wiki?curid=829629" title="Korelia">
Korelia



</doc>
<doc id="829630" url="https://pl.wikipedia.org/wiki?curid=829630" title="Lars Lilja">
Lars Lilja

Lars Ivan Gottfrid Lilja (ur. 3 listopada 1954 w Vännäs) – szwedzki polityk Szwedzkiej Socjaldemokratycznej Partii Robotniczej, który był członkiem Riksdagu w latach 1995-1998 i jest ponownie od 2001 roku.

</doc>
<doc id="829631" url="https://pl.wikipedia.org/wiki?curid=829631" title="Wroński">
Wroński

Wroński – nazwisko występujące przede wszystkim w Polsce, a także m.in. na Białorusi.
Niektóre osoby noszące to nazwisko:
Zobacz też:

</doc>
<doc id="829633" url="https://pl.wikipedia.org/wiki?curid=829633" title="Lars Mejern Larsson">
Lars Mejern Larsson

Lars Mejern Larsson (ur. 31 grudnia 1965) - szwedzki polityk Szwedzkiej Socjaldemokratycznej Partii Robotniczej, członek Riksdagu od 2006 roku.

</doc>
<doc id="829634" url="https://pl.wikipedia.org/wiki?curid=829634" title="Lars Larsson">
Lars Larsson



</doc>
<doc id="829635" url="https://pl.wikipedia.org/wiki?curid=829635" title="Dania Prince">
Dania Prince



</doc>
<doc id="829636" url="https://pl.wikipedia.org/wiki?curid=829636" title="Prętki (Wikielec)">
Prętki (Wikielec)

Prętki – część kolonii Wikielec w Polsce, położona w województwie warmińsko-mazurskim, w powiecie braniewskim, w gminie Braniewo, przy drodze wojewódzkiej nr 504.
W latach 1975–1998 Prętki administracyjnie należały do województwa elbląskiego.

</doc>
<doc id="829639" url="https://pl.wikipedia.org/wiki?curid=829639" title="Priscilla Meirelles">
Priscilla Meirelles



</doc>
<doc id="829642" url="https://pl.wikipedia.org/wiki?curid=829642" title="Albańska Milicja Faszystowska">
Albańska Milicja Faszystowska

Albańska Milicja Faszystowska (wł. "Milizia Fascista Albanese") – albańska pomocnicza formacja policyjna w służbie faszystowskich Włoch podczas II wojny światowej.
Albańska Milicja Faszystowska została powołana 14 kwietnia 1939 r. po zajęciu Albanii przez włoskie wojska (patrz: Inwazja na Albanię). Wchodziła organizacyjnie w skład włoskiej Ochotniczej Milicji Bezpieczeństwa Narodowego ("Milizia Volontaria Sicurezza Niazionale", MSVN). Rekrutowała się spośród Włochów mieszkających w Albanii, później także albańskich faszystów. Nosili oni włoskie mundury MSVN i białe fezy na głowie. Początkowo utworzono jedynie jeden legion (1 Legione M.S.V.N.). Od 18 września 1939 r. milicja ta dzieliła się na dziesięć ochotniczych batalionów, które wchodziły w skład czterech legionów:
Kwatera główna znajdowała się w Tiranie. Milicjanci byli używani do zwalczania partyzantki i pełnili rolę pomocniczą wobec sił policyjnych. Formacja została rozwiązana po wycofaniu się Włoch z wojny we wrześniu 1943 r.

</doc>
<doc id="829646" url="https://pl.wikipedia.org/wiki?curid=829646" title="Liselott Hagberg">
Liselott Hagberg

Astrid Liselott Hagberg (ur. 26 października 1958 w Uddevalli) – szwedzka polityk, działaczka Liberałów, w latach 2006–2012 trzecia wiceprzewodnicząca Riksdagu.
Życiorys.
Po ukończeniu szkoły średniej kształciła się na kursach prowadzonych przez Kościół Szwecji, w którego strukturach pracowała w latach 1985–2002. Zaangażowała się w działalność polityczną w ramach Ludowej Partii Liberałów. Wchodziła w skład lokalnych i regionalnych władz tego ugrupowania. W latach 1991–2002 była radną miejską w Nyköping. W wyborach w 2002 po raz pierwszy została wybrana do Riksdagu. Reelekcję uzyskiwała w 2006 i 2010, zasiadając w szwedzkim parlamencie do 2012. Od 2006 pełniła funkcję trzeciej wiceprzewodniczącej Riksdagu. W 2012 odeszła z parlamentu, obejmując stanowisko gubernatora regionu Södermanland, które zajmowała do 2019.

</doc>
<doc id="829647" url="https://pl.wikipedia.org/wiki?curid=829647" title="Walter Brennan">
Walter Brennan

Walter Andrew Brennan (ur. 25 lipca 1894 w Lynn, zm. 21 września 1974 w Oxnard) – amerykański aktor. Pierwszy aktor, który trzykrotnie zdobywał Oscara, wszystkie w kategorii Oscar dla najlepszego aktora drugoplanowego. Był też pierwszym w historii laureatem tej nagrody za rolę Swama Bostroma w filmie Prawo młodości z 1936. Znany jest jako jeden z pierwszych w historii kina aktorów charakterystycznych, występował głównie w westernach. Brennan był ulubionym aktorem Howarda Hawksa, a jedną z jego najbardziej pamiętnych ról jest staruszek Stumpy ze słynnego westernu Hawksa – Rio Bravo.
Życiorys.
Urodził się w Massachusetts w rodzinie irlandzkich imigrantów. Pracował jako urzędnik bankowy, a w czasie pierwszej wojny światowej służył w 101. Pułku Artylerii Polowej we Francji. Następnie dorobił się majątku w Ameryce Środkowej, ale utracił go w czasach Wielkiego Kryzysu. Od tego czasu poświęcił się aktorstwu. Pierwotnie grywał role epizodyczne, z czasem pojawiły się poważniejsze. W 1937 otrzymał swego pierwszego Oscara, potem dostawał go jeszcze dwukrotnie co dwa lata – w 1939 i w 1941. Występował w westernach i filmach wojennych, ale jego pełna filmografia to ponad 230 najróżniejszych ról filmowych i telewizyjnych.
Filmografia.
Wybrana filmografia:

</doc>
<doc id="829648" url="https://pl.wikipedia.org/wiki?curid=829648" title="Marcinkowo (powiat braniewski)">
Marcinkowo (powiat braniewski)

Marcinkowo – osada w Polsce położona w województwie warmińsko-mazurskim, w powiecie braniewskim, w gminie Braniewo.
W latach 1975–1998 miejscowość administracyjnie należała do województwa elbląskiego. Osada znajduje się w historycznym regionie Warmia.
Inne miejscowości o nazwie Marcinkowo: Marcinkowo, Marcinków

</doc>
<doc id="829650" url="https://pl.wikipedia.org/wiki?curid=829650" title="Razes">
Razes



</doc>
<doc id="829654" url="https://pl.wikipedia.org/wiki?curid=829654" title="Autostrada międzystanowa nr 55">
Autostrada międzystanowa nr 55

Interstate 55 – amerykańska autostrada międzystanowa znajdująca się środkowej części Stanów Zjednoczonych. Droga rozpoczyna się w Nowym Orleanie a kończy się w Chicago. Trasa ma długość 1514 km.
Autostrada przebiega przez stany:
Interstate 55 jest ważną arterią komunikacyjną wielu miast, m.in.:

</doc>
<doc id="829660" url="https://pl.wikipedia.org/wiki?curid=829660" title="Borys Wierliński">
Borys Wierliński

Borys Wierliński, ros. Борис Маркович Верлинский (ur. 27 grudnia 1887 w Bachmucie, zm. 30 października 1950 w Moskwie) – ukraiński szachista, mistrz międzynarodowy od 1950 roku. Był niesłyszący.
Kariera szachowa.
Na początku XX wieku odniósł kilka turniejowych sukcesów: w 1910 oraz 1912 zwyciężył w Odessie, natomiast w 1913 zajął III miejsce w Sankt Petersburgu. Po zakończeniu I wojny światowej przeniósł się z Ukrainy do Rosji. W 1923 podzielił I miejsce w Piotrogrodzie, w 1924 podzielił X-XI lokatę w mistrzostwach Związku Radzieckiego oraz zdobył tytuł wicemistrza Moskwy. Rok później podzielił II-III miejsce w mistrzostwach Moskwy oraz zajął IV miejsce w Leningradzie. W 1926 podzielił I lokatę w mistrzostwach Ukrainy w Odessie, a w 1928 triumfował w mistrzostwach Moskwy. W 1929 odniósł największy sukces w karierze, zwyciężając w rozegranych w Odessie VI mistrzostwach Związku Radzieckiego. Za to osiągnięcie otrzymał tytuł arcymistrza ZSRR. W 1933 zajął II miejsce (za Fiodorem Bochatyrczukiem) w Moskwie i był to ostatni znaczący sukces w jego karierze.
Według systemu Chessmetrics, najwyższy ranking osiągnął w maju 1926 r., z wynikiem 2627 punktów zajmował wówczas 16. miejsce na świecie.

</doc>
<doc id="829665" url="https://pl.wikipedia.org/wiki?curid=829665" title="Stanisław Hutten-Czapski">
Stanisław Hutten-Czapski

Stanisław Hutten-Czapski herbu Leliwa (ur. 1779 w Nieświeżu, zm. 1844 w Kiejdanach) – hrabia, pułkownik Armii Księstwa Warszawskiego, uczestnik wojen napoleońskich, kawaler maltański (w zakonie od 1808 roku), kawaler Honoru i Dewocji w Wielkim Przeoracie Katolickim w Rosji, kawaler Virtuti Militari i Legii Honorowej.
Był synem Franciszka Stanisława Kostki, wojewody chełmińskiego, i Weroniki Radziwiłłówny, siostry księcia Panie Kochanku. Dzieciństwo spędził w Nieświeżu i Wilnie, gdzie pobierał nauki. W roku 1811 nowy ordynat nieświeski, kuzyn Dominik Hieronim Radziwiłł, przekazał mu Kiejdany jako część posagu matki.
W roku 1812 własnym sumptem wystawił 22 Pułk Piechoty i na jego czele wziął udział w kampanii 1812. Między innymi walczył w bitwie nad Berezyną. W tym roku otrzymał Order Virtuti Militari, zaś w następnym Legię Honorową za waleczność w czasie kampanii 1813. Potem przebywał do 1815 w Paryżu; władze carskie zagroziły sekwestrem majątków, po czym musiał powrócić do Kiejdan.
Stanisław Czapski był żonaty z Zofią, córką kasztelana mińskiego Michała Obuchowicza, i miał trzech synów. Marian i Edward wzięli udział w powstaniu styczniowym; skonfiskowano im wszystkie majątki i skazano ich na zesłanie na Sybir. Trzeci syn, Adolf Hutten-Czapski, był w latach 1855–1858 marszałkiem szlachty guberni kowieńskiej.

</doc>
<doc id="829666" url="https://pl.wikipedia.org/wiki?curid=829666" title="Synagoga Józefa Lewsztajna w Łodzi">
Synagoga Józefa Lewsztajna w Łodzi

Synagoga Józefa Lewsztajna w Łodzi – prywatny dom modlitwy znajdujący się w Łodzi, przy ulicy Benedykta 13.
Synagoga została zbudowana w 1903 roku z inicjatywy Józefa Lewsztajna. Mogła ona pomieścić 30 osób. Podczas II wojny światowej Niemcy zdewastowali synagogę.

</doc>
<doc id="829669" url="https://pl.wikipedia.org/wiki?curid=829669" title="Synagoga Abrama Rapaporta w Łodzi">
Synagoga Abrama Rapaporta w Łodzi

Synagoga Abrama Rapaporta w Łodzi – prywatny dom modlitwy znajdujący się w Łodzi, przy ulicy Benedykta 28.
Synagoga została zbudowana w 1908 roku z inicjatywy Abrama Szmula Rapaporta. Mogła ona pomieścić 26 osób. Podczas II wojny światowej hitlerowcy zdewastowali synagogę.

</doc>
<doc id="829670" url="https://pl.wikipedia.org/wiki?curid=829670" title="Amy Ryan">
Amy Ryan

Amy Ryan, właśc. Amy Beth Dziewiontkowski (ur. 3 maja 1968 w Nowym Jorku) – amerykańska aktorka, nominowana m.in. do Oscara, Złotego Globu i dwóch nagród Tony.
Ukończyła New York City's High School of Performing Arts. Jest polskiego, irlandzkiego i angielskiego pochodzenia.

</doc>
<doc id="829671" url="https://pl.wikipedia.org/wiki?curid=829671" title="Synagoga Moszka Lipskiego w Łodzi">
Synagoga Moszka Lipskiego w Łodzi

Synagoga Moszka Lipskiego w Łodzi – prywatny dom modlitwy znajdujący się w Łodzi, przy ulicy Benedykta 45.
Synagoga została zbudowana w 1896 roku z inicjatywy Moszka Lipskiego. Mogła ona pomieścić 31 osób. Podczas II wojny światowej hitlerowcy zdewastowali synagogę.

</doc>
<doc id="829673" url="https://pl.wikipedia.org/wiki?curid=829673" title="Synagoga Aleksandra Sztejna w Łodzi">
Synagoga Aleksandra Sztejna w Łodzi

Synagoga Aleksandra Sztejna w Łodzi – prywatny dom modlitwy znajdujący się w Łodzi, przy ulicy Brzezińskiej 13.
Synagoga została zbudowana w 1904 roku z inicjatywy Aleksandra Sztejna. Mogła ona pomieścić 30 osób. Podczas II wojny światowej hitlerowcy zdewastowali synagogę.

</doc>
<doc id="829680" url="https://pl.wikipedia.org/wiki?curid=829680" title="Szubieniczna Góra">
Szubieniczna Góra

Szubieniczna Góra, zwana też Hyclową Górą (dawniej: "Przy Szubienicznej Górze", niem. "Galgenberg", "Am Galgenberg") – miejsce po zniwelowanym częściowo wzniesieniu (55 metrów n.p.m.) znajdującym się przy ulicy Traugutta w Gdańsku Aniołkach i Wrzeszczu Górnym, w bliskim sąsiedztwie Świętej Studzienki oraz Królewskiej Doliny.
Historia.
W przeszłości Szubieniczna Góra była miejscem egzekucji gdańskich przestępców i skazańców. Na szczycie wzniesienia znajdowała się w latach 1529-1804 dominująca nad okolicą szubienica, od której też wzniesienie przejęło nazwę. Była to duża murowana konstrukcja na planie kwadratu, konserwowana naprzemiennie przez wszystkie gdańskie cechy rzemieślnicze. Znajdująca się na szczycie niezalesionego wzgórza była dobrze widoczna z traktu wiodącego z zachodu do bram miejskich, informując przybyszy o działaniu gdańskiego wymiaru sprawiedliwości. Ostatni wyrok na Szubienicznej Górze (przez ścięcie toporem) został wykonany w 1838. Przez pewien czas po II wojnie światowej używano jeszcze nazwy "Przy Szubienicznej Górze".
W latach ok. 1914-1966 u podnóża Szubienicznej Góry, wzdłuż ulicy Traugutta funkcjonował bezwyznaniowy, urnowy cmentarz, do 1945 był to cmentarz krematoryjny. Po wyczerpaniu miejsc, prawdopodobnie pod koniec lat 20. XX wieku, do cmentarza przyłączono nowy teren na szczycie Szubienicznej Góry. Krematorium było czynne w latach 1914-1945. Gdańsk był pierwszym miastem na terenie współczesnej Polski, w którym założono krematorium. Należało do Towarzystwa Kremacji "Płomień" ("Die Flamme"). Po wojnie budynek przekazano gminie ewangelicko-augsburskiej, następnie przejęła go gmina prawosławna. Urządzenia krematoryjne znajdujące się w piwnicach budynku zdemontowano i zniszczono na przełomie lat 80. i 90. W połowie lat 90. obiekt przebudowano na cerkiew.
Teren dawnego cmentarza bezwyznaniowego został wpisany do gminnej ewidencji zabytków.
Obszar Szubienicznej Góry został włączony w granice administracyjne miasta w 1902. Należy do okręgu historycznego Wrzeszcz.
Po II wojnie światowej na terenie pocmentarnym został założony Park im. Romualda Traugutta (wcześniej Park XXV-lecia PRL), o powierzchni 1,3 ha. Został urządzony z wykorzystaniem układu komunikacyjnego i istniejącego drzewostanu cmentarza. Nadal jest widoczna wcześniejsza forma zagospodarowania przestrzennego. Z terenu dawnego cmentarza roztacza się widok na Wrzeszcz.
Zachowane nagrobki dawnego cmentarza w początku 2018 zostały zdewastowane.
W 2002 u podnóża dawnego wzniesienia powstał nowy budynek, w którym znajduje się Wydział Zarządzania i Ekonomii Politechniki Gdańskiej. U podnóża góry znajdują się także takie obiekty jak cerkiew św. Mikołaja (w zabytkowym kompleksie domu pogrzebowego i krematorium) oraz stadion, na którym rozgrywają swoje mecze rugbyści Lechii Gdańsk oraz piłkarze Lechii II Gdańsk.
W 2018 zakończono prace zmierzające do odrestaurowania znajdującego się w bezpośrednim sąsiedztwie zbiornika wodociągowego "Stary Sobieski", wykorzystywanego jeszcze w latach 90. Obecnie, obiekt jest udostępniony do zwiedzania. Równocześnie, w r. 2018 zrealizowano prace udostępniające wzniesienie jako punkt widokowy oraz nowy park o pow. 0,7 ha, zwany Parkiem Nostalgicznym.
W 2020 na zboczu Szubienicznej Góry rozpoczęto prace budowlane przy inwestycji nowoczesnego centrum informatycznego Politechniki Gdańskiej STOS.

</doc>
<doc id="829681" url="https://pl.wikipedia.org/wiki?curid=829681" title="Synagoga Jakuba Oszkowskiego i Michała Wrżonskiego w Łodzi">
Synagoga Jakuba Oszkowskiego i Michała Wrżonskiego w Łodzi

Synagoga Jakuba Oszkowskiego i Michała Wrżonskiego w Łodzi – prywatny dom modlitwy znajdujący się w Łodzi, przy ulicy Brzezińskiej 26.
Synagoga została zbudowana w 1899 roku z inicjatywy Jakuba Oszkowskiego i Michała Wrżonskiego. Mogła ona pomieścić 30 osób. Podczas II wojny światowej hitlerowcy zdewastowali synagogę.

</doc>
<doc id="829682" url="https://pl.wikipedia.org/wiki?curid=829682" title="Mark Pellegrino">
Mark Pellegrino

Mark Ross Pellegrino (ur. 9 kwietnia 1965 w Los Angeles) – amerykański aktor filmowy i telewizyjny, nauczyciel aktorstwa w założonym przez Jeffa Goldbluma Playhouse West w Północnym Hollywood. Wystąpił w serialach takich jak CBS/Showtime "Dexter" (2006-2007) jako Paul Bennett, "Supernatural" (2009) jako Lucyfer, "Zagubieni" (2009–2010) jako Jacob i "Quantico" (2015–2016) jako zastępca dyrektora FBI Clayton Haas.
Wczesne lata.
Urodził się w Los Angeles, w stanie Kalifornia. Uczył się w college’u na wydziale biologii morskiej, zanim skupił się na aktorstwie. Studiował w Playhouse West w Północnym Hollywood, a później został tam nauczycielem. Trenował różnego rodzaju sztuki walki.
Kariera.
Swoją ekranową przygodę rozpoczął od gościnnego udziału w serialu NBC "Prawnicy z Miasta Aniołów" ("L.A. Law", 1987) jako punk u boku Harry’ego Hamlina, Jimmy’ego Smitsa i Blaira Underwooda oraz kinowej komedii sensacyjnej "Śmiercionośna ślicznotka" ("Fatal Beauty", 1987) z Whoopi Goldberg, Samem Elliottem i Bradem Dourifem. Następnie zagrał w komedii sensacyjnej "Zabójcza broń 3" ("Lethal Weapon 3", 1992) u boku Mela Gibsona i Rene Russo, komedii kryminalnej Joela Coena "Big Lebowski" ("The Big Lebowski", 1998) z Jeffem Bridgesem, dreszczowcu "Wersety zbrodni" ("A Murder of Crows", 1999) u boku Cuby Goodinga Jr., Toma Berengera i Erika Stoltza, dramacie Davida Lyncha "Mulholland Drive" ("Mulholland Dr.", 2001) z Naomi Watts i Justinem Therouxem, komedii "Powiedz, że to nie tak" ("Say It Isn't So", 2001) u boku Chrisa Kleina, Heather Graham i Sally Field, filmie sensacyjnym "Nożownik" ("The Hunted", 2003) z Tommy Lee Jonesem i Benicio del Toro, przygodowym "Skarb narodów" ("National Treasure", 2004) u boku Nicolasa Cage, dreszczowcu "Amnezja" ("Twisted", 2004) z Ashley Judd i Andy Garcią, komedii "Ellie Parker" (2005) z Naomi Watts i Chevy Chase, dramacie biograficznym "Capote" (2005) u boku Philipa Seymoura Hoffmana oraz dreszczowcu "Numer 23" ("The Number 23", 2007) z Jimem Carreyem i Virginią Madsen.
Pojawiał się także gościnnie w serialach: CBS "Przystanek Alaska" ("Northern Exposure", 1992), NBC "Viper" (1994), NBC "Ostry dyżur" ("ER", 1996), CBS "Nash Bridges" (1996), ABC "Nowojorscy gliniarze" ("NYPD Blue", 1997, 1998, 2002), Fox "Z archiwum X" ("The X Files", 1999), ABC "Bestia" ("The Beast", 2001) u boku Naveena Andrewsa, Franka Langelli, Lori Petty i Elizabeth Mitchell, ABC "Kradzież" ("Thieves", 2001) z Johnem Stamosem, CBS ' ("CSI: Miami", 2003), CBS ' ("CSI: Crime Scene Investigation", 2005) oraz CBS/Showtime "Dexter" (2006-2007),"Supernatural" (2009) jako Lucyfer.

</doc>
<doc id="829683" url="https://pl.wikipedia.org/wiki?curid=829683" title="Maria Leopoldyna Habsburg">
Maria Leopoldyna Habsburg

Maria Leopoldyna Habsburg (ur. 22 stycznia 1797 w Wiedniu, zm. 11 grudnia 1826 w Rio de Janeiro) – arcyksiężniczka austriacka, cesarzowa Brazylii i przez dwa miesiące jednocześnie królowa Portugalii.
Życiorys.
Była córką cesarza Franciszka II Habsburga i jego drugiej żony Marii Teresy Burbon. Odebrała staranne wykształcenie. Znała sześć języków. Interesowała się naukami przyrodniczymi.
W 1817 w Brazylii poślubiła portugalskiego księcia Piotra. Portugalska rodzina królewska przebywała tam przez dziesięć lat na wygnaniu w wyniku wojen napoleońskich. Mieli siedmioro dzieci:
W 1821, kiedy król Jan VI wrócił do Portugalii, Piotr postanowił zostać z Maria Leopoldyną i dziećmi w Brazylii. W 1822 Piotr ogłosił niepodległość Brazylii, a Maria Leopoldyna została jej pierwszą cesarzową. W 1826, po śmierci ojca, Piotr został królem Portugalii, jednak po dwóch miesiącach został zmuszony do abdykacji na rzecz córki Marii.
Jej imieniem nazwano największy dworzec kolejowy w Rio de Janeiro – "Imperatriz Leopoldina".

</doc>
<doc id="829689" url="https://pl.wikipedia.org/wiki?curid=829689" title="Bitwa pod Hohenfriedenbergiem">
Bitwa pod Hohenfriedenbergiem



</doc>
<doc id="829691" url="https://pl.wikipedia.org/wiki?curid=829691" title="Adriana Barraza">
Adriana Barraza

Adriana Barraza (ur. 5 marca 1956 w Toluce) – meksykańska aktorka i reżyserka, nominowana do Oscara za rolę w filmie "Babel".

</doc>
<doc id="829692" url="https://pl.wikipedia.org/wiki?curid=829692" title="Mixu Paatelainen">
Mixu Paatelainen

Mixu Paatelainen, właśc. Mika-Matti Petteri Paatelainen (ur. 3 lutego 1967 w Helsinkach) – fiński piłkarz oraz trener piłkarski.
Kariera.
Wychował się w klubie FC Haka. W 1987 roku trafił do Dundee United za 100.000 funtów. Szybko wywalczył sobie miejsce w pierwszym składzie i dwukrotnie zostawał najlepszym strzelcem tej drużyny. W 1992 został piłkarzem Aberdeen, skąd po dwóch latach przeniósł się do Boltonu Wanderers, który właśnie wywalczył awans do Premiership. Stał się pierwszym Finem grającym w tej lidze. W 1995 zagrał w finale Pucharu Ligi, gdzie "The Trotters" przegrali 1:2 z Liverpoolem.
W 1988 został piłkarzem roku w Finlandii.
W 1997 odszedł do Wolverhampton Wanderers, później grał w Hibernian, RC Strasbourg, ponownie "Hibs", St. Johnstone i St. Mirren. Zakończył karierę w 2005 roku i rozpoczął pracę jako trener. W sierpniu przejął trzecioligowy szkocki Cowdenbeath. Ściągnął do niego swoich braci piłkarzy – Markusa i Mikko. W październiku 2006 został trenerem Turun Palloseura. Od 10 stycznia 2008 do 29 maja 2009 był menedżerem Hibernian, a w czerwcu 2010 roku został menedżerem Kilmarnock. 31 marca 2011 został mianowany selekcjonerem piłkarskiej reprezentacji Finlandii. 14 czerwca 2015 został zwolniony. W październiku 2015 został trenerem Dundee United, z którym podpisał kontrakt do 2018 roku, jednakże już w maju 2016 został zwolniony. W styczniu 2018 został szkoleniowcem tajskiego Ubon UMT United. W kwietniu 2018 odszedł z klubu i został zastąpiony przez Sugao Kambe. W maju 2018 został selekcjonerem reprezentacji Łotwy. Z końcem 2018 roku zakończył pracę w łotewskiej kadrze. W kwietniu 2019 został selekcjonerem reprezentacji Hongkongu.
W reprezentacji kraju rozegrał 70 meczów i strzelił 18 bramek.

</doc>
<doc id="829695" url="https://pl.wikipedia.org/wiki?curid=829695" title="Synagoga im. Salomona Nusena w Łodzi">
Synagoga im. Salomona Nusena w Łodzi

Synagoga im. Salomona Nusena w Łodzi – prywatny dom modlitwy znajdujący się w Łodzi, przy ulicy Cegielnianej 6.
Synagoga została zbudowana w 1935 roku z inicjatywy Szlomego Bajs-Monata. Obok znajdowała się również sala do studiowania Talmudu Podczas II wojny światowej hitlerowcy zdewastowali synagogę.

</doc>
<doc id="829696" url="https://pl.wikipedia.org/wiki?curid=829696" title="Synagoga Kadesza Gilmana w Łodzi">
Synagoga Kadesza Gilmana w Łodzi

Synagoga Kadesza Gilmana w Łodzi – prywatny dom modlitwy znajdujący się w Łodzi przy ulicy Cegielnianej 7.
Synagoga została zbudowana w 1902 roku z inicjatywy Kadesza Gilmana. Mogła ona pomieścić 111 osób. Podczas II wojny światowej Niemcy zdewastowali synagogę.

</doc>
<doc id="829699" url="https://pl.wikipedia.org/wiki?curid=829699" title="Synagoga Lejba Helmana w Łodzi">
Synagoga Lejba Helmana w Łodzi

Synagoga Lejba Helmana w Łodzi – prywatny dom modlitwy znajdujący się w Łodzi przy ulicy Cegielnianej 28.
Synagoga została zbudowana w 1902 roku z inicjatywy Lejba Mojżesza Helmana. Mogła ona pomieścić 38 osób. Podczas II wojny światowej hitlerowcy zdewastowali synagogę.

</doc>
<doc id="829700" url="https://pl.wikipedia.org/wiki?curid=829700" title="Synagoga Arona Kona w Łodzi (ul. Cegielniana 29)">
Synagoga Arona Kona w Łodzi (ul. Cegielniana 29)

Synagoga Arona Kona w Łodzi – prywatny dom modlitwy znajdujący się w Łodzi przy ulicy Cegielnianej 29.
Synagoga została zbudowana w 1897 roku z inicjatywy Arona Kona, Symchy Uberbauma i Mendela Wintera. Podczas II wojny światowej hitlerowcy zdewastowali synagogę.

</doc>
<doc id="829701" url="https://pl.wikipedia.org/wiki?curid=829701" title="Synagoga Salomona Monata w Łodzi">
Synagoga Salomona Monata w Łodzi

Synagoga Salomona Monata w Łodzi – prywatny dom modlitwy znajdujący się w Łodzi przy ulicy Cegielnianej 36.
Synagoga została zbudowana w 1895 roku z inicjatywy Salomona Monata. Mogła ona pomieścić 30 osób. Podczas II wojny światowej hitlerowcy zdewastowali synagogę.

</doc>
<doc id="829705" url="https://pl.wikipedia.org/wiki?curid=829705" title="Stacje numeryczne">
Stacje numeryczne



</doc>
<doc id="829707" url="https://pl.wikipedia.org/wiki?curid=829707" title="Synagoga Hersza Szpejberga i Jakuba Zaksa w Łodzi (ul. Cegielniana 46)">
Synagoga Hersza Szpejberga i Jakuba Zaksa w Łodzi (ul. Cegielniana 46)

Synagoga Hersza Szpejberga i Jakuba Zaksa w Łodzi – prywatny dom modlitwy znajdujący się w Łodzi przy ulicy Cegielnianej 46.
Synagoga została zbudowana w 1893 roku z inicjatywy Hersza Szpejberga i Jakuba Zaksa. W 1897 roku synagogę przeniesiono do nowego lokalu przy ulicy Widzewskiej 42.

</doc>
<doc id="829709" url="https://pl.wikipedia.org/wiki?curid=829709" title="Bruce Dern">
Bruce Dern

Bruce MacLeish Dern (ur. 4 czerwca 1936 w Chicago) − amerykański aktor charakterystyczny.
Nominowany do Oscara dla najlepszego aktora drugoplanowego za rolę kapitana Boba Hyde’a w melodramacie wojennym Hala Ashby’ego "Powrót do domu" (1978) oraz Oscara dla najlepszego aktora pierwszoplanowego jako Woodrow T. „Woody” Grant w komediodramacie Alexandra Payne’a "Nebraska" (2013).
Trzykrotnie nominowany do nagrody Emmy i raz do BAFTA. Laureat Złotej Palmy na 67. Międzynarodowym Festiwalu Filmowym w Cannes oraz Srebrnego Niedźwiedzia na 33. festiwalu Berlinale.
W 2010 otrzymał własną gwiazdę w Alei Gwiazd w Los Angeles znajdującą się przy 6270 Hollywood Boulevard.
Ojciec aktorki Laury Dern ze swoją byłą żoną, aktorką Diane Ladd.
Życiorys.
Wczesne lata.
Urodził się w Chicago w Illinois jako syn Jean (z domu MacLeish; 1908–1972) i Johna Derna (1903–1958), dyrektora ds. mediów i prawnika. Jego rodzina miała pochodzenie niemieckie, angielskie, szkockie, holenderskie i walijskie. Jest wnukiem George’a H. Derna, gubernatora stanu Utah, chrześniakiem pierwszej damy Eleanory Roosevelt.
Uczęszczał do New Trier High School w Winnetka. Studiował na Uniwersytecie Pensylwanii. Przez całe życie zapalony biegacz, był gwiazdą toru w liceum i starał się zakwalifikować do zawodów olimpijskich w 1956. Uczył się aktorstwa w Actors Studio pod kierunkiem Elii Kazana i Lee Strasberga.
Kariera.
Debiutował na scenie w Filadelfii w przedstawieniu "Czekając na Godota" Samuela Becketta. Występował na Broadwayu w sztukach: "Cień bandyty" Seána O’Caseya (1958) jako Maguire, "Słodki ptak młodości" Tennessee Williamsa (1959) jako Stuff z Paulem Newmanem i "Nieznajomi" (1979) jako Sinclair „Hal” Lewis.
Po swoim debiucie filmowym jako Jack Roper w dramacie historycznym Elii Kazana "Dzika rzeka" ("Wild River", 1960), zagrał marynarza w kilku retrospekcjach w dreszczowcu Alfreda Hitchcocka "Marnie" (1964), zamordowanego kochanka w dreszczowcu Roberta Aldricha "Nie płacz, Charlotto" (1964) z Bette Davis, morderczego złodziejaszka w westernie Teda Posta "Powieście go wysoko" (1968) z Clintem Eastwoodem, rewolwerowca w komediowym westernie Burta Kennedy’ego "Popierajcie swego szeryfa" (1969) oraz zubożałego farmera z ciężarną żoną w dramacie Sydneya Pollacka "Czyż nie dobija się koni?" (1969) wg powieści Horace’a McCoya.
W westernie Marka Rydella "Kowboje" (1972) wystąpił w roli złodziejaszka bydła, który zabija ranczera (John Wayne). Zdobył uznanie jako rozpieszczony Tom Buchanan w melodramacie Jacka Claytona "Wielki Gatsby" (1974) i jako rozczarowany weteran wojny wietnamskiej w dramacie wojennym Hala Ashby’ego "Powrót do domu" (1978). 
Wystąpił w serialu HBO "Trzy na jednego" ("Big Love", 2006−2011) jako Franklin Harlow, dominujący ojciec poligamisty Billa (Bill Paxton) i w westernie Quentina Tarantino "Nienawistna ósemka" (2015) jako generał Sanford „Sandy” Smithers.
Życie prywatne.
7 września 1957 ożenił się z Marie Dawn Pierce, z którą się rozwiódł w 1959. W 1960 poślubił aktorkę Diane Ladd. Ich pierwsza córka, Diane Elizabeth Dern (ur. 29 listopada 1960), zmarła w wieku 18 miesięcy z powodu urazów głowy po upadku na basenie 18 maja 1962. Druga córka Laura Dern (ur. 10 lutego 1967) została aktorką. 18 września 1969 doszło do rozwodu. 20 października 1969 ożenił się z Andreą Becket.

</doc>
<doc id="829710" url="https://pl.wikipedia.org/wiki?curid=829710" title="Synagoga Dydiego Bergera w Łodzi (ul. Cegielniana 48)">
Synagoga Dydiego Bergera w Łodzi (ul. Cegielniana 48)

Synagoga Dydiego Bergera w Łodzi – prywatny dom modlitwy znajdujący się w Łodzi przy ulicy Cegielnianej 48.
Synagoga została zbudowana w 1900 roku z inicjatywy Dydiego Bergera. Mogła ona pomieścić 97 osób. Podczas II wojny światowej hitlerowcy zdewastowali synagogę.

</doc>
<doc id="829711" url="https://pl.wikipedia.org/wiki?curid=829711" title="Maszyna zmian">
Maszyna zmian

Maszyna zmian – polski serial dla dzieci i młodzieży, powstały w 1995 roku. Reżyserem jest Andrzej Maleszka. Premierowo emitowany od 7 września do 19 października 1995 roku na kanale TVP1, ok. godz. 15:30.
Do sanatorium dla alergików przyjeżdża sześcioro dzieci wraz z opiekunem Filipem i Anną. Podczas zwiedzania dzieci znajdują stary fortepian, w którym się zatrzaskują. Okazuje się, że w środku znajduje się tajemne przejście do podziemi, w którym znajduje się maszyna zmian. Po obejrzeniu wiadomości pozostawionej przez dawnego właściciela dowiadują się, że to urządzenie może zmieniać wszystko w coś, co trudno przewidzieć. Każda przemiana trwa do wieczora, do godziny 21:00.
Serial składa się z dwóch serii, pierwsza liczyła 7 odcinków, a druga 5, tak więc maszyna została użyta w sumie 12 razy. W ostatnim odcinku 1. serii maszyna tonie w Jeziorze. W drugiej serii przedmioty zmienia woda ze studni.

</doc>
<doc id="829712" url="https://pl.wikipedia.org/wiki?curid=829712" title="Synagoga Linas Hacholim w Łodzi">
Synagoga Linas Hacholim w Łodzi

Synagoga Linas Hacholim w Łodzi – prywatny dom modlitwy znajdujący się w Łodzi przy ulicy Cegielnianej 52.
Synagoga została zbudowana w 1908 roku z inicjatywy Żydowskiego Towarzystwa Pomocy Biednym Chorym "Linas Hacholim". Mogła ona pomieścić 60 osób. Podczas II wojny światowej Niemcy zdewastowali synagogę.

</doc>
<doc id="829713" url="https://pl.wikipedia.org/wiki?curid=829713" title="Różeniec">
Różeniec

Różeniec ("Rhodiola" L.) – rodzaj roślin należący do rodziny gruboszowatych. Obejmuje około 90 gatunków występujących w górach i w strefie arktycznej półkuli północnej. Centrum zróżnicowania stanowi Azja środkowa i wschodnia – w Chinach rośnie 55 gatunków z tego rodzaju. Z flory polskiej zaliczany jest do niego tylko różeniec górski ("Rhodiola rosea").
Systematyka.
Rodzaj "Rhodiola" należy do podrodziny "Sempervivoideae" z rodziny gruboszowatych "Crassulaceae", alternatywnie w obrębie tej rodziny zaliczany jest do podrodziny "Sedoideae", plemienia "Sedeae" i podplemienia "Umbilicinae". W szerokim ujęciu rodzaju rozchodnik "Sedum" gatunki tu zaliczane włączane były do niego jako podrodzaj "Rhodiola".

</doc>
<doc id="829715" url="https://pl.wikipedia.org/wiki?curid=829715" title="Rhodiola">
Rhodiola



</doc>
<doc id="829717" url="https://pl.wikipedia.org/wiki?curid=829717" title="Synagoga Josela Urysona w Łodzi (ul. Cegielniana 56)">
Synagoga Josela Urysona w Łodzi (ul. Cegielniana 56)

Synagoga Josela Urysona w Łodzi – prywatny dom modlitwy znajdujący się w Łodzi przy ulicy Cegielnianej 56.
Synagoga została zbudowana w około 1900 roku z inicjatywy Josela Urysona. Mogła ona pomieścić 40 osób. W 1913 roku synagoga została przeniesiono do nowego lokalu przy ulicy Zachodniej 66.

</doc>
<doc id="829721" url="https://pl.wikipedia.org/wiki?curid=829721" title="Dekrepitacja">
Dekrepitacja

Dekrepitacja (ang. "decrepitation") - pękanie materiałów z charakterystycznym odgłosem pod wpływem działania wysokiej temperatury, przykładowo podczas prażenia. Przykładem substancji ulegającej dekrepitacji jest azotan ołowiu(II), Pb(NO3)2.

</doc>
<doc id="829722" url="https://pl.wikipedia.org/wiki?curid=829722" title="Škoda Superb OHV">
Škoda Superb OHV



</doc>
<doc id="829724" url="https://pl.wikipedia.org/wiki?curid=829724" title="Luis Fajardo">
Luis Fajardo

Luis Alfonso Fajardo (ur. 18 stycznia 1963 roku w Medellin), piłkarz kolumbijski grający na pozycji pomocnika.
Życiorys.
Fajardo przez większą część swojej kariery związany był z jednym klubem, Atlético Nacional z rodzinnego miasta. Zdobył z nim między innymi Copa Libertadores w 1989 roku oraz mistrzostwo Kolumbii w 1991 roku.
W 1990 roku Fajardo był członkiem reprezentacji Kolumbii na Mistrzostwa Świata we Włoszech. Zagrał tam w 2 meczach: grupowym z RFN (1:1) oraz do 63. minuty w ćwierćfinale z Kamerunem (1:2 po dogrywce). Ogółem w reprezentacji Kolumbii Fajardo wystąpił w 15 meczach i zdobył jednego gola.

</doc>
<doc id="829725" url="https://pl.wikipedia.org/wiki?curid=829725" title="Jamey Sheridan">
Jamey Sheridan

James Patrick Sheridan (ur. 12 lipca 1951 w Pasadenie) – amerykański aktor filmowy, teatralny i telewizyjny.

</doc>
<doc id="829726" url="https://pl.wikipedia.org/wiki?curid=829726" title="Brawurka">
Brawurka



</doc>
<doc id="829732" url="https://pl.wikipedia.org/wiki?curid=829732" title="Wałbrzych Podzamcze">
Wałbrzych Podzamcze



</doc>
<doc id="829735" url="https://pl.wikipedia.org/wiki?curid=829735" title="Samba de Roda">
Samba de Roda

Samba de roda jest tradycyjnym tańcem brazylijskim, charakteryzującym się dynamicznymi i zmysłowymi ruchami bioder, tańczony jest solowo przez kobiety lub w parze kobieta plus mężczyzna. Jest "wizytówką" Brazylii na całym świecie. Obecnie jest kojarzony głównie z karnawałem oraz capoeirą. Bardzo ważne jest, aby nie mylić samba de roda z sambą jako tańcem towarzyskim (samba towarzyska wywodzi się z samba de roda, mają też pewne cechy wspólne).
Historia.
Trudno określić, gdzie i kiedy dokładnie powstała, przyjmuje się jednak, że stało się to ok. XVI wieku (chociaż nazwy samba zaczęto używać dopiero w XIX wieku), a pochodzi - podobnie jak capoeira - ze stanu Bahia (Brazylia), z regionu Reconcavo. Wywodzi się z religijnych tańców afrykańskich, jednak rozwój i ujednolicenie samby rozpoczął się w momencie skolonizowania Brazylii przez Portugalczyków. Praktykowano ją przede wszystkim w senzalas (wioski niewolników), gdzie niewolnicy z Afryki podtrzymywali swoją kulturę, zbierając się na koniec dnia w kręgu - "roda", w którym grano capoeirę lub tańczono sambę de roda. Najczęściej jednak sambę wykonywano po zakończeniu jogo (podobnie jest dziś w grupach capoeira), m.in. w celu uwiedzenia czy zwrócenia na siebie uwagi partnerki. Towarzyszyła temu muzyka grana na berimbau (dziś viola, z wyłączeniem samby po jogo de capoeira), pandeiro, atabaque, przy akompaniamencie śpiewu oraz klaskania. W ciągu wieków samba została urozmaicona elementami kultury brazylijskiej.
Etymologia słowa "samba".
Termin "samba" w źródłach pisanych pojawił się w roku 1838. Samo pochodzenie słowa jest trudne do określenia. Wywodzi się ono z języków afrykańskich, stanowi zlepek słów, m.in. semba, esemba, ohisemba, masemba, desamba, sesemba, które oznaczają dotykanie się brzuchami, tańczenie do klaskania dłońmi, taniec z wybijaniem rytmu nogami.
Taniec.
Sambę de roda najczęściej tańczy się podczas karnawału i po jogo w capoeira, z tym jest też najczęściej kojarzona. Jej odmianą jest m.in. samba towarzyska, jest to jednak wersja znacznie zmieniona i "zeuropeizowana". Zachowuje jednak pewne elementy m.in. charakterystyczny ruch bioder, a i kroki w sambie towarzyskiej są podobne do kroków samby tradycyjnej i capoeiry. Inną, nowoczesną odmianą samby jest samba hip-hop, tańczona solo.
Samba de roda w capoeira.
Jak sama nazwa wskazuje, sambę de roda tańczy się w kole ("roda" oznacza po portugalsku koło, okrąg). Najczęściej wygląda to w ten sposób, że po skończonym jogo de capoeira capoeristas tańczą sambę parami, kobieta z mężczyzną. Podobnie jak podczas jogo występuje element "kupowania", z tym że tutaj zdobywa się tylko osoby innej płci. Mężczyźni rywalizują ze sobą o partnerkę, natomiast kobiety o partnera. Jako że capoeria jest sztuką walki polegającą na oszukiwaniu przeciwnika, podczas tańczenia samby capoeiristas (w tym przypadku głównie mężczyźni) często stosują triki i podchody, czasem także nieczyste, aby móc zatańczyć z partnerką. Taki schemat jest najczęstszy, jeśli wcześniej grano capoeira. Rzadziej ma miejsce sytuacja, kiedy do roda wchodzą same kobiety i wykonują taniec solowy. Po zakończeniu tancerka wybiera swoją następczynie. Jednak taniec solowy kobiety jest właściwie jedynym "stylem", kiedy wcześniej nie grano jogo de capoeira, np. podczas karnawału lub w jednej ze współczesnych odmian samby - samby hip-hop.

</doc>
<doc id="829736" url="https://pl.wikipedia.org/wiki?curid=829736" title="Tim Blake Nelson">
Tim Blake Nelson

Tim Blake Nelson (ur. 11 maja 1964 w Tulsie) – amerykański aktor, reżyser, scenarzysta i producent filmowy.

</doc>
<doc id="829738" url="https://pl.wikipedia.org/wiki?curid=829738" title="Nowe (wieś w województwie wielkopolskim)">
Nowe (wieś w województwie wielkopolskim)

Nowe – wieś w Polsce położona w województwie wielkopolskim, w powiecie wągrowieckim, w gminie Wągrowiec.
Wieś duchowna, własność opata cystersów w Wągrowcu pod koniec XVI wieku leżała w powiecie kcyńskim województwa kaliskiego. W latach 1975–1998 miejscowość administracyjnie należała do województwa pilskiego.

</doc>
<doc id="829745" url="https://pl.wikipedia.org/wiki?curid=829745" title="Micharzewo">
Micharzewo

Micharzewo – osada w Polsce położona w województwie wielkopolskim, w powiecie wągrowieckim, w gminie Wągrowiec.
W latach 1975–1998 miejscowość administracyjnie należała do województwa pilskiego.

</doc>
<doc id="829746" url="https://pl.wikipedia.org/wiki?curid=829746" title="Samantha Morton">
Samantha Morton

 
Samantha Morton (ur. 13 maja 1977 w Nottingham) – brytyjska aktorka filmowa, teatralna i telewizyjna.
Zasiadała w jury konkursu głównego na 69. MFF w Wenecji (2012).

</doc>
<doc id="829747" url="https://pl.wikipedia.org/wiki?curid=829747" title="Lawrence z Arabii (film)">
Lawrence z Arabii (film)

Lawrence z Arabii (ang. "Lawrence of Arabia") – brytyjski dramat przygodowy z 1962 roku w reżyserii Davida Leana, oparty na autobiograficznej powieści T.E. Lawrence’a pt. "Siedem filarów mądrości" (ang. "Seven Pillars of Wisdom"), wydanej w 1926 roku. W roli tytułowej wystąpił Peter O’Toole. Producentem filmu był Sam Spiegel, współpracujący wcześniej z Leanem nad inną cenioną produkcją, "Most na rzece Kwai". Muzykę do filmu skomponował Maurice Jarre.
Fabuła.
Film oparty jest na doświadczeniach T.E. Lawrence’a w Arabii podczas I wojny światowej, w szczególności związanych ze zdobyciem fortu Akaba oraz Damaszku. Lawrence, brytyjski oficer, dołącza do wojsk emira Fajsala, przywódcy arabskiego powstania skierowanego przeciwko Turkom. Po przebyciu pustyni wraz z niewielkim oddziałem wojska oraz udanym ataku na fort Akaba, zyskuje status bohatera wśród Arabów i Anglików. Angażuje się również w polityczne próby zjednoczenia plemion arabskich. Do najważniejszych wątków filmu zalicza się też konflikt wewnętrzny bohatera związany z poszukiwaniem własnej tożsamości oraz koniecznością wyboru lojalności względem ojczystej Brytanii i nowo poznanych wśród pustynnych plemion przyjaciół.
Najważniejsze nagrody.
Film był nominowany w 1963 do 10 Nagród Akademii, zdobył 7 statuetek, w tym nagrodę za najlepszy film. W 1998 American Film Institute umieścił "Lawrence’a z Arabii" na swej liście 100 najważniejszych amerykańskich filmów stulecia.

</doc>
<doc id="829748" url="https://pl.wikipedia.org/wiki?curid=829748" title="Redgoszcz">
Redgoszcz

Redgoszcz – wieś w Polsce położona w województwie wielkopolskim, w powiecie wągrowieckim, w gminie Wągrowiec.
W latach 1975–1998 miejscowość administracyjnie należała do województwa pilskiego.
Przed 2023 r. miejscowość była częścią wsi Rąbczyn.

</doc>
<doc id="829750" url="https://pl.wikipedia.org/wiki?curid=829750" title="Škoda Yeti">
Škoda Yeti

Škoda Yeti – osobowy crossover klasy aut miejskich produkowany pod czeską marką Škoda w latach 2009 – 2018.
Historia modelu.
Pojazd został po raz pierwszy zaprezentowany jako koncept podczas targów motoryzacyjnych w Genewie w 2005 roku. Wersja produkcyjna, która zaprezentowana została podczas tych samych targów cztery lata później nie różniła się wiele od prototypu. 
Samochód został zbudowany na bazie Škody Octavia 4x4 ze zmodyfikowanym zawieszeniem. W stosunku do modelu koncepcyjnego pojazd różni się m.in. delikatnie zmienionymi reflektorami przednimi oraz zupełnie nowym wnętrzem. Pojazd został opracowany przez dwa zespoły projektowe: od pierwszego projektu do etapu modelu wystawienniczego powstawał pod okiem grupy dowodzonej przez Thomasa Ingenhalta, a normalizację projektu do wersji produkcyjnej prowadził zespół Jensa Manske.
Lifting.
Podczas targów motoryzacyjnych w Paryżu w 2012 roku zaprezentowano wersję po modernizacji. Zmieniony został m.in. przód pojazdu w którym zastosowane zostały nowe reflektory zintegrowane ze światłami do jazdy dziennej, nową atrapę chłodnicy, zderzak oraz maskę silnika. Zmodyfikowana została także klapa bagażnika, tylne lampy oraz zderzak. We wnętrzu pojazdu zastosowana została nowa kierownica, a także poszerzono listy wyposażenia standardowego oraz opcjonalnego pojazdu. Jako pierwsza Škoda auto otrzymało tylną kamerę cofania. Wersje z napędem na cztery koła otrzymały sprzęgło Haldex 5. generacji. Auto występuje w wersji miejskiej oraz terenowej, która wyróżnia się plastikowymi nakładkami na nadwoziu.
Pojazd otrzymał tytuł Czeskiego Samochodu Roku 2010.
Škoda Yeti w latach 2013–2018 wytwarzana była także w Chinach w wariancie z przedłużonym rozstawem osi pod nazwą Yeti L.
Wersje wyposażeniowe.
Standardowe wyposażenie pojazdu obejmuje m.in. system ABS i ESP, elektryczne sterowanie szyb przednich, elektryczne sterowanie lusterek, światła przeciwmgłowe oraz 4 poduszki powietrzne i światła do jazdy dziennej. 
W zależności od wybranej wersji wyposażeniowej przed lub po liftingu pojazd wyposażony może być m.in. w 9 poduszek powietrznych, wielofunkcyjną kierownicę, biksenonowe reflektory, klimatyzację automatyczną lub półautomatyczną, komputer pokładowy czujniki parkowania, 17-calowe alufelgi, skórzaną tapicerkę, podgrzewane przednie fotele oraz system nawigacji satelitarnej z 6,5-calowym ekranem dotykowym, kamerę cofania, tempomat, a także system wspomagający ruszenie pod górę i światła tylne oraz do jazdy dziennej wyposażone w diody LED oraz światła przeciwmgłowe z funkcją doświetlania zakrętów, elektrycznie sterowane panoramiczne okno dachowe, a także asystenta parkowania i elektrycznie sterowany fotel kierowcy, funkcję rozpoznawania zmęczenia kierowcy. 

</doc>
<doc id="829754" url="https://pl.wikipedia.org/wiki?curid=829754" title="Bobrowniki (Rudnicze)">
Bobrowniki (Rudnicze)

Bobrowniki – część wsi Rudnicze w Polsce położona w województwie wielkopolskim, w powiecie wągrowieckim, w gminie Wągrowiec.
Wieś duchowna, własność opata cystersów w Wągrowcu pod koniec XVI wieku leżała w powiecie kcyńskim województwa kaliskiego. W latach 1975–1998 Bobrowniki administracyjnie należały do województwa pilskiego.

</doc>
<doc id="829756" url="https://pl.wikipedia.org/wiki?curid=829756" title="Batalion Ljuboten">
Batalion Ljuboten

Batalion „Ljuboten” – kolaboracyjny oddział wojskowy złożony z Albańczyków z Kosowa w służbie faszystowskich Włoch, a następnie Niemiec podczas II wojny światowej.
W okresie okupacji włoskiej Kosowa w regionie Tetovo został sformowany samodzielny Batalion „Ljuboten” złożony z miejscowych Albańczyków. Jego nazwa pochodziła od szczytu górskiego Ljuboten leżącego na granicy Kosowa i Macedonii. Odbyło się to z inicjatywy włoskiego wywiadu wojskowego Opera Volantario per la Regressione Dell'Autifasismo (OVRA). Jednymi z głównych współtwórców jednostki byli 2 Albańczycy, którzy przed wojną przebywali we Włoszech i nawiązali kontakty z OVRA – Gajur Derala i Redzep Jusufi. Batalion był finansowany przez albańskie władze terytorialne Tetova, na czele których stał Dzafer Sulejmani. Jego żołnierze nie odbyli normalnego przeszkolenia wojskowego, a jedynie szkolenie ideologiczne w duchu albańskiego nacjonalizmu i stworzenia tzw. Wielkiej Albanii. Zadaniem jednostki było zwalczanie lokalnej partyzantki komunistycznej. Po ogłoszeniu przez Włochy zawieszenia broni 8 września 1943 r., Niemcy utrzymali Batalion, przekazując Albańczykom włoskie mundury, wyposażenie i uzbrojenie. Jego szeregi zasilili w tym czasie członkowie organizacji Balli Kombëtar. Pod koniec 1943 r. niemieckie władze okupacyjne skierowały jednostkę wraz z oddziałami zbrojnymi Balli Kombëtar do ataku na miejscowość Kicevo w Macedonii, która była zajęta przez partyzancką I Brygadę Kosowsko-Macedońską. Jednakże w rejonie miejscowości Bukovici wpadła ona w zasadzkę zastawioną przez partyzantów i została praktycznie zniszczona.
Linki zewnętrzne.
Historia albańskich formacji kolaboranckich, w tym Batalionu "Ljuboten" (jęz. angielski)

</doc>
<doc id="829758" url="https://pl.wikipedia.org/wiki?curid=829758" title="Geovanis Cassiani">
Geovanis Cassiani

Geovanis Cassiani Gómez (10 stycznia 1970 roku w Turbo), piłkarz kolumbijski grający na pozycji obrońcy.
Życiorys.
Cassiani na początku kariery piłkarskiej był graczem Atlético Nacional, z którym w 1989 roku wygrał Copa Libertadores, ale był tylko rezerwowym dla René Higuity. W 1990 roku został zawodnikiem stołecznego klubu Millonarios FC. W swojej karierze grał także w zespole Envigado FC, a w 2001 roku kończył karierę w swoim pierwotnym klubie, Atlético Nacional, wygrywając z tym klubem w 2000 roku Copa Merconorte.
W 1990 roku Cassiani został powołany przez selekcjonera Francisco Maturanę na finały Mistrzostw Świata we Włoszech. Tam był trzecim bramkarzem dla René Higuity oraz Eduardo Niño i nie wystąpił w żadnym z meczów turnieju. Kolumbia odpadła w ćwierćfinale po porażce 1:2 (po dogrywce) z Kamerunem.
W 1992 roku Geovanis został powołany na inny turniej, tym razem na Igrzyska Olimpijskie w Barcelonie. Tam także był trzecim bramkarzem, tym razem dla Miguela Calero oraz Faryda Mondragóna. Nie wystąpił w żadnym z meczów turnieju, a Kolumbia odpadła po fazie grupowej.

</doc>
<doc id="829761" url="https://pl.wikipedia.org/wiki?curid=829761" title="Ludwikowo (powiat wągrowiecki)">
Ludwikowo (powiat wągrowiecki)

Ludwikowo – wieś w Polsce, położona w województwie wielkopolskim, w powiecie wągrowieckim, w gminie Wągrowiec.
W latach 1975–1998 Ludwikowo administracyjnie należało do województwa pilskiego.
Przed 2023 r. miejscowość była częścią wsi Łekno.

</doc>
<doc id="829767" url="https://pl.wikipedia.org/wiki?curid=829767" title="Danabórz">
Danabórz

Danabórz – część wsi Bukowiec w Polsce, położona w województwie wielkopolskim, w powiecie wągrowieckim, w gminie Wągrowiec.
W latach 1975–1998 Danabórz administracyjnie należał do województwa pilskiego.
Historia.
Po raz pierwszy miejscowość wymieniona została w dokumencie z 1154 Zbiluta (z rodu Pałuków) obywatela polskiego (“Poloniae civis”), w którym zanotowana została jako "Domabore".
Zamek w Danaborzu.
W XV wieku ród Danaborskich, którego najwybitniejszym przedstawicielem był Włodko z Danaborza, zbudował nad jeziorem gotycką wieżę mieszkalną (donżon), który był jego siedzibą. Zbudowana na szczycie kopca ceglana wieża na kamiennym fundamencie na planie prostokąta o wymiarach 15 x 9 metrów nie zachowała się. Pozostałością po tej siedzibie jest jedynie wzgórze nad jeziorem. Pierwotna forma owego zamku jest wciąż niedostatecznie rozpoznana, dla jej rekonstrukcji dysponujemy jedynie danymi zebranymi przez Juliusa Kohtego, który na górującym nad Jeziorem Grylewskim grodzisku stożkowatym widział ruiny budowli na rzucie zbliżonym do prostokąta, o orientacyjnych wymiarach 15 × 9 m, ceglanej, na kamiennym podmurowaniu. Całość otaczały koliste wały ziemne. Od czasów Kohtego nie udało się badaczom przedmiotu wnieść żadnych nowych danych ani odnośnie do formy, ani też do inicjatora budowy i czasu powstania danaborskiej realizacji, interpretowanej jako wieżowa siedziba podobna do zamku w Gołańczy. 
Kościół.
W XV wieku na południe od wieży powstał murowany gotycki kościół, który także już nie istnieje.

</doc>
<doc id="829770" url="https://pl.wikipedia.org/wiki?curid=829770" title="Chodorków">
Chodorków

Chodorków (ukr. Ходорків) – miasteczko (1371 mieszkańców; 0,7037 km²) w obwodzie żytomierskim, w rejonie popilnianskim nad rzeką Irpień.
Założone w roku 1471. Siedziba dawnej w powiecie skwirskim w guberni kijowskiej. Pod koniec XIX w. przedmieście miasteczka nazywało się Pustelniki. 

</doc>
<doc id="829773" url="https://pl.wikipedia.org/wiki?curid=829773" title="Ujście (województwo warmińsko-mazurskie)">
Ujście (województwo warmińsko-mazurskie)

Ujście – osada w Polsce położona w województwie warmińsko-mazurskim, w powiecie braniewskim, w gminie Braniewo przy ujściu rzeki Pasłęki do Zalewu Wiślanego. Osada znajduje się w historycznym regionie Warmia.
W latach 1975–1998 miejscowość administracyjnie należała do województwa elbląskiego.
W Ujściu znajduje się port morski Nowa Pasłęka.

</doc>
<doc id="829782" url="https://pl.wikipedia.org/wiki?curid=829782" title="Bielsko-Biała Górne">
Bielsko-Biała Górne

Bielsko-Biała Górne – przystanek osobowy w Bielsku-Białej, w województwie śląskim, w Polsce. Znajduje się na wysokości 314 m n.p.m.
Historia.
Przystanek osobowy został uruchomiony w sobotę 30 maja 1914 roku na istniejącej od 1888 roku linii Kolei Miast Śląskich i Galicyjskich łączącej Morawy, Śląsk Cieszyński i Galicję. Wybudowano pojedynczy peron zlokalizowany na łuku i budynek dworcowy z poczekalnią, kasą oraz pomieszczeniem dróżnika wraz z toaletami. W 2006 roku budynek został znacznie zdewastowany oraz rozkradziony przez złomiarzy. Dnia 10 stycznia 2009 roku zawieszono kursowanie pociągów relacji Cieszyn - Bielsko Biała Główna.

</doc>
<doc id="829785" url="https://pl.wikipedia.org/wiki?curid=829785" title="Kliwia cynobrowa">
Kliwia cynobrowa

Kliwia cynobrowa, kliwia pomarańczowa ("Clivia miniata" (Lindl.) Bosse.) – gatunek rośliny należący do rodziny amarylkowatych. Pochodzi z Afryki południowej i sprowadzona została do uprawy w Europie w 1854 roku. Niegdyś popularna roślina doniczkowa, obecnie rzadziej uprawiana.
Nazewnictwo.
Gatunek znany jest pod dwoma nazwami zwyczajowymi w języku polskim – jako kliwia cynobrowa lub pomarańczowa. Pierwsza nazwa proponowana jest w wydawnictwach specjalistycznych o charakterze słownikowym, podczas gdy druga dominuje w publikacjach ogrodniczych i popularnych. Łacińska nazwa rodzajowa "Clivia" nadana została na cześć Lady Clive, hrabiny Northumberland.
Uprawa.
Roślina uprawiana w Europie jako doniczkowa. Jest długowieczna i łatwa w uprawie. Wymaga stanowiska półcienistego lub widnego i zimowania w temperaturze ok. 10 °C (przetrzymywana stale w temperaturze pokojowej nie kwitnie). Rozmnażana jest za pomocą odrostów, pojawiających się na starszych roślinach i oddzielanych po osiągnięciu przez nie ok. 15 cm wysokości. Możliwe jest też rozmnażanie z nasion, ale ich dojrzewanie trwa ok. 10 miesięcy i nie zawsze zachowują one cechy osobnika matecznego. Ponadto jeżeli dopuści się do wytwarzania nasion, to roślina w następnym roku raczej nie zakwitnie. Stąd też, jeżeli nie zależy nam na nasionach, należy pęd kwiatowy po przekwitnieniu obciąć. Zakurzone liście czyści się wilgotną szmatką.

</doc>
<doc id="829790" url="https://pl.wikipedia.org/wiki?curid=829790" title="Mikko Henrik Paananen">
Mikko Henrik Paananen



</doc>
<doc id="829794" url="https://pl.wikipedia.org/wiki?curid=829794" title="Trójka (bilard)">
Trójka (bilard)

Trójka (ang.: "three-ball") to gra bilardowa rozgrywana na stole do ósemki uważana za grę treningową. Gra przeznaczona jest dla dowolnej ilości osób, włącznie z jedną.
Używane bile.
Używa się czterech bil: białej, oraz trzech oznaczonych numerami od 1 do 3.
Ustawienie początkowe.
Bile numerowane ustawia się w czubku trójkąta, białą ustawia gracz w polu bazy.
Cel gry.
Wbić wszystkie trzy bile w jak najmniejszej ilości uderzeń.
Zasady.
Gracz w swej turze rozbija, a następnie wbija wszystkie bile. Zmiana tury następuje dopiero po wbiciu przez gracza wszystkich bil. Po faulu gracz nie otrzymuje białej bili do ręki, zamiast tego dopisuje się mu dodatkowe uderzenie. Po wbiciu białej bili gracz musi ustawić ją w polu bazy a następnie musi uderzyć tak aby bila biała przed kontaktem z innymi bilami lub bandą minęła linię bazy. Gracz z najmniejszą liczbą uderzeń wygrywa.
Linki zewnętrzne.
www.online-billiard.com – zasady

</doc>
<doc id="829795" url="https://pl.wikipedia.org/wiki?curid=829795" title="Hirokazu Yagi">
Hirokazu Yagi

Hirokazu Yagi (jap. 八木弘和; "Yagi Hirokazu", ur. 26 grudnia 1959 w Yoichi) – japoński skoczek narciarski i trener, srebrny medalista olimpijski (1980).
Przebieg kariery.
Zaczął trenować skoki w wieku 12 lat. Mając 20 lat wziął udział w igrzyskach olimpijskich w Lake Placid, gdzie zdobył srebrny medal na skoczni normalnej "ex aequo" z Manfredem Deckertem. Lepszy od Japończyka i Deckerta okazał się tylko Toni Innauer. Było to największe osiągnięcie w jego karierze. Na tych samych igrzyskach zajął także 19. miejsce dużym obiekcie.
W 1982 wystąpił na mistrzostwach świata w Oslo, zajmując 31. miejsce na skoczni normalnej oraz 43. miejsce na dużej. Dwa lata później, na igrzyskach w Sarajewie zajął 55. miejsce na normalnej skoczni, a na dużej ponownie był dziewiętnasty. Startował także na mistrzostwach świata w lotach w Planicy w 1979 oraz na mistrzostwach świata w lotach w Oberstdorfie w 1981, zajmując odpowiednio czternaste i ósme miejsce.
Najlepsze wyniki w Pucharze Świata osiągnął w sezonie 1979/1980, kiedy to zajął czwarte miejsce w klasyfikacji generalnej. Bezpośrednio wyprzedził go Stanisław Bobak, który zgromadził 13 punktów więcej. Po igrzyskach w 1984 postanowił zakończyć karierę i poświęcić się pracy trenerskiej. Najbardziej znanymi jego wychowankami są Kazuyoshi Funaki i Kazuya Yoshioka.

</doc>
<doc id="829798" url="https://pl.wikipedia.org/wiki?curid=829798" title="Potrzebie">
Potrzebie

Potrzebie – słowo zaczerpnięte z języka polskiego, swoista ciekawostka socjologiczna połowy XX wieku w USA.
Historia.
W 1953 roku Harvey Kurtzman, redaktor czasopisma humorystycznego „Mad”, poszukując obcych, dziwnie brzmiących słów, sięgnął po wielojęzyczną ulotkę aspiryny i zaintrygował się tym słowem. Umieścił je na różnych przedmiotach w komiksie jako rodzaj absurdalnego humoru, tzw. "meaningless background gag", swoistą niezrozumiałą i absurdalną ciekawostkę dla uważnego czytelnika.
Po publikacji w ciągu kilku lat słowo to stało się tzw. "catch phrase", czyli zwrotem wielokrotnie powtarzanym w codziennej konwersacji młodych ludzi.
"potrzebie" było domyślnym hasłem logowania na konto administracyjne kilku gier typu MUSH oraz MUCK (np. PennMUSH, TinyMUCK, Fuzzball MUCK, TinyMUX oraz TinyMUSH).

</doc>
<doc id="829799" url="https://pl.wikipedia.org/wiki?curid=829799" title="Julia Ormond">
Julia Ormond

Julia Karin Ormond (ur. 4 stycznia 1965 w Epsom) – brytyjska aktorka filmowa i telewizyjna.
Zasiadała w jury konkursu głównego na 54. MFF w Cannes (2001).

</doc>
<doc id="829802" url="https://pl.wikipedia.org/wiki?curid=829802" title="Herman Pilnik">
Herman Pilnik

Herman Pilnik (ur. 8 stycznia 1914 w Stuttgarcie, zm. 12 listopada 1981 w Caracas) – argentyński szachista pochodzenia niemieckiego, arcymistrz od 1952 roku.
Kariera szachowa.
W roku 1929 zwyciężył w mistrzostwach Stuttgartu. Rok później wyemigrował do Argentyny. W latach 1942, 1945 i 1958 trzykrotnie zdobył złote medale w mistrzostwach tego kraju. Międzynarodową karierę rozpoczął na początku lat 40. W 1942 podzielił II miejsce w Mar del Plata, a dwa lata później zwyciężył w tym mieście (wraz z Mieczysławem Najdorfem). W 1945 zajął III miejsce w "Hollywood Pan-American Tournament" w Los Angeles. W 1951 zwyciężył w Beverwijk, w 1952 w Wiedniu oraz Budapeszcie, a w 1954 – w Stuttgarcie. W 1955 wystąpił w turnieju międzystrefowym w Göteborgu, gdzie osiągnął duży sukces, zajmując VIII miejsce i zdobywając awans do turnieju pretendentów. W turnieju tym, rozegranym w roku 1956 w Amsterdamie, nie odegrał jednak żadnej roli, zajmując ostatnie miejsce.
W latach 1950–1958 pięciokrotnie reprezentował Argentynę na szachowych olimpiadach, zdobywając 5 medali: złoty (za indywidualny wynik na V szachownicy w roku 1950, 3 srebrne (zdobyte wraz z drużyną w latach 1950, 1952 oraz 1954) oraz brązowy (wraz z drużyną w roku 1958). Łącznie rozegrał 59 olimpijskich partii, w których zdobył 38½ pkt.
Według systemu Chessmetrics, najwyższy ranking osiągnął w sierpniu 1945, z wynikiem 2670 punktów zajmował wówczas 12. miejsce na świecie.

</doc>
<doc id="829804" url="https://pl.wikipedia.org/wiki?curid=829804" title="Magazyn Internet">
Magazyn Internet

Magazyn Internet (zapis stylizowany Magazyn INTERNET) – pierwsze polskie czasopismo komputerowe poświęcone głównie tematyce Internetu. Magazyn miał formę miesięcznika, ukazywał się od 1995 roku. Powstanie pisma było związane z upadającym Bajtkiem, a szczególnie z redakcją C&amp;A oraz Atari Magazynu. Z tych dwóch redakcji powstał zespół tworzący "Magazyn INTERNET".
Odbiorcami pisma od początku byli przeciętni użytkownicy Internetu, ważną rolę spełniały więc informacje dla początkujących, opisy programów i recenzje serwisów internetowych. Drugim nurtem pisma było tworzenie na potrzeby sieci WWW, czyli artykuły na temat języków programowania (np. PHP) i opisu strony (HTML, CSS). W nowym tysiącleciu pismo skierowało się ku mniej technicznie zaawansowanym czytelnikom, tematykę uzupełniono natomiast o sprawy związane z e-biznesem. Od początku 2006 r. ukazywał się także dwumiesięcznik "Internet Maker" przeznaczony dla web designerów i webmasterów.
Pismo od początku ukazywało się z dołączoną płytą CD, na której poza programami związanymi z Internetem umieszczano również wybrane strony internetowe do przeglądania offline. Miało to znaczenie szczególnie w latach 90., gdy większość użytkowników Internetu w Polsce korzystała z połączeń modemowych. Popularność stałych łączy internetowych w Polsce sprawiła, że od roku 2005 część nakładu pisma ukazywała się bez płyty CD, jako "Magazyn Internet Online" – zaś programy i materiały opisywane w piśmie można było pobrać z jego strony internetowej.
Ostatni numer pisma wydany na papierze ukazał się we wrześniu 2008 r. Od tego czasu magazyn działał w formie serwisu internetowego, w którym ukazywały się darmowe artykuły.

</doc>
<doc id="829806" url="https://pl.wikipedia.org/wiki?curid=829806" title="Karol Ferdynand Habsburg">
Karol Ferdynand Habsburg

Karol Ferdynand Habsburg (niem. "Karl Ferdinand von Österreich", ur. 29 lipca 1818 w Wiedniu, zmarł 20 listopada 1874 w Židlochovicach) – arcyksiążę austriacki.
Życiorys.
Arcyksiążę Karol Ferdynand urodził się 29 lipca 1818 roku w Wiedniu. Był drugim synem arcyksięcia Karola Ludwika Habsburga zwycięzcy Napoleona w bitwie pod Aspern-Essling i Henrietty z Nassau-Weilburg oraz wnukiem cesarza Leopolda II i Marii Ludwiki Burbon, księżniczki hiszpańskiej.
Ojciec Karola Ferdynanda, arcyksiążę Karol Ludwik, był jednym ze współtwórców zwycięstwa koalicji nad Napoleonem. Być może był jedynym Habsburgiem, który zasługuje na taki opis: „rzeczywiście utalentowany strateg i sumienny student sztuki wojennej. Cesarz Franciszek I za zasługi wojenne podniósł go do godności księcia cieszyńskiego. Po śmierci dziedzictwo cieszyńskie objął brat Karola Ferdynanda, arcyksiążę Albrecht Fryderyk.
Syn „bohatera spod Aspern” rozpoczął karierę wojskową w 57. Pułku Piechoty w Brnie. Później otrzymał dowództwo Brygady we Włoszech i walczył z powstańcami w Pradze w 1848 roku. W 1859 stacjonował głównie na Morawach i na Śląsku. Następnie wrócił do Brna w 1860 roku. Został mianowany feldmarszałkiem armii austriackiej.
Małżeństwo i rodzina.
W 1854 ożenił się z arcyksiężniczką Elżbietą Franciszką Marią Austriacką (1831–1903). Mieli szóstkę dzieci:

</doc>
<doc id="829807" url="https://pl.wikipedia.org/wiki?curid=829807" title="Paszkiwka (obwód kijowski)">
Paszkiwka (obwód kijowski)

Paszkiwka (ukr. Пашківка) – wieś na Ukrainie, w obwodzie kijowskim, w rejonie buczańskim, ok. 45 km na południowy wschód od centrum Kijowa. Miejscowość liczy ok. 1060 mieszkańców.

</doc>
<doc id="829812" url="https://pl.wikipedia.org/wiki?curid=829812" title="Analiza literacka">
Analiza literacka

Analiza dzieła literackiego to rozłożenie niestandardowej całości na standardowe elementy. Jest to próba dotarcia do stanu wyjściowego dzieła literackiego, do budulca, który poprzedza decyzje twórcy. Nie wykracza poza utwór. Jest całkowicie związana faktycznością dokonania pisarskiego, dotyczy tego, co zostało wybrane przez twórcę, wymaga dużej wnikliwości, przybiera postać opisu dzieła literackiego.

</doc>
<doc id="829817" url="https://pl.wikipedia.org/wiki?curid=829817" title="Konstanty Świdziński">
Konstanty Świdziński

Konstanty Świdziński herbu Półkozic (ur. 1793 w Sulgostowie k. Świdna w ówczesnym powiecie opoczyńskim, zm. 1855 w Kijowie) – polski kolekcjoner dzieł sztuki, bibliofil, mecenas i donator ośrodków polskiej kultury narodowej. Syn kasztelana radomskiego Kajetana Świdzińskiego i Felicjanny z Hadziewiczów.
Świdzińscy h. Półkozic – przodkowie Konstantego.
Pierwsze nauki Konstanty pobierał w domu i w warszawskiej rezydencji siostry dziadka, Marianny ze Świdzińskich Lanckorońskiej. Ukończywszy Liceum Warszawskie pod kierunkiem ówczesnego rektora Samuela Lindego, u którego mieszkał na stancji, osiadł na dobrach rodzinnych obejmując nad nimi zarząd po śmierci ojca w 1812. Wiele jednak podróżował wzbogacając przy tym zbiory bibliograficznych rzadkości i dzieł sztuki, a także zajmując się badaniami naukowymi. Od początku lat 30. XIX wieku brał udział także w życiu publicznym, dwukrotnie będąc wybieranym marszałkiem sejmiku opoczyńskiego, i zasiadając w Sejmie jako poseł ziemi opoczyńskiej.
W 1831 przebywał w Krakowie a w 1833 lub 1834 wygrał proces o spadek po matce – dobra w Chodorkowszczyźnie na Ukrainie. Przez pewien czas tam mieszkał, ale wkrótce je sprzedał, a uzyskane w ten sposób pieniądze przeznaczył na dalsze zakupy i ratowanie zabytków. Mieszkał w tym czasie wciąż na Ukrainie (pomimo iż właścicielem jego ulubionej Chodorkowszczyzny był już kto inny), zazwyczaj u swego przyjaciela Edwarda Rulikowskiego w dobrach Paszkówka. Spoczywa w grobowcu rodzinnym w Klwowie na ziemi czerskiej.
Pod koniec życia Świdzińskiego jego zbiory obejmowały 21 912 dzieł w 25 317 tomach, 1031 rękopisów, 12 492 rycin, 3000 monet i 246 eksponatów archeologicznych. Dla porównania, Ossolineum posiadało wówczas 19 511 dzieł, 708 rękopisów, 1445 rycin i 133 mapy. Świdziński zbiory swe przechowywał w Rogalinie u Raczyńskich, w Krakowie u Popielów oraz we własnych majątkach Chodorkowie i Sulgostowie i u przyjaciela w Paszkówce.
W testamencie z roku 1855 zapisał swoje zbiory Ordynacji Pińczowskiej Myszkowskich, z przeznaczeniem publicznego do nich dostępu w Warszawie, przeznaczając na ich utrzymanie i pomnażanie dochody z klucza sulgostowskiego (4200 ha). Margrabia myszkowski Aleksander hrabia Wielopolski krótko po śmierci Świdzińskiego przeniósł jednak w 1858 jego muzeum do Chrobrza i zaczął ogłaszać roczniki "Bibljoteka ordynacji Myszkowskiej, zapis Konstantego Świdzińskiego", z których tom I ukazał się w Krakowie w 1859, a tom drugi rok później tamże. Ponieważ jednak wkrótce się okazało, że zbiory te nie pełnią swej roli zgodnie z wolą ich ofiarodawcy, Wielopolski zwrócił je Świdzińskim (Ludwikowi i Tytusowi, braciom przyrodnim Konstantego, którzy po wieloletnich procesach o obalenie testamentu odzyskali Sulgostów), a ci – już na innych warunkach – przekazali je do Ordynacji Krasińskich, dzięki czemu zbiory ofiarodawcy zostały udostępnione zgodnie z jego wolą szerokiej publiczności w Warszawie, m.in. w Bibliotece Ordynacji Krasińskich. W październiku 1944, po kapitulacji Powstania Warszawskiego zostały spalone przez Niemców wraz z gmachem i zbiorami Biblioteki.

</doc>
<doc id="829821" url="https://pl.wikipedia.org/wiki?curid=829821" title="Calvin Goldspink">
Calvin Goldspink

Calvin Goldspink (ur. 24 stycznia 1989 r., w Great Yarmouth w Wielkiej Brytanii) – brytyjski muzyk piosenkarz; lider zespołu S Club 8.
Piosenki w jego wykonaniu to m.in.: "Puppy Love" lub "Sloop Upside".

</doc>
<doc id="829827" url="https://pl.wikipedia.org/wiki?curid=829827" title="Skójka perłorodna">
Skójka perłorodna



</doc>
<doc id="829829" url="https://pl.wikipedia.org/wiki?curid=829829" title="Golf (bilard)">
Golf (bilard)

Golf to mało popularna odmiana bilardu, rozgrywana na stole do ósemki. Jest ona zaliczana do bilardów amerykańskich.
Zasady gry.
W grze uczestniczą trzej gracze, którzy posiadają numery 1, 2 oraz 3.
W kolejności zgodnej ze swoją numeracją podchodzą do stołu, ustawiają białą bilę na polu startowym (jeśli to pierwsze podejście zawodnika, ustawia on bilę ze swym numerem w górze trójkąta). Gracz stara się wbić swą bilę do łuzy nr 1, po wbiciu wyciąga ją i z powrotem ustawia na stole. Następnie stara się ją wbić do łuzy nr 2 i do kolejnych łuz. Jeżeli uda mu się wbić białą do wszystkich sześciu łuz, wygrywa on.
Po wbiciu swej bili do błędnej łuzy (nie kolejnej) lub nie wbiciu bili do żadnej łuzy gracz odchodzi od stołu, a podchodzi do niego zawodnik z kolejnym numerem.
Istnieje również inna gra bilardowa o tej samej nazwie. Gra składa się z osiemnastu "dołków". Przed rozpoczęciem gry ustala się jak wygląda ustawienie bil przy każdym dołku (dwie do czterech bil w określonym miejscu trójkąta, biała na startowym). Na "dołek" składa się tyle tur ilu jest graczy. Gracze podchodzą kolejno do stołu. W swej turze gracz ma za zadanie wbić wszystkie kolorowe bile bez faulu w siedmiu ruchach, jeśli uda mu się – otrzymuje liczbę punktów równoważną liczbie uderzeń, jeśli nie – otrzymuje 8 pkt. Wygrywa gracz, który po osiemnastu "dołkach" zdobędzie minimalną liczbę punktów.

</doc>
<doc id="829830" url="https://pl.wikipedia.org/wiki?curid=829830" title="Annie Girardot">
Annie Girardot

Annie Suzanne Girardot (ur. 25 października 1931 w Paryżu, zm. 28 lutego 2011 w Paryżu) − francuska aktorka filmowa i teatralna.
Kariera.
Karierę aktorską rozpoczynała w teatrze - w 1953, po ukończeniu "Conservatoire national supérieur d'art dramatique", została aktorką paryskiego Comédie-Française. Przez dwa lata grała w nim repertuar klasyczny i współczesny. Potem poświęciła się karierze filmowej.
Jej pierwszy sukces na dużym ekranie to rola w filmie "Rocco i jego bracia" (1960) Luchino Viscontiego. Umiejętność odnajdywania się zarówno w rolach komediowych, jak i dramatycznych przez całe lata zapewniała jej miano jednej z najwybitniejszych aktorek francuskiego kina.
Życie osobiste.
Jej mężem był włoski aktor Renato Salvatori.

</doc>
<doc id="829832" url="https://pl.wikipedia.org/wiki?curid=829832" title="Prażona kukurydza">
Prażona kukurydza



</doc>
<doc id="829833" url="https://pl.wikipedia.org/wiki?curid=829833" title="Kukurydza prażona">
Kukurydza prażona



</doc>
<doc id="829834" url="https://pl.wikipedia.org/wiki?curid=829834" title="Podolany (Poznań)">
Podolany (Poznań)

Podolany – (niem. "Schoenherrnhausen") część miasta Poznania i osiedle samorządu pomocniczego (jednostka pomocnicza gminy), położona w północno-zachodnim obszarze miasta.
Podolany są położone pomiędzy Osiedlem Strzeszyn (Osiedlem Literackim) na zachodzie, Suchym Lasem na północy, Osiedlem Piątkowo na wschodzie i Osiedlem Winiary na południu.
Historia.
Do 1918.
Podolany były wsią olęderską. Nazwa wywodzi się od "podola", czyli rozległego zagłębienia terenu. Rozproszone zabudowania rozciągały się wzdłuż drogi z Poznania przez Winiary do Obornik, na skłonie zbocza wysoczyzny morenowej na zboczu Bogdanki (90–95 m n.p.m.). Polską nazwę zapisano po raz pierwszy w końcu lat 70. XVIII wieku. Po raz pierwszy pojawiła się ona na mapie Gilly’ego z 1805, a potem na pruskiej mapie topograficznej z 1830. Niemiecka nazwa osady brzmiała "Schoenherrnhausen". Pod nazwą "Podlany Krug" widnieje natomiast już na mapie z 1798.
W 1785 Ignacy i Adam Misakowscy sprzedali Golęcin i folwark Podolany Karolowi i Antoniemu Bojanowskim. W 1846 zamieszkiwało folwark 15 osób, a osadę Podolany Olędry – osiem osób.
W pobliżu Podolan władze pruskie utworzyły poligon dla 7. Pułku Artylerii Ciężkiej. Majątek, przejęty przez Komisję Kolonizacyjną, został podarowany marszałkowi Paulowi von Hindenburgowi (poznaniakowi z urodzenia) za zwycięstwa w Prusach Wschodnich podczas I wojny światowej. Po odzyskaniu niepodległości w 1918 przeszedł w posiadanie państwa polskiego. Część ziem przekazano Uniwersytetowi Poznańskiemu, a na większości zbudowano kolonię mieszkaniową pracowników kolejowych.
Okres międzywojenny.
Idea powołania kolejarskiego osiedla na Podolanach pojawiła się na początku lat 20. XX wieku. Osiedle domów jednorodzinnych założono na gruntach dawnego folwarku (wytyczono wtedy pierwsze parcele dla kolejarzy). W 1921 wspomniani kolejarze założyli Spółdzielnię Osadniczą Pracowników PKP (zebranie konstytucyjne miało miejsce 15 stycznia 1921). Zakładano, że każdy z członków będzie mógł nabyć najwyżej trzy udziały, po około 1000m² każdy.
Autorem przygotowanego projektu urbanistycznego (1923) był Jan Rakowicz. Projekt nosił tytuł: "Projekt przedmieścia ogrodowego w Golęcinie pod Poznaniem dla Spółdzielni Osadniczej Kolejowej". Rakowicz nawiązał do popularnych na przełomie XIX i XX wieku idei budownictwa spółdzielczego, jak również do koncepcji miasta-ogrodu wypracowanej przez Ebenezera Howarda. Bezpośrednio wzorował się na poddrezdeńskim osiedlu Hellerau (obecnie w granicach miasta), które rozpoczęto wznosić w 1909. W „Czasopiśmie Technicznym” (17/1923) stawiał Podolany jako przykład wzorcowej osady podmiejskiej. Powstające w przyszłości osiedla satelickie Poznania miały mieć podobny charakter.
Zakładano, że na obszarze 79 hektarów zamieszka 6320 mieszkańców na 1069 działkach. Oprócz kolejarzy osiedlić się tu mieli kupcy, rzemieślnicy oraz nauczyciele, co zwiększyłoby samowystarczalność społeczności. Komunikację z centrum Poznania zapewnić miała linia kolejowa, a także tramwajowa (jednotorowa), prowadząca ulicą Zakopiańską (szerokość – 14 metrów). Z placu przed stacją kolejową (obecne skrzyżowanie ulic Szczawnickiej, Muszyńskiej i Kosowskiej) wyprowadzono trzy wachlarzowo biegnące ulice ze środkową aleją lipową, prowadzącą do rynku dzielnicowego. Tu przewidywano ulokowanie apteki, księgarni, zajazdu, przychodni lekarskiej i biura notariusza. Kilka innych placów pomieścić miało lokalne targowiska lub pomniki. Zabudowa wielorodzinna dominować miała przy placach, a w pozostałych miejscach tylko jednorodzinna i szeregowa. Rakowicz stworzył cztery projektów domów, dopuszczał jednak inne, indywidualne projekty na więcej niż jedną działkę. Nacisk kładł na orientację pomieszczeń względem słońca. Działki miały mieć maksymalną powierzchnię 500m², tak aby można je było uprawiać wyłącznie własnymi siłami. Typy domów Rakowicza to:
Oprócz tego przewidziano w rejonie dworca dom dla osób samotnych, a na obrzeżach osiedla – przytułek.
Z powodu inflacji prace uległy przejściowemu spowolnieniu i dopiero w 1926 dokonano geodezyjnego podziału działek. Zbudowano metodami gospodarczymi rampę kolejową przy stacji Poznań Strzeszyn, z której odbierano stare wagony (15 sztuk) i własnymi siłami, z pomocą koni wypożyczonych z majątku Strzeszyn i dwóch platform Hartwiga, transportowano je na pierwsze działki, jako tymczasowe lokale mieszkalne. W 1928 wybrano nowe władze spółdzielcze – przewodniczącym został Stanisław Wietrzykowski. W tym okresie kończono budowę pierwszych domów. Pierwszym zameldowanym mieszkańcem kolonii był Jan Wałdowski z ulicy Lubieńskiej.
Spółdzielnia wystąpiła z petycją do władz kolejowych o budowę przystanku kolejowego na linii linii nr 354, który umiejscowiony został na wysokości ul. Krynickiej (obecne piesze przejście do ul. Owidiusza). Budowę rozpoczęto w 1931 (dwa perony, poczekalnia i kasa) wykorzystując m.in. zatrudnienie bezrobotnych. Przystanek o nazwie "Poznań Golęcin" otwarto w 1932 (potem przemianowano go na Poznań Podolany). Budowniczym był majster Kukurenda z Dopiewa, a pracami stolarskimi trudnił się Józef Tabaka z Podolan. 15 grudnia 1933 w katastrofie kolejowej przy ul. Poznańskiej zginęło osiem osób, w większości z terenu osiedla.
Projekt Rakowicza realizowano w oparciu o liczne modyfikacje Jana Zbijewskiego pod nazwą „Nowe Podolany”. Zmiany te poważnie zubażały wartość urbanistyczną całości – m.in. zlikwidowano tereny parkowe, boiska i wiele wspólnych inwestycji, np. bibliotekę. Na części tych miejsc założono dodatkowe parcele budowlane. Część działek nabywali tu wojskowi i urzędnicy. Większość domów wznoszono systemem gospodarczym. Do najciekawszych formalnie należały te zaprojektowane przez emerytowanego inspektora budowlanego Tomasza Posieczka. Do najokazalszych budynków należała willa Stanisława Wietrzykowskiego z Dyrekcji Okręgowej PKP. Tanie cegły słabej jakości produkowano na tzw. Księżym Polu, z gliny pozyskiwanej tam na działce Franciszka Andrzejewskiego. Domy budowano najczęściej z kredytów Banku Gospodarstwa Krajowego i nierzadko, z przyczyn ekonomicznych, niektóre pomieszczenia najmowano.
Budynki, będące projektami głównie majstrów budowlanych i techników, a nie architektów, posiadały konserwatywną stylistykę, nie uwzględniającą zasadniczo wpływów umacniającego się modernizmu.
W 1933 osadę przyłączono do Poznania, prawdopodobnie z inicjatywy Władysława Czarneckiego.
W dalszych latach osiedle szybko się rozwijało (w 1938 liczyło około 700 mieszkańców), za czym nie nadążał rozwój infrastruktury, o którą mieszkańcy monitowali do władz miejskich. Proszono m.in. o przedłużenie linii tramwajowej nr 9 z Golęcina i o wybudowanie przynajmniej jednej drogi bitej.
5 lipca 1939 kardynał August Hlond erygował kaplicę w prywatnym domu przy ul. Iwonickiej. Poświęcił ją ksiądz Henryk Lewandowski. Kaplicę zlikwidowali Niemcy wiosną 1941, zamieniając ją na szkołę dla dzieci niemieckich. Po wojnie krótko uczęszczały tam jeszcze dzieci polskie.
1939–1945.
II wojna światowa przerwała rozwój Podolan. Niemcy wysiedlali stąd polskie rodziny i wprowadzali niemieckie. W 1940 działająca tu drużyna harcerska przekształciła się w "Szare Szeregi Okręg Poznań Północ". Kilku harcerzy Niemcy aresztowali i zesłali do swoich obozów koncentracyjnych. Na ich cześć jest tu dziś ul. Szarych Szeregów, a przy niej pomnik pomordowanych harcerzy.
Po II wojnie światowej.
Po wojnie, według Piotra Zubielika (znawcy dziejów dzielnicy), władze komunistyczne chciały zapobiec powstaniu wielkiej dzielnicy willowej, ciągnącej się aż od Sołacza, więc wybudowały pasma magazynów i zakładów przemysłowych wzdłuż ulic Druskienickiej, Szczawnickiej i Lutyckiej. W 1948 nastąpiła oficjalna likwidacja mieszkaniowej spółdzielni kolejarskiej (część działek została wówczas przekazana parafii św. Jana Vianneya). W 1959 położono pierwszy bruk przy ul. Zakopiańskiej. W 1960 uruchomiono linię autobusową. W 1962 powstała pierwsza szkoła w ramach akcji "Tysiąc szkół na Tysiąclecie".
W latach 70. XX w. powstała na granicy Suchego Lasu duża fabryka elementów prefabrykowanych z betonu. Fabryka ta tworzyła m.in. płyty wykorzystywane przy budowie osiedli mieszkaniowych na Piątkowie. Obok fabryki powstało kilka bloków mieszkaniowych.
Podolany w latach 1954–1990 należały do dzielnicy Jeżyce.
W 1995 utworzono jednostkę pomocniczą miasta Osiedle Podolany.
Zabudowa.
Przede wszystkim jednorodzinna. Spory udział drobnego biznesu i nauki (np. Instytut Genetyki). Siedziba firmy Lisner i kilku innych większych firm. Na terenie Podolan znajduje się kościół parafialny Matki Bożej Pocieszenia i klasztor Dominikanek. W centralnej części osiedla stoi Szkoła Podstawowa nr 62. Na skraju dzielnicy jest położony cmentarz parafii św. Jana Vianneya, zwany cmentarzem sołackim. Uzupełnienie zabudowy stanowi centrum handlowe przy ul. Strzeszyńskiej i dwa hotele średniej klasy.
Toponimia.
Nazwy większości ulic zlokalizowanych na terenie Podolan dzielą się na dwie grupy toponimiczne:
Komunikacja.
Podolany obsługiwane są przez linie autobusowe MPK Poznań – 146, 160, 168, 178, 183 oraz nocne 216 i 226. Na Podolanach znajduje się przystanek kolejowy Poznań Strzeszyn na linii do Piły uruchomiony w 1932 (budynek stacyjny rozebrany w 2008) oraz powstały w 1932 przystanek Poznań Podolany (rejon ul. Druskienickiej) zlikwidowany w latach 90. XX wieku, odtworzony i uruchomiony 15 grudnia 2019.

</doc>
<doc id="829835" url="https://pl.wikipedia.org/wiki?curid=829835" title="Eduardo Niño">
Eduardo Niño

Eduardo Niño Garcia (ur. 8 sierpnia 1967 roku w Bogocie) – piłkarz kolumbijski grający na pozycji bramkarza..
Kariera klubowa.
Niño pochodzi ze stolicy Kolumbii, Bogoty. Tam też zaczynał swoją piłkarską karierę w 1985 roku w klubie Independiente Santa Fe Bogota. W chwili debiutu w Copa Mustang miał 18 lat. W Independiente spędził 5 sezonów, jednak nie osiągnął z klubem większych sukcesów. W 1990 roku przeszedł do Ameriki Cali, z którą w pierwszym sezonie gry sięgnął po mistrzostwo kraju. W 1992 na rok wyjechał do brazylijskiego Botafogo FR i wywalczył z nim wicemistrzostwo Brazylii. W 1993 roku wrócił do Ameriki Cali, z którą przez 6 lat gry wywalczył mistrzostwo kraju w 1997, zdobył Copa Merconorte w 1999 i grał w finale Copa Libertadores w 1996 roku. Końcowy okres kariery Niño to gra w Millonarios FC, z którym w 2001 roku zdobył swój drugi w karierze Copa Merconorte i rok później zakończył karierę w wieku 35 lat.
Kariera reprezentacyjna.
W 1985 roku Niño był bramkarzem młodzieżowej reprezentacji Kolumbii na Młodzieżowych Mistrzostwach Świata. Kolumbia doszła do ćwierćfinału, w którym przegrała 0:6 z Brazylią.
W pierwszej reprezentacji Niño zadebiutował 17 kwietnia 1990 roku w przegranym 0:2 meczu z Meksykiem. W tym samym roku został powołany do kadry na finały Mistrzostw Świata we Włoszech. Tam był jedynie rezerwowym dla René Higuity i nie zagrał ani minuty. Kolumbia odpadła w 1/8 finału po porażce 1:2 (po dogrywce) z Kamerunem.
W swojej karierze Niño dwukrotnie był w kadrze reprezentacji na turnieje Copa América: Copa América 1989 (faza grupowa) oraz Copa América 1991 (3. miejsce), jednak nie zagrał na nich ani minuty.
Ogółem w reprezentacji Kolumbii Eduardo Niño zagrał w 3 meczach.

</doc>
<doc id="829837" url="https://pl.wikipedia.org/wiki?curid=829837" title="Fair Warning">
Fair Warning

Fair Warning – czwarty album muzyczny zespołu Van Halen, wydany w 1981 roku.

</doc>
<doc id="829838" url="https://pl.wikipedia.org/wiki?curid=829838" title="Eduardo Nino">
Eduardo Nino



</doc>
<doc id="829840" url="https://pl.wikipedia.org/wiki?curid=829840" title="Ratusz w Bolkowie">
Ratusz w Bolkowie

Ratusz w Bolkowie – klasycystyczny budynek, wzniesiony w 1670 roku i przebudowany w roku 1828. Obecnie jest siedzibą władz miasta Bolkowa.
Historia.
Pierwszy ratusz w Bolkowie został wzniesiony najprawdopodobniej w końcu XIV wieku. Budynek ten spłonął w roku 1632 i do roku 1670 trwała budowa kolejnego ratusza. Mieścił izby Rady, kancelarię i sąd, na parterze znajdowała się waga miejska i kramy, a w piwnicy winiarnia i piwiarnia. W latach 1827–1828 przeprowadzono rozbudowę ratusza, według projektu Christiana Gotlieba Hedemanna z Kamiennej Góry, w wyniku której obiekt uzyskał obecną klasycystyczną formę. W roku 1829 na wieży zainstalowano nowy zegar. 
Decyzją wojewódzkiego konserwatora zabytków z dnia 3 września 1965 roku ratusz został wpisany do rejestru zabytków.
Architektura.
Ratusz jest wzniesiony na planie czworoboku, ma trzy trakty pomieszczeń, dwie kondygnacje, ryzalit z wejściem od frontu i wieżę od tyłu. Czworoboczna podstawa wieży posiada otoczony balustradą taras widokowy, powyżej jego poziomu wieża ma przekrój ośmioboczny. Całość nakryta jest neobarokowym hełmem z latarnią, posiadającą iglicę z kulą i chorągiewką. Bryła nakryta jest dachem mansardowym i posiada lukarny. Główne wejście do budynku umieszczone jest w trzyosiowym ryzalicie i ujęte dwukolumnowym portykiem, podtrzymującym balkon.. Ryzalit jest zwieńczony naczółkiem z herbem miasta. Położony pośrodku rynku ratusz obecnie jest siedzibą władz miasta i banku spółdzielczego

</doc>
<doc id="829845" url="https://pl.wikipedia.org/wiki?curid=829845" title="Rotacja (bilard)">
Rotacja (bilard)

Rotacja (ang. "rotation") – gra bilardowa rozgrywana na stole do ósemki. Gra przeznaczona jest dla dwóch graczy w dowolnym stopniu zaawansowania.
Używane bile.
Zestaw bil do ósemki: piętnaście ponumerowanych kolejno od 1. oraz bila biała.
Ustawienie początkowe.
Bile ustawione są jak do ósemki (kolorowe w trójkącie, biała na polu startowym, 1 z przodu, 2 i 3 w rogach, 15 w środku). 
Cel gry.
Zdobyć co najmniej 61 punktów.
Zasady.
Gracze na zmianę podchodzą do stołu i starają się wbić najwięcej bil, kończą turę po faulu, bądź po niewbiciu bili. Przy uderzeniu biała bila jako pierwszej musi dotknąć bili z najmniejszym numerem na stole. Za wbitą bilę otrzymuje się liczbę punktów równoważną numerowi bili. Wygrywa gracz z największą liczbą punktów (suma punktów to 120).
Podstawowa strategia.
Gracz musi bić w bilę o najniższym numerze na stole, jednak za jej pomocą może wbić bile o numerach wyższych. Warto również w niektórych sytuacjach (gdy gracz nie liczy w tej turze na wiele punktów) zrezygnować z wbijania bil i postarać się zasłonić przeciwnikowi bilę z najniższym numerem na stole (gracz liczy na faul przeciwnika).

</doc>
<doc id="829850" url="https://pl.wikipedia.org/wiki?curid=829850" title="Gwiazdka w Złotopolicach">
Gwiazdka w Złotopolicach



</doc>
<doc id="829855" url="https://pl.wikipedia.org/wiki?curid=829855" title="Diver Down">
Diver Down

Diver Down – piąty album zespołu Van Halen wydany w 1982 roku.

</doc>
<doc id="829863" url="https://pl.wikipedia.org/wiki?curid=829863" title="Łapinóż-Rumunki">
Łapinóż-Rumunki

Łapinóż-Rumunki – wieś w Polsce położona w województwie kujawsko-pomorskim, w powiecie rypińskim, w gminie Wąpielsk.
W latach 1975–1998 miejscowość administracyjnie należała do województwa toruńskiego.

</doc>
<doc id="829875" url="https://pl.wikipedia.org/wiki?curid=829875" title="1984 (album Van Halen)">
1984 (album Van Halen)

1984 – szósty album muzyczny zespołu Van Halen, wydany w 1984 roku.
Linki zewnętrzne.
Okładka

</doc>
<doc id="829890" url="https://pl.wikipedia.org/wiki?curid=829890" title="III sobór laterański">
III sobór laterański



</doc>
<doc id="829892" url="https://pl.wikipedia.org/wiki?curid=829892" title="Sieć – ostatni bastion SS">
Sieć – ostatni bastion SS

Sieć – ostatni bastion SS – powieść autorstwa Bogusława Wołoszańskiego. Została opublikowana przez wydawnictwo Bogusław Wołoszański sp. z o.o., w 2006 roku.
Fabuła.
W ostatnich dniach II wojny światowej major Jan Tarnowski, oficer Oddziału II Sztabu Generalnego Polskich Sił Zbrojnych, który przez lata działa jako niemiecki kryptolog kapitan Martin Jörg, otrzymuje zadanie zdobycia informacji o nazistowskiej organizacji konspiracyjnej „Der Spinne” („Pająk”). Zajmuje się ona ukrywaniem majątku SS i niemieckich przemysłowców oraz transferem hitlerowskich zbrodniarzy przez Watykan do Argentyny i Boliwii.
Wydarzenia opisane w utworze są kontynuacją fabuły powieści "Twierdza szyfrów" zekranizowanej jako "Tajemnica twierdzy szyfrów".

</doc>
<doc id="829893" url="https://pl.wikipedia.org/wiki?curid=829893" title="Byczyna (ujednoznacznienie)">
Byczyna (ujednoznacznienie)



</doc>
<doc id="829894" url="https://pl.wikipedia.org/wiki?curid=829894" title="Elżbieta (królowa Rumunii)">
Elżbieta (królowa Rumunii)

Elżbieta zu Wied (ur. 29 grudnia 1843 w Neuwied, zm. 2 marca 1916 w Bukareszcie) – królowa Rumunii. Była jedyną córką księcia Wilhelma Karla Hermanna zu Wied-Neuwied. Wychowywała się w Prusach.
Życiorys.
Przyszła królowa Rumunii uczona była przez surowe guwernantki języków obcych i przedmiotów ścisłych, Elżbieta jednak była zainteresowana poezją. Jej artystycznym uniesieniom pomagała piękna natura, w której otoczeniu się wychowywała.
Swojego przyszłego męża, Karola Hohenzollerna-Sigmaringena, poznała w październiku 1869. Trzy tygodnie po tym spotkaniu odbyła się ceremonia ślubna Karola i Elżbiety w Neuwied. Elżbieta bardzo szybko zakochała się w swej nowej ojczyźnie. Rumuni również obdarzyli ją wielką sympatią. W 1874 para królewska utraciła jedyną córkę, czteroletnią Marię. Elżbieta, chcąc pokonać cierpienie, zajęła się pracą na rzecz kraju – tworzyła sierocińce i ośrodki pomocy dla najbiedniejszych oraz odwiedzała chorych. Za jej oddanie nadano jej przydomek: „Mamma Regina”.
W czasie wojny rosyjsko-tureckiej w latach 1877-1878 opiekowała się rannymi i ufundowała Order Elżbiety, aby nagradzać wybitne zasługi w takich dziedzinach. Propagowała posiadanie wyższego wykształcenia przez rumuńskie kobiety, a także zakładała różne społeczne obiekty.
Gdy w 1881 Karol przekształcił Rumunię w królestwo, Elżbieta została koronowana na pierwszą królową tego kraju.
Mająca artystyczną duszę królowa Elżbieta spędzała wiele godzin w swych apartamentach, pisząc wiersze lub powieści albo też grając na fortepianie. Wykazywała także zdolności malarskie. Tworzyła pod pseudonimem „Carmen Sylva”. To przede wszystkim pisarstwo pozwalało zapomnieć Elżbiecie o przerwanym macierzyństwie, trudnym pożyciu małżeńskim i tęsknocie za ojczystym krajem. I choć próbowała swych sił w różnych dziedzinach sztuki, a zwłaszcza w malarstwie i muzyce, także w wielu gatunkach literackich, była niezrównana przede wszystkim w poezji. Pisała także ballady i dzieła związane z folklorem. Oprócz wielu oryginalnych dzieł, spisywała także wiele legend obecnych wśród rumuńskiego chłopstwa.
W 1888 "Myśli królowej" napisane przez Elżbietę otrzymały nagrodę Akademii Francuskiej. Powodowana miłością do sztuki i literatury królowa-poetka sprawiła, że Rumunia życzliwie przyjmowała pisarzy i artystów, takich jak Pierre Loti, Frédéric Mistral czy Sarah Bernhardt. Elżbieta zapraszała ich do swojego zamku Peleş w Sinaia.
Gdy następca tronu Ferdynand zakochał się w damie dworu Elżbiety, z którą królowa była bardzo blisko związana, Elżbieta wspierała ich związek, który jednak nie mógł doprowadzić do małżeństwa. Zaangażowanie królowej w tę sprawę wzmocniło jej wizerunek jako romantycznej i ekscentrycznej.
Elżbieta uważała, że republika jest znacznie lepszym ustrojem niż monarchia, opinię tę zapisała w swoim pamiętniku, jednak nigdy publicznie jej nie wyraziła. Królowa pisała, że jedyną racjonalną formą rządów jest republika, sądziła, że jest też sprawiedliwa, ponieważ „wszyscy są równi”. Pisała: „Nie mogę zrozumieć głupoty ludzi, którzy nas (monarchów, arystokratów) tolerują”. Jej bliską przyjaciółką była Elżbieta Bawarska, cesarzowa Austrii, która miała podobne poglądy.
28 września 1896 jako obcokrajowiec została odznaczona austro-węgierską Odznaką Honorową za Dzieła Sztuki i Umiejętności w specjalnym wydaniu z brylantami.
Zmarła dwa lata po śmierci męża – jej pogrzeb, w 1916, zgromadził ogromne tłumy.

</doc>
<doc id="829895" url="https://pl.wikipedia.org/wiki?curid=829895" title="Rząsawa (Częstochowa)">
Rząsawa (Częstochowa)

Rząsawa (d. "Rząsawy") – osiedle w Częstochowie położone w dzielnicy Wyczerpy-Aniołów.
Nazwa.
Dawniej "Rzęsawa" (1511–1523 r., rzęsa, bot. ‛rzęsa wodna’). Sufiks -awa znajdował się od dawna w kręgu zainteresowań badaczy i dość powszechnie uważany był za stary formant hydronimiczny. W hydronimach pojawia się zarówno rzeczownikowy sufiks -awa, jak i przymotnikowe podstawy na -awy (fem. -awa). Potamonimem odrzeczownikowym z przyrostkiem -awa jest też "Rząsawa".
Etymologia nazwy wsi Rząsawa jest trudna do wyjaśnienia. Przypuszcza się, że pierwsza chata powstała wśród olbrzymich borów nad stawem znajdującym się między okolicznymi pagórkami – od rząsy pokrywającej wysychający staw, jak należy domniemać powstało nazwisko pierwszego mieszkańca brzmiące Rząsa. Według „Encyklopedii Staropolskiej” Glogera nazwy wsi pochodziły od nazwisk jej mieszkańców. W związku z tym, wieś pod zarządem Rząsy nazwano Rząsawy.
Historia.
Pierwsze wzmianki, w dokumentach Rzeczypospolitej o wsi Rząsawa, pojawiają się w 1581 roku. W 1581 roku wieś Rząsawa miała powierzchnię 6 łanów kmiecych i była własnością Alberta Choczimowskiego herbu Oksa. Następnie znajdowała się w ówczesnym województwie krakowskim, powiecie lelowskim, przynależała do kościoła farnego we Mstowie. Następnie wieś była własnością Misiewskich. W 1655 roku wieś posiadał Piotr Czarniecki, brat hetmana Stefana Czarnieckiego. Piotr Czarniecki był żonaty z Misiewską i prawdopodobnie otrzymał wieś Rząsawy jako wiano, gdyż po ojcu Krzysztofie Czarnieckim, prócz cząstki ojczystej wsi Czarncy, nic więcej nie odziedziczył. W tym samym czasie we wsi znajdował się dwór drewniany, w którym zamieszkiwał obrońca Jasnej Góry – Piotr Czarniecki. Później dwór przekształcono na spichlerz.
Następnie Rząsawy były własnością Rogowskich. Lustracja z 1789 r. wykazała tu 20 domów (w tym dwór i karczmę) i 57 mieszkańców. Od 1810 r. (do 1945) pozostawała w posiadaniu Rogowskich. W 1827 roku we wsi było 14 domów, 103 mieszkańców.
W 1860 r. było już 26 domów i 271 mieszkańców. Folwark rząsawski miał 6 domów, w których mieszkało 27 osób, natomiast w osadzie mieszkała 5-osobowa rodzina.
Źródło podaje, że w 1885 roku w Rząsawie było 965 mórg ziemi, w tym: 469 gruntów ornych, 4 pastwisk, 460 lasu, 20 nieużytków; w tym samym czasie odnotowano istnienie 7 budynków murowanych i 7 budynków drewnianych. W tym czasie w Rząsawie stosowano płodozmian 4 i 12-polowy; las był nieurządzony; odnotowano w tych samych dokumentach istnienie pokładów kamienia wapiennego.
W końcu XVIII wieku Rząsawa była w posiadaniu Hipolita Czarnieckiego, łowczego dobrzyńskiego. Zespół dworski, założony przez Czarnieckiego, był użytkowany przez Rogowskich do 1945 r. Rogowscy pieczętują się herbem Jastrzębiec. Wywodzący się z tej rodziny Józef Rogowski (19.03.1833 – 15.12.1907), urodzony w Chruszczobrodzie k. Siewierza, syn Wincentego i Franciszki Mars, ożeniony z Julią ze Szrederów (1831 – 1855), a następnie z Franciszką Reginą Zettelman (1836 – 1917) w 1869 r. na licytacji za 60.000 rubli kupuje majątek w Rząsawie. Poprzednimi właścicielami dóbr od około 1655 r. była rodzina Czarnieckich herbu Łodzia. Stanisław Rogowski jedyny syn Józefa przejął Rząsawę. Poślubił Marię Borowską (1877 – 1954) pochodzącą z majątku Łojki. Posiadał z nią syna Ludomira i córkę Halinę. Ludomir Rogowski (1903 – 1958) ukończył Szkołę Główną Gospodarstwa Wiejskiego w Warszawie. Po studiach pracował przez pewien czas w Instytucie Rolnym w Puławach, po czym wrócił do Rząsawy, by zająć się gospodarstwem. Przed II wojną światową majątek w Rząsawie posiadał ok. 400 ha. Ziemia była słaba. uprawiano żyto, kartofle, owies, trochę pszenicy, kukurydzy i buraków, a także marchew i pietruszkę. Majątek był zmechanizowany, posiadano traktory, lokomobile, żniwiarki, kosiarki, młocarnię i kilka innych maszyn.
Na terenie majątku istniały charakterystyczne budynki: dwór, a oprócz niego lamus, chlewnia, stajnia, stodoła, magazyn, szopa, spichlerz piętrowy, kuźnia, kurnik i czworaki. Wszystkie budynki były murowane oprócz kurnika i szopy. Według Katalogu Zabytków Sztuki w Polsce dwór wzniósł w 1901 roku Stanisław Rogowski na miejscu starego drewnianego dworu Czarnieckich z ok. 1655 roku, który spłonął w 1900 roku. Według rodziny Rogowskich dwór spłonął w czasie działań I wojny światowej. Parterowy siedmioosiowy dwór jest pozbawiony cech stylowych. Frontem został zwrócony na południe. Zbudowano go z cegły na fundamencie z miejscowego wapienia. Od zachodu znajduje się piwnica będąca pozostałością poprzedniego dworu, sklepiona kolebkowo. Od frontu posiada ryzalit zwieńczony trójkątnym przyczółkiem z okrągłym otworem. Dach dwuspadowy pokryty jest papą. W 1943 roku połowę dworu zajęli Niemcy (Wehrmacht). Rodzinie Rogowskich pozostawiono kuchnię, pokój stołowy, gabinet i sypialnię rodziców. Pozostałe pomieszczenia należały do Niemców, którzy z salonu ukradli m.in. obrazy. 14 lutego 1945 roku sporządzono protokół przejęcia majątku Rząsawy na cele reformy rolnej.
Ostatnimi właścicielami byli Stanisław (zm. 1928) i jego syn Ludomir Rogowscy.
Rząsawy do 1954 r. były częścią gminy Rędziny, w okresie 1954-1961 należały do gromady w Wyczerpach Górnych, a po 1961 r. włączone zostały do gromady Rędziny. W końcu 1970 r. Rząsawy miały 697,44 ha powierzchni i 759 mieszkańców.
Wieś Rząsawa została włączona do miasta Częstochowa 1 stycznia 1977 roku. Według nowego podziału administracyjnego miasta jej obszar wchodzi w skład dzielnicy Wyczerpy-Aniołów.
Wieś Rząsawa została zelektryfikowana w 1935 roku.
Obecnie znajdują się w Rząsawie pozostałości zespołu dworskiego (czworaki zostały wyburzone, teren nie został zagospodarowany). Zespół dworski zbudowano z cegły i miejscowego wapienia. Podczas II wojny światowej w nieistniejącej szkole podstawowej przy ul. Połanieckiej 56 mieściły się koszary niemieckie. W latach 1945–1950 zlokalizowany w dawnym dworze dom starców, następnie Państwowy Ośrodek Maszynowy (1953-1973), a po nim siedzibę we dworze znalazło Rejonowe-Przedsiębiorstwo Wodno-Melioracyjne.
Pod względem organizacji kościelnej, Rząsawa związana była z parafią w Rędzinach. Samodzielna parafia w Rędzinach powstała w 1866 roku, a należały do niej wtedy: Mirów i Rząsawa – obecnie dzielnice Częstochowy. W 1988 r. powstała kaplica mszalno-katechetyczna. 21 września 1990 r. bp Stanisław Nowak erygował parafię. Budowę kościoła pw. NMP z Góry Karmel wg projektu inż. arch. Zygmunta Fagara, podjął pierwszy proboszcz ks. Sławomir Galasiński (obecnie proboszcz Parafii Świętych Apostołów Piotra i Pawła w Borzykowej). Kościół stanął przy ul. Połanieckiej 50a. Od 2005 roku proboszczem parafii jest ks. Janusz Plaszczyk
Transport.
W 1846 roku uruchomiono kolej warszawsko-wiedeńską (obecnie linia kolejowa nr 1), której trasa znajduje się na terenach Rząsawy. Zaś w 1939 roku ukończono budowę linii kolejowej nr 146 Chorzew-Siemkowice, również przechodzącej przez tereny Rząsawy. W 1971 roku do Rząsawy zostaje uruchomiona nowa linia autobusowa częstochowskiego MPK o numerze 61. Jest to pierwsze bezpośrednie połączenie z miastem.
Na tej linii, w północnej części osiedla Rząsawa wybudowano stację kolejową „Rząsawa”. Stacja była czynna dla pasażerów do 8 grudnia 2012 roku.
Od strony zachodniej przez Rząsawę przebiega droga krajowa nr 1. Przy północnej granicy Rząsawy powstanie węzeł autostradowy „Węzeł Rząsawa” na autostradzie A1. Będzie to główny węzeł dla Częstochowy.
Komunikację miejską w Rząsawie realizuje MPK w Częstochowie linią nr 14 – przystanek końcowy przy skrzyżowaniu ulicy Połanieckiej i ulicy Meliorantów. Na granicy Marianki Rędzińskiej i wschodniej granicy Rząsawy znajduje się przystanek końcowy linii autobusowej GZK Rędziny.
Gospodarka.
Na terenie osiedla znajdują się: WD-IMPEX (producent akcesoriów zoologicznych), Inter-Plast (dystrybutor maszyn), Frigipol, Rodzinne ogródki Działkowe RZĄSAWA, Rolnicza Spółdzielnia Produkcyjna Częstochowa – Rząsawa.
Edukacja.
Początki pierwszej szkoły w Rząsawie sięgają 1923 roku, gdy Stanisław Rogowski ofiarował morgę ziemi pod budowę szkoły we wsi. W tym samym roku podczas zebrania gminnego przegłosowano uchwałę o budowie szkoły powszechnej. W 1924 roku położono kamień węgielny pod budowę i zalano pierwsze fundamenty. Już w 1925 roku ukończono budowę, a w październiku tegoż roku rozpoczęto naukę w nowym budynku. W 1958 powołano komitet budowy nowej szkoły, na którego czele stanął S. Tym. 13 września 1964 miała miejsce uroczystość oddania do użytku Szkoły Podstawowej im. M. Curie-Skłodowskiej. 1 września 2012 roku nastąpiło połączenie Szkoły Podstawowej nr 51 i Miejskiego Przedszkola nr 39 w Zespół Szkolno-Przedszkoly nr 4 w Częstochowie.
28 października 2015 roku rozpoczęto obchody 90-lecia istnienia szkoły w Rząsawie.

</doc>
<doc id="829896" url="https://pl.wikipedia.org/wiki?curid=829896" title="Carlisle (stacja kolejowa)">
Carlisle (stacja kolejowa)

Carlisle – stacja kolejowa w Carlisle, w Anglii. Stacja posiada 5 peronów i obsługuje rocznie 1,47 mln pasażerów rocznie.
Przewoźnicy i połączenia.
Przewoźnik administrujący stacją: Virgin Trains.
Połączenia (stacje końcowe):

</doc>
<doc id="829899" url="https://pl.wikipedia.org/wiki?curid=829899" title="Kapliczka w Bolkowie">
Kapliczka w Bolkowie



</doc>
<doc id="829900" url="https://pl.wikipedia.org/wiki?curid=829900" title="Blue Carpet Treatment">
Blue Carpet Treatment



</doc>
<doc id="829901" url="https://pl.wikipedia.org/wiki?curid=829901" title="11 Armia Pancerna SS">
11 Armia Pancerna SS



</doc>
<doc id="829902" url="https://pl.wikipedia.org/wiki?curid=829902" title="Kościół katolicki na świecie">
Kościół katolicki na świecie

Kościół katolicki na świecie – sytuacja Kościoła katolickiego na świecie jest przedmiotem wielu analiz, przeprowadzanych zarówno przez przedstawicieli Kościoła katolickiego, w tym jego wyspecjalizowane instytucje, jak też niezależną prasę i literaturę z zakresu religioznawstwa oraz instytucje państwowe i organizacje pozarządowe. Analizy te dotyczą różnych aspektów sytuacji kościoła, w tym: statystyki liczby wiernych, działalności i struktury katolickiego duchowieństwa, zaangażowania osób świeckich w życie religijne kościoła, kondycji duchowej i poglądów członków wyznania, wpływu nauk katolickich oraz działalności religijnej na pozostałą część społeczeństwa, sposobu postrzegania katolicyzmu oraz katolickiego duchowieństwa przez pozostałą ludność, współpracy międzywyznaniowej, sytuacji prawnej w poszczególnych krajach, wolności praktyk religijnych oraz dyskryminacji i prześladowań religijnych i wielu innych.
Sytuacja demograficzna.
Liczba katolików na świecie wzrasta w tempie zbliżonym do przyrostu naturalnego ludności świata. W ostatnich dziesięcioleciach spowodowało to niespotykany przedtem wzrost liczby wiernych (wzrost o 56,11% czyli o 424,5 miliona w latach 1978–2009). Połowa światowej populacji katolików żyje na obszarze Ameryki Północnej i Ameryki Południowej (48%), 18,1% mieszka w krajach Europy, 19,3% w Afryce, blisko 11% w Azji i pozostałe ok. 0,8% w krajach Oceanii.
Katolicy stanowią obecnie 17,67% ludności świata. Największy jest udział katolików w ludności Ameryki Południowej i Północnej – 64,1%, w Europie jest to 39,6%, w Oceanii 25,9%, w Afryce 19,4, a w Azji 3,3% (dane z 2021 roku). W 2013 roku według oficjalnych danych Kościoła liczba katolików wzrosła o około 25 milionów, z tego 16,1 mln ochrzczono.
Liczba katolików nieustannie rośnie w krajach Afryki i w Azji. Natomiast w niektórych państwach od lat obserwuje się spadek liczby wiernych. Dotyczy to np. wielu krajów europejskich.. W niektórych państwach europejskich, m.in. we Francji, Czechach i Niemczech, Kościół katolicki sprzedaje swoje dobra, ponieważ nie stać go na ich utrzymanie. Niemniej jednak w skali całego świata obserwuje się stały wzrost liczby wiernych, która w 2010 roku wyniosła około 1,196 mld osób, a w 2021 roku 1,378 mld osób.
W niektórych krajach, zwłaszcza w Stanach Zjednoczonych, wzrost jest związany z napływem katolickiej ludności z innych krajów (w tym wypadku imigrantów z Ameryki Łacińskiej). Kościół katolicki prowadzi także działalność misyjną w krajach byłego ZSRR, które charakteryzują się słabą religijnością – po latach komunizmu, gdy ateizm był częścią państwowej ideologii, a kościoły były burzone lub zamykane.
Liczba katolików na świecie.
Dane w milionach dla wybranych lat
Powyższe oficjalne dane dotyczą liczby wszystkich żyjących osób ochrzczonych w Kościele katolickim. Nie uwzględniają odchodzenia wiernych do innych religii ani innych przyczyn zaprzestania utożsamiania się z Kościołem. Dlatego liczba osób podających się za katolików może istotnie różnić się od oficjalnych statystyk, np. w samej Brazylii jest to rozbieżność wynosząca ok. 30 milionów osób (155 mln według Watykanu, 125 mln według spisu powszechnego z 2000 r.).
Katolickie duchowieństwo.
Obecnie na świecie działa ponad 400 000 kapłanów katolickich. W roku 2009 było to 410 593 kapłanów, z tego 275 542 to księża diecezjalni, a 135 051 – księża zakonnicy. Od początku XXI w. liczba księży na świecie powoli wzrastała, jednak daje się zauważyć jej spadek. W Europie (od roku 1999 do 2009 o 9%) oraz w Ameryce (od roku 1999 do 2009 spadek liczby księży diecezjalnych o 7%) i w Oceanii (od roku 1999 do 2009 o 4,6%). Liczba księży diecezjalnych na początku lat 20. XXI wieku rośnie w Azji, Afryce i Oceani. Spadek liczby księży zakonnych dotyczy Europy i obu Ameryk. W 2021 roku ogólna liczba księży katolickich wyniosła 407 872 co w porównaniu z rokiem poprzednim oznacza spadek o 0,57%.
W związku ze znacznym wzrostem ogólnej liczby katolików spadek liczby księży w ostatnich dziesięcioleciach XX w. oraz niewielki jej wzrost obecnie na niektórych kontynentach powoduje znaczny wzrost liczby parafian przypadających na jednego księdza.
W wyniku tego rośnie też liczba parafii, w których nie ma księdza – od 1970 do 2004 roku jest to wzrost z 39 431 do 55 729.
Poważnym problemem są ujawnione skandale seksualne z udziałem katolickich duchownych, co przyznał papież Benedykt XVI.
Liczba księży katolickich na świecie.
Dane w tysiącach dla wybranych lat
Wolność religijna.
W większości krajów świata Kościół katolicki działa jako legalna, zarejestrowana wspólnota wyznaniowa, z zagwarantowaną wolnością do nauczania i praktykowania swojej religii.
Watykan jest uznawany za suwerenne państwo i utrzymuje stosunki dyplomatyczne z większością państw świata.
Jednakże, podobnie jak inne kościoły chrześcijańskie, w wielu krajach Bliskiego i Środkowego Wschodu możliwość praktykowania tej wiary jest bardzo ograniczona, a nawet zakazana. W niektórych spotykane są przypadki prześladowania ze względu na wyznanie, z napadami na chrześcijan włącznie. Wśród tych krajów wymieniane są: Egipt, Nigeria, Filipiny, Irak, Iran a także Pakistan i Wietnam. Za kraj szczególnie łamiący wolność religijną uznana jest Korea Północna.
Kościół katolicki w Europie.
Austria.
Chociaż Austria była krajem niemieckojęzycznym, nie rozwinęła się tam nigdy poza okolicami Salzburga i krajami jej podległymi, jak Czechy, silna formacja protestancka. Cesarstwo Austriackie było jednym z fundamentów europejskiego katolicyzmu. W XVIII wieku jednak cesarz Józef II Habsburg skonfiskował część majątków kościelnych, przekazując je na szkolnictwo, wojsko i administrację. Zakazał także pielgrzymek.
W 2013 roku praktykowało około 7% społeczeństwa, podczas gdy w 2005 roku praktykowało jeszcze około 9% społeczeństwa, a w 1995 roku 14% społeczeństwa. Do Kościoła katolickiego w 2015 roku należało 5,21 mln osób (60,7% z 8,58 mln ludności). W stolicy Austrii Wiedniu katolicy stanowią mniej niż połowę ludności. Na negatywny wizerunek Kościoła w XXI wieku wpływ miały ujawnione przez media informacje o posiadaniu przez kleryków w seminarium duchownym w St. Pölten pornografii dziecięcej i fotografie seminarzystów w niedwuznacznych pozach razem z wykładowcami. Seminarium zostało ostatecznie zamknięte. W 2010 roku w związku z tym z Kościoła w Austrii wystąpiła rekordowa liczba 85 960 osób. 5% austriackich katolików popiera celibat, przeciwnych jest zaś 90%.
Belgia.
Belgia jest krajem trójjęzycznym. W XIX wieku jednym z bodźców do powstania tego państwa było wyznanie katolickie, gdyż dla mieszkańców Flandrii nie do zaakceptowania był antykatolicki kalwinizm Niderlandów. Ruch antyklerykalny początkowo rozwijał się tam słabo, później zaczął się wzmagać na wzór francuski. W Belgii zidentyfikowano około 500 ofiar duchownych-pedofilów; 13 z ofiar popełniło samobójstwo. Kościół katolicki w Belgii doliczył się 134 księży-pedofilów. W czerwcu 2010 policja belgijska dokonała przeszukania siedziby Kurii Arcybiskupiej w Mechelen w celu odnalezienia dokumentów potwierdzających tuszowanie pedofilii przez tamtejsze władze kościelne, co wywołało oburzenie Watykanu. W 2011 roku około 80 osób złożyło pozew przeciwko Kościołowi w Belgii i papieżowi Benedyktowi XVI. Jest to pierwszy taki pozew w Europie. W nim ofiary księży, którzy dopuścili się przestępstw seksualnych, domagają się odszkodowań. 30 maja 2011 roku belgijscy biskupi ogłosili, że ofiarom zostanie wypłacone odszkodowanie.
Katolicy stanowią 74% społeczeństwa. Praktykuje 5% wiernych.
Chorwacja.
Katolicy w Chorwacji stanowią 87% społeczeństwa. Większość praktykuje. Tak jak w większości krajów ludzie są bardziej religijni na wsiach i małych miastach niż np. w Zagrzebiu czy miastach turystycznych.
W 2011 roku Kościół w Chorwacji borykał się ze skandalem związanym z wystawnym życiem hierarchów. Od 1996 roku dostawali od państwa budynki w ekskluzywnych miejscach w Zagrzebiu, które później remontowali. Finalizacją tego procesu było oddanie do użytku willi należącej do Konferencji Episkopatu. Ma ona 6000 m² powierzchni i kosztowała 10 mln euro.
Czechy.
W Czechach Kościoła katolickiego nie utożsamia się z ideami narodowymi, ponieważ w czasach rządów Habsburgów sprzyjał germanizacji. W czasach realnego socjalizmu cały majątek Kościoła katolickiego został upaństwowiony, a msze odprawia się w kościołach należących oficjalnie do państwa. Niechęć Czechów do Kościoła wiąże się z bezprawnym straceniem reformatora religijnego Jana Husa na Soborze w Konstancji i z przymusowym nawracaniem na katolicyzm w czasach habsburskich. Z uwagi na to, że w Czechach działają 2 seminaria, ok. 40% księży to obcokrajowcy, głównie Polacy. W 2011 roku katolicy stanowili oficjalnie 10,3% społeczeństwa (spadek z 39,1% w 1991 i 26,8% w 2001), 59% Czechów nie należało do żadnego kościoła. Czesi są jednym z najbardziej zateizowanych narodów świata. Praktykuje 4-5% katolików.
Francja.
Relacje Kościół-państwo reguluje tzw. prawo z 1905 roku, które oddziela państwo i Kościół; stulecie jego funkcjonowania obchodzono publicznie. Francja nie ma podpisanego konkordatu ze Stolicą Apostolską. Stosunkowo wielu księży pochodzi spoza Francji, na przykład z krajów afrykańskich i azjatyckich; również wierni rekrutują się przeważnie ze starszych Francuzów. W skali kraju w 2007 roku podczas sondażu CSA 51% (wobec 64% w 1994 roku) społeczeństwa zadeklarowało się jako katolicy (według innych ocen 70% żyjących obecnie Francuzów było ochrzczonych), a chodzi do kościoła regularnie około 6–8% ludności. Często jednak nadal zdarza się, że w niedziele niektóre kościoły są zapełnione, dzieje się tak, ponieważ w jednym kościele dla całego miasta odprawia się jedną mszę w niedzielę. W wielu parafiach jednak msze odprawia się jedynie co którąś niedzielę. Wiele osób nie wie nawet, że wiele świąt obchodzi się z przyczyn religijnych. Znacząco wzrósł też odsetek osób deklarujących ateizm (obecnie 31% wobec 24% w 1994 roku), a mocno spada liczba powołań kapłańskich. Muzułmanie stanowią około 8 – 10% ludności. Proces odchodzenia od wiary katolickiej we Francji nasilił się w latach sześćdziesiątych XX wieku wraz z pojawieniem się powszechnych zmian obyczajowych. Z historycznego punktu widzenia niekorzystnie na obraz Kościoła we Francji wpłynęły organizowane przez władców i Kościół prześladowania i likwidacja katarów w XIII w.
Obowiązujące obecnie prawo jest w dużej mierze echem rewolucji francuskiej. W konstytucji francuskiej zapisane jest, że jest ona republiką laicką. W szkołach formalnie nie pozwala się nosić symboli religijnych w sposób "ostentacyjny" (co de facto dotyczy głównie islamskich chust na głowach uczennic). W wielu szkołach podczas świąt Bożego Narodzenia nie stawia się choinek, aby nie naruszać zasady laickości. W państwowych instytucjach, szkołach, urzędach nie umieszcza się symboli religijnych.
Z sondażu, który wykazał, że 51% Francuzów jest katolikami, okazało się, że 52% spośród katolików wierzy w Boga, ale jedynie 18% spośród katolików wierzących w Boga wierzy w Boga osobowego, pozostali nie mają co do tego pewności albo wierzą w rodzaj siły kosmicznej czy duchowej energii, 44% spośród katolików uważa, że Mahomet był prawdziwym prorokiem, 81% opowiada się za zniesieniem celibatu, 79% za kapłaństwem kobiet, a 7% uważa, że katolicyzm jest jedyną prawdziwą wiarą. Jednym ze sposobów na przyciągnięcie do kościołów młodych ludzi było zorganizowanie cyklu koncertów techno połączonych z modlitwą w katedrach. Problemem jest także niska liczba powołań kapłańskich przy średniej wieku księży wynoszącej 67 lat, co oznacza, że do 2014 roku liczba francuskich księży spadnie o połowę.
Jednocześnie istnieje tu najbardziej w Europie rozwinięty system szkolnictwa prywatnego, związanego w różny sposób z Kościołem. Uwzględnia on (nieobowiązkowe) nauczanie religii w szkole i jest finansowany w dużej mierze przez państwo. Francuski laicyzm graniczy zdaniem niektórych katolików z intelektualnym fanatyzmem, który jednak nie objawia się w formie aktów przemocy, a jedynie słownej krytyki i sceptycyzmu.
Hiszpania.
Od czasów rekonkwisty Hiszpania była państwem, gdzie jedyną uprawnioną religią był katolicyzm, który był silnie powiązany z władzą świecką. W czasie wojny domowej prześladowania Kościoła znacznie się nasiliły. Egzekucje osób duchownych lub nawet świeckich deklarujących przywiązanie do katolicyzmu zaczęły przybierać charakter masowy – zamordowano około 7000 osób duchownych. Ubocznym efektem prześladowań Kościoła było zniszczenie wielu dokumentów narodzin, małżeństw, zgonów, ponieważ rejestry takie prowadzono przy kościołach.
Po śmierci Franco w 1975 nastąpiły zmiany zmierzające do demokratyzacji kraju. Przyjęto konstytucję, w której Kościół katolicki nie zajmuje już pozycji uprzywilejowanej, dopuszczalna, a nawet zalecana jest natomiast współpraca państwa z Kościołem. Kościół otrzymuje dotacje od państwa (np. na utrzymanie budynków kościelnych, które często jednocześnie stanowią dzieła sztuki).
W ostatnich dziesięcioleciach w Hiszpanii znacznie spadła liczba regularnie praktykujących katolików. W 1970 było to 87% Hiszpanów, w 1993 - 52%, w 2002 – 25% brało udział w praktykach religijnych co najmniej raz w tygodniu, a w 2006 roku regularnie do kościoła chodziło około 17% społeczeństwa.
W 2018 roku katolicy stanowili 66% ludności, ale jako praktykujący katolicy deklarowało się 26% mieszkańców kraju. Spadek liczby katolików wynika głównie ze wzrostu odsetka osób deklarujących się jako ateiści, agnostycy lub niewierzący; od 1980 do 2018 roku udział takich osób wzrósł z 8,5% do 27% ludności Hiszpanii.
Holandia.
Do XVI wieku Holandia była krajem katolickim. Wtedy stała się krajem kalwińskim; przyciągała również anabaptystów i arian. Duże miasta, jak Amsterdam, były wyłącznie protestanckie, katolicy do połowy XIX wieku mieli zakaz budowania tam swych świątyń. Katolicyzm ostał się jednak na prowincji, gdzie do XX wieku żarliwie go wyznawano. Protestanci byli przeważnie mieszczanami i pośrednikami w handlu europejskim, zwłaszcza towarami uważanymi w tamtych czasach za luksusowe, jak przyprawy, katolicy trudnili się rolnictwem i w XIX wieku masowo zaczęli napływać do miast, aby poprawić swoje warunki materialne, gdyż poziom życia obniżała wysoka dzietność. Karol Wojtyła (późniejszy papież Jan Paweł II), będąc tuż po wojnie w 1947 w Holandii, tak go określił: "Pamiętam, że dzięki pomocy moich kolegów, zwłaszcza rodziców nieżyjącego już ks. Alfreda Delme, mogliśmy wspólnie ze Stanisławem Starowieyskim spędzić dziesięć dni w Holandii. Uderzyła mnie niezwykle mocna struktura Kościoła i duszpasterstwa w tym kraju, prężne organizacje i żywotne wspólnoty kościelne." W 1966 roku w katolickiej prowincji Limburgia praktykowało 75% ludności, a w 1979 roku było to już 26%.
Dzisiaj Holandia jest jednym z najbardziej zlaicyzowanych państw na świecie o stosunkowo dużej liczbie osób deklarujących ateizm. Religia jest krytykowana przez środowiska określające się mianem postępowych. Do katolicyzmu przywiązani są tam współcześnie głównie imigranci polscy, hiszpańscy i portugalscy. Istniejące kościoły są dość liberalne: zdarza się, że msze odprawiają pastorzy, pastorki lub nawet kobiety czy mężczyźni niebędący duchownymi – z uwagi na brak księży; nie mówi się o zakazie antykoncepcji, encykliki i dokumenty papieskie tłumaczy się z opóźnieniem. Obecnie 45% ludności nie należy do żadnej wspólnoty religijnej. Na msze uczęszcza 7,8% wierzących. W 2011 roku informowano, że w Holandii 12 tysięcy kościołów nie spełnia swojej pierwotnej funkcji (czekają na nabywcę lub są wykorzystywane do celów pozareligijnych). Według informacji z 2015 roku planowano zamknięcie kolejnych 1000 kościołów czyli 30% wszystkich kościołów w Holandii.
Obecnie w Holandii coraz bardziej nagłaśniane są skandale seksualne z udziałem duchownych, w tym księży salezjanów; prowadzone są śledztwa w tej sprawie.
Irlandia.
Według spisu ludności z 2011 roku odsetek osób deklarujących katolicyzm wynosił 84%. Irlandczycy uważani byli zawsze za bardzo katolicki naród. Pod koniec XX i na początku XXI wieku obserwuje się jednak stopniowy spadek liczby praktykujących katolików. Związane jest to przede wszystkim z ujawnieniem przypadków pedofilii wśród irlandzkich księży oraz opublikowaniem informacji, że irlandzki biskup Eamonn Casey ma dziecko, które wychowywał za pieniądze kościelne, oraz że inny, nieżyjący już, irlandzki ksiądz był przez wiele lat związany z kobietą, z którą miał dwójkę dzieci. W Dublinie do kościoła chodzi regularnie 8-10% społeczeństwa, podczas gdy na wsi nawet 80%, przy czym należy zauważyć, iż prawie połowa ludności Irlandii mieszka w Dublinie i jego okolicach. W całym kraju praktykuje 25% ludności.
Liechtenstein.
Katolicy stanowią 75% ludności Liechtensteinu.
Litwa.
Litwa była jedną z najpóźniej schrystianizowanych części Europy. Pomimo tego i tak katolicy stanowią tam większość ludności. W 2005 roku było to 79%. Głównymi miejscami pielgrzymkowymi na Litwie są sanktuaria w Wilnie, Szydłowie i Trokach. W Szydłowie po raz pierwszy w Europie odnotowano objawienia maryjne. Chodzenie do kościoła poza pogrzebami i ślubami deklaruje 14% Litwinów.
Na Litwie większość katolików to Litwini i Polacy. Tradycyjnie prawosławie jest zdominowane przez Rosjan, Ukraińców i Białorusinów. Zauważa się także po okresie komunizmu duży odsetek niewierzących (9,5%) oraz nieumiejących się określić (5,4%).
Luksemburg.
Katolicy stanowią 88% społeczeństwa Luksemburga. 44% mieszkańców tego kraju wierzy w Boga osobowego, 28% wierzy w jakiś rodzaj siły wyższej, a 22% nie wierzy ani w Boga, ani w żadną siłę wyższą.
Niemcy.
Niemcy były krajem, w którym rozpoczął się ruch reformacyjny. Część krajów niemieckojęzycznych, tworzących współczesne Niemcy, pozostała przy katolicyzmie, część przyjęła protestantyzm. Protestancka jest przede wszystkim północ, niektóre rejony Badenii-Wirtembergii, katolicka jest Kolonia oraz Bawaria. Według doniesienia z 2008 roku, ze względu na zbyt niską frekwencję we mszach świętych, w najbliższym czasie niemiecki Kościół w samej Bawarii miał zamiar sprzedać lub zburzyć 500 kościołów, i już wtedy wiele z nich pełniło inne funkcje niż sakralne.
Katolicy w 2014 roku stanowili 29,5% społeczeństwa (23,93 mln osób), spośród których praktykowało 10,9%. Od wielu lat obserwuje się spadek liczby wiernych, chrztów i ślubów kościelnych. Od lat 70. XX wieku obserwuje się wzrost liczby osób występujących z Kościoła. W XX wieku najwięcej wystąpień zanotowano w roku 1992 – było to 192 766 osób. W latach 1990-2008 liczba zarejestrowanych katolików spadła o 11%. W roku 2010 po raz pierwszy liczba wystąpień z Kościoła katolickiego w Niemczech (181 193 osoby) przekroczyła liczbę wystąpień z Kościoła ewangelickiego (niecałe 150 000). Wzrost wystąpień o ok. 52 tys. w porównaniu z poprzednim rokiem według niemieckich mediów był motywowany ujawnieniem serii skandali seksualnych związanych z "molestowaniem seksualnym w szkołach i innych instytucjach podległych Kościołowi katolickiemu, a także reakcją hierarchów na te skandale". Skandale te wywołały również publiczną dyskusję na temat reform w Kościele, w tym nad możliwością wyświęcania na księży żonatych mężczyzn. W 2014 roku odnotowano kolejny rekord liczby wystąpień z Kościoła: 217 716.
W 2017 roku Kościół katolicki w Niemczech liczył 23,3 mln członków (28,2% ludności). W ciągu 2017 roku ochrzczono 169 751 nowych wyznawców, 178 045 osób przystąpiło do pierwszej komunii, 138 069 przystąpiło do bierzmowania, udzielono 42 523 ślubów kościelnych, przeprowadzono 243 824 pogrzeby wyznaniowe, 167 504 osób wystąpiło z Kościoła, 2647 osób przeszło z innych wyznań, a 6685 do niego powróciło.
Obroty Kościoła katolickiego w Niemczech wynoszą 125 mld euro rocznie – oznacza to, że jest on jednym z największych przedsiębiorstw w tym kraju. Wartość majątku niemieckiego Kościoła wynosi 500 mld euro; ma on 1,3 mln pracowników. Większość dochodów Kościoła pochodzi z państwowej kasy i składek wiernych. Ma on udziały w przedsiębiorstwach, posiada własne banki (Pax-Bank i Liga-Bank).
Polska.
Kościół katolicki w RP w 2008 roku miał 33 755 tys. ochrzczonych, przynależących do 10 114 parafii. Kościół ma 17 533 kościołów i kaplic i ok. 160 tysięcy hektarów gruntów. Według badań CBOS, z Kościołem katolickim identyfikuje się obecnie 55% Polaków, a według OBOP 60% Polaków uważa, że udział Kościoła w życiu politycznym jest zbyt duży. Posługuje duszpastersko 133 biskupów, 22,2 tys. księży diecezjalnych, 6,3 tys. księży zakonnych, 23,3 tys. sióstr zakonnych, 1,5 tys. braci zakonnych oraz 7 diakonów stałych. Do kapłaństwa przygotowuje się ok. 4,2 tys. kleryków; w 2007 względem 2006 nastąpił spadek liczby kleryków o 10%, a na pierwszy rok studiów zgłosiło się o 25% kandydatów mniej niż przed rokiem, zaś do stanu kapłańskiego wstąpiło o 24% mężczyzn mniej niż w 2005. W 2010 roku odnotowano 15% spadek liczby powołań kapłańskich w porównaniu z 2009 rokiem. W tym samym okresie wystąpił ok. 25% spadek liczby powołań do zakonów. Kościół prowadzi 1240 przedszkoli i szkół podstawowych (133 tys. uczniów), 417 szkół ponadpodstawowych (83 tys. uczniów) oraz 69 szkół wyższych i uniwersytetów (100 tys. słuchaczy), 33 szpitale, 244 ambulatoria, 267 domów starców i zakładów opieki i 538 sierocińców oraz domów opieki dla dzieci, a także 120 oficyn wydawniczych, 300 gazet i czasopism, 50 rozgłośni radiowych i diecezjalnych i 1 telewizję. Według badań statystycznych przeprowadzanych przez Kościół (tzw. "liczenie wiernych") odsetek praktykujących katolików przynajmniej raz w tygodniu wyniósł w 2010 roku ok. 41%; co roku regularnie do kościoła przestaje chodzić około 400 tys. osób; młodzieży i dzieci praktykuje 36%, a młodzieży akademickiej - 18%.
W polskim Sejmie znajduje się zawieszony przez posłów krzyż, w państwowych urzędach można napotkać portrety Jana Pawła II. Za sprawą konkordatu z 1993 polski Kościół zwolniony jest z niektórych podatków, na przykład z podatku dochodowego, państwo zobowiązuje się do wypłacania pensji i opłat na ubezpieczenia społeczne dla kapelanów, na przykład pełniących posługi w jednostkach wojskowych, i księży-katechetów.
Portugalia.
Od XVI do XIX wieku Portugalia była imperium kolonialnym. Przyczyniła się do chrystianizacji dzisiejszej Brazylii. Była jednocześnie jednym z najbardziej zacofanych krajów europejskich; na początku XX wieku nie potrafiło tam czytać i pisać 77% społeczeństwa, do dzisiaj nie umie tego 10%. Powiązane z masonerią siły antyklerykalne i republikańskie, które przejęły wtedy władzę w Portugalii uznały Kościół katolicki za hamulec postępu. Znacjonalizowano majątek kościelny, zamykano zakony, ogłoszono na wzór francuski rozdział Kościoła od państwa; wolnomularz i jeden z pierwszych premierów Portugalii Alfonso Costa powiedział, że celem republikanów jest "całkowite zniszczenie religii katolickiej w przeciągu dwóch pokoleń".
Po rządach republikanów w Portugalii katolicyzm zaczął odzyskiwać znaczenie, obecnie jednak obserwuje się spadek liczby osób praktykujących. Obserwuje się tam bardzo duże różnice regionalne. W latach 90. 60-70% ludności na północny regularnie uczestniczyło w praktykach religijnych, podczas gdy na uznawanym za antyklerykalne południu – 10-15%. W rejonie Lizbony liczbę praktykujących regularnie szacuje się na 30%. W 2007 liczbę praktykujących oszacowano na 19% (1 mln 920 tys. na 10 mln 500 tys. mieszkańców).
Słowacja.
Na Słowacji katolicy stanowią 68% społeczeństwa. Chodzenie do kościoła poza ślubami i pogrzebami deklaruje 33% Słowaków.
Słowenia.
W Słowenii do Kościoła katolickiego należy 57% społeczeństwa. Pozostała część należy do kościołów protestanckich albo uznaje się za ateistów lub agnostyków. Liczba katolików spadła tam do obecnego poziomu z 90% w 1990 roku. Chodzenie do kościoła poza pogrzebami i ślubami deklaruje 18% Słoweńców.
Szwajcaria.
Szwajcaria była jednym z krajów, w którym znaczenie odgrywał protestantyzm. Działał tu w XVI wieku m.in. Jan Kalwin i Ulrich Zwingli. Kalwinizm przyjął się w Zurychu, Bazylei i w wielu innych kantonach niemieckojęzycznych i francuskojęzycznych, które obecnie są jednymi z najbardziej rozwiniętych na świecie. Katolicyzm utrzymał się w niektórych kantonach francuskojęzycznych i niemieckojęzycznych, a także we wszystkich kantonach włoskojęzycznych, które są słabiej rozwinięte. Katolicy stanowią obecnie 40% społeczeństwa Szwajcarii. Dodatkowo większość istniejących w Szwajcarii parafii jest bardzo liberalna: w wielu kościołach nie ma obrazów, najwyżej krzyż, księża dokonują wielu zmian w tradycyjnej liturgii, msze może odprawiać pastor z Kościoła reformowanego, gdy brakuje księdza katolickiego. W 2011 roku odnotowano wzrost liczby katolików wynikający z imigracji i wysokiej dzietności katolickich rodzin.
Węgry.
Na Węgrzech katolicy stanowią 52% społeczeństwa. Występuje tu także silny element kalwiński i prawosławny. Chodzenie do kościoła poza pogrzebami i ślubami deklaruje 12% Węgrów.
Wielka Brytania.
Ogółem w kraju regularnie praktykuje ok. 6% osób deklarujących się jako katolicy.
Od 2010 roku w Anglii i Walii obserwowany jest stały wzrost liczby powołań kapłańskich.
Włochy.
We Włoszech odsetek osób deklarujących się jako katolicy jest duży. Ludową religijność tego kraju wielu interpretuje jednak jako powierzchowną, a nawet teatralną. Radykalni lewicowi antyklerykałowie włoscy domagają się zerwania konkordatu i stosunków dyplomatycznych z Watykanem. Chcą, aby ich państwo zażądało zwrotu terytorium tego małego państwa. W XV wieku Girolamo Savonarola krytykował nadmierne bogactwo i odejście od ideałów ewangelicznych, szczególnie wśród duchowieństwa, co (między innymi) przyczyniło się do skazania go na śmierć. Szczególnie antyklerykalnie usposobieni byli propagatorzy zjednoczenia Włoch, jak Giuseppe Garibaldi. Według katolickiego dziennika Avvenire, "krytykowanie papieża stało się modnym sportem" we Włoszech. Ujawniane i nagłaśniane są skandale seksualne z udziałem duchownych. W listopadzie 2009 Europejski Trybunał Praw Człowieka orzekł, że wieszanie krucyfiksów w klasach to naruszenie „prawa rodziców do wychowania dzieci zgodnie z własnymi przekonaniami” oraz „wolności religijnej uczniów”. W marcu 2011, po złożeniu apelacji przez kilkanaście państw Trybunał orzekł, że sędziowie nie znaleźli dowodów na wpływ krucyfiksów w salach lekcyjnych na uczniów i przyznał rację Włochom. Stwierdzono także, że każde państwo Unii Europejskiej może we własnym zakresie wprowadzić regulacje prawne dotyczące obecności symboli religijnych w państwowych obiektach. Od wyroku nie ma odwołania.
Szczególne znaczenie mają we Włoszech liczne katolickie uniwersytety, na których kształcą się katolicy (zwłaszcza duchowni) z całego świata. We Włoszech kościoły należą do Watykanu, który z uwagi na to, że wiele miejscowości się w ostatnich dziesięcioleciach wyludniło, musiał zlikwidować tam duszpasterstwo, ale przyjął zasadę, że takie kościoły nie podlegają sprzedaży. Chodzenie do kościoła deklaruje 35% katolików, ale na przykład podczas liczenia wiernych w diecezji weneckiej okazało się, że praktykuje tam około 15%.
Kościół katolicki w Ameryce Północnej.
Stany Zjednoczone.
Mimo iż Kościół katolicki jest w Stanach Zjednoczonych największą wspólnotą religijną, katolicy stanowią 22% ludności. Są to głównie potomkowie Włochów, Irlandczyków, Polaków i – ostatnio w coraz większej liczbie – imigrantów z krajów Ameryki Łacińskiej. Amerykański Kościół katolicki boryka się obecnie z problemem ukrywania przez biskupów przypadków pedofilii wśród księży, polegającym na przenoszeniu takich księży do innych parafii. Ujawniono, że w latach 1950–2002 działało 4,4 tys. księży-pedofilów. Kościół na mocy różnych wyroków został zmuszony do wypłacenia milionowych odszkodowań ofiarom i ich rodzicom. Tylko w 2008 roku tego rodzaju odszkodowania pochłonęły 374,4 mln dolarów. Wielu wiernych, zaniepokojonych tą sytuacją, zaczęło się domagać demokratyzacji struktur Kościoła – tak, aby wierni mieli wpływ na wybór proboszczów i biskupów – podobnie, jak ma to miejsce w kościołach protestanckich.
Znaczna część katolików nie uczęszcza na msze i w wielu sprawach nie zgadza się z poglądami Kościoła. Dla przykładu w archidiecezji bostońskiej na 1,8 mln katolików praktykuje 319 tys., czyli nieco mniej niż 20%. Dodatkowo 2/3 amerykańskich katolików popiera wprowadzenie związków partnerskich dla osób homoseksualnych, a 32% popiera zalegalizowanie małżeństw homoseksualnych. 47% amerykańskich katolików opowiada się za prawem do aborcji, a 17% jest za całkowitym jej zakazem. Katolicy są w tych obydwu kwestiach bardziej liberalni niż ogół Amerykanów. W całym kraju praktykuje regularnie ok. 35% katolików.
Średnia wieku amerykańskich księży wynosi 58 lat, chociaż jeszcze w 1970 roku wynosiła 37 lat.
Kanada.
Quebec był kolonią francuską w Ameryce Północnej. W XVIII wieku Francja utraciła go na rzecz Wielkiej Brytanii. Kościół katolicki stał się wtedy ostoją kultury francuskiej i języka francuskiego, zaś o mieszkańcach Quebecu mówiono, że są "naturaliter catholicae", tzn. "z natury katoliccy". W latach 30. XX wieku w Quebecu zaczęły zachodzić gwałtowne zmiany społeczno-ekonomiczne. Narodowo-katolicki rząd wspierał Kościół, finansował religię w szkołach, strzegł cenzury w sprawach religijnych, jednocześnie kraj ulegał industrializacji i urbanizacji, zaczął zmieniać się model rodziny: z wielodzietnej, utrzymującej się z rolnictwa, na nowoczesną. Tzw. "cicha rewolucja" nastąpiła tam w latach 60. XX wieku.
Gdy Quebec osiągnął wysoki poziom rozwoju gospodarczego i wysoki poziom skolaryzacji, religia zaczęła być wypierana przez konsumpcjonizm, popkulturę i nowe, niezwykle popularne w tym czasie ideologie, głównie pacyfistyczną, ekologiczną, feministyczną. Dodatkowo zaczęły wychodzić na jaw skandale seksualne i finansowe z udziałem kleru i zaczęto ujawniać przypadki znęcania się duchownych i osób zakonnych nad uczniami (zwłaszcza innych wyznań) w niektórych szkołach. Zapoczątkowało to gwałtowny wzrost nastrojów antyklerykalnych wśród wiernych, którzy nie tylko przestali się bać duchownych, ale nawet zaczęli występować przeciwko hierarchom Kościoła i władzy Watykanu. W latach 80. lewicowa, separatystyczna Partia Quebecu zaczęła odbierać Kościołowi przywileje. Od 2008 religia nie jest już nauczana w tamtejszych szkołach państwowych, zastępuje ją religioznawstwo.
W latach 50. praktykowało 88% ludności, a jeden ksiądz przypadał na 500-700 mieszkańców. W 1988 praktykowało 48%, a w 1998 26%. Obecnie według różnych szacunków praktykuje między 20 a 24%.
Kościół katolicki w Ameryce Południowej.
We wszystkich hiszpańskojęzycznych krajach Ameryki Łacińskiej katolicy stanowią zdecydowaną większość, a religia ma duże znaczenie w życiu większości mieszkańców. W żadnym jednak z tych krajów katolicy nie stanowią już więcej niż 89%. Powodem zmniejszania się udziału ludności katolickiej jest m.in. odpływ wiernych do kościołów ewangelikalnych, tj. baptystycznych i zielonoświątkowych, a także do takich pochodzących głównie z USA wspólnot, jak mormoni, adwentyści czy Świadkowie Jehowy. Obecnie w Ameryce Łacińskiej już około 15% społeczeństwa stanowią protestanci, a w Salwadorze nawet 38%.
Argentyna.
W Argentynie 92% ludności została ochrzczona jako katolicy, ale według deklaracji własnych stanowią oni 78% ludności, z których 20% praktykuje regularnie. Kontrowersyjne komentarze budzą stosunki państwo-Kościół, w szczególności w okresie brudnej wojny.
Brazylia.
Brazylijski Kościół katolicki jest największą narodową wspólnotą wiernych na świecie. W roku 1872 katolicy stanowili 99,7% mieszkańców, ok. 1905 - 96%, w 1970 - 91,8%, w 1980 - 89%, na początku lat 90. - 83%, a w 2000 roku stanowili 73,6% społeczeństwa. W 2010 64,6% mieszkańców było katolikami.
Ma miejsce odpływ wiernych do kościołów ewangelikalnych, tj. baptystycznych i zielonoświątkowych, a także do takich pochodzących głównie z USA wspólnot, jak mormoni, adwentyści, czy Świadkowie Jehowy.
Meksyk.
W Meksyku Kościół katolicki jest najliczniejszym wyznaniem religijnym. Jednak w ostatnich dziesięcioleciach rośnie liczba osób należących do innych wyznań, w tym protestanckich (wzrost od 1950 do 2010 roku z 1% do 8%) oraz liczba osób podających się za niewierzące (obecnie ponad 5 mln). Tylko w latach 2000–2010 liczba katolików spadła o 4 mln i obecnie wynosi niespełna 84% społeczeństwa, podczas gdy w roku 1950 było to 98%. Skandal seksualny z udziałem meksykańskiego księdza Marcial Maciel Degollado, założyciela zgromadzenia "Legioniści Chrystusa", określony został jako "największy skandal ujawniony w Kościele katolickim". Praktykuje regularnie ok. 44% katolików.
Charakterystyczny dla meksykańskiego katolicyzmu jest wysoce rozwinięty kult świętych i Marii, a także połączenie tradycji katolickich z prehiszpańskimi obrzędami religijnymi Indian.
Kościół katolicki w Australii i Oceanii.
Australia.
Według spisu powszechnego w 2006 roku za katolików podało się ponad 5,1 mln osób, co stanowi 25,8% społeczeństwa Australii (w 2001 było to 5,0 mln czyli 26,6% ludności). Kościół katolicki jest tam największą wspólnotą religijną.
Kościół katolicki w Azji.
Filipiny.
Katolicy stanowią 80% ludności Filipin. 80% ludności regularnie praktykuje. W miejscach publicznych, środkach komunikacji miejskiej znajdują się symbole religijne, figury Matki Bożej. Znajduje się tam także największa figura Matki Bożej na świecie. Dodatkowo Filipiny słyną z realistycznych dróg krzyżowych, podczas których przybija się do krzyża na krótki czas prawdziwymi gwoździami młodych mężczyzn, poddających się temu z własnej woli.
Korea.
W Korei Południowej do Kościoła katolickiego należy 11,0% społeczeństwa (5 mln osób).
Malezja.
Katolicy stanowią 3% ludności (929 tys. osób). Kościół może bez przeszkód prowadzić swoją działalność, jednak zabronione jest prawem przechodzenie z islamu do innych religii.
Mongolia.
W 1992 roku zostały nawiązane stosunki dyplomatyczne z Watykanem. Liczba katolików wzrosła z ok. 100 w 2002 r. do ok. 800 w 2012.
Kościół katolicki w Afryce.
Obecnie Kościół katolicki prowadzi, podobnie jak inne kościoły chrześcijańskie, intensywną chrystianizację Afryki. W Angoli w 2010 roku katolicy stanowili około 56,8% ludności, Demokratycznej Republice Konga 47,3%, Gabonie 53,5%, a w Ugandzie 42,2% ludności. Na Madagaskarze, w Tanzanii i Mozambiku katolicy stanowią od 35% do 28,4% ludności, a w Wybrzeżu Kości Słoniowej 21,4% mieszkańców. Mimo to w stolicy Wybrzeża Kości Słoniowej Jamusukro za zaciągnięte przez państwo kredyty, które podwoiły dług narodowy, wybudowano największy kościół chrześcijański na świecie, Bazylikę Matki Boskiej Królowej Pokoju w Jamusukro. Budynek został poświęcony przez Jana Pawła II. Polski papież właśnie w Afryce upatrywał rejon świata, który mógłby się w przyszłości przyczynić do rechrystanizacji Europy Zachodniej (dał temu wyraz między innymi w dziele "Pamięć i tożsamość"). Na początku XX w. w Afryce żyło 400 000 katolików, a w 2014 roku było ich około 215 milionów.
Znaną postacią afrykańskiego Kościoła za sprawą mediów stał się arcybiskup Emmanuel Milingo, który wziął ślub w Kościele Moona, a potem założył stowarzyszenie żonatych księży.

</doc>
<doc id="829903" url="https://pl.wikipedia.org/wiki?curid=829903" title="León Villa">
León Villa

León Fernando Villa Arango (ur. 12 stycznia 1960 w Medellin) – piłkarz kolumbijski grający na pozycji lewego obrońcy.
Życiorys.
Villa przez niemal całą karierę związany był z klubem z rodzinnego miasta, Atlético Nacional. Największymi sukcesami Leóna podczas jego kariery w tym klubie były: zdobycie mistrzostwa Kolumbii w 1991 roku, Copa Libertadores w 1989 oraz Copa Interamericana w 1990 roku. Piłkarską karierę Villa kończył w 1994 roku będąc zawodnikiem klubu Quindio Armenia. Obecnie jest dyrektorem technicznym w klubie Atletico Nacional.
W 1990 roku Villa był członkiem reprezentacji Kolumbii na Mistrzostwach Świata we Włoszech. Nie zagrał tam jednak ani minuty, a Kolumbia odpadła w 1/8 finału po porażce 1:2 (po dogrywce) z Kamerunem. W reprezentacji Kolumbii Villa wystąpił w 9 meczach.
Linki zewnętrzne.
Statystyki w bazie national-football-teams.com

</doc>
<doc id="829905" url="https://pl.wikipedia.org/wiki?curid=829905" title="Janet Blair">
Janet Blair

Janet Blair, właśc. Martha Janet Lafferty (ur. 23 kwietnia 1921 w Altoona, zm. 19 lutego 2007 w Santa Monica) – amerykańska aktorka, gwiazda musicali i komedii z lat 40. XX w.
Życiorys.
Kariera Janet Blair, która jako dziecko śpiewała w kościelnych chórach, rozpoczęła się na początku lat 40. XX w. wraz z występami u boku Hala Kempa w klubie "Coconut Grove" w Los Angeles. Tam została wypatrzona przez łowcę talentów z wytwórni Columbia Pictures. Niedługo potem podpisała kontrakt, w ramach którego studio płaciło jej 100 dolarów tygodniowo.
Pierwsze kroki przed kamerą stawiała w filmach, takich jak "Three Girls About Town", "Blondie Goes to College" i "Two Yanks in Trinidad". Pierwszy sukces przyszedł wraz z rolą Eileen Sherwood w komedii "My Sister Eileen" (1942) w reżyserii Alexandra Halla, i u boku Rosalind Russell. Jeszcze w tym samym roku zagrała razem z Carym Grantem w musicalu "Broadway". Amerykańscy widzowie do dziś pamiętają również jej występy w "Once Upon a Time", "The Fabulous Dorseys", "The Fuller Brush Man" i "Something to Shout About".
Chociaż jej kariera znakomicie się rozwijała, pod koniec lat 40. Blair pożegnała Hollywood i wytwórnię Columbia. Miała dość identycznych i płytkich postaci cudownych księżniczek, niezależnie od tego jak bardzo rozsławiały jej nazwisko. Zaczęła grać w teatrze i telewizji.
W ciągu trzech lat wystąpiła w 1200 przedstawieniach "South Pacific". W tym czasie po raz drugi wyszła za mąż – za producenta i reżysera Nicka Mayo, z którym doczekała się dwójki dzieci – Amandy i Andrew. Szybko stała się ulubienicą telewidzów, grając w największych przebojach amerykańskiego małego ekranu lat 50.: "Ford Theatre", "Philco TV Playhouse", "Lux Video Theatre", "U.S. Steel Hour" i "Caesar's Hour".
Na duży ekran sporadycznie zaczęła powracać pod koniec dekady. Po raz ostatni przed kamerą stanęła w 1991 na planie jednego z odcinków serialu: "Murder, She Wrote".
W poniedziałek, 19 lutego, zmarła wskutek komplikacji po zapaleniu płuc w szpitalu Saint John's Health Center w Santa Monica. Informację o śmierci aktorki przekazały jej dzieci – Amanda i Andrew Mayo.

</doc>
<doc id="829906" url="https://pl.wikipedia.org/wiki?curid=829906" title="Leon Villa">
Leon Villa



</doc>
<doc id="829907" url="https://pl.wikipedia.org/wiki?curid=829907" title="Deutsche-Arabische Lehr Abteilung">
Deutsche-Arabische Lehr Abteilung

Deutsche-Arabische Lehr Abteilung (DAL) – ochotnicza jednostka wojskowa Wehrmachtu złożona w części z Arabów podczas II wojny światowej.
Deutsche-Arabische Lehr Abteilung został sformowany w lipcu 1941 r. w miejscowości Sonium w okupowanej Grecji. Rekrutował się głównie spośród jeńców wojennych pochodzenia arabskiego z brytyjskiej i francuskiej armii. Przywódcą religijnym jednostki był wielki mufti Jerozolimy Mohammad Amin al-Husajni. Swoje wpływy wśród żołnierzy próbował także rozwijać b. premier Iraku Raszid Ali al-Gajlani, co doprowadziło do dużego konfliktu między nimi.
Jednostka we wrześniu 1942 r. została wysłana na front wschodni w rejon Kaukazu, skąd miała brać udział w planowanym uderzeniu na kraje arabskie. Po odwrocie wojsk niemieckich z Kaukazu przeniesiono ją w listopadzie do Palermo na Sycylii. Stamtąd trafiła w styczniu 1943 r. do Tunezji, gdzie miała być użyta do rekrutacji arabskiej ludności do pomocniczych oddziałów. Pełniła jednak zadania strażnicze i budowlane. Niemcy wyposażyli ją w mundury i uzbrojenie armii Francji Vichy. Ostatecznie w maju dostała się wraz z pozostałymi oddziałami niemieckimi do niewoli alianckiej.

</doc>
<doc id="829910" url="https://pl.wikipedia.org/wiki?curid=829910" title="Synagoga Chaima Janowskiego w Łodzi">
Synagoga Chaima Janowskiego w Łodzi

Synagoga Chaima Janowskiego w Łodzi – prywatny dom modlitwy znajdujący się w Łodzi przy ulicy Długiej 14, obecnie zwanej Gdańską.
Synagoga została zbudowana w 1902 roku z inicjatywy Chaima Janowskiego. Mogła ona pomieścić 30 osób. Podczas II wojny światowej hitlerowcy zdewastowali synagogę.

</doc>
<doc id="829911" url="https://pl.wikipedia.org/wiki?curid=829911" title="Dancestacja">
Dancestacja

Dancestacja – seria płyt zawierających muzykę taneczną wydawanych przez Radiostację we współpracy z Universal Music Group. Wydano siedem krążków z tej serii.
Dancestacja 1.
Rok wydania: 2004
Lista utworów:
Dancestacja 2.
Rok wydania: 2005
Lista utworów:
Dancestacja 3.
Rok wydania: 2006
Lista utworów:
CD1
CD 2
Dancestacja 4.
Rok wydania: 2006
Lista utworów:
CD 1
CD 2
Dancestacja 5.
Rok wydania: 2007
Lista utworów:
CD 1
CD 2
DVD
Dancestacja 6.
Rok wydania: 2007
Lista utworów:
CD 1
CD 2
Dancestacja 7.
Rok wydania: 2007
Lista utworów:
CD 1
CD 2

</doc>
<doc id="829913" url="https://pl.wikipedia.org/wiki?curid=829913" title="Synagoga Symchy Uberbauma w Łodzi">
Synagoga Symchy Uberbauma w Łodzi

Synagoga Symchy Uberbauma w Łodzi – prywatny dom modlitwy znajdujący się w Łodzi przy ulicy Długiej 22, obecnie Gdańska.
Synagoga została zbudowana w 1913 roku z inicjatywy Symchy Uberbauma. Mogła ona pomieścić 30 osób. Podczas II wojny światowej hitlerowcy zdewastowali synagogę.

</doc>
<doc id="829914" url="https://pl.wikipedia.org/wiki?curid=829914" title="Ludovic Magnin">
Ludovic Magnin

Ludovic Magnin (ur. 20 kwietnia 1979 w Lozannie) – szwajcarski piłkarz grający na pozycji obrońcy oraz trener piłkarski. Od 2018 roku trener FC Zürich.
Życiorys.
Kariera klubowa.
W czasach juniorskich trenował w FC Echallens, Lausanne Sports i Yverdon-Sport FC. W 1998 roku dołączył do seniorskiej drużyny tego ostatniego. 1 lipca 2000 został piłkarzem AC Lugano. Po dwóch latach spędzonych w tym klubie odszedł do niemieckiego Werderu Brema. W Bundeslidze zadebiutował 27 stycznia 2002 w przegranym 1:2 meczu z Energie Cottbus. Grał w nim do 81. minuty, po czym został zmieniony przez Ivana Klasnicia. Łącznie w barwach Werderu rozegrał 45 meczów ligowych, w których strzelił 4 gole. W sezonie 2003/2004 zdobył wraz z nim mistrzostwo kraju. Po zakończeniu sezonu 2004/2015 dołączył na zasadzie wolnego transferu do VfB Stuttgart. W sezonie 2006/2007 po raz drugi świętował wygranie Bundesligi. W Stuttgarcie występował w latach 2005−2009, rozgrywając w tym czasie 135 spotkań w oficjalnych rozgrywkach. Ostatnim klubem w jego karierze zawodniczej był rodzimy FC Zürich. W 2012 roku zakończył profesjonalną grę.
20 lutego 2018 został trenerem FC Zürich. Wcześniej prowadził młodzieżowe drużyny tego klubu.
Kariera reprezentacyjna.
W reprezentacji Szwajcarii do lat 21 rozegrał 15 meczów i zdobył jednego gola. 16 sierpnia 2000 zadebiutował w seniorskiej reprezentacji. Miało to miejsce w zremisowanym 2:2 meczu z Grecją. Na boisku pojawił się w 46. minucie gry, zmieniając Stéphane Henchoza. Był powołany na Mistrzostwa Europy 2004 i 2008 oraz na Mistrzostwa Świata 2006 i 2010.

</doc>
<doc id="829916" url="https://pl.wikipedia.org/wiki?curid=829916" title="Synagoga Józefa Gejnzlera w Łodzi (ul. Długa 68)">
Synagoga Józefa Gejnzlera w Łodzi (ul. Długa 68)

Synagoga Józefa Gejnzlera w Łodzi – prywatny dom modlitwy znajdujący się w Łodzi przy ulicy Długiej 68, obecnie ulica Gdańska.
Synagoga została zbudowana w 1898 roku z inicjatywy Józefa Gejnzlera. Mogła ona pomieścić 26 osób. Podczas II wojny światowej Niemcy zdewastowali synagogę.

</doc>
<doc id="829917" url="https://pl.wikipedia.org/wiki?curid=829917" title="Mścisław Godlewski">
Mścisław Godlewski

Mścisław Godlewski z Godlewa herbu Gozdawa (ur. 9 marca 1846 w Krasocinie, obecnie siedziba gminy w powiecie Włoszczowa, zm. 20 maja 1908 w Nałęczowie) – polski ziemianin, prawnik, publicysta i wydawca.
Rodzice: Kornel Wiktoryn Łukasz Godlewski (1816-1903), matka Emilia Rayska. Synem Mścisława był Aleksander Lech Godlewski.
Do szkół uczęszczał w Pińczowie i Kielcach (Szkoła Wyższa Realna). Studia prawnicze ukończył w Warszawskiej Szkoły Głównej.
Redaktor m.in. wydawnictwa Biblioteka Umiejętności Prawnych oraz od 1874 do 1878 czasopisma Niwa (które nabył za pożyczone pieniądze do spółki z H. Sienkiewiczem i J. Jeleńskim). Był to dwutygodnik o treściach naukowych, literackich oraz artystycznych początkowo ukierunkowanych pozytywistycznie od 1875 konserwatywnie.
Jako rzecznik pracy organicznej w duchu zachowawczym redagował konserwatywne Słowo najpoczytniejszy w Warszawie dziennik, organ odłamu ugodowców zwanych realistami.
Brał udział w spotkaniach odbywających się od 1874 roku w mieszkaniu zamożnego lekarza Karola Benniego przy ulicy Brackiej 16 w Warszawie. Jak podaje "Ludwik Hass:"
"w salonie tym spotykali się światli ugodowcy, których politycznym wyznaniem wiary był ów popowstaniowy realizm, na podstawie którego ukształtowało się później" (1904) Stronnictwo Polityki Realnej.
6 października 1881 został powołany na członka Komitetu zarządzającego Kasą im. Józefa Mianowskiego, na którego czele stanął dr Tytus Chałubiński – były profesor warszawskiej Akademii Medyko-Chirurgicznej i Szkoły Głównej, już wówczas uważany za jednego z najznakomitszych lekarzy polskich.

</doc>
<doc id="829919" url="https://pl.wikipedia.org/wiki?curid=829919" title="Reprezentacja Kanady w hokeju na lodzie mężczyzn">
Reprezentacja Kanady w hokeju na lodzie mężczyzn

Reprezentacja Kanady w hokeju na lodzie mężczyzn – zespół hokeja na lodzie, reprezentujący Kanadę w meczach i sportowych imprezach międzynarodowych, powoływany przez selekcjonera, w którym mogą występować zawodnicy posiadający obywatelstwo kanadyjskie. Za jego funkcjonowanie odpowiedzialny jest Hockey Canada.
Kanada to najbardziej utytułowana reprezentacja narodowa w hokeju na lodzie na świecie. Reprezentacja ta dziewięciokrotnie triumfowała na igrzyskach olimpijskich (1920, 1924, 1928, 1932, 1948, 1952, 2002, 2010, 2014), 26 razy triumfowała w mistrzostwach świata, czterokrotnie zwyciężyła w turnieju Canada Cup, dwukrotnie triumfowała w Pucharze Świata (2004, 2016).
Historia.
Inauguracyjne, oficjalne spotkanie międzypaństwowe kadra narodowa rozegrała dnia 10 stycznia 1910 roku na Patinoire du Grand-Hôtel w szwajcarskim Les Avants podczas odbywających się tam mistrzostw Europy, przegrywając 8:1 z reprezentacji Szwajcarii. Drużyna była reprezentowana przez drużynę z Uniwersytetu Oksfordzkiego – Oxford Canadians, którzy reprezentowali Kanadę również podczas odbywających się w Brukseli mistrzostw LIGH 1912. Dnia 26 kwietnia 1920 roku, Hockey Canada została przyjęta do Międzynarodowej Federacji Hokeja na Lodzie (wówczas LIHG, obecnie IIHF).
W latach 1920–1963 drużyna była reprezentowana na międzynarodowych imprezach przez zawodników drużyn amatorskich (zazwyczaj zwycięzców turnieju Allan Cup). Ostatni raz drużyna Kanady składająca się z zawodników drużyn amatorskich mistrzostwo świata zdobyła podczas edycji 1961 w Szwajcarii, gdy drużyna składała się z zawodników Trail Smoke Eaters.
Po mistrzostwach świata 1963 w Sztokholmie, o. David Bauer założył drużynę narodową jaką stałą instytucję, która po raz pierwszy pod tym statusem wystartowała podczas turnieju olimpijskiego 1964 w Innsbrucku.
W 1970 roku, drużyna Kanady wycofała się imprez organizowanych przez IIHF po tym jak, odmówiono drużynie pozwolenia na korzystanie pół-profesjonalnych zawodników podczas mistrzostw świata, jednak w 1977 roku po serii negocjacji w prezydentem IIHF – Güntherem Sabetzkim wróciła do międzynarodowego hokeja. Podczas negocjacji ustalono, że drużyna Kanady jeszcze podczas mistrzostwach świata 1977 w Wiedniu może skorzystać z zawodników drużyn ligi NHL, które odpadły z rywalizacji o Puchar Stanleya, jednak w zamian Kanada miała co cztery lata organizować turniej pt. Canada Cup, mający się odbywać na terenie Ameryki Północnej z udziałem reprezentacji Kanady, Stanów Zjednoczonych oraz czterech najsilniejszych europejskich reprezentacji z profesjonalnymi zawodnikami w składzie.
W 1983 roku Hockey Canada utworzyła program pt. „Program of Excellence”, który miał na celu przygotowanie co cztery lata reprezentację Kanady do zimowych igrzysk olimpijskich. Reprezentacja Kanady przez cały sezon grała mecze z najlepszymi drużynami narodowymi i klubowymi, co było najlepszą perspektywą dla ligi NHL. W 1986 roku MKOl przegłosował uchwałę pozwalającą na udział, począwszy od 1988 roku zawodowych sportowców w igrzyskach olimpijskich. W reprezentacji Kanady na turnieju olimpijskim 1988 w Calgary wystąpili zawodnicy z doświadczeniem w lidze NHL, jak i obecnie, mający odpowiednie zapiski w umowach. Program „Program of Excellence” został zamknięty w 1998 roku, kiedy to władze ligi NHL zezwolił swoim zawodnikom na start w turnieju olimpijskim 1998 w Nagano.
W 1994 roku na mistrzostwach świata 1994 we Włoszech, reprezentacja Kanady po 33 latach ponownie została mistrzem świata. Od tej pory reprezentacja Kanady wygrywała ten turniej sześciokrotnie (1997, 2003, 2004, 2007, 2015 i 2016). W 2002 roku na turnieju olimpijskim 2002 w Salt Lake City reprezentacja Kanady po zwycięstwie w finale 5:2 z reprezentacją Stanów Zjednoczonych sięgnęła po pierwszy od 50 lat złoty medal igrzysk olimpijskich. Na turnieju olimpijskim 2010 w Vancouver zdobyła złoty medal, pokonując 3:2 w finale po bramce Sidneya Crosby’ego w dogrywce reprezentacją Stanów Zjednoczonych, a trener Mike Babcock został pierwszym trenerem, który dołączył do elitarnego klubu pt. „Triple Gold Club”.
W 2014 roku na turnieju olimpijskim 2014 w Soczi, reprezentacja Kanady po zwycięstwie 3:0 w finale z reprezentacją Szwecji obroniła mistrzostwo olimpijskie, będąc tym samym pierwszą od 1988 roku hokejową drużyną, która dokonała tego wyczynu (turnieju olimpijskim 1988 w Calgary reprezentacja ZSRR obroniła tytuł z Sarajewa 1984). Po tym sukcesie dyrektor generalny, Steve Yzerman ustąpił ze stanowiska.
Na mistrzostwach świata 2015 w Czechach reprezentacja Kanady prowadzona przez dyrektora generalnego Jima Nilla oraz trenera Todda McLellana z kapitanem Sidneyem Crosbym w składzie, zdominowała turniej, wygrywając wszystkie 10 meczów, strzelając w nich 66 bramek oraz tracąc tylko 15 bramek, a w finale pokonała aż 6:1 obrońców tytułu – reprezentację Rosji, za co Hockey Canada dostała w bonusie 1 milion franków szwajcarskich. Kanadyjczycy zdominowali turniej również w klasyfikacjach indywidualnych: Jason Spezza, Jordan Eberle i Taylor Hall zajęli trzy pierwsze miejsca w klasyfikacji kanadyjskiej, a Tyler Seguin zdobył najwięcej bramek na turnieju (9 bramek). Dzięki zwycięstwu w turnieju Kanada po 5 latach wróciła na 1. miejsce w rankingu IIHF.
Osiągnięcia.
Puchar Spenglera.
Team Canada składający się zawodników kanadyjskich zwyciężał 16 razy w edycjach turnieju (1984, 1986, 1987, 1992, 1995, 1996, 1997, 1998, 2002, 2003, 2007, 2012, 2015, 2016, 2017, 2019), a 10-krotnie dotarła do finału: 1985, 1988, 1990, 2000, 2001, 2005, 2006, 2008, 2010, 2018).

</doc>
<doc id="829920" url="https://pl.wikipedia.org/wiki?curid=829920" title="Synagoga Józefa Gejnzlera w Łodzi (ul. Długa 76)">
Synagoga Józefa Gejnzlera w Łodzi (ul. Długa 76)

Synagoga Józefa Gejnzlera w Łodzi – prywatny dom modlitwy znajdujący się w Łodzi przy ulicy Długiej 76, obecnie ulica Gdańska.
Synagoga została zbudowana w 1897 roku z inicjatywy Józefa Gejnzlera. Mogła ona pomieścić 26 osób. Podczas II wojny światowej Niemcy zdewastowali synagogę.

</doc>
<doc id="829921" url="https://pl.wikipedia.org/wiki?curid=829921" title="Synagoga Gerszona Goldberga w Łodzi">
Synagoga Gerszona Goldberga w Łodzi

Synagoga Gerszona Goldberga w Łodzi – prywatny dom modlitwy znajdujący się w Łodzi przy ulicy Długiej 76, obecnie ulica Gdańska.
Synagoga została zbudowana w 1909 roku z inicjatywy Gerszona Goldberga. Mogła ona pomieścić 25 osób. Podczas II wojny światowej hitlerowcy zdewastowali synagogę.

</doc>
<doc id="829922" url="https://pl.wikipedia.org/wiki?curid=829922" title="Diego Placente">
Diego Placente

Diego Rodolfo Placente (ur. 24 kwietnia 1977) – argentyński piłkarz grający najczęściej na pozycji lewego obrońcy, ale także może grać jako defensywny pomocnik. Karierę rozpoczynał w klubie Argentinos Juniors, gdzie rozegrał 36 spotkań, w żadnym z nich nie trafiając do siatki rywala. Później na 4 lata przeniósł się do River Plate, skąd w roku 2001 wyjechał do europejskiego Bayeru 04 Leverkusen i w tym właśnie klubie odniósł jak do tej pory największe sukcesy. Już w roku 2002 miał możliwość gry ze swoim klubem w Lidze Mistrzów. Doszedł do finału tych rozgrywek, w których jego Bayer uległ 2-1 Realowi Madryt. W tym samym roku zagrał też w finale Pucharu Niemiec, jednak znowu z murawy schodził pokonany. Z Bayeru odszedł w roku 2005 do Hiszpanii. Tam znalazł angaż w pierwszoligowej Celcie Vigo, z którą w 2007 roku spadł do Segunda División. Następnie związał się z argentyńskim klubem San Lorenzo. Następnie był piłkarzem Girondins Bordeaux, z którym w sezonie 2008/2009 zdobył mistrzostwo Francji. W 2010 roku wrócił do Argentyny, do San Lorenzo, a obecnie jest zawodnikiem urugwajskiego klubu Club Nacional de Football.

</doc>
<doc id="829923" url="https://pl.wikipedia.org/wiki?curid=829923" title="Shih-Tzu">
Shih-Tzu



</doc>
<doc id="829924" url="https://pl.wikipedia.org/wiki?curid=829924" title="Synagoga Izraela Rotmana w Łodzi (ul. Drewnowska 4)">
Synagoga Izraela Rotmana w Łodzi (ul. Drewnowska 4)

Synagoga Izraela Rotmana w Łodzi – prywatny dom modlitwy znajdujący się w Łodzi przy ulicy Drewnowskiej 4.
Synagoga została zbudowana w lipcu 1898 roku z inicjatywy Izraela Rotmana. Synagoga najprawdopodobniej została zlikwidowana jeszcze przed wybuchem II wojny światowej.

</doc>
<doc id="829927" url="https://pl.wikipedia.org/wiki?curid=829927" title="Synagoga Izraela Rotmana w Łodzi (ul. Drewnowska 11)">
Synagoga Izraela Rotmana w Łodzi (ul. Drewnowska 11)

Synagoga Izraela Rotmana w Łodzi – prywatny dom modlitwy znajdujący się w Łodzi przy ulicy Drewnowskiej 11.
Synagoga została zbudowana w 1899 roku z inicjatywy Izraela Rotmana. Mogła ona pomieścić 30 osób. Podczas II wojny światowej hitlerowcy zdewastowali synagogę.

</doc>
<doc id="829931" url="https://pl.wikipedia.org/wiki?curid=829931" title="Królewska Dolina">
Królewska Dolina

Królewska Dolina (łac. "Regia Vallis", niem. "Königsthal", kaszb. "Królewskô Dolëzna") – małe osiedle w Gdańsku, znajdujące się na obszarze dzielnicy Wrzeszcz, na południowo-wschodnim krańcu "Jaśkowego Lasu". W dawnym budynku zakładu niewidomych (z okresu Wolnego Miasta) znajdowała się katedra Mikrobiologii Akademii Medycznej; w 2016 r. neogotycki budynek sprzedano na potrzeby Niepublicznej Szkoły Podstawowej dla Chłopców "Fregata".
Nazwa osiedla związana jest z pobytem w tym miejscu Jana III Sobieskiego (1677), który gościł w zachowanym do dzisiaj dworze Zachariasza Zappio. Wdzięczny za gościnę król wydał libertację, w której zwolnił majątek z podatków.
Obszar Królewskiej Doliny został przyłączony w granice administracyjne miasta w 1902. Należy do okręgu historycznego Wrzeszcz.
Królewska Dolina znajdowała się na trasie planowanej przez Senat Wolnego Miasta Gdańska linii tramwajowej, łączącej Wrzeszcz (równolegle do ulicy Sobieskiego) z Siedlcami przez Suchanino. Roboty drogowe (szczególnie niwelacja terenu na odcinku Wrzeszcz-Suchanino) osiągnęły bardzo zaawansowany stopień realizacji. Kryzys lat 30. doprowadził do wstrzymania budowy i odłożenia projektu "na później". Prace projektowe nad lokalizacją tu tramwaju wznowiono 90 lat później.

</doc>
<doc id="829933" url="https://pl.wikipedia.org/wiki?curid=829933" title="5150">
5150

5150 – siódmy album muzyczny zespołu Van Halen, wydany w 1986 roku.

</doc>
<doc id="829936" url="https://pl.wikipedia.org/wiki?curid=829936" title="Synagoga Jankiela Kalińskiego i Jankiela Zarzewskiego w Łodzi">
Synagoga Jankiela Kalińskiego i Jankiela Zarzewskiego w Łodzi

Synagoga Jankiela Kalińskiego i Jankiela Zarzewskiego w Łodzi – prywatny dom modlitwy znajdujący się w Łodzi przy ulicy Drewnowskiej 6.
Synagoga została zbudowana w 1891 roku z inicjatywy Jankiela Kalińskiego i Jankiela Zarzewskiego. Podczas II wojny światowej hitlerowcy zdewastowali synagogę.

</doc>
<doc id="829939" url="https://pl.wikipedia.org/wiki?curid=829939" title="Synagoga Kopela Koplowicza w Łodzi">
Synagoga Kopela Koplowicza w Łodzi

Synagoga Kopela Koplowicza w Łodzi – prywatny dom modlitwy znajdujący się w Łodzi przy ulicy Drewnowskiej 11.
Synagoga została zbudowana w 1898 roku z inicjatywy Kopela Koplowicza. Podczas II wojny światowej hitlerowcy zdewastowali synagogę.

</doc>
<doc id="829940" url="https://pl.wikipedia.org/wiki?curid=829940" title="Synagoga Petera Sendrowicza w Łodzi">
Synagoga Petera Sendrowicza w Łodzi

Synagoga Petera Sendrowicza w Łodzi – prywatny dom modlitwy znajdujący się w Łodzi przy ulicy Drewnowskiej 11.
Synagoga została zbudowana w 1906 roku z inicjatywy Petera Sendrowicza. Podczas II wojny światowej hitlerowcy zdewastowali synagogę.

</doc>
<doc id="829942" url="https://pl.wikipedia.org/wiki?curid=829942" title="Synagoga Leona Czośniaka w Łodzi">
Synagoga Leona Czośniaka w Łodzi

Synagoga Leona Czośniaka w Łodzi – prywatny dom modlitwy znajdujący się w Łodzi przy ulicy Drewnowskiej 15.
Synagoga została zbudowana w 1893 roku z inicjatywy Leona Czośniaka. Mogła ona pomieścić 34 osoby. Podczas II wojny światowej hitlerowcy zdewastowali synagogę.

</doc>
<doc id="829943" url="https://pl.wikipedia.org/wiki?curid=829943" title="Synagoga Jankiela Lewkowicza i Wolfa Milicha w Łodzi">
Synagoga Jankiela Lewkowicza i Wolfa Milicha w Łodzi

Synagoga Jankiela Lewkowicza i Wolfa Milicha w Łodzi – prywatny dom modlitwy znajdujący się w Łodzi przy ulicy Drewnowskiej 21.
Synagoga została zbudowana w 1895 roku z inicjatywy Jankiela Lewkowicza i Wolfa Milicha. Mogła ona pomieścić 30 osób. Podczas II wojny światowej Niemcy zdewastowali synagogę.

</doc>
<doc id="829944" url="https://pl.wikipedia.org/wiki?curid=829944" title="Izajos">
Izajos

Izajos (gr. "Ἰσαῖος, Isaios"; także jako Izeusz z Chalkis) – jeden z oratorów attyckich zgodnie z kanonem aleksandryjskim. Urodzony na wyspie Eubea jako syn Diagorasa w czwartym wieku p.n.e. Był studentem Izokratesa w Atenach pobierając u niego nauki. W starożytności znano 64 oracje podpisane jego imieniem, nie wszystkie były jednak rozpoznane jako autentyczne. Zaledwie 12 z nich przetrwało do naszych czasów, w tym jedna częściowo. Zaliczany do kanonu 10 najwybitniejszych mówców greckich.
Według Hermogenesa Izajos prezentował niemal najpiękniejszy styl polityczny, zawierający więcej elegancji od stylu Lizjasza, którego - zdaniem Hermogenesa - znacznie przewyższał.

</doc>
<doc id="829946" url="https://pl.wikipedia.org/wiki?curid=829946" title="Synagoga Józefa Kona w Łodzi">
Synagoga Józefa Kona w Łodzi

Synagoga Józefa Kona w Łodzi – prywatny dom modlitwy znajdujący się w Łodzi przy ulicy Drewnowskiej 32.
Synagoga została zbudowana w 1898 roku z inicjatywy Józefa Kona. Mogła ona pomieścić 30 osób. Podczas II wojny światowej hitlerowcy zdewastowali synagogę.

</doc>
<doc id="829949" url="https://pl.wikipedia.org/wiki?curid=829949" title="Siódemka (bilard)">
Siódemka (bilard)

Siódemka (język angielski: "seven-ball") to gra bilardowa będąca odmianą gry w dziewiątkę. Przeznaczona jest dla dwóch bądź trzech graczy w dowolnym stopniu zaawansowania.
Używane bile.
Biała bila rozgrywająca oraz siedem bil ponumerowanych kolejno od 1 do 7.
Ustawienie początkowe.
Bile znajdują się w trójkącie w kształcie sześciokąta – bila nr 7 w środku, 1 z przodu, a reszta od 1 zgodnie z numeracją zgodnie z ruchem wskazówek zegara.
Cel gry.
Być pierwszym graczem, który wbije bez faulu bilę nr 7.
Zasady.
Gracza rozbijającego wybiera się poprzez losowanie. Po rozbiciu przeciwnik rozbijającego wybiera lewą bądź prawą stronę stołu. Przy uderzeniu biała bila musi jako pierwsza dotknąć bili o najmniejszym numerze na stole. Wygrywa osoba, która wbije bilę nr 7 do łuzy po swojej stronie stołu.
Podstawowa strategia.
Jeśli na stole zostało więcej bil niż gracz jest w stanie wbić w jednej turze, nie warto wbijać bil od najniższej, lecz zasłonić przeciwnikowi bilę o najniższym numerze na stole, bądź spowodować przesunięcie jej jak najbliżej swojej strony stołu. Jeśli wtedy przeciwnik popełni faul jest duża szansa na wygraną. Jako że wbicie bili nr 7 jako ostatniej nie jest konieczne warto wbić ją po faulu za pomocą bili o najniższym numerze na stole.

</doc>
<doc id="829952" url="https://pl.wikipedia.org/wiki?curid=829952" title="Hamza">
Hamza

Hamza (ء) – znak pisma arabskiego, reprezentujący zwarcie krtaniowe (IPA []). Hamza nie jest uznawana za literę i istnieje ze względu na niejasności w zapisie pewnych wyrazów, powstałe w czasach wczesnego islamu. W alfabecie aramejskim i hebrajskim zwarcie krtaniowe jest oznaczane literą "alef", odpowiednikiem arabskiego "alifa", który jednak oznacza głównie samogłoskę []. Pierwotnie, hamza była znakiem diakrytycznym odróżniającym dwie wartości fonetyczne alifa (podobnie jak kreska nad polskim "ć").
Hamza współcześnie może być zarówno znakiem samodzielnym, jak i używanym w połączeniu z inną literą:
Rodzaje hamzy.
Samodzielna hamza oznacza zawsze ', fonemiczne zwarcie krtaniowe. ' to zwarcie krtaniowe wprowadzane automatycznie przed nagłosową samogłoską, jak w wyrazie "Allah".
Zasady pisania hamzy.
Hamza może być pisana w linii, nad lub pod literą. Nie ma zazwyczaj wpływu na pisownię sąsiadujących z nią liter, co oznacza możliwość wystąpienia podwójnego "waw" lub '. Połączenie // jest jednak zapisywane znakiem ﺁ, zwanym ', by uniknąć nieestetycznego połączenia dwóch "alifów".
Zasady pisania hamzy zależą od tego, czy jest ona pierwszą, środkową czy ostatnią literą wyrazu.
W innych językach.
W języku paszto znak ئ, zwany "felija je", jest używany do zapisu wygłosowej dwugłoski 

</doc>
<doc id="829953" url="https://pl.wikipedia.org/wiki?curid=829953" title="Figura retoryczna (muzyka)">
Figura retoryczna (muzyka)

Figura retoryczna w muzyce to np. struktura melodyczna, ale też użycie w określony sposób pauz, środków harmonicznych, a nawet świadome zastosowanie zakazanych, błędnych z punktu widzenia sztuki kompozytorskiej, harmonii i kontrapunktu, skoków melodycznych, nierozwiązanych czy nieprawidłowo rozwiązanych dysonansów itp., które mają za zadanie wyrażać z góry określone pojęcia, uczucia i emocje, np. ilustrując tekst, na którym oparta jest kompozycja.
Zarys historyczny.
Początki retoryki muzycznej datuje się na XVI wiek, a okres największego rozkwitu na renesans i barok. Proces komponowania utworów w tym okresie przypominał układanie mowy. Kompozytor w celu wyrażenia emocji dobierał odpowiednie figury retoryczne i na tej podstawie tworzył muzykę. Rozwój i popularność retoryki muzycznej w tym okresie był związany z zainteresowaniem antykiem oraz z działalnością Cameraty florenckiej. Retoryka muzyczna została również opisana w "traktacie o muzyce retorycznej" (1606 r.) przez Joachima Burmeistera.
Wybrane figury retoryczne.
Figury emfatyczne – ilustrujące emocje w muzyce:
Figury onomatopeiczne – naśladujące, ilustrujące dosłowne znaczenie słów:

</doc>
<doc id="829958" url="https://pl.wikipedia.org/wiki?curid=829958" title="Stanisław Dülz">
Stanisław Dülz

Stanisław Dülz (ur. 16 marca 1927 we Lwowie, zm. 18 grudnia 2006) – polski reżyser filmów rysunkowych związany ze Studiem Filmów Rysunkowych w Bielsku-Białej.
Życiorys.
W roku 1946 rodzina Dülzów w wyniku przymusowych wysiedleń Polaków ze Lwowa opuściła na zawsze miasto i zamieszkała w Wałbrzychu. Stanisław Dülz planował zostać górnikiem. Podjął pracę w KWK „Biały Kamień” w Wałbrzychu jako rębacz. Z kopalni trafił do zasadniczej służby wojskowej, gdzie został zauważony jego talent plastyczny. Po ukończeniu szkoły podoficerskiej został dekoratorem w swoim pułku.
W roku 1950 został przyjęty do pracy w Przedsiębiorstwie Państwowym „Film Polski” w Łodzi na stanowisko makieciarza. Tutaj także rozpoczął pracę jako rysownik filmów animowanych.
W roku 1953 Dülz przeniósł się do Bielska-Białej i nieprzerwanie do roku 1989 pracował w Studiu Filmów Rysunkowych, najpierw jako animator, a od roku 1960 jako reżyser. Jako reżyser debiutował filmem „Awantury arabskie Koziołka Matołka” w roku 1961.
Największe sukcesy przyniosły Dülzowi filmy z Bolkiem i Lolkiem realizowane pod nadzorem autora serii i filmowego ojca Bolka i Lolka Władysława Nehrebeckiego. W roku 1977 wraz z Władysławem Nehrebeckim zrealizował pierwszy polski pełnometrażowy film animowany „Wielka podróż Bolka i Lolka”, a w roku 1986 montażowy film animowany „Bolek i Lolek na Dzikim Zachodzie” na który złożyły się odcinki serii " Bolek i Lolek na Dzikim Zachodzie" z 1972 roku połączone dokrętkami.
Pracował w wielu seriach jako reżyser lub jako kierownik artystyczny - m.in. we wszystkich seriach z Bolkiem i Lolkiem oraz w „Przygodach Błękitnego Rycerzyka”, „Porwaniu Baltazara Gąbki”, „Lisie Leonie” i „Podróżach kapitana Klipera”.
Zmarł 18 grudnia 2006. Pochowany jest na Cmentarzu Komunalnym w Bielsku-Białej (Kamienica) (sektor D).

</doc>
<doc id="829959" url="https://pl.wikipedia.org/wiki?curid=829959" title="Civilization (seria gier)">
Civilization (seria gier)



</doc>
<doc id="829962" url="https://pl.wikipedia.org/wiki?curid=829962" title="Bioczujnik">
Bioczujnik

Bioczujnik (biosensor) - część urządzenia pomiarowego stosowanego w biotechnologii i medycynie.
Bioczujnik składa się z części biologicznej i części aparaturowej przetwarzającej sygnał odebrany przez część biologiczną. Dużą przewagą biosensorów nad klasycznymi czujnikami elektrycznymi jest ich wysoka zdolność wybiórcza konkretnych elementów w badanym środowisku, jak związków chemicznych, białek czy nawet mikroorganizmów. 
Oznacza to, że odpowiedź tego bioczujnika będzie zachodzić dla ściśle określonych warunków. Pozwala to tworzyć bardzo wyspecjalizowaną aparaturę pozwalającą wykrywać zmiany na poziomie molekularnym. Bioczujniki mogą być oparte na receptorach chemicznych, immunologicznych lub biokatalitycznych.
Jako bioczujnik starego typu w części biologicznej używa się często żywą tkankę roślinną lub zwierzęcą. Są one nietrwałe - tkanka zazwyczaj powinna być żywa.
W nowszych zastosowaniach dąży się do użycia jak najmniejszej części biologicznej, dążąc do nanometrowych rozmiarów organelli, enzymu lub pojedynczej biocząsteczki.
Podstawowa klasyfikacja bioczujników:
Przykłady zastosowań: 
W ośrodkach naukowych na świecie prowadzone są badania rozmaitych nanomateriałów, umożliwiających konstrukcję bioczujników. Np. na Politechnice Gdańskiej badane są interakcje fosforenu z materiałami biologicznymi. Jednym z potencjalnych zastosowań jest użycie fosforenu w miniaturowych biosensorach, które mogą znaleźć szerokie zastosowania w biotechnologii i medycynie.
Bibliografia: 

</doc>
<doc id="829964" url="https://pl.wikipedia.org/wiki?curid=829964" title="Lowell Devils">
Lowell Devils

Lowell Devils – amerykański klub hokejowy z siedzibą w Lowell, działajacy w latach 1998–2010, występujący w rozgrywkach American Hockey League.
Istniał łącznie w latach 1998-2010. Wpierw od 1998 do 2006 jako Lowell Lock Monsters (1998–2006), następnie od 2006 do 2010 jako Lowell Devils. Jego kontynuatorem jest od 2010 Albany Devils.
Drużyna podlegała zespołowi New Jersey Devils (NHL) oraz miała własną filię Trenton Titans (ECHL).

</doc>
<doc id="829970" url="https://pl.wikipedia.org/wiki?curid=829970" title="Carlos Hoyos">
Carlos Hoyos

Carlos Mario Hoyos Jaramillo (ur. 28 lutego 1962 w Medellin), piłkarz kolumbijski grający na pozycji obrońcy.
Życiorys.
Hoyos przez prawie całą swoją karierę związany jest z klubem Atletico Junior Barranquilla, z którą nie udało mu się jednak ani razu wywalczyć mistrzostwa Kolumbii.
W reprezentacji Kolumbii Hoyos zadebiutował 27 października 1985 roku w przegranym 0:3 meczu z Paragwajem, rozegranym w ramach eliminacji do Mistrzostw Świata w Meksyku. W 1990 roku Hoyos był członkiem reprezentacji Kolumbii na Mistrzostwach Świata we Włoszech. Nie zagrał tam jednak ani minuty, a Kolumbia odpadła w 1/8 finału po porażce 1:2 (po dogrywce) z Kamerunem. W reprezentacji Kolumbii Hoyos wystąpił w 24 meczach.

</doc>
<doc id="829977" url="https://pl.wikipedia.org/wiki?curid=829977" title="Torfowisko Potoczek">
Torfowisko Potoczek

Torfowisko Potoczek – torfowiskowy rezerwat przyrody w województwie pomorskim, w powiecie słupskim, w gminie Kępice, na obszarze Wysoczyzny Polanowskiej. Ze względu na główny przedmiot ochrony jest rezerwatem biocenotycznym i fizjocenotycznym, podtypu biocenoz naturalnych i półnaturalnych; ze względu na typ ekosystemu – różnych ekosystemów, podtyp lasów i torfowisk. Zajmuje powierzchnię 15,24 ha, wraz z otuliną – 124,90 ha.
Rezerwat powstał 15 kwietnia 1982, powołany Zarządzeniem Ministra Leśnictwa i Przemysłu Drzewnego z dnia 26 marca 1982. Zarządzenie utraciło moc w momencie wejścia w życie Ustawy z dnia 16 kwietnia 2004 r. o ochronie przyrody. Rezerwaty utworzone przed 16 kwietnia 2004 stały rezerwatami przyrody w myśl artykułu 153 tejże ustawy. 4 listopada 2016 Regionalny Dyrektor Ochrony Środowiska w Gdańsku wydał zarządzanie w sprawie rezerwatu przyrody „Torfowisko Potoczek”, zgodnie z którym celem ochrony są torfowisko wysokie, bór i las bagienny oraz charakterystyczny dla tych ekosystemów zespół organizmów, jak również inne cenne gatunki roślin i zwierząt. W strukturze użytków dominują tereny leśne – 9,42 ha, w tym związane z gospodarką leśną, tj. rowy – 0,32 ha. Pozostały obszar – 5,82 ha, zajmują obszary bagienne klasyfikowane jako nieużytki.
Zgodnie z ewidencją gruntów rezerwat znajduje się w obrębie Biesowice. Stanowi własność Skarbu Państwa, w zarządzie Państwowego Gospodarstwa Leśnego „Lasy Państwowe”, na obszarze Nadleśnictwa Warcino, w obrębie leśnym Obłęże, w leśnictwie Potoczek. Jest jedynym rezerwatem przyrody w nadleśnictwie. Nadzór sprawuje Regionalny Dyrektor Ochrony Środowiska w Gdańsku.
Wśród flory stwierdzono obecność gatunków objętych ochroną ścisłą: rosiczkę okrągłolistną, nasięźrzała pospolitego, bagnicę torfową i listerę sercowatą – gatunek bardzo rzadki na Pomorzu, oraz gatunki objęte ochroną częściową: bagno zwyczajne i modrzewnicę zwyczajną. Oprócz tego odnotowano rdestnicę alpejską i wełniankę pochwowatą. W drzewostanie dominuje sosna zwyczajna; mniejszy udział mają brzoza brodawkowata, świerk pospolity, olsza czarna. W podszycie pojawiają się buk pospolity i jałowiec pospolity.
Teren rezerwatu leży w granicach obszaru siedliskowego sieci Natura 2000 „Dolina Wieprzy i Studnicy” PLH220038.

</doc>
<doc id="829979" url="https://pl.wikipedia.org/wiki?curid=829979" title="18 Armia (III Rzesza)">
18 Armia (III Rzesza)

18 Armia (niem. "16 Armee") – jedna z niemieckich armii w czasie II wojny światowej. 
Historia.
Utworzona 4 listopada 1939 podczas przerzucania Wehrmachtu ze wschodu na zachód po kampanii wrześniowej, z "Dowództwa Odcinka Granicznego Środek". W grudniu 1939 i styczniu 1940 przebywała na zachodzie. Brała udział w agresji na Francję i zdobyciu Paryża. Następnie, do końca wojny, prowadziła działania bojowe na froncie wschodnim. Początkowo podlegała Grupie Armii B. Od 22 czerwca 1941 w składzie Grupy Armii Północ uczestniczyła w agresji na ZSRR. W czasie walk pod Leningradem, 12 lipca 1942 roku nad rzeką Wołchow żołnierze z 18 Armii wzięli do niewoli gen. Andrieja Własowa, dowódcę 2 Armii Uderzeniowej Armii Czerwonej. W 1945 wchodziła w skład Grupy Armii Kurlandia. Otoczona w tzw. kotle kurlandzkim w maju 1945 oddała się do niewoli Armii Czerwonej.
Struktura organizacyjna.
Skład w styczniu 1940:
Skład w dniu agresji na ZSRR w 1941:
Skład w styczniu 1944:

</doc>
<doc id="829984" url="https://pl.wikipedia.org/wiki?curid=829984" title="György Kurtag">
György Kurtag



</doc>
<doc id="829985" url="https://pl.wikipedia.org/wiki?curid=829985" title="Wilcza Łapa (Wilno)">
Wilcza Łapa (Wilno)

Wilcza Łapa (lit. "Vilkpėdės seniūnija", "Vilkpėdės") – lewobrzeżna dzielnica administracyjna Wilna.
Jej północną i zachodnia granicę stanowi Wilia. Od wschodu sąsiaduje z dzielnicą Nowe Miasto, a do południa z dzielnicami Nowy Świat i Ponary.
Dzielnica obejmuje tereny, które przed wojną stanowiły peryferie Wilna oraz wsie:
Obecnie nazywane są one po litewsku: "Žemieji Paneriai", "Jankiškės" i "Riovonys". Na terenie przedwojennego Zakretu znajduje się park ("Vingio parkas") i stadion ("Vingio stadionas").
Dzielnica położona jest na wzniesieniach, tzw. Górach Ponarskich opadających ku Wilii, dawniej pokrytych lasami, z których pozostały nieliczne fragmenty wzdłuż linii kolejowej i jako park Vingio.
Nazwę Wilczej Łapy ("Vilkpėdės gatvė") nosi również ulica będąca przedłużeniem zbiegających się ulic: Nowogródzkiej ("Naugarduko gatvė") i Ponarskiej ("Panerių gatvė"). Przebiega ona koło szpitala i dochodzi do Savanorių prospektas (przedwojenna ul. Legionów).
Historia.
W latach 30. XX wieku Wilcza Łapa leżała na peryferiach miasta. Charakteryzowała się głównie niską, drewnianą zabudową z framugami okien pomalowanymi na biało oraz wykończonymi ozdobną stolarką. Występowały tam także domy na wyższych fundamentach, z dużymi weneckimi oknami i werandami oraz budynki murowane, tynkowane na biało, jedno- lub dwupiętrowe.
Na terenie Wilczej Łapy znajdowały się:
Przy ul. Kurlandziej w barakach po niemieckim polowym szpitalu z czasów I wojny światowej, mieściła się do 1933 r. szkoła powszechna nr 26 im. Władysława Syrokomli. W 1933 r. szkołę przeniesiono do budynku położonego przy ul. Piłsudskiego, a w 1934 r. do gmachu po byłym gimnazjum im. Czackiego (ul. Wiwulskiego).
Przy ul. Dobrej Rady mieścił się Zakład Wychowawczy dla chłopców. Prowadzili go ojcowie Salezjanie. Założycielem placówki był ks. Karol Lubianiec, którego celem było zorganizowanie instytucji mającej opiekować się sierotami. Około 1905 r. otrzymał pozwolenie od władz carskich na budowę zakładu. Fundusze na jej powstanie zgromadził z datków od okolicznej ludności. Chłopcy, w głównej mierze sieroty, uczyli się tam zawodu cieśli, stolarza lub ślusarza. Niedaleko zakładu, na górce znajdował się neogotycki kościół pw. Opatrzności Bożej.
Od strony południowej przecinał dzielnicę szlak kolejowy Wilno – Warszawa. Za Szpitalem Kolejowym (obecnie "Vilkpėdės ligoninė"), w dole rozciągała się prochownia.
W Wilczej Łapie zlokalizowane były także składy z amunicją, m.in. w Lesie Burbiskim (obecnie "Burbiškių parkas"), które zostały wysadzone przez Sowietów w 1941 r.
Na kilka lat przed wojną rozpoczęła się tam budowa stadionu sportowego. Wyrównano teren i ułożono bieżnię, jednak obiektu nie ukończono. Po wybuchu wojny Niemcy rozkopali teren i ułożyli tory (tzw. trójkąt na wypadek zbombardowania parowozowni – obrotnica dla lokomotyw).
Jednym z największych obiektów znajdujących się na terenie Wilczej Łapy był Szpital Kolejowy (obecnie Vilkpėdės ligoninė), który został zniszczony 29 czerwca 1944 r., podczas bombardowania. Sowieci zbombardowali dzielnicę ponieważ jedna z jej ulic (ul. Legionów – obecnie "Savanorių prospektas") była główną trasą wycofywania się wojsk niemieckich z Wilna.

</doc>
<doc id="829993" url="https://pl.wikipedia.org/wiki?curid=829993" title="Siedem grzechów głównych (obraz Hieronima Boscha)">
Siedem grzechów głównych (obraz Hieronima Boscha)

Siedem grzechów głównych i cztery rzeczy ostateczne lub "Stół Mądrości" () – obraz powstały w pracowni Hieronima Boscha, namalowany na blacie stołu, być może z udziałem mistrza, datowany na ok. 1500.
Problem atrybucji.
Już w XVI w. były kłopoty z atrybucją obrazu. Hiszpański humanista Filipe de Guevara, znawca i kolekcjoner dzieł malarza, ok. 1560 przypisał go najbardziej uzdolnionemu uczniowi Boscha, który nie tylko potrafił dokładnie imitować styl swego nauczyciela i podpisywał obrazy jego sygnaturą, lecz nawet bywał w wykonaniu tych dzieł bardziej „precyzyjny i cierpliwy”. Obecnie powszechnie uznaje się, że dzieło powstało w pracowni artysty. Świadczą o tym pewne niezręczności stylistyczne (krótkie, przysadziste i niezgrabne sylwetki, twarde powierzchnie, ciemne kontury, płaskie jasne barwy), wątpliwy kształt sygnatury oraz stroje, które weszły w użycie dopiero ok. 1515. Niektóre drobiazgi o wyższej jakości artystycznej oraz kilka postaci w scenie przedstawiającej "Zazdrość" mogły wyjść spod ręki samego Boscha. Również inny obraz o tej samej tematyce przypisywany Boschowi, będący własnością Fine Arts Foundation w Genewie, jest wytworem jego pracowni lub kręgu.
Opis obrazu.
Dzieło składa się z serii niewielkich obrazków w formie tond, ukazujących kolejno: "Śmierć" (na górze z lewej), "Sąd Ostateczny" (na górze z prawej), "Piekło" (na dole z lewej) oraz "Niebo" (na dole z prawej). W centrum płyty znajduje się półpostać Chrystusa Zmartwychwstałego umieszczona w kole otoczonym pierścieniem i 128 koncentrycznymi promieniami. Symbolizuje ono oko Opatrzności, które obserwuje wszystkie ludzkie przewinienia. Poniżej wizerunku znajduje się łacińska inskrypcja: "Cave cave d[omi]n[u]s videt" ("Strzeż się, strzeż się, Bóg widzi"). Zewnętrzny krąg tworzy siedem kwater w kształcie trapezów, przedstawiających żywe i pełne humoru scenki wyobrażające siedem grzechów głównych.
Grzechy główne.
Grzechy główne przedstawione zostały zgodnie z ruchem wskazówek zegara w formie scenek rodzajowych. Każda scena opatrzona jest łacińską inskrypcję z nazwą grzechu:
Cztery rzeczy ostateczne.
Cztery zewnętrzne okręgi przedstawiają miejsca i zdarzenia związane ze śmiercią. Pierwszy z nich ukazuje samą śmierć – mężczyzna otrzymuje ostatnie sakramenty, podczas gdy diabeł i anioł już oczekują na to, kto weźmie jego duszę. W tym samym czasie, w sąsiednim pomieszczeniu, członkowie jego rodziny grają w karty. Kolejne sceny przedstawiają Sąd Ostateczny (Chrystus wskrzesza umarłych, którzy powstają z grobów) oraz piekło (ciemne, nieuporządkowane, wypełnione cierpieniem i zniszczeniem; przy każdym z grzeszników znajduje się łacińska nazwa grzechu, za który cierpi) i niebo (św. Piotr wita i zaprasza zbawionych na uporządkowany, harmonijny dziedziniec oświetlony boskim blaskiem).
O dydaktycznym charakterze dzieła przypominają dwie filakterie zawierające łacińskie cytaty z Księgi Powtórzonego Prawa:

</doc>
<doc id="830004" url="https://pl.wikipedia.org/wiki?curid=830004" title="RTCN Żagań">
RTCN Żagań

RTCN Żagań-Wichów – Radiowo-Telewizyjne Centrum Nadawcze Żagań-Wichów. Maszt radiowy w pobliżu miejscowości Wichów w województwie lubuskim, w powiecie żagańskim, w gminie Brzeźnica, o wysokości 280 m n.p.t. (wysokość posadowienia konstrukcji 158 m n.p.m.). Właścicielem jest Emitel Sp. z o.o. Obiekt wybudowany został w rekordowym czasie 111 dni w 2003 roku przez firmę Atem.
W dniu 1 października 2010 r. emisja testowa kanałów TVP w standardzie DVB-T została zakończona, a pozostawione zostały kanały z tzw. drugiego multipleksu.
Parametry.
Ważniejsze parametry:
Nienadawane analogowe programy telewizyjne.
Programy telewizji analogowej wyłączone 7 listopada 2012 r.

</doc>
<doc id="830005" url="https://pl.wikipedia.org/wiki?curid=830005" title="Fahri Tatan">
Fahri Tatan

Fahri Tatan (ur. 30 maja 1983 w Rize) - turecki piłkarz, grający na pozycji prawego pomocnika. Broni barw Kartalsporu.
Kariera.
Fahri Tatan był juniorem w klubie Çaykur Rizespor. W wieku 16 lat przeszedł do Fenerbahce Stambuł, jednak w pierwszym zespole debiutował dopiero w czwartym sezonie - 13 kwietnia 2003 w meczu przeciwko Gençlerbirliği SK, kiedy wszedł na boisko w 77. minucie, zmieniając Ali Günesa. W tym samym roku został sprzedany do Çaykur Rizespor, gdzie zaczął regularnie występować. W 2013 roku został zawodnikiem Kartalsporu.
W reprezentacji kraju zadebiutował 12 kwietnia 2006 roku przeciwko Azerbejdżanowi 12 kwietnia (1:1). Rozegrał w niej sześć spotkań, nie strzelając bramki.

</doc>
<doc id="830006" url="https://pl.wikipedia.org/wiki?curid=830006" title="Rezerwat przyrody Zielone">
Rezerwat przyrody Zielone

Rezerwat przyrody Zielone – florystyczny rezerwat przyrody położony na pograniczu Wybrzeża Słowińskiego i Wysoczyzny Żarnowieckiej w gminie Krokowa, na południe od obszaru Nadmorskiego Parku Krajobrazowego (w obrębie jego otuliny). Został utworzony w 1983 r. i zajmuje powierzchnię 17,02 ha (akt powołujący podawał 16,08 ha), w tym 7,79 ha torfowiska przejściowego. Rezerwat obejmuje fragmenty lasu (głównie brzeziny bagiennej) pogranicza torfowiskowego. Celem ochrony rezerwatu jest zachowanie największego w rejonie gdańskim stanowiska wiciokrzewu pomorskiego w pobliżu jego wschodniej granicy zasięgu.
Obszar rezerwatu jest objęty ochroną czynną. Wokół rezerwatu utworzono otulinę o powierzchni 59,55 ha.
Zbiorowiskiem panującym na terenie rezerwatu jest wilgotny, kwaśny las mieszany brzozowo-sosnowy. Rzadkie gatunki chronione występujące na tym obszarze to: wiciokrzew pomorski "Lonicera periclymenum" (gatunek atlantycki, w pobliżu przebiega jego wschodnia granica zasięgu), widłak jałowcowaty "Lycopodium annotinum" i wroniec widlasty "L. selago", woskownica europejska "Myrica gale", wrzosiec bagienny "Erica tetralix". Kwiaty wiciokrzewu są zapylane przez nocne motyle z grupy zawisaków m.in.: zawisaka tawulca "Sphinx ligustri" i zmrocznika wędrowca "Hyles lineata". Jest to teren wykorzystywany przez duże ssaki leśne: dzika "Sus scrofa", sarnę "Capreolus capreolus", lisa "Vulpes vulpes".
Gleby tu występujące to: torfowo-murszowa; torfowa torfowiska wysokiego; glejobielicowe murszaste, glejobielicowe właściwe.
Położony jest na Równinie Błot Przymorskich.
Znajdujący się w otulinie rezerwatu pomnik przyrody „Pogański Kamień” jest podobny do Kamiennego Stołu w Celbowie.
Najbliższe miejscowości to Łętowice, Szary Dwór i Odargowo.

</doc>
<doc id="830008" url="https://pl.wikipedia.org/wiki?curid=830008" title="Śmierć mówi w moim imieniu">
Śmierć mówi w moim imieniu

Śmierć mówi w moim imieniu – powieść Joe Alexa (właśc. Macieja Słomczyńskiego) wydana po raz pierwszy w 1960 roku. 
Na jej podstawie powstał w 1972 spektakl Teatru Sensacji "Kobra" pod tytułem "Umarły zbiera oklaski", w reżyserii Andrzeja Zakrzewskiego.
Fabuła.
Joe Alex razem z Benem Parkerem próbują rozwiązać zagadkę morderstwa znanego aktora, którego kilka godzin wcześniej oglądali w przedstawieniu "Krzeseł" Ionesco. Stephen Vincy zostaje znaleziony w garderobie teatralnej, zabity niecodziennym sztyletem. Wspólne dochodzenie Joe i Bena rozpoczyna się w gabinecie dyrektora teatru, od którego dowiadują się o wielu niepochlebnych faktach z życia zmarłego aktora. Kilkugodzinne śledztwo utyka nagle w martwym punkcie, gdy na podstawie zeznań świadków okazuje się, że nikt nie mógł popełnić tego morderstwa. Zadaniem Alexa jest wykrycie kto i dlaczego popełnił tę zbrodnię.
Motto.
"&lt;poem&gt;
To nie ja będę mówił…
Przemówi w moim imieniu.
Przekonasz się.&lt;/poem&gt;"
Eugene Ionesco, "Krzesła"

</doc>
<doc id="830009" url="https://pl.wikipedia.org/wiki?curid=830009" title="Aleksy Krut">
Aleksy Krut

Aleksy Krut (ur. 17 czerwca 1925 w Ostrowie, zm. 1963) – funkcjonariusz aparatu bezpieczeństwa w PRL, .
Życiorys.
Pochodził z rodziny prawosławnej z Lubelszczyzny. W 1943 r. wstąpił do "Zbrojnych Placówek" PPR. Od 1944 r. pracownik Powiatowego Urzędu Bezpieczeństwa w Chełmie. W tym samym roku został przeszkolony w Szkole Oficerów Bezpieczeństwa w Lublinie.
W lutym 1945 roku przybył na Górny Śląsk i rozpoczął służbę w Obozie Zgoda w Świętochłowicach. Źródła nie są zgodne, co do szczegółów dotyczących sprawowania przez niego funkcji komendanta. Pewne jest, że nim był, prawdopodobnie od lutego do maja 1945, natomiast w źródłach funkcjonują sprzeczne informacje, czy był nim samodzielnie czy wspólnie z Salomonem Morelem. Morel w liście do Głównej Komisji Badania Zbrodni przeciwko Narodowi Polskiemu z 7 listopada 1992 stwierdził, że na komendanta został powołany 6 czerwca 1945, zostając następcą Kruta. Inne publikacje wskazują, że do maja 1945 obozem kierowali wspólnie. 
Następnie Krut pełnił obowiązki naczelnika więzienia w Kluczborku (1946), Sosnowcu-Radosze (1947), Koronowie (1947–1949). W latach 1952–1963 pełnił służbę w więziennictwie, będąc m.in. w randze kapitana naczelnikiem Zakładu Karnego w Kamińsku w latach 1952–1954.

</doc>
<doc id="830011" url="https://pl.wikipedia.org/wiki?curid=830011" title="Suchy Las (ujednoznacznienie)">
Suchy Las (ujednoznacznienie)

Inne:

</doc>
<doc id="830016" url="https://pl.wikipedia.org/wiki?curid=830016" title="Synagoga Eliasza Łódzkiego w Łodzi (ul. Dzielna 29)">
Synagoga Eliasza Łódzkiego w Łodzi (ul. Dzielna 29)

Synagoga Eliasza Łódzkiego w Łodzi – prywatny dom modlitwy znajdujący się w Łodzi przy ulicy Dzielnej 29.
Synagoga została zbudowana w 1898 roku z inicjatywy Eliasza Łódzkiego, Lejba Topielewicza oraz Szołoma Epela. Synagoga została przeniesiona z lokalu przy ulicy Kamiennej 20. Mogła ona pomieścić 30 osób. Podczas II wojny światowej hitlerowcy zdewastowali synagogę.

</doc>
<doc id="830018" url="https://pl.wikipedia.org/wiki?curid=830018" title="Hua Guofeng">
Hua Guofeng

Hua Guofeng, (ur. 16 lutego 1921 w Jiaocheng, w prowincji Shanxi, zm. 20 sierpnia 2008) – chiński przywódca, następca Mao Zedonga.
Działalność.
W 1938 wstąpił do Komunistycznej Partii Chin. Po utworzeniu Chińskiej Republiki Ludowej w 1949 był sekretarzem partyjnym w prowincji Hunan.
W 1973, dotychczas nikomu nieznany, został niespodziewanie wybrany członkiem KC i Biura Politycznego, a dwa lata później został ministrem bezpieczeństwa.
Po śmierci Zhou Enlaia w styczniu 1976, 2 lutego został mianowany nowym premierem. 30 kwietnia niespodziewanie został wyznaczony przez Mao na swojego następcę, otrzymując kartkę o treści "z tobą u steru o nic się nie martwię". Po śmierci Mao pod naciskiem generałów nakazał w nocy z 5 na 6 października 1976 aresztować członków bandy czworga. 22 października jako sukcesor Mao otrzymał stanowiska szefa KPCh i Komisji Wojskowej KC.
Jako przywódca ChRL Hua próbował wprowadzić pośmiertny kult Mao. Nakazał zabalsamować jego zwłoki i wybudować w Pekinie Mauzoleum Przewodniczącego, nadzorował także wydanie 5 tomu jego dzieł zebranych. W marcu 1977 Hua Guofeng ogłosił koncepcję „dwóch aksjomatów” (两个凡是), która brzmiała: "Jakąkolwiek by sformułował politykę przewodniczący Mao, będziemy jej zdecydowanie przestrzegać; jakiekolwiek by były jego instrukcje, niezachwianie będziemy zgodnie z nimi postępować". Starał się także oddać hołd Mao poprzez zmianę słów hymnu narodowego i gloryfikując niedawno zakończoną rewolucję kulturalną. Pod względem ekonomicznym wzorował się na modelu sowieckim, nawiązując do polityki gospodarczej sprzed wielkiego skoku.
Nacechowane dogmatyzmem i brakiem realizmu działania Hua nie spotkały się jednak ze zrozumieniem i już na XI Zjeździe KPCh w sierpniu 1977 stało się jasne, że w Partii istnieje liczna opozycja, skupiona wokół zrehabilitowanego niedawno Deng Xiaopinga. Deng w przeciwieństwie do Hua miał za sobą również poparcie społeczeństwa.
Polityczny koniec Hua Guofenga nastąpił na III Plenum KC w grudniu 1978, kiedy to grupa skupiona wokół Deng Xiaopinga przeforsowała rozpoczęcie reform systemowych. Po III Plenum Hua stopniowo tracił, teraz już czysto symboliczną, władzę. W 1980 został zastąpiony przez Zhao Ziyanga na stanowisku premiera ChRL, a rok później Hu Yaobang zajął jego miejsce jako przewodniczącego KPCh. Na XII Zjeździe KPCh w grudniu 1982 został ostatecznie usunięty ze wszystkich zajmowanych stanowisk. Zachował jednak funkcję członka KC KPCh.
Na początku 2002 oficjalnie stracił swoje miejsce w Komitecie Centralnym KPCh. Został jednak zaproszony na XVII Zjazd KPCh w 2007. Jako specjalny delegat pojawił się na ceremonii z okazji 115. rocznicy urodzin Mao Zedonga.
W 2008 pogorszył się jego stan zdrowia, zmarł w Pekinie 20 sierpnia tego samego roku. Ponieważ jego śmierć nastąpiła podczas trwania letnich igrzysk olimpijskich, państwowe media nie poświęciły temu wydarzeniu zbyt wiele uwagi: krótkie informacje na ten temat znalazły się w programie Xinwen Lianbo oraz w dzienniku „Renmin Ribao”. Pochowany został na Cmentarzu Rewolucyjnym Babaoshan, w jego pogrzebie uczestniczyli Hu Jintao, przewodniczący ChRL oraz sekretarz generalny KPCh, premier Wen Jiabao i inni liczni wysocy działacze państwowi oraz partyjni. Udział wzięli także Jiang Zemin i Zhu Rongji.

</doc>
<doc id="830023" url="https://pl.wikipedia.org/wiki?curid=830023" title="Synagoga Eliasza Łódzkiego w Łodzi (ul. Kamienna 20)">
Synagoga Eliasza Łódzkiego w Łodzi (ul. Kamienna 20)

Synagoga Eliasza Łódzkiego w Łodzi – prywatny dom modlitwy znajdujący się w Łodzi przy ulicy Kamiennej 20.
Synagoga została zbudowana w kwietniu 1898 roku z inicjatywy Eliasza Łódzkiego, Lejba Topielewicza i Lejba Sudjana. Mogła ona pomieścić 30 osób. W listopadzie 1898 roku synagoga została przeniesiona do innego lokalu, przy ulicy Dzielnej 29.

</doc>
<doc id="830027" url="https://pl.wikipedia.org/wiki?curid=830027" title="Synagoga Józefa Nelkina w Łodzi">
Synagoga Józefa Nelkina w Łodzi

Synagoga Józefa Nelkina w Łodzi – prywatny dom modlitwy znajdujący się w Łodzi przy ulicy Dzielnej 29.
Synagoga została zbudowana w 1904 roku z inicjatywy Józefa Nelkina. Mogła ona pomieścić 50 osób. Podczas II wojny światowej hitlerowcy zdewastowali synagogę.

</doc>
<doc id="830031" url="https://pl.wikipedia.org/wiki?curid=830031" title="Synagoga Szmula Ledermana i Arona Fridricha w Łodzi">
Synagoga Szmula Ledermana i Arona Fridricha w Łodzi

Synagoga Szmula Ledermana i Arona Fridricha w Łodzi – prywatny dom modlitwy znajdujący się w Łodzi przy ulicy Dzielnej 29.
Synagoga została zbudowana w 1908 roku z inicjatywy Szmula Ledermana i Arona Fridricha. Mogła ona pomieścić 49 osób. Podczas II wojny światowej Niemcy zdewastowali synagogę.

</doc>
<doc id="830033" url="https://pl.wikipedia.org/wiki?curid=830033" title="Synagoga Szlamy Grynberga w Łodzi">
Synagoga Szlamy Grynberga w Łodzi

Synagoga Szlamy Grynberga w Łodzi – prywatny dom modlitwy znajdujący się w Łodzi przy ulicy Głównej 41, obecnie będącej fragmentem alei Józefa Piłsudskiego.
Synagoga została zbudowana w 1906 roku z inicjatywy Szlamy Grynberga. Mogła ona pomieścić 35 osób. Podczas II wojny światowej hitlerowcy zdewastowali synagogę.

</doc>
<doc id="830037" url="https://pl.wikipedia.org/wiki?curid=830037" title="Synagoga Chewrat-Miszmorim w Łodzi">
Synagoga Chewrat-Miszmorim w Łodzi

Synagoga Chewrat-Miszmorim w Łodzi – synagoga znajdująca się w Łodzi przy ulicy Głównej 41, obecnie będącej fragmentem alei Józefa Piłsudskiego.
Synagoga została zbudowana w 1909 roku z inicjatywy stowarzyszenia Chewrat-Miszmorim. Mogła ona pomieścić 30 osób. Podczas II wojny światowej hitlerowcy zdewastowali synagogę.

</doc>
<doc id="830038" url="https://pl.wikipedia.org/wiki?curid=830038" title="Alexander Mahone">
Alexander Mahone

Alexander Mahone – fikcyjna postać z serialu "Skazany na śmierć", grana przez Williama Fichtnera.
Charakterystyka postaci.
Mahone po raz pierwszy pojawia się dopiero w II sezonie. Zostało mu zlecone przez FBI odszukanie ósemki zbiegów z Fox River: Michaela Scofielda, Lincolna Burrowsa, Fernando Sucre, Theodore’a „T-Baga” Bagwella, Benjamina „C-Note’a” Franklina, Johna Abruzziego, Davida „Tweenera” Apolskisa oraz Charlesa „Haywire’a” Patoshika. Jak okazuje się z biegiem akcji, agent nie działa po stronie prawa i nie ma zamiaru złapać zbiegów, tylko pozbyć się ich.
Sezon 2.
Mahone kilka lat wcześniej ciągle podążał tropem pewnego uciekiniera z więzienia, który bawił się z policją i FBI w kotka i myszkę. I chociaż ostatecznie złapał go, to zamiast sprowadzić z powrotem do więzienia, zabił i zakopał... we własnym ogródku. Po tym wydarzeniu Alexander, coraz częściej zaczął się zachowywać nienormalnie. Rozstał się także z żoną Pam i synkiem Cameronem. Aby dalej mógł pozostać w „grze” zażywa silny lek uspokajający o nazwie Veratril, który pozwala mu dalej normalnie pracować.
O jego tajemnicy dowiedziała się "Firma" i zmusiła go do współpracy w zamian za utrzymanie w tajemnicy jego sekretu. Firma zleca mu zabicie ósemki z Fox River. Gdy Mahone próbuje wycofać się z danej umowy, Firma zmusza go do dalszej współpracy, grożąc skrzywdzeniem jego rodziny. W jednym z odcinków wskutek intrygi Paul Kellerman postrzelił Alexa prawie go zabijając.
Udało się mu na razie zabić tylko Abruzziego i Tweenera. Poza tym „zmusił” Haywire’a, by ten popełnił samobójstwo i pojmał zdesperowanego C-Note’a, którego córka z powodu chorych nerek potrzebowała opieki klinicznej. C-Note dostaje „paczkę niespodziankę” w której jest sznur dzięki któremu ma popełnić samobójstwo poprzez powieszenie. Agent w ostatnim odcinku II sezonu w wyniku podstępu Michaela trafił do panamskiego więzienia o tajemniczej nazwie Sona.
Sezon 3.
W sezonie 3 Alexander próbuje nakłonić Michaela, aby ten przyznał się do wrobienia go. Michael jednak odmawia.
Kiedy Michael staje do walki w więzieniu i mimo pokonania przeciwnika, odmawia zabicia go; ten próbuje zabić Michaela nożem. Alex pomaga Michaelowi i łamie jego przeciwnikowi kręgosłup w myśl zasady – „bez broni”.
W dalszych odcinkach serialu dowiaduje się o tym, że ten kto odda Whistlera, który rzekomo zabił syna burmistrza Panama City (co nie jest prawdą), zyska wolność. Jako że Michael musiał go wyciągnąć, Alex postanawia, że sam to zrobi. Odnajduje skazańca i wyciąga go na powierzchnię. Jednak Michael jest sprytniejszy. Wysadza rurę dzięki czemu więzienie jest zalane a Whistler może cieszyć się wolnością, niestety za kratkami.
Mahone tłumaczy przy okazji Michaelowi, że wie o tym, iż "Firma" nie bez powodu dała mu przeżyć, a także, że miał powody, aby uwolnić Whistlera. Alex wie o planie ucieczki Michaela z Sony, pomimo iż Scofield nie wyjawił mu tej informacji. W odcinku czwartym po rozmowie z Michaelem oznajmia, że dołączy do uciekinierów. (MAHONE: What is the plan? MICHAEL: I’m working on it). Scofield powierza mu zadanie dostarczenia czarnego markera, które jest tylko przygrywką. Jednocześnie Alexa dręczą koszmary w których widzi zabitego Charlesa Patoshika. Słyszy dziwne głosy i ma przywidzenia. Na korytarzy zauważa go dostawca narkotyków, który proponuje mu specjalny lek, agent jednak odmawia. W końcu jednak wstrzykuje sobie narkotyk, który dostarcza mu za darmo T-Bag po tym, jak sam zabija wcześniejszego dilera. Alex odzyskawszy panowanie nad sobą przychodzi do celi Michaela z nożem ukrytym w rękawie. Wyjawia mu, że mógł go zabić i zrobi to jeżeli ten będzie z nim pogrywał i oszuka go w sprawie ucieczki.
W dalszej części serii Alexa odwiedza agentka Lang, z którą kiedyś tropił skazańców. Proponuje mu skrócenie kary i ekstradycję do USA, jeżeli ten złoży zeznania w sprawie brata Michaela. Alex przystaje na propozycję domaga się jednak dostarczenia swojego leku, bez którego nie może funkcjonować..
Proces przed sądem międzynarodowym nie idzie po myśli Alexa. Bohater pogrąża się przez brak swojego narkotyku. Niestety przegrywa proces i jest zmuszony wrócić do Sony. Przed wejściem za mury więzienia agentka Lang daje mu w podarunku starą monetę, którą podarował jej ojciec. Ma ona przynieść szczęście Alexowi. W więzieniu Alex rozmawia Whistlerem, który wyjawia mu, że akcja ucieczki zaplanowana przez firmę spełzła na niczym. Oboje ustalają, że ucieczka może odbyć się bez Scofielda.
Mahone’a wskutek głodu narkotykowego nękają drgawki. Do jego celi przychodzi T-Bag, który oferuje mu rozwiązanie problemów medycznych w zamian za pokonanie na ringu Sammyego. Alex nie zgadza się. Zdenerwowany tym faktem Bagwell korzystając z osłabienia byłego agenta powala go na ziemię i zadaje kilka ciosów. Alex aktywnie uczestniczy w planach ucieczki. Motywuje go do tego zdjęcie syna, które otrzymuje pocztą.
W czasie prac nad tunelem Bellick proponuje Alexowi układ, podobny do tego, który zawarli Lechero i Bagwell. Alex nie odmawia, ale najpierw musi dojść do ucieczki. Przyznaje, że priorytetem jest dla niego powrót do żony i syna. Dochodzi do ucieczki mając na uwadze rozmowę jaką przed ucieczką odbył z T-Bagiem Alex decyduje się zostać na końcu grupy uciekinierów. Skazańcom pozostaje 30 sekund na ucieczkę...
W Sonie gasną światła. Ekipa rozpoczyna ucieczkę. Z tunelu wychodzą: Lechero, T-Bag i Brad Bellick. Gdy zaczynają biec w kierunku ogrodzenia, nieoczekiwanie włącza się generator. Cała trójka zostaje złapana na gorącym uczynku. Whistler, Mahone i McGrady są zdezorientowani. Michael wyjawia, że to jest właściwy plan. Lechero, T-Bag i Bellick zostają zabrani z powrotem do Sony. Michael czeka na odpowiedni moment na wyjście. Czołgając się pod samochodami w otoczeniu uzbrojonych strażników pozostała czwórka ucieka z więzienia. Nadchodzi ranek, uciekinierzy docierają na plażę. Spotykają się tam z Lincolnem. Okazuje się, że Linc zakopał w piasku kilka butli tlenowych. Dalszą drogę muszą przepłynąć. Nagle okazuje się, że James zgubił swą książeczkę i nie pamięta współrzędnych, które tam zanotował. Nie mogąc pozwolić sobie na utratę czasu, wskakuje do wody i razem w pozostałymi płynie w stronę umówionego miejsca spotkania z Sucre. Później, jedzie razem z Michaelem, Linciem i Alexem do starych magazynów, gdzie ma dojść do spotkania z Gretchen. Po dotarciu na miejsce Alex informuje braci, że nadeszła pora, by się pożegnać. Jednak, Linc ma inne zamiary: planuje pomścić śmierć ojca. Wykorzystując chwilowe zamieszanie, Whistler ucieka z magazynów, po czym kradnie samochód i oddala się, pozostawiając bezradnych braci zdanych wyłącznie na siebie. Znika także Alex, który chce wrócić do swojej rodziny, ale jak się okazuje ma zupełnie inne plany. Spotyka się w knajpie z Whistlerem, który proponuje mu dołączenie do firmy. Alex zgadza się, po czym wyrusza samochodem w nieznane miejsce razem z Whistlerem i Gretchen.
Sezon 4.
W sezonie czwartym Alex aktywnie współpracuje z Michaelem i założoną przez niego grupą, która ma na celu ostateczne zniszczenie „Firmy”. Bohater ma bowiem ku temu powód, organizacja ta zabiła mu jego pięcioletniego syna. Mahone i Lincoln nie maja ze sobą dobrych kontaktów. Lincoln dalej wini Alexa za śmierć ojca. Sytuacja zmienia się, gdy Burrows podsłuchuje kawałek rozmowy Mahone’a z jego oddaną przyjaciółką Detektyw Lang. Lincoln słyszy o śmierci Camerona i obiecuje, że pomoże Alexowi w dorwaniu mordercy. Mahone zdobywa kilka poszlak na temat mordercy jego syna. W końcu udaje mu się go zidentyfikować, gdy na spotkaniu z żoną, ta go rozpoznaje. Pam daje mu również broń by ten pomścił, jak się okazuje, płatnego mordercę zwanego Wyatt Penrab. Podczas akcji polegającej na zdobyciu danych z „DYSKOBOLU” Alex wdaje się w bojkę z funkcjonariuszem, przez to ląduje w areszcie, gdzie znajduje go Wyatt. Mahone pewny, że zginie, dzwoni do Michaela i prosi o wyświadczenie mu przysługi: ma zabić Wyatta i powiedzieć Pam, że już po wszystkim. Michael jedna wybiera ryzyko. Podczas rozprawy sądowej na sali pojawia się Wyatt. Z opresji Mahone’a ratuje go wierna ekipa; dokonuje zwarcia w budynku sądowym i wszystkie światła gasną. Wykorzystując zamieszenie, Alex ucieka do samochodu. Wyatt pokazując mu gest ręką, że ten wkrótce zginie. Alex rewanżuje się, dzwoniąc do niego na zdobyty wcześniej numer telefonu i grożąc, że Wyatt zapłaci mu za to, co zrobił. Chwilę po brutalnym zamordowaniu Rolanda Glenna Alex ciężko pobija Penraba, który trafia do niewoli. Mahone w końcu zadaje dużo cierpienia Wyattowi. Okazało się, że Cameron był postrzelony w brzuch, a dopiero 5 minut potem w głowę, zrobił to tylko po to, żeby zastraszyć jego żonę. Alexander wbija do palca Penraba długą igłę, ponieważ na koniuszku palców są najbardziej czułe nerwy. Wyatt w końcu zostaje złamany, następnie Mahone zmusza go do przeproszenia Pam. Alex mocuje łańcuchem na rękach Wyatta ciężką cegłę. Następnie nasz bohater wpycha Wyatta Penraba do wody z doków. Morderca Firmy nie żyje. Zemsta się dopełniła, a przed Alexandrem Mahone stoi następne zadanie, ma on odnaleźć architekta Firmy.

</doc>
<doc id="830039" url="https://pl.wikipedia.org/wiki?curid=830039" title="Synagoga Majera Abramowicza w Łodzi (ul. Główna 46)">
Synagoga Majera Abramowicza w Łodzi (ul. Główna 46)

Synagoga Majera Abramowicza w Łodzi – prywatny dom modlitwy znajdujący się w Łodzi przy ulicy Głównej 46, obecnie będącej fragmentem alei Józefa Piłsudskiego.
Synagoga została zbudowana w 1910 roku z inicjatywy Majera Abramowicza. Synagoga została przeniesiona z lokalu przy ulicy Targowej 65. Podczas II wojny światowej hitlerowcy zdewastowali synagogę.

</doc>
<doc id="830040" url="https://pl.wikipedia.org/wiki?curid=830040" title="FilmPolski.pl">
FilmPolski.pl

FilmPolski.pl – baza polskich filmów redagowana w Bibliotece i Ośrodku Informacji Filmowej PWSFTviT im. Leona Schillera w Łodzi, przez Jarosława Czembrowskiego.
Charakterystyka.
Istnieje od 1990, początkowo udostępniana w Bibliotece PWSFTviT, od marca 1998 również w internecie.
Zawiera pełne informacje o:
oraz liczy:

</doc>
<doc id="830041" url="https://pl.wikipedia.org/wiki?curid=830041" title="Synagoga Isakowicza Gutgolda w Łodzi">
Synagoga Isakowicza Gutgolda w Łodzi

Synagoga Isakowicza Gutgolda w Łodzi – prywatny dom modlitwy znajdujący się w Łodzi przy |ulicy Głównej 55, obecnie będącej fragmentem alei Józefa Piłsudskiego.
Synagoga została zbudowana w 1897 roku z inicjatywy Isakowicza Gutgolda. Mogła ona pomieścić 20 osób. Podczas II wojny światowej hitlerowcy zdewastowali synagogę.

</doc>
<doc id="830043" url="https://pl.wikipedia.org/wiki?curid=830043" title="Filmpolski.pl">
Filmpolski.pl



</doc>
<doc id="830044" url="https://pl.wikipedia.org/wiki?curid=830044" title="Anielska fontanna w Bolkowie">
Anielska fontanna w Bolkowie

Anielska fontanna (niem. "Angel Brunnen") – fontanna usytuowana w 1858 r. na miejscu dawnego kościoła ewangelickiego w Bolkowie (w tym miejscu znajdował się ołtarz). Wykonano ją z szarego granitu, ma owalny kształt.
W czasach gdy zamek znajdował się pod panowaniem cystersów, fontanna znajdowała się koło kościoła katolickiego. O przeniesienie jej zadbał hrabia Hoym, koszty pokryła Henriette Kramsta (z domu Krebs, wdowa po Erneście Heinrichu Kramście). Od tej pory fontanna stoi w połowie odległości między kościołem katolickim a ratuszem.
W tym czasie w centrum fontanny postawiono cynową figurę chłopca (około 115 cm wysokości) czytającego trzymaną w prawej dłoni Biblię (książkę), lewą dłoń opierającego na stronicy księgi. U jego stóp znajdowała się cynowa czara (ok. 95 cm średnicy i 33 cm wysokości). Chłopiec odziany był w szatę przypominając tunikę przewiązaną w pasie. Autor rzeźby i odlewu pozostaje nieznany. Nie wiadomo dokładnie, skąd fontanna otrzymała nazwę anielskiej, sugeruje się, że z powodu wyglądu chłopca (choć nie ma skrzydeł) lub że nazwa pochodziła od anielskiej studni lub źródła.
Figura został skradziona, prawdopodobnie w latach 1948-1951. W 1982 r. cokół, na którym pierwotnie stała figura, obudowano kamieniem i w ten sposób powstała misa (poprzednia cynowa również została skradziona). Na środku misy znajdowała się metalowa rura, z której przez kilka miesięcy w roku tryskała woda.
W 2001 roku, dzięki staraniom władz miasta i byłego mieszkańca i honorowego obywatela Bolkowa Hansa-Jochena Meiera, na miejscu zaginionej figury umieszczono jej wykonaną z piaskowca replikę.
We wrześniu 2005 bliźniacza figura stanęła obok urzędu gminy w Borken (miasto partnerskie Bolkowa).

</doc>
<doc id="830045" url="https://pl.wikipedia.org/wiki?curid=830045" title="Synagoga w Łodzi (ul. Główna 60)">
Synagoga w Łodzi (ul. Główna 60)

Synagoga w Łodzi – prywatny dom modlitwy znajdujący się w Łodzi przy ulicy Głównej 60, obecnie będącej fragmentem alei Józefa Piłsudskiego.
Synagoga została zbudowana w 1906 roku z inicjatywy niejakiego A. Kryształa. Podczas II wojny światowej hitlerowcy zdewastowali synagogę.

</doc>
<doc id="830046" url="https://pl.wikipedia.org/wiki?curid=830046" title="Synagoga Beniamina Gostyńskiego w Łodzi">
Synagoga Beniamina Gostyńskiego w Łodzi

Synagoga Beniamina Gostyńskiego w Łodzi – prywatny dom modlitwy znajdujący się w Łodzi przy ulicy Jakuba 3.
Synagoga została zbudowana w 1893 roku z inicjatywy Beniamina Gostyńskiego. Mogła ona pomieścić 30 osób. Podczas II wojny światowej hitlerowcy zdewastowali synagogę.

</doc>
<doc id="830047" url="https://pl.wikipedia.org/wiki?curid=830047" title="Aerosol Characterization Experiments">
Aerosol Characterization Experiments

Aerosol Characterization Experiments (ACE).
Międzynarodowy program badań chemicznych właściwości atmosfery (International Global Atmospheric Chemistry Program – IGAC) zorganizował szereg eksperymentów, które miały na celu zbadanie chemicznych, fizycznych i radiacyjnych właściwości aerozoli. Celem tych eksperymentów było zebranie danych niezbędnych do poprawy globalnych modeli klimatycznych.
ACE-1.
Pierwszy eksperyment z serii ACE – First Aerosol Characterization Experiment ACE-1 odbywał się od 15 listopada do 14 grudnia 1995. Przeprowadzony został w mało zanieczyszczonym morskim powietrzu w obszarze położonym na południe od Australii. Eksperyment badał naturalne, morskie aerozole, głównie siarczany, których geneza związana jest z działalnością fitoplanktonu.
Centrum operacyjne oraz baza lotnicza znajdowały się w stolicy Tasmanii Hobart. W eksperymencie udział wzięli naukowcy z 44 różnych instytucji naukowych z 11 krajów. Pomiary odbywały się z pokładu samolotu C-130 należącego do NCAR, statku badawczego Discoverer z NOAA, australijskiego statku badawczego Southern Surveyor oraz ze stacji badawczej Cape Grim na Tasmanii, ze stacji na australijskiej wyspie Macquarie Island oraz nowozelandzkiej wyspie Baring Head. Dodatkowo projekt wspierały obserwacje satelitarne.
Największy udział w eksperymencie miały:
ACE-2.
Second Aerosol Characterization Experiment. Główne pomiary odbyły się pomiędzy 6 czerwca - 24 lipca 1997 w podzwrotnikowej strefie północno-wschodniego Atlantyku.
Główne cele eksperymentu:
ACE-2 objął obszar pomiędzy południowymi wybrzeżami Portugalii a Wyspami Kanaryjskimi. Nad tym obszarem dochodzi do spotkania się kontrastujących mas powietrza, co pozwala na badanie właściwości różnych aerozoli. W warstwie granicznej atmosfery spotykają się naturalne aerozole morskie z antropogenicznymi aerozolami znad Europy, w górnej troposferze natomiast aerozole śladowe i wyniesione wysoko piaski znad Sahary. Ponadto warunki synoptyczne panujące na tym obszarze umożliwiają badania związków między aerozolami i promieniowaniem w warunkach czystego, bezchmurnego nieba oraz w warunkach występowania chmur stratocumulus rozwijających się wewnątrz morskiej warstwy granicznej.
Rozprzestrzenianie się zanieczyszczeń w dolnej troposferze na północnym Atlantyku zależy w dużym stopniu od położenia wyżu azorskiego. W lecie wyż ten znajduje się na zachód od Wysp Azorskich i powoduje, że na obszarze objętym badaniem dominuje wiatr o kierunku północnym i północno-wschodnim transportujący względnie czyste morskie powietrze. Przejście zimnego frontu w średnich szerokościach może spowodować, że wyż azorski tymczasowo rozszerzy się w kierunku północno-wschodnim zahaczając o zachodnie wybrzeża Europy. Rezultatem tego jest napływ kontynentalnych mas powietrza nad obszar eksperymentu. Zmiana cyrkulacji wywołana przemieszczającymi się niżami ma miejsce co 3-5 dni. Dodatkowym elementem wpływającym na skład zanieczyszczeń powietrza jest cyrkulacja od strony kontynentu afrykańskiego, dzięki której naukowcy mogli również badać aerozole pochodzące z Sahary.
Główne bazy
ACE-2 był projektem realizowanym w ramach 4. Programu Ramowego Komisji Europejskiej przy współudziale: National Science Foundation (US), National Environment Research Council (UK), National Oceanographic and Atmospheric Administration (US), Meteorological Research Flight (UK), Meteo France (F), Office of Naval Research (US), TSI Incorporated (US) i EC Joint Research Centre. Głównym naukowcem eksperymentu był Frank Raes (JRC, Ispra, Varese) a koordynatorem Frank McGovern (EPA, Ireland).
W projekt ten zaangażowani byli polscy naukowcy, m.in. Hanna Pawłowska z Zakładu Fizyki Atmosfery w Warszawie.
ACE-ASIA.
Asian Pacific Regional - Aerosol Characterization Experiment
Eksperyment odbył się wiosną 2001 roku na obszarze północno-wschodniej Azji i północno-zachodniego Pacyfiku.
Zadaniem ACE-Asia było poznanie właściwości aerozoli i czynników wpływających na nie w antropogenicznym środowisku Wschodniej Azji i Północno-zachodniego Pacyfiku oraz oszacowanie ich roli w bilansie promieniowania.
Głównym koordynatorem projektu był Barry J. Huebert z University of Hawaii, USA.
Koordynatorzy azjatyccy:
Realizacja wszystkich założeń projektu nie byłaby możliwa w przypadku tylko jednej kampanii pomiarowej. Wyznaczenie i zrozumienie własności oraz czynników na nie wpływających wymaga długookresowych pomiarów w różnych warunkach pogodowych. Aby lepiej skoordynować pracę naukowców, dostęp do sprzętu i instrumentów pomiarowych projekt ACE-Asia został podzielony na trzy składniki:
1. SIEĆ POMIAROWA (Network Operations). 
Dane z bezpośrednich obserwacji przeprowadzonych w sieci stacji pomiarowych rozmieszczonych w różnych miejscach badanego obszaru dotyczące chemicznych, fizycznych i radiacyjnych własności aerozoli miały stworzyć obraz przestrzennego zróżnicowania aerozoli w czasie.
Na wiosnę zasięg pyłów znad kontynentu azjatyckiego rozciąga się aż do Aleutów i Północnej Ameryki. W ten sposób wyznaczono północno-wschodnią granicę sieci pomiarowej. Zachodnia granica znajdowała się w pobliżu chińskich obszarów pustynnych a południowa wyznaczona została pomiędzy 20 i 30 stopniem szerokości geograficznej północnej, miało to zapobiec wpływowi wiatrów pasatowych niosących aerozole morskie nad kontynent.
2. STUDIA NAD AEROZOLAMI (Intensive Studies of Aerosol Chemical, Physical, and Radiative Properties and Controlling Processes)
Ta grupa miała do dyspozycji instrumenty badające dolną warstwę troposfery. Były one umieszczone na pokładzie samolotu oraz satelitów i na ich podstawie naukowcy starali się zrealizować cele projektu.
3. RELACJE MIĘDZY CHMURAMI I AEROZOLAMI (Cloud-Aerosol Interactions)
Ten podprojekt zajmował się badaniami wzajemnych oddziaływań pomiędzy chmurami i aerozolami. Podzielony został na 3 części, które realizowane były w latach 2001, 2002 i 2003. Dynamiczna natura chmur komplikuje ilościowe badania wpływ aerozoli na chmury oraz wpływu chmur na aerozole. Relacje te były badane w kilku etapach:
Wyniki badań przeprowadzonych przez naukowców w projekcie ACE-Asia zwiększyły naszą wiedzę o tym w jaki sposób aerozole oddziałują na chemiczne i radiacyjne własności ziemskiej atmosfery. 
Wnioski:
W eksperymencie ACE-Asia wzięli udział polscy naukowcy: Krzysztof Markowicz z Zakładu Fizyki Atmosfery w Warszawie oraz Piotr Flatau z Instytutu Oceanografii im. Scripps.
Zobacz też.
INDOEX
RICO

</doc>
<doc id="830049" url="https://pl.wikipedia.org/wiki?curid=830049" title="Synagoga Michała Direnhelda w Łodzi">
Synagoga Michała Direnhelda w Łodzi

Synagoga Michała Direnhelda w Łodzi – prywatny dom modlitwy znajdujący się w Łodzi przy ulicy Jakuba 7.
Synagoga została zbudowana w 1891 roku z inicjatywy Michała Direnhelda. Podczas II wojny światowej hitlerowcy zdewastowali synagogę.

</doc>
<doc id="830050" url="https://pl.wikipedia.org/wiki?curid=830050" title="Synagoga Mendela Grincwejga w Łodzi">
Synagoga Mendela Grincwejga w Łodzi

Synagoga Mendela Grincwejga w Łodzi – prywatny dom modlitwy znajdujący się w Łodzi przy ulicy Jakuba 10.
Synagoga została zbudowana w 1899 roku z inicjatywy Mendela Grincwejga. Podczas II wojny światowej hitlerowcy zdewastowali synagogę.

</doc>
<doc id="830052" url="https://pl.wikipedia.org/wiki?curid=830052" title="Synagoga Michała Jakubowicza w Łodzi">
Synagoga Michała Jakubowicza w Łodzi

Synagoga Michała Jakubowicza w Łodzi – prywatny dom modlitwy znajdujący się w Łodzi przy ulicy Jakuba 10.
Synagoga została zbudowana w latach 90. XIX wieku z inicjatywy Michała Jakubowicza i Icka Wigdora. Mogła ona pomieścić 30 osób. Podczas II wojny światowej hitlerowcy zdewastowali synagogę.

</doc>
<doc id="830053" url="https://pl.wikipedia.org/wiki?curid=830053" title="Maria Koburg">
Maria Koburg

Maria Aleksandra Wiktoria Sachsen-Coburg-Gotha (ur. 29 października 1875 w Eastwell Park, Kent, zm. 10 lipca 1938 w Sinai) – królowa Rumunii.
Maria Koburg – jej pełne imię "Marie Alexandra Victoria von Sachsen-Coburg und Gotha of Great Britain and Ireland zu Sachsen", była córką Alfreda, księcia Edynburga, oraz wielkiej księżnej Marii (jedynej córki cara Aleksandra II). Jej babką była królowa Wiktoria, która pieszczotliwie nazywała ją "Missy". Jej siostrą była Wiktoria Melita Koburg – wielka księżna Hesji, a później wielka księżna Rosji, Aleksandra, księżna Hohenlohe-Langenburg oraz Beatrycze, księżna Hiszpanii.
Maria była kobietą o niezwykłej urodzie. Zalecali się do niej Mikołaj II i Jerzy V. Przyszły król Wielkiej Brytanii zakochał się w Marii, swojej kuzynce, i oświadczył się jej. Ojcowie obojga wyrazili zgodę na ślub, jednak matka Marii, gardząca brytyjską rodziną królewską, wolała, aby jej córki wyszły za mąż za kogoś spoza brytyjskiej dynastii.
10 stycznia 1893 roku poślubiła w Sigmaringen następcę tronu Rumunii, księcia Ferdynanda. Wydała na świat sześcioro dzieci:
Małżeństwo nie było szczęśliwe. Księżna Maria, prowadząca długoletnią korespondencję z amerykańską tancerką, pisała w tajemnicy o odczuciach do swojego męża: "niechęć, która wzrosła do wstrętu". Historycy zgadzają się, że ojcem księcia Mircei był jej długoletni kochanek Barbu Știrbey. Co do księżniczki Ileany nie ma już takiej pewności, podobnie jest z księżniczką Marią, przyszłą królową Jugosławii. Ojcostwo Ferdynanda w wypadku trzech najstarszych dzieci jest dość pewne.
W 1897 roku Maria miała romans z porucznikiem Zizi Cantacuzene. Związek ten stał się powszechnie znany, ale został szybko zakończony przez króla Karola I. W tym samym roku Maria zaszła w ciążę. Księżna udała się do matki do Coburga i więcej o dziecku nie słyszano. Spekulowano, że urodziło się martwe, lub zostało oddane do sierocińca. Niezależnie od prawdy, „historię tajemniczego dziecka Marii rumuńskiej” królowa "wzięła za sobą do grobu".
Gdy Maria w 1899 roku była w ciąży z Marią, poprosiła króla Karola, aby mogła urodzić dziecko w rodzinnym Coburgu, gdzie panował jej ojciec. Po odmowie króla Maria oświadczyła, że ogłosi, że ojcem dziecka, którego się spodziewa, jest wielki książę Borys Władymirowicz (syn Włodzimierza Romanowa i wnuk cara Aleksandra II). Przerażony król zgodził się i przyszła królowa urodziła w Turyngii córkę, którą nazwano Maria, ale zawsze zwracano się do niej Mignon. Po tym, nie wiadomo, czy dla uniknięcia krytyki dynastii, czy rzeczywiście w to wierzył, następca tronu Ferdynand uznał dziecko za swoje.
Czwarte dziecko Marii, a zarazem drugi syn – Mikołaj – urodził się w 1903 roku. Według Pauliny Astor, siostry bliskiego przyjaciela i powiernika księżnej, oraz lekarza rodzinnego Astorów, ojcem Mikołaja nie był książę Ferdynand, a właśnie Waldorf Astor. Jednakże tak jak w przypadku Mignon, następca tronu uznał Mikołaja i kiedy książę dorastał, był bardziej podobny do Hohenzollernów niż do Astorów.
„Księżniczka Maria jest ładna, lubi taniec, teatr i wszelkiego rodzaju sporty. Niestety jest dość wyniosła i nie umiała, przynajmniej do tej pory, zyskać sympatii rumuńskiego ludu” – pisała, nie bez odrobiny satysfakcji, o swojej następczyni królowa Elżbieta. Osąd ten być może mógł być słuszny, niemniej jednak należy przypomnieć, że księżniczce Marii trudno było walczyć o serca Rumunów, które były już zajęte przez powszechnie lubianą Elżbietę. Ponadto Maria miała również aspiracje literackie, co podsyciło tylko rywalizację między obydwiema kobietami.
Po swojej koronacji w 1914 roku Maria tak pisała w swym dzienniku: „Jestem królową! Należę do mojego narodu, muszę dla niego żyć i w mojej duszy nie może zagościć strach”. Maria została koronowana w przededniu rozpoczęcia działań I wojny światowej. W ciągu trudnych lat walk Maria zbliżyła się do swych poddanych, którzy cierpieli tak jak ona. Pełną poświęcenia pracą w szpitalach zyskała sobie miano „matki rannych”. W czasie epidemii tyfusu, która spowodowała śmierć trzystu tysięcy osób – a więc więcej, niż wyniosły straty militarne – odmówiła nawet wkładania rękawiczek, kiedy umierający całowali jej dłonie. A kiedy ktoś chwalił ją za odwagę, odpowiadała: "To nie moja zasługa. Nie mam wyjścia: muszę być odporna".
Ambasador Francji w Rumunii opisywał ją jako „jedyne w swoim rodzaju połączenie anglosaskiej doskonałości i słowiańskiego wdzięku z pełną harmonii olśniewającą urodą”. Będąca utalentowaną pisarką i doskonałą amazonką, wiodła intelektualny prym na rumuńskim dworze; królowa interesowała się również malarstwem i innymi dziedzinami sztuki, nawet architekturą zieleni.
Maria stała się rumuńską patriotką, a jej wpływ w tym kraju był bardzo duży. A.L. Easterman pisze, że król Ferdynand był "spokojnym, prostym człowiekiem o nieznaczącym charakterze... to nie on, ale Maria rządziła w Rumunii". Uznał on także, że sympatie królowej do Sojuszu „miały znaczący wpływ na poparcie ich przez Rumunię” w czasie wojny.
Rumunia wyszła zwycięsko z działań wojennych, powiększając dwukrotnie swe terytorium. Królowa Maria, wezwana przez premiera, aby udała się na pertraktacje do Francji, wypowiedziała swoje słynne zdanie: "Rumunia potrzebuje twarzy i ja będę tą twarzą." Pojawienie się „Królowej-żołnierza” było sensacją, a ta gorliwie broniła interesów swojego kraju i to m.in. dzięki niej Rumunia osiągnęła tam tak dużo. Osiem lat po wstąpieniu na tron para królewska podjęła decyzję o uroczystej koronacji, która odbyła się 15 października 1922 roku w Transylwanii. Na koronację królowa Maria zamówiła koronę, którą wedle jej projektu wykonał dom Falize.
Król Ferdynand nigdy nie był blisko ze swoim synem Karolem, ale Marię i najstarszego syna łączyła "głęboka więź miłości i sympatii". Jednak ich relacje pogorszyły się, gdy Karol sprzeciwił się związkowi matki z księciem Ştirbey. Kolejny konflikt wybuchł, kiedy królowa chciała wybrać przyszłą żonę dla syna, nie pozwalając mu samodzielnie podjąć decyzji.
Królowa Maria była gorącą zwolenniczką możliwie najściślejszego związku polityczno-wojskowego łączącego Rumunię z Polską. Stosowna konwencja została też podpisana w 1921 r.
W dniach 23–29 czerwca 1923 roku razem z mężem przebywała z oficjalną wizytą w Polsce. Służbę honorową przy rumuńskich gościach pełnił generał broni Tadeusz Rozwadowski. 26 czerwca 1923 roku uczestniczyła w „wielkich ćwiczeniach wojskowych na poligonie rembertowskim”. W czasie ćwiczeń zginął jej „drogocenny płaszcz”, który 4 lipca 1923 roku odnalazła polska żandarmeria.
Po śmierci męża Maria zajęła się pisaniem książek i wspomnień ("Historia mojego życia"). Królowa Maria zmarła w 1938 roku. Uroczystości pogrzebowe odbyły się sześć dni po jej śmierci w Bukareszcie, który ozdobiony był fiołkowo-różowymi kwiatami i kirem w tym samym kolorze, tak jak życzyła sobie tego zmarła.
Królowa Maria była pierwszą królewską wyznawczynią bahaizmu, pisała: "To jest jak szeroki uścisk zgromadzenia wszystkich tych, którzy długo szukali słowa nadziei... zasmuconych przez ciągłe niesnaski wśród wiernych wielu wyznań i zmęczonych ich wzajemną nietolerancją, odkryłam w bahaizmie prawdziwego ducha nauczania Chrystusa, tak często odrzucanego i niezrozumianego".

</doc>
<doc id="830054" url="https://pl.wikipedia.org/wiki?curid=830054" title="Synagoga Jeszubut Bajs Israel w Łodzi">
Synagoga Jeszubut Bajs Israel w Łodzi

Synagoga Jeszubut Bajs Israel w Łodzi – prywatny dom modlitwy znajdujący się w Łodzi przy ulicy Jakuba 12.
Synagoga została zbudowana około 1930 roku z inicjatywy towarzystwa Jeszubut Bajs Israel. Podczas II wojny światowej hitlerowcy zdewastowali synagogę.

</doc>
<doc id="830055" url="https://pl.wikipedia.org/wiki?curid=830055" title="Ludowy Zespół Artystyczny „Płońsk”">
Ludowy Zespół Artystyczny „Płońsk”

Ludowy Zespół Artystyczny „Płońsk” - zespół artystyczny odwołujący się do tradycji polskiej muzyki i tańca ludowego.
Historia.
Zespół powstał w MCK w Płońsku, w listopadzie 1998 roku. Założycielem i kierownikiem zespołu jest Artur Kuciński. W skład zespołu wchodzą dwie grupy taneczne: dziecięca i młodzieżowa, grupa wokalna i 6-osobowa kapela ludowa z tradycyjnymi instrumentami ludowymi. W swoim repertuarze grupa posiada tańce narodowe,suity regionalne: lubelską, opoczyńską, tańce górali Beskidu Śląskiego oraz polki płońskie. Zespół był wielokrotnie zapraszany do udziału w różnych imprezach, konkursach i przeglądach o zasięgu ogólnopolskim i międzynarodowym.
Koncerty zagraniczne:
Nagrody.
Otrzymał nagrody m.in. na:
oraz

</doc>
<doc id="830057" url="https://pl.wikipedia.org/wiki?curid=830057" title="Synagoga Lejba Radzinskiego w Łodzi">
Synagoga Lejba Radzinskiego w Łodzi

Synagoga Lejba Radzinskiego w Łodzi – prywatny dom modlitwy znajdujący się w Łodzi przy ulicy Franciszkańskiej 22.
Synagoga została zbudowana w 1900 roku z inicjatywy Lejba Radzinskiego. Mogła ona pomieścić 35 osób. Podczas II wojny światowej hitlerowcy zdewastowali synagogę.

</doc>
<doc id="830059" url="https://pl.wikipedia.org/wiki?curid=830059" title="Państwa europejskie">
Państwa europejskie



</doc>
<doc id="830065" url="https://pl.wikipedia.org/wiki?curid=830065" title="Gniazda orła bielika (rezerwat przyrody)">
Gniazda orła bielika (rezerwat przyrody)

Gniazda orła bielika (kaszb. "Gniôzdo Òrzła Bielika") – faunistyczny rezerwat przyrody położony na terenie gminy Czarna Dąbrówka w województwie pomorskim. Leży w niedostępnych rejonach Parku Krajobrazowego Dolina Słupi, na południe od jeziora Skotawsko Wielkie. Zajmuje powierzchnię 10,57 ha (akt powołujący podawał 10,40 ha), natomiast jego otulina liczy 59,15 ha.
Ochronie rezerwatu podlega fragment starodrzewu sosnowego stanowiący ostoję orła bielika. Stoki znajdującego się tu znacznego obniżenia terenu porastają olbrzymie jałowce, a dno mchy torfowce, bagno zwyczajne i widłak jałowcowaty.
Według najnowszych zadań ochronnych ustanowionych w roku 2017 na okres trzech lat, obszar rezerwatu podlega ochronie ścisłej.
Najbliższe miejscowości to Łupawsko i Skotawsko.

</doc>
<doc id="830076" url="https://pl.wikipedia.org/wiki?curid=830076" title="Maryja w islamie">
Maryja w islamie



</doc>
<doc id="830082" url="https://pl.wikipedia.org/wiki?curid=830082" title="Synagoga Fiszela Lipskiego w Łodzi">
Synagoga Fiszela Lipskiego w Łodzi

Synagoga Fiszela Lipskiego w Łodzi – prywatny dom modlitwy znajdujący się w Łodzi przy ulicy Jerozolimskiej 7.
Synagoga została zbudowana w 1898 roku z inicjatywy Fiszela Lipskiego. Mogła ona pomieścić 25 osób. Podczas II wojny światowej Niemcy zdewastowali synagogę.

</doc>
<doc id="830084" url="https://pl.wikipedia.org/wiki?curid=830084" title="Synagoga Hercyka Zandera w Łodzi">
Synagoga Hercyka Zandera w Łodzi

Synagoga Hercyka Zandera w Łodzi – prywatny dom modlitwy znajdujący się w Łodzi przy ulicy Jerozolimskiej 7.
Synagoga została zbudowana w 1898 roku z inicjatywy Hercyka Zandera. Mogła ona pomieścić 30 osób. Podczas II wojny światowej hitlerowcy zdewastowali synagogę.

</doc>
<doc id="830086" url="https://pl.wikipedia.org/wiki?curid=830086" title="Synagoga Icka Halperna w Łodzi">
Synagoga Icka Halperna w Łodzi

Synagoga Icka Halperna w Łodzi – prywatny dom modlitwy znajdujący się w Łodzi przy ulicy Jerozolimskiej 9.
Synagoga została zbudowana w 1899 roku z inicjatywy Icka Halperna. Mogła ona pomieścić 25 osób. Podczas II wojny światowej hitlerowcy zdewastowali synagogę.

</doc>
<doc id="830088" url="https://pl.wikipedia.org/wiki?curid=830088" title="Synagoga Szlamy Lebentala w Łodzi (ul. Kamienna 6)">
Synagoga Szlamy Lebentala w Łodzi (ul. Kamienna 6)

Synagoga Szlamy Lebentala w Łodzi – prywatny dom modlitwy znajdujący się w Łodzi przy ulicy Kamiennej 6.
Synagoga została zbudowana w 1898 roku z inicjatywy Szlamy Lebentala. Podczas II wojny światowej Niemcy zdewastowali synagogę.

</doc>
<doc id="830089" url="https://pl.wikipedia.org/wiki?curid=830089" title="Klan Douglasów">
Klan Douglasów

Douglas (Douglass, Duglas, gael. "Dubhghlas") – szkockie nazwisko i nazwa potężnego nizinnego klanu.
Nazwisko pochodzi z języka gaelickiego, od nazwy rzeki "Dubh-glas" (Ciemna woda), obecnie Douglas Water w Lanarkshire.
Pierwszym znanym z dokumentów przodkiem klanu był rycerz flamandzki William de Dufglas, wymieniany w dokumentach między 1175 i 1199.
Jego dwaj synowie brali udział w walkach o niepodległość Szkocji, w bitwie pod Largs w 1263.
Klan Douglasów był w XV–XVII w. jednym z najpotężniejszych szkockich klanów, wydał wielu wybitnych polityków, dowódców, rycerzy, pisarzy i dyplomatów. Również szwedzka gałąź rodu, założona przez Roberta Douglasa wywodziło się wielu marszałków i przemysłowców, a sam ród należy do najbogatszych rodzin w Szwecji.

</doc>
<doc id="830090" url="https://pl.wikipedia.org/wiki?curid=830090" title="Synagoga Mordki Binensztoka w Łodzi">
Synagoga Mordki Binensztoka w Łodzi

Synagoga Mordki Binensztoka w Łodzi – prywatny dom modlitwy znajdujący się w Łodzi przy ulicy Kamiennej 6.
Synagoga została zbudowana w 1903 roku z inicjatywy Mordki Binensztoka. Mogła ona pomieścić 30 osób. Podczas II wojny światowej hitlerowcy zdewastowali synagogę.

</doc>
<doc id="830091" url="https://pl.wikipedia.org/wiki?curid=830091" title="Koronów">
Koronów



</doc>
<doc id="830092" url="https://pl.wikipedia.org/wiki?curid=830092" title="Synagoga Mordki Hejlmana i Herszela Fejla w Łodzi">
Synagoga Mordki Hejlmana i Herszela Fejla w Łodzi

Synagoga Mordki Hejlmana i Herszela Fejla w Łodzi – prywatny dom modlitwy znajdujący się w Łodzi przy ulicy Kamiennej 9.
Synagoga została zbudowana w 1899 roku z inicjatywy Mordki Hejlmana i Herszela Fejla. Mogła ona pomieścić 30 osób. Podczas II wojny światowej budynek został zdewastowany przez hitlerowców.

</doc>
<doc id="830093" url="https://pl.wikipedia.org/wiki?curid=830093" title="Synagoga Zeliga Rajbenbacha w Łodzi (ul. Kamienna 13)">
Synagoga Zeliga Rajbenbacha w Łodzi (ul. Kamienna 13)

Synagoga Zeliga Rajbenbacha w Łodzi – prywatny dom modlitwy znajdujący się w Łodzi przy ulicy Kamiennej 13.
Synagoga została zbudowana w 1898 roku z inicjatywy Zeliga Rajbenbacha. Została ona przeniesiona z innego lokalu, mieszczącego się przy ulicy Południowej 21. Mogła ona pomieścić 30 osób. Podczas II wojny światowej hitlerowcy zdewastowali synagogę.

</doc>
<doc id="830095" url="https://pl.wikipedia.org/wiki?curid=830095" title="Synagoga Józefa Nelkena w Łodzi (ul. Kamienna 13)">
Synagoga Józefa Nelkena w Łodzi (ul. Kamienna 13)

Synagoga Józefa Nelkena w Łodzi – prywatny dom modlitwy znajdujący się w Łodzi przy ulicy Kamiennej 13.
Synagoga została zbudowana w 1900 roku z inicjatywy Józefa Nelkena. Podczas II wojny światowej hitlerowcy zdewastowali synagogę.

</doc>
<doc id="830097" url="https://pl.wikipedia.org/wiki?curid=830097" title="Synagoga Moszka Kaufmana w Łodzi">
Synagoga Moszka Kaufmana w Łodzi

Synagoga Moszka Kaufmana w Łodzi – prywatny dom modlitwy znajdujący się w Łodzi przy ulicy Kamiennej 17.
Synagoga została zbudowana w 1898 roku z inicjatywy Moszka Kaufmana. Mogła ona pomieścić 30 osób. Podczas II wojny światowej hitlerowcy zdewastowali synagogę.

</doc>
<doc id="830098" url="https://pl.wikipedia.org/wiki?curid=830098" title="Synagoga Izraela Tajcha w Łodzi">
Synagoga Izraela Tajcha w Łodzi

Synagoga Izraela Tajcha w Łodzi – prywatny dom modlitwy znajdujący się w Łodzi przy ulicy Kamiennej 18.
Synagoga została zbudowana w 1902 roku z inicjatywy Izraela Tajcha. Mogła ona pomieścić 40 osób. Podczas II wojny światowej hitlerowcy zdewastowali synagogę.

</doc>
<doc id="830099" url="https://pl.wikipedia.org/wiki?curid=830099" title="Jakub Gołyński">
Jakub Gołyński

Jakub Gołyński herbu Prawdzic z Gołymina (ur. 1434 - zm. 1500 lub 1522), wojewoda mazowiecki.
Żona Elżbieta (córka Mikołaja z Zeńboka), syn Mikołaj (pleban w Tarchominie, płocki kanonik katedralny. 
Do rodziny Gołyńskich należał Tarchomin, Jakub Gołyński ufundował kościół, zbudowany z cegły w stylu gotyku nadwiślańskiego.
Byli właścicielami Dóbr Białołęckich. W 1467 r. zwolniony przez księcia Konrada z obowiązku przekazywania do skarbu książęcego opłat z istniejącego w Tarchominie przewozu przez Wisłę. 
Prawdopodobnie miał córkę Małgorzatę, zakonnicę.

</doc>
<doc id="830102" url="https://pl.wikipedia.org/wiki?curid=830102" title="Synagoga Dawida Moszkowicza i Wolfa Mostowicza w Łodzi">
Synagoga Dawida Moszkowicza i Wolfa Mostowicza w Łodzi

Synagoga Dawida Moszkowicza i Wolfa Mostowicza w Łodzi – prywatny dom modlitwy znajdujący się w Łodzi przy ulicy Juliusza 3.
Synagoga została zbudowana w 1897 roku z inicjatywy Dawida Moszkowicza i Wolfa Mostowicza. Mogła ona pomieścić 31 osób. Podczas II wojny światowej hitlerowcy zdewastowali synagogę.

</doc>
<doc id="830104" url="https://pl.wikipedia.org/wiki?curid=830104" title="Synagoga Moszka Trejstera w Łodzi">
Synagoga Moszka Trejstera w Łodzi

Synagoga Moszka Trejstera w Łodzi – prywatny dom modlitwy znajdujący się w Łodzi przy ulicy Kelma.
Synagoga została zbudowana w 1900 roku z inicjatywy Moszka Trejstera. Mogła ona pomieścić 30 osób. Podczas II wojny światowej hitlerowcy zdewastowali synagogę.

</doc>
<doc id="830105" url="https://pl.wikipedia.org/wiki?curid=830105" title="Anna Burbon-Parmeńska">
Anna Burbon-Parmeńska

Anna Antonina Franciszka Charlotta Zyta Małgorzata Burbon-Parmeńska ("Anne Antoinette Françoise Charlotte Zita Marguerite de Bourbon-Parma"; ur. 18 września 1923 w Paryżu, zm. 1 sierpnia 2016 w Morges) – królowa, małżonka ostatniego króla Rumunii Michała I.
Życiorys.
Wczesne lata.
Anna Antonina Franciszka Charlotta Zyta Małgorzata Burbon-Parmeńska urodziła się 18 września 1923 roku w Paryżu jako drugie dziecko i zarazem jedyna córka księcia René Burbona-Parmeńskiego oraz jego żony, księżniczki Małgorzaty Duńskiej. Po stronie ojca była bratanicą księcia Feliksa Burbona-Parmeńskiego, męża Szarlotty, wielkiej księżnej Luksemburga, i siostrzenicą Zyty, cesarzowej Austrii oraz królowej Węgier. Po stronie matki z kolei była prawnuczką króla Danii Chrystiana IX, a przez to także była ściśle spokrewniona z rodzinami monarszymi Danii, Grecji, Rosji i Wielkiej Brytanii. Anna miała trzech braci:
Anna spędziła swe młodzieńcze lata we Francji, którą wraz z rodziną opuściła w 1939 roku w obawie przed agresją nazistowskich Niemiec. Rodzina początkowo podróżowała przez Hiszpanię i Portugalię, po czym ostatecznie osiadła w Stanach Zjednoczonych, w Nowym Jorku. Na miejscu księżniczka uczęszczała do szkoły Parsons School of Design i pracowała jako sprzedawczyni w centrum handlowym sieci Macy’s. W czasie II wojny światowej zgłosiła się na ochotnika do Armii Francuskiej, w której służyła jako kierowca ambulansu w wielu europejskich krajach. Za służbę została odznaczona francuskim Krzyżem Wojennym.
Małżeństwo z Michałem I.
Uczestnicząc w ślubie brytyjskiej księżniczki Elżbiety (późniejszej królowej Elżbiety II) z Filipem Mountbattenem w Londynie w listopadzie 1947 roku, Anna poznała obecnego tam króla Rumunii Michała I. Anna i Michał I nie od razu zostali parą, a w ich zeswataniu miała udział matka rumuńskiego władcy, Helena. Wkrótce zaczęli spędzać ze sobą dużo czasu w Londynie, a potem w Lozannie, i Michał I w końcu oświadczył się księżniczce, która przyjęła jego prośbę. Chcąc poinformować rząd Rumunii przed wydaniem oficjalnego obwieszczenia o zaręczynach, król wrócił do kraju, w którym kilka tygodni później, 30 grudnia 1947 roku, został zmuszony do abdykacji przez mający wsparcie ZSRR komunistyczny rząd. 3 stycznia 1948 roku wyjechał wraz z matką z Rumunii.
Wkrótce narzeczeni ponownie się połączyli i zaczęli planować swój ślub. Największą przeszkodą na drodze do ślubu były dzielące ich różnice religijne – Anna była rzymską katoliczką, a Michał prawosławnym. Narzeczeni starali się więc o udzielenie papieskiej dyspensy na ślub, jednak Pius XII uzależniał jej wydanie od obietnicy Michała, że wszystkie jego dzieci zostaną wychowane w wierze katolickiej. Michał odmówił złożenia takiej obietnicy (powołał się na rumuńską konstytucję, która stanowi, że królewskie dzieci muszą być wychowywane w wierze prawosławnej) i papież nie udzielił dyspensy, w związku z czym narzeczeni pobrali się w obrządku prawosławnym 10 czerwca 1948 roku w pałacu Królewskim w Atenach. Wśród uczestników ślubu znajdowali się kuzynka Michała Zofia (późniejsza królowa Hiszpanii), jego wuj, król Grecji Paweł I z żoną Fryderyką, oraz rodzina Anny ze strony matki. Po ślubie Anna, pomimo utraty tronu przez Michała, przyjęła tytuł "Jej Królewskiej Mości Królowej Rumunii". Papież Pius XII nie usankcjonował małżeństwa, w związku z czym w świetle prawa Kościoła katolickiego było ono nieważne. Dzięki temu Anna i Michał w 1966 roku wzięli ślub w obrządku katolickim w Monako.
Anna i Michał mieli pięć córek:
Dalsze losy.
Anna wraz z mężem początkowo zamieszkała w domu swojej teściowej, Villa Sparta, w San Domenico we Włoszech. W 1949 roku małżonkowie wyjechali do Szwajcarii, z której po dwóch latach przenieśli się do Anglii. Żyli tam do 1956 roku, kiedy to zdecydowali o powrocie do Szwajcarii.
W 1992 roku razem z Michałem I przyjechała do Rumunii – po raz pierwszy stanęła wtedy na rumuńskiej ziemi. Rumuński rząd, zaniepokojony popularnością Michała, którego na ulicach Bukaresztu witał milion ludzi, zakazał mu wjazdu do kraju do 1997 roku, kiedy to ostatecznie zniesiono zakaz i przywrócono byłemu monarsze rumuńskie obywatelstwo, a ponadto zwrócono kilka królewskich posiadłości, w tym pałac Elisabeta, który służył za główną rezydencję małżonków, gdy przebywali w Rumunii. Zanim władze zniosły zakaz wjazdu dla Michała, Anna do 1997 roku wielokrotnie odwiedzała Rumunię, ucząc się miejscowego języka, spotykając się z ludźmi i poznając rumuńskie tradycje oraz zwyczaje.
Anna zmarła 1 sierpnia 2016 roku w szpitalu w szwajcarskim Morges w wieku 92 lat. W dniu 13 sierpnia, w którym zarówno w Rumunii, jak i w Mołdawii obowiązywała żałoba narodowa, odbyła się uroczystość pogrzebowa królowej w Cerkwi Zaśnięcia Matki Bożej w Curtea de Argeș. Świątynia ta została także miejscem jej pochówku (rok później obok niej pochowano jej męża).

</doc>
<doc id="830106" url="https://pl.wikipedia.org/wiki?curid=830106" title="Synagoga Mordki Bendeta w Łodzi">
Synagoga Mordki Bendeta w Łodzi

Synagoga Mordki Bendeta w Łodzi – prywatny dom modlitwy znajdujący się w Łodzi przy ulicy Konstantynowskiej 46.
Synagoga została zbudowana w 1896 roku z inicjatywy Mordki Bendeta. Mogła ona pomieścić 30 osób. Podczas II wojny światowej hitlerowcy zdewastowali synagogę.

</doc>
<doc id="830108" url="https://pl.wikipedia.org/wiki?curid=830108" title="Synagoga Herszlika Gnatka w Łodzi">
Synagoga Herszlika Gnatka w Łodzi

Synagoga Herszlika Gnatka w Łodzi – prywatny dom modlitwy znajdujący się w Łodzi przy ulicy Konstantynowskiej 65.
Synagoga została zbudowana w 1902 roku z inicjatywy Herszlika Gnatka. Mogła ona pomieścić 30 osób. Podczas II wojny światowej Niemcy zdewastowali synagogę.

</doc>
<doc id="830110" url="https://pl.wikipedia.org/wiki?curid=830110" title="Widlicz">
Widlicz

Widlicz, zeglej ("Diphasiastrum" Holub) – rodzaj roślin należących do rodziny widłakowatych. Obejmuje ok. 20–23 gatunki. Są to rośliny głównie półkuli północnej, z 6 przedstawicielami we florze Polski.
Rośliny zimozielone, naziemne, zasiedlające zwykle raczej suche siedliska, często na terenach wyżej położonych.
Rozmieszczenie geograficzne.
W większości (20 gatunków) rosną w strefie klimatu umiarkowanego i okołobiegunowego na półkuli północnej, dwa gatunki sięgają strefy międzyzwrotnikowej w Ameryce Południowej, jeden rośnie w południowej Afryce i na Madagaskarze. Rodzaj podawany jest także z Nowej Gwinei i Markizów. Do flory polskiej włączanych jest 6 gatunków (trzy z nich – "D. issleri, D. oellgaardii i D. zeilleri" – uznawane są za mieszańce):
Systematyka.
W systemach klasyfikacyjnych szeroko ujmujących rodzaj widłak "Lycopodium" rośliny tu należące zaliczane są do sekcji "Complanata" .
Gatunki tu zaliczane tworzą w obrębie rodzaju szereg mieszańców.
Rodzaj "Diphasiastrum" należy do podrodziny "Lycopodioideae" z rodziny widłakowatych "Lycopodiaceae" – jedynej współczesnej w obrębie rzędu widłakowców "Lycopodiales".
Ochrona.
Wszystkie gatunki z tego rodzaju występujące dziko w Polsce podlegają prawnej ochronie gatunkowej.

</doc>
<doc id="830117" url="https://pl.wikipedia.org/wiki?curid=830117" title="Tadeusz Przypkowski">
Tadeusz Przypkowski

Tadeusz Konrad Przypkowski (ur. 12 lipca 1905 w Jędrzejowie, zm. 17 grudnia 1977 tamże) – historyk sztuki, historyk nauki, kolekcjoner, bibliofil, grafik, fotografik, jeden z nielicznych w świecie gnomoników – specjalistów zajmujących się obliczeniami i projektami zegarów słonecznych. Był synem Feliksa Antoniego i Zofii z Horstów.
Życiorys.
Ukończył IV gimnazjum im. Sienkiewicza w Krakowie, a następnie, w 1923, zaczął studiować historię sztuki i historię na Uniwersytecie Jagiellońskim, tam także uzyskał w 1929 doktorat u Juliana Pagaczewskiego. Pierwszymi jego publikacjami były prace o architekturze zamku w Pieskowej Skale ("Prace Komisji Historii Sztuki PAU", 1928) oraz – będąca tematem doktoratu – opublikowane w 1930 w formie streszczenia opracowanie poświęcone Janowi Pfisterowi, żyjącemu na przełomie XVI i XVII wieku rzeźbiarzowi małopolskiemu.
Wraz z Tadeuszem Szydłowskim przeprowadził w latach 1929–1930 inwentaryzację zabytków sztuki polskiego Podtatrza: Spisza i Nowotarszczyzny, wykonując w ramach tej pracy m.in. dokumentację fotograficzną. Potem, dzięki wsparciu finansowemu ojca, do roku 1932 podróżował po Europie, odwiedzając m.in. Berlin, Kolonię, Paryż i Włochy. Od 1932 do wybuchu II wojny światowej pracował jako referent propagandy kulturalnej, najpierw w magistracie krakowskim (do 1935), potem warszawskim. W tym też okresie, w roku 1933 otrzymał stypendium Funduszu Kultury Narodowej i odwiedził Francję, Niemcy, Belgię i Holandię. Później, od roku 1935 do 1939, już na własny koszt, prócz Niemiec, Francji i Włoch, gdzie był już wcześniej, odwiedził także Hiszpanię, Portugalię i Bałkany na południu Europy oraz Anglię, Norwegię i Estonię na północy, a także Afrykę Północną. Przygotowując się do habilitacji opublikował rozprawę o braciach Teodorze i Krzysztofie Lubienieckich, polskich malarzach okresu baroku (XVII/XVIII w.), ale wybuch wojny pokrzyżował mu te naukowe plany.
W warszawskiej radzie miejskiej pełnił rolę doradcy prezydenta Starzyńskiego do spraw kulturalnych, zajmował się także ochroną zabytków, wydawnictwami artystycznymi i kontaktami zagranicznymi, od 1936 r. był sekretarzem komisji opieki nad zabytkami Warszawy, a od 1938 odpowiedzialny był także za konserwację zabytków w Centralnym Okręgu Przemysłowym. Współpracując z J. Zachwatowiczem i S. Lorentzem przyczynił się do odbudowy warszawskich murów obronnych.
W dziedzinie fotografii artystycznej otrzymywał nagrody, wyróżnienia i korzystne recenzje na wystawach zagranicznych już od lat 20., m.in. w Los Angeles (1925), w Montevideo (1931), w Mediolanie (1932). Swoje zdjęcia przetwarzał m.in. rzadko dziś stosowaną techniką przetłoku bromolejowego. W latach 1935–1938 opublikował swoje fotografie Warszawy w kilkutomowym wydawnictwie „Piękno Warszawy” (tekst autorstwa S.Wóycickiego), tworzył także inne grafiki, m.in. ekslibrisy. W latach 1938–1939 należał do Fotoklubu Warszawskiego.
Po wybuchu wojny Przypkowski wyjechał do Lublina i Łucka, wkrótce jednak wrócił do rodzinnego Jędrzejowa, gdzie do końca wojny pracował w miejscowym szpitalu jako laborant w pracowni RTG. W tym samym czasie współpracował z Armią Krajową jako tłumacz z niemieckiego, archiwista i przy podrabianiu dokumentów. Jednocześnie zajmował się inwentaryzowaniem zabytków sztuki Kielecczyzny, zgłębiał wiedzę astronomiczną, uczył się także od ojca gnomoniki.
Pod koniec 1945 r. pokazał w Paryżu i Londynie wystawę "Warszawa oskarża", w latach 1946–1947 zajmował się inwentaryzowaniem zabytków sztuki na Dolnym Śląsku, w tym we Wrocławiu. Później wrócił ponownie do Jędrzejowa, zajmując się prywatną działalnością naukową i kulturalną oraz fotografiką; działalność ta była jego źródłem utrzymania do 1962 r., kiedy został dyrektorem Państwowego Muzeum im. Przypkowskich w Jędrzejowie. W 1965 r. przedstawił w Instytucie Historii Kultury Materialnej PAN opublikowaną w 1963 rozprawę "Naukowe pojęcie deklinacji magnetycznej w Polsce XVII wieku", na podstawie której otrzymał habilitację. Stanowisko dyrektora Muzeum w Jędrzejowie zajmował do roku 1975, kiedy przeszedł w stan spoczynku.
Dziełem Tadeusza Przypkowskiego są liczne zegary słoneczne (część wykonał osobiście, a inne tylko obliczał i zaprojektował), m.in. w: obserwatorium w Greenwich (z ośmiu zegarów pozostał tylko jeden), a w Polsce – na Kościele Mariackim w Krakowie, Zamku Królewskim w Warszawie (zniszczone w czasie wojny), ratuszu w Sandomierzu, przed Pałacem Kultury i Nauki (od północy – w Parku Świętokrzyskim – wielokrotny z gnomonami otworkowymi, a od południa – na Pasażu Wisławy Szymborskiej – analematyczny) i na ścianach Teatru Komedia w Warszawie, na kościele w Płońsku, na fasadzie zamku w Szydłowie oraz przed kościołem pw. Matki Boskiej Szkaplerznej w Imielinie.
Tadeusz Przypkowski był portretowany m.in. przez malarzy i grafików takich jak Witold Chomicz, Jadwiga Żychowiczówna (w 1925), Olga Boznańska (1930), Stefan Mrożewski (1943), Monika Żeromska (1945), Maja Berezowska (1946) Włodzimierz Bartoszewicz (1973), Krzysztof Jackowski (1977), był również portretowany na licznych fotografiach przez własne dzieci. Jego postać zainspirowała także Stefana Otwinowskiego (1910-1976) do stworzenia postaci Erazma Lubienieckiego w powieści "Julia" w 1957.
Zmarł 17 grudnia 1977 i został pochowany na cmentarzu św. Trójcy w Jędrzejowie.
Z małżeństwa ze Stefanią z Ossowskich (zmarłą w 1983, wdową po Witoldzie Hulewiczu i byłą więźniarką Ravensbrück) miał syna Piotra Macieja, historyka sztuki i dyrektora Muzeum im. Przypkowskich w Jędrzejowie, oraz córkę, Agnieszkę Remuszkową.

</doc>
<doc id="830122" url="https://pl.wikipedia.org/wiki?curid=830122" title="Sun Mingming">
Sun Mingming

Sun Mingming (chin. upr. 孙明明, chin. trad. 孫明明, pinyin "Sūn Míngmíng"; ur. 23 sierpnia 1983 w Harbinie w Chinach) – koszykarz chiński, najwyższy koszykarz świata, 27. co do wzrostu człowiek na świecie.

</doc>
<doc id="830123" url="https://pl.wikipedia.org/wiki?curid=830123" title="Jezioro Raduńskie Górne">
Jezioro Raduńskie Górne

Jezioro Raduńskie Górne (kszb. "Jezoro Reduńsczé Górné") – jezioro rynnowe na Pojezierzu Kaszubskim w powiecie kartuskim (województwo pomorskie). Jezioro znajduje się w najatrakcyjniejszej krajobrazowo części Kaszubskiego Parku Krajobrazowego zwanej Szwajcarią Kaszubską. Do momentu powstania sztucznej zapory w Borucinie stanowiło jedną całość wespół z jeziorem Raduńskim Dolnym pod nazwą "Jezioro Raduńskie (niem. "Radaunen-See")". Na całej długości rynny jeziora przepływa rzeka Radunia stanowiąc element szlaku wodnego Kółko Raduńskie. Południowy kraniec jeziora rozwidla się na dwie wąskie zatoki z których to wschodnia ma bezpośrednie połączenie z jeziorem Stężyckim. Nad wysokimi brzegami jeziora (dochodzącymi do wysokości 40 metrów) znajdują się ośrodki wypoczynkowe i domki letniskowe. W pobliżu sztucznego przesmyku Bramy Kaszubskiej, dzielącego oba jeziora Raduńskie znajduje się stacja limnologiczna Uniwersytetu Gdańskiego, zaś koroną zapory przebiega trasa drogi wojewódzkiej nr 228.
Przed 1920 jezioro nosiło nazwę niemiecką "Oberer Radaunen-See".

</doc>
<doc id="830130" url="https://pl.wikipedia.org/wiki?curid=830130" title="Biosensor">
Biosensor



</doc>
<doc id="830133" url="https://pl.wikipedia.org/wiki?curid=830133" title="Rumowisko rzeczne">
Rumowisko rzeczne

Rumowisko rzeczne – materiał stały i rozpuszczony, transportowany przez rzekę.
Ze względu na sposób transportu rumowisko dzieli się na:

</doc>
<doc id="830136" url="https://pl.wikipedia.org/wiki?curid=830136" title="Mihail Marin">
Mihail Marin

Mihail Marin (ur. 21 kwietnia 1965) – rumuński szachista, arcymistrz od 1993 roku.
Kariera szachowa.
W latach 1988, 1994 oraz 1999 trzykrotnie zdobył tytuł indywidualnego mistrza Rumunii. Dwukrotnie wziął udział w turniejach międzystrefowych (eliminacji mistrzostw świata): w Sziraku (1987, XI miejsce) oraz Manili (1990, XXXV miejsce). W 2005 był sekundantem Judit Polgár w czasie turnieju o mistrzostwo świata w San Luis.
Od roku 1988 jest podstawowym zawodnikiem reprezentacji Rumunii. Do 2006 roku wystąpił we wszystkich 10 szachowych olimpiadach, w roku 1988 zdobywając brązowy medal za indywidualny wynik na III szachownicy. W latach 1989–1999 wystąpił również trzykrotnie na drużynowych mistrzostwach Europy. W 1989 zdobył indywidualny brązowy medal za rezultat na III szachownicy.
Odniósł wiele sukcesów w turniejach międzynarodowych, zwyciężając bądź dzieląc I miejsca m.in. w
Najwyższy ranking w dotychczasowej karierze osiągnął 1 września 2009 r., z wynikiem 2616 punktów zajmował wówczas 3. miejsce wśród rumuńskich szachistów.
Jest stałym współpracownikiem wydawnictwa "ChessBase", dla którego wydał opracowania debiutowe poświęcone partii angielskiej oraz katalońskiej. Jest również autorem książek "Secrets of Chess Defence", "Secrets of Attacking Chess" oraz "Learn from the Legends".

</doc>
<doc id="830140" url="https://pl.wikipedia.org/wiki?curid=830140" title="Przecena">
Przecena

Przecena () – obniżka ceny towaru lub usługi, który wcześniej był oferowany po wyższej cenie. Przecena może być skutkiem chęci szybszego pozbycia się towaru, który nie sprzedawał się dobrze po wyższej cenie, w celu uwolnienia miejsca w sklepie i magazynie na nowe towary lub z powodu stwierdzenia wad fabrycznych oferowanych produktów.
Jednym z „chwytów” marketingowych z nią związanych jest najpierw oferowanie produktu po celowo zawyżonej cenie, a następnie przeprowadzenie operacji rzekomej przeceny.

</doc>
<doc id="830145" url="https://pl.wikipedia.org/wiki?curid=830145" title="Widłaczek">
Widłaczek

Widłaczek ("Lycopodiella") – rodzaj roślin należący do rodziny widłakowatych. Obejmuje od ok. 40 gatunków w szerokim ujęciu do około 10, 13 lub 15 w wąskim ujęciu. Rośliny te występują w strefie okołobiegunowej i klimatu umiarkowanego na półkuli północnej sięgając także strefy międzyzwrotnikowej na kontynentach amerykańskich, w Australii i Oceanii. W Polsce rośnie jeden gatunek, zarazem typowy dla rodzaju – widłaczek torfowy "L. inundata". Wszystkie gatunki tu zaliczane są roślinami naziemnymi, związanymi z siedliskami wilgotnymi.
Naukowa nazwa rodzaju (podobnie jak zwyczajowa) utworzona została od nazwy spokrewnionego rodzaju – widłak "Lycopodium" poprzez dodanie zdrabniającego przyrostka -"ella".
Systematyka.
Pierwotnie rośliny tu zaliczane, jak wszystkie współczesne widłakowate, włączane były do jednego rodzaju – widłak "Lycopodium". W 1887 został wyodrębniony podrodzaj "Lycopodium" subgen. "Lepidotis" obejmujący gatunki zaliczane do "Lycopodiella" "sensu lato". Na samym początku XX wieku rośliny te były opisywane jako sekcje "Inundata" i "Cernua" oraz podrodzaje "Inundatostachys", "Cernuostachys" i "Lateristachys". Werner Rothmaler w 1944 wyróżnił w randze osobnego rodzaju "Lepidotis" Beauv., co przyjęte zostało w 1964 we "Flora Europaea". W tym samym roku Josef Holub przeniósł ten rodzaj pod nazwę "Lycopodiella" (L.) Holub. Rodzaj był do początków XXI wieku zwykle szeroko ujmowany – liczył ok. 40 gatunków występujących na półkuli północnej i w strefie międzyzwrotnikowej, z centrum zróżnicowania w Ameryce Południowej, choć kilku autorów proponowało wydzielenie osobnych rodzajów ("Palhinhaea", "Pseudolycopodiella" i "Lateristachys"). Dzielony był jednak zwykle tylko na cztery sekcje zgodnie z propozycjami Øllgaarda ("Lycopodiella" sec. "Lycopodiella"; "L." sec. "Caroliniana" (Bruce) B. Øllgaard; "L." sec. "Campylostachys" (K. Müller) B. Øllgaard, "L." sec. "Lateristachys" (Holub) B. Øllgaard.). Na przełomie XX i XXI wieku kształtował się podział rodziny widłakowatych na trzy podrodziny, z których jedna – "Lycopodielloideae" (pierwotnie zaproponowana w 1992) objęła rodzaj "Lycopodiella" "sensu lato". Po podniesieniu rodzaju do rangi podrodziny dawne sekcje uznano za osobne rodzaje. Ostatecznie w systemie PPG I z 2016 roku przyjęto podział "Lycopodiella" "sensu lato" na cztery rodzaje, z których "Lycopodiella" odpowiada dawnej sekcji "L." sect. "Lycopodiella" (syn. "L." sect. "Inundata") i obejmuje od 10 do 15 gatunków (pozostałe rodzaje wyodrębnione z "Lycopodiella" to: "Lateristachys", "Palhinhaea" i "Pseudolycopodiella"). 
Gatunki w obrębie rodzaju "Lycopodiella" "sensu stricto" krzyżują się, w tym dając także mieszańce płodne (w przypadku takiej samej ploidalności taksonów rodzicielskich).
(wąskie ujęcie zgodne z systemem PPGI z 2016): 

</doc>
<doc id="830149" url="https://pl.wikipedia.org/wiki?curid=830149" title="Mistrzostwa Świata w Piłce Nożnej 1938 (eliminacje)">
Mistrzostwa Świata w Piłce Nożnej 1938 (eliminacje)

W eliminacjach do finałów Mistrzostw Świata w Piłce Nożnej 1938 we Francji wzięło udział 37 reprezentacji narodowych.
Europa.
Grupa 4.
"Egipt zrezygnował, więc reprezentacja Rumunii awansowała do turnieju finałowego. "
Grupa 5.
"1 Możliwe, że bramkę zdobył André Abegglen"
Grupa 6.
Runda 1.
"1 Możliwe, że bramka padła w 21 minucie"
"2 Możliwe, że bramka padła w 3 minucie"
"3 Możliwe, że bramka padła w 9 minucie. Możliwe, że bramkę strzelił Dimitris Baltatsis"
"4 Możliwe, że bramka padła w 51 minucie"
Grupa 8.
Runda 2.
" zakwalifikowała się do turnieju finałowego, jednak nie przystąpiła do niego w wyniku Anchlussu. Wolne miejsce zaoferowano drużynie Anglii, jednak ta odmówiła jego przyjęcia."
Ameryka Północna i Południowa.
Grupa 10.
" zrezygnowała z udziału w kwalifikacjach, zakwalifikowała się do turnieju."
Grupa 11.
", , Gujana Holenderska, , i wycofały się z eliminacji, więc awansowała do Mistrzostw Świata."
Azja.
Grupa 12.
" zrezygnowała z udziału w kwalifikacjach, więc Holenderskie Indie Wschodnie awansowały do Mistrzostw Świata."

</doc>
<doc id="830151" url="https://pl.wikipedia.org/wiki?curid=830151" title="Abelizaur">
Abelizaur

Abelizaur ("Abelisaurus") – rodzaj dinozaura z rodziny abelizaurów żyjącego, w późnej kredzie w Ameryce Południowej (Argentyna). Był dwunożnym mięsożercą, mierzącym prawdopodobnie około 7-9 metrów długości. Wielkość określana jest tylko na podstawie badań nad czaszką, jedyną znaną częścią szkieletu.
Nazwa.
Nazwa rodzajowa pochodzi od Roberta Abla, odkrywcę osobnika i dawnego dyrektora Muzeum w Cipolettii (Argentyna), gdzie okaz przebywa. Nazwa znaczy więc "jaszczur Abla" (od greckiego "sauros" – jaszczur).
Opisany został jeden gatunek, "A. comahuensis". Jego epitet gatunkowy odnosi się do regionu Comahue w Argentynie, gdzie znaleziono szczątki. Nazwa ta została nadana przez argentyńskich paleontologów Jose Bonaparte i Fernando Novasa w 1985, którzy umieścili zwierzę w nowo stworzonej rodzinie abelizaurów.
Klasyfikacja.
Odkrytych zostało już wiele innych abelizaurów, w tym kompletne szkielety aukazaura, karnotaura i mażungazaura.
Niektórzy naukowcy uważają abelizaura za bazalnego przedstawiciela tej grupy, na zewnątrz podrodziny karnotaurów. Inni są mniej pewni jego pozycji. Abelizaury dzieliły pewne cechy czaszki z karcharodontozaurami, a skoro abelizaur znany jest jedynie z czaszki, przyszłość może pokazać, że był on w rzeczywistości jednym z karcharodontozaurów. Nie uważa się tego jednak za prawdopodobne.
Skamieniałości.
Jedna jedyna znaleziona czaszka abelizaura jest niekompletna, zwłaszcza po prawej stronie. Brakuje większości podniebienia. Mierzy około 85 cm długości. Ponieważ nie występują żadne grzebienie kostne ani rogi, znajdywany u innych abelizaurów, np. u karnotaura, chropowate krawędzie pyska i obszar ponad oczami mogły wspierać pewien rodzaj grzebienia zbudowanego z keratyny, która nie ulega fosylizacji. Poza tym występują duże otwory, redukujące masę czaszki.
Dyskusyjny wiek.
Abelizaur to jeden z wielu dinozaurów odkrytych w Patagonii. Pierwotnie opisany został jako pochodzący z Formacji Allen, ale kolejne badania doprowadziły do wniosku, że należał on raczej do Formacji Anacleto w prowincji Rio Negro (Argentyna). Jest to formacja geologiczna Ameryki Południowej datowana na wczesny kampan w późnej kredzie, od 83 do 80 milionów lat temu.

</doc>
<doc id="830155" url="https://pl.wikipedia.org/wiki?curid=830155" title="National Gallery of Art">
National Gallery of Art

Narodowa Galeria Sztuki () – galeria sztuki założona w 1937 w Waszyngtonie przez Kongres Stanów Zjednoczonych w oparciu o zbiory sztuki Andrew Mellona.
Jej zbiory opierają się na dziełach przekazanych przez prywatnych kolekcjonerów. Do najważniejszych artystów, których obrazy można tam znaleźć, należą: Albrecht Dürer, El Greco, Édouard Manet, Jan Vermeer.
Historia.
Pomysłodawcą tej galerii był amerykański kolekcjoner, Andrew Mellon, który od początku lat 20. zbierał dzieła, które mogłyby zasilić Narodową Galerię. Po jego śmierci temat ten podjął Kongres, który zatwierdził wystawienie budynku w stołecznym parku National Mall. Architektem, któremu powierzono przygotowanie projektu był popularny ówcześnie John Russell Pope. Zatwierdził go sam prezydent Franklin Delano Roosevelt. Projekt ten zachęcił do upubliczniania swoich kolekcji wielu innych mecenasów.
Drugi z budynków, wschodni, powstał w latach 70. XX wieku, zaprojektował go Ieoh Ming Pei. Został ukończony w 1978 roku, w ceremonii otwarcia uczestniczył Jimmy Carter. Znajduje się w nim ekspozycja sztuki współczesnej: obrazów, rzeźb i rysunków, a także centra badawcze i biura.
Ostatnią częścią inwestycji jest "National Gallery of Art Sculpture Garden" ("Ogród Rzeźb"), w którym znaleźć można należącą do muzeum kolekcję prac współczesnych rzeźbiarzy.

</doc>
<doc id="830161" url="https://pl.wikipedia.org/wiki?curid=830161" title="Wroniec (roślina)">
Wroniec (roślina)

 
Wroniec ("Huperzia" Bernh.) – rodzaj roślin należący do rodziny widłakowatych. W wąskim ujęciu (w systemie PPG I z 2016) obejmuje 25 gatunków (w niektórych ujęciach liczba gatunków zmniejszana jest do 10–15). Są to rośliny naziemne, czasem też naskalne, rosnące w strefie klimatu umiarkowanego i arktycznego oraz w górach w strefie międzyzwrotnikowej. Zasiedlają zwykle lasy i siedliska w strefie alpejskiej. We florze Polski występuje tylko jeden gatunek – wroniec widlasty "Huperzia selago".
Nazwa naukowa rodzaju nadana została dla upamiętnienia niemieckiego ogrodnika, specjalizującego się w hodowli paprotników – Johanna Petera Huperza.
Biologia.
Rośliny o długim cyklu życiowym (samo kiełkowanie zarodników trwa od 3 do 5 lat), rozmnażające się przemiennie wegetatywnie i generatywnie w trakcie sezonu wegetacyjnego. Rozmnażanie wegetatywne następuje za pomocą bulwek, mających zdolność do natychmiastowego rozwoju zaraz po oderwaniu od rośliny macierzystej. Produkcja bulwek obserwowana jest intensywnie u roślin z populacji występujących na obszarach górskich, podczas gdy w populacjach niżowych wytwarzanie bulwek jest względnie rzadkie.
Systematyka.
"Plananthus" P. de Beauv. ex Mirbel in Lam. et Mirbel, "Selago" Schur, "Urostachys" Herter
W systemie PPG I z 2016 jest to jeden z trzech rodzajów z podrodziny "Huperzioideae" z rodziny widłakowatych. W obrębie podrodziny jest to takson siostrzany dla rodzaju "Phylloglossum", wraz z którym z kolei tworzy grupę siostrzaną dla rodzaju "Phlegmariurus". Taka relacja oznacza, że nieuprawniony jest podział w tej podrodzinie na szeroko ujmowany rodzaj "Huperzia" i monotypowy "Phylloglossum" – poprawne jest albo łączenie wszystkich taksonów z podrodziny w jeden rodzaj "Huperzia" "sensu lato", albo podział na trzy rodzaje, co jest współcześnie preferowane. W szerokim ujęciu rodzaju, obejmujących wszystkie gatunki podrodziny "Huperzioideae" z wyjątkiem wyraźnie odmiennego "Phylloglossum drummondii", obejmuje on 300–400 gatunków, ale ma charakter parafiletyczny.
W "Species Plantarum" (1753) Karola Linneusza wszystkie znane wówczas widłaki zaliczone zostały do jednego rodzaju – widłak "Lycopodium". W latach 1800-1806 Johann Jakob Bernhardi zaproponował wyodrębnienie rodzaju "Huperzia", ale w XIX wieku jego wyróżnianie nie było powszechne. W 1887 John Gilbert Baker zaklasyfikował rośliny tu zaliczane do jednego z czterech podrodzajów "Lycopodium" – subgen. "Selago". Ernst Georg Pritzel w 1900 wyróżnił grupujący je podrodzaj pod nazwą "Urostachya". W 1909 Wilhelm Gustav Franz Herter zmienił jego nazwę na "Urostachys", a w 1923 podniósł ten takson do rangi rodzaju "Urostachys". Wciąż jednak bardziej powszechne było szerokie ujmowanie rodzaju "Lycopodium". W 1944 Werner Rothmaler nie tylko uznał za celowe wyodrębnienie rodzaju "Urostachys", ale wskazując na znaczące różnice względem pozostałych widłaków zaproponował wyodrębnienie tego rodzaju w monotypową rodzinę "Urostachyaceae". W 1962 ten sam autor zmienił nazwę rodziny na "Huperziaceae", a dla rodzaju wrócił do nazwy "Huperzia". O ile koncept osobnej rodziny w połowie XX wieku i później nie został szerzej przyjęty, o tyle akceptowano wówczas już dość powszechnie odrębność rodzaju "Huperzia". W 1964 Josef Holub wyłączył część jego gatunków w osobny rodzaj "Phlegmariurus", z którego sam jednak zrezygnował łącząc je ponownie pod nazwą "Huperzia" w 1985. W kolejnych latach w różnych ujęciach rodzaje te były łączone lub rozdzielane. Badania molekularne i uwzględnienie relacji z "Phylloglossum" zaowocowało przyjęciem klasyfikacji obejmującej te trzy rodzaje, łączone w ramach podrodziny "Huperzioideae".
Zastosowanie.
Wroniec widlasty stosowany jest jako lek wymiotny. "Huperzia serrata" wykorzystywany był eksperymentalnie w terapii choroby Alzheimera.

</doc>
<doc id="830177" url="https://pl.wikipedia.org/wiki?curid=830177" title="Fatalne jaja">
Fatalne jaja

Fatalne jaja (ros. "Роковые яйца") – opowiadanie Michaiła Bułhakowa. Autor ukończył je w październiku 1924, a cztery miesiące później ukazało się ono w almanachu wydawnictwa Niedra.
Wkrótce potem zostało wydane w Polsce w przekładzie Edmunda Jezierskiego (w tomie mieści się jeszcze opowiadanie "Diaboliada"). Później powstało też tłumaczenie Ireny Lewandowskiej i Witolda Dąbrowskiego. Opowiadanie wydrukowano m.in. w miesięczniku „Literatura na Świecie”, nr 9/1981 s. 5-106.
Jest to utwór science fiction będący także parodią powieści katastroficznej. Uczony odkrywa promienie wzmagające wielokrotnie aktywność, agresywność i rozmiary organizmów żywych. Wskutek pomyłki dochodzi do rozmnożenia groźnych egzotycznych gadów. Utwór jest także satyrą na sytuację w Związku Radzieckim po rewolucji.
Pod tym tytułem funkcjonuje też zbiór 3 opowiadań Bułhakowa: "Fatalne jaja", "Szkarłatna wyspa" (nawiązanie do jednej z powieści Juliusza Verne’a) i "Przygody Cziczikowa".

</doc>
<doc id="830178" url="https://pl.wikipedia.org/wiki?curid=830178" title="Jezioro Raduńskie Dolne">
Jezioro Raduńskie Dolne

Jezioro Raduńskie Dolne (kszb. "Jezoro Reduńsczé Dólné") – przepływowe jezioro rynnowe na Pojezierzu Kaszubskim w powiecie kartuskim (województwo pomorskie). 
Opis.
Jezioro znajduje się w najatrakcyjniejszej krajobrazowo części Kaszubski Park Krajobrazowy zwanej Szwajcarią Kaszubską. Do momentu powstania sztucznej zapory w Łączynie stanowiło jedną całość wespół z jeziorem Raduńskim Górnym pod nazwą "Jezioro Raduńskie (niem. "Radaunen-See")". Na całej długości rynny jeziora przepływa rzeka Radunia stanowiąc element szlaku wodnego Kółko Raduńskie. Nad wysokimi brzegami jeziora (dochodzącymi do 35 metrów nad poziom jeziora znajdują się ośrodki wypoczynkowe i domki letniskowe. Na północnowschodnim krańcu, w Chmielonku wypływa z jeziora Radunia przechodząc w rynnę jeziora Kłodno. W pobliżu sztucznego przesmyku Bramy Kaszubskiej, dzielącego oba jeziora Raduńskie znajduje się stacja limnologiczna Uniwersytetu Gdańskiego, zaś koroną zapory przebiega trasa drogi wojewódzkiej nr 228.
Przed 1920 jezioro nosiło nazwę niemiecką "Niederer Radaunen-See".

</doc>
<doc id="830179" url="https://pl.wikipedia.org/wiki?curid=830179" title="Big Boy">
Big Boy



</doc>
<doc id="830180" url="https://pl.wikipedia.org/wiki?curid=830180" title="Płyta drukowa">
Płyta drukowa



</doc>
<doc id="830181" url="https://pl.wikipedia.org/wiki?curid=830181" title="Agnieszka z Aislingen">
Agnieszka z Aislingen

Agnieszka z Aislingen (ur. XV w. w Aislingen, zm. prawdopodobnie 21 stycznia 1504 w Rebdorf w Niemczech) – święta Kościoła katolickiego, pustelnica.
Była rekluzą w klasztorze augustianek w okolicach Rebdorf. Prowadziła życie modlitwy i wyrzeczenia, stała się najsłynniejszą rekluzą w Bawarii. Jest patronką Bawarii, Aislingen i Eichstätt w Niemczech.
Jej dniem w kalendarzu katolickim jest 21 stycznia.

</doc>
<doc id="830182" url="https://pl.wikipedia.org/wiki?curid=830182" title="O psie, który jeździł koleją">
O psie, który jeździł koleją

O psie, który jeździł koleją – opowiadanie dla dzieci autorstwa Romana Pisarskiego traktujące o losach psa o imieniu Lampo.
Opis fabuły.
Akcja utworu dzieje się we Włoszech. Pewien zawiadowca znajduje na stacji kolejowej kundelka, przygarnia go i nazywa Lampo (wł. "Błyskawica"). Zawiadowca, mający troje dzieci (Gina, Roberto i Adele) mieszka w mieście Piombino, a pracuje w miasteczku Marittima. Lampo cały dzień spędzał na stacji, a wieczorem wracał z zawiadowcą do jego rodzinnego domu na kolację.Pies kilkakrotnie uciekał od swojego nowego właściciela. W czasie pierwszej wycieczki psa wszyscy martwili się, że Lampo już nigdy nie wróci, ale ich przypuszczenia nie sprawdziły się. Pewnego razu na stację kolejową przybył dziennikarz i kilka dni później w gazecie ukazało się zdjęcie kundelka wraz z opowiadaniami o jego przygodach i "podróżach" pociągiem. Zawiadowca i kolejarze szybko przyzwyczaili się do ucieczek psa. Podczas jednej z nich, gdy Lampo wyruszył do pewnego miasteczka, przytrzasnęły go drzwi pociągu. Jeden z pasażerów pociągnął więc za hamulec, by zatrzymać pociąg i uwolnić psa. Podczas zamieszania, które powstało w pociągu, Lampo wyskoczył i ukrył się w krzakach. Przypadkowo znalazła go jadąca na osiołku starsza pani i zabrała ze sobą. Pies został u niej przez całą zimę i sam wrócił do domu. Okazało się jednak, że naczelnik stacji kazał zawiadowcy pozbyć się psa. Zawiadowca wysłał więc Lampo do swojego wuja na Sycylię, ale i stamtąd pies uciekł, by wrócić na stację w Marittimie.
Któregoś dnia mała Adele bawiła się na torach, gdy pies zauważył nadjeżdżający pociąg. Kilka osób rzuciło się w jej kierunku, by ją uratować, ale to Lampo dobiegł pierwszy i zepchnął dziewczynkę z torów, jednak sam przy tym zginął.
Pies Lampo.
Mieszaniec Lampo żył naprawdę w latach 50. XX wieku. Samodzielnie podróżował pociągami, przez co stał się najczęściej opisywanym i fotografowanym psem tamtych czasów.
W 1961 zginął potrącony przez pociąg i został pochowany pod akacją rosnącą przy stacji, a rok później postawiono mu pomnik.

</doc>
<doc id="830183" url="https://pl.wikipedia.org/wiki?curid=830183" title="CSS Hunley">
CSS Hunley



</doc>
<doc id="830187" url="https://pl.wikipedia.org/wiki?curid=830187" title="Pan (czytnik news)">
Pan (czytnik news)

 
Pan – czytnik grup dyskusyjnych, udostępniany na licencji GPL
Pan to czytnik Usenet obsługujący zarówno wiadomości tekstowe jak i binarne. Pozwala na pracę w trybach off-line i on-line.
Ponadto: scoring, killfiles, yEnc, NZB, jak i obsługę wielu serwerów. Działa w systemach Linux, Unix, Mac OS X oraz Windows,
W roku 2006 został napisany i zaprojektowany od nowa, co przyczyniło się do zmniejszenia (ok 85%) zapotrzebowania na pamięć RAM oraz do zdecydowanego przyspieszenia prędkości działania.
Według portalu TechRadar, dużą zaletą czytnika był system scoringowy, pozwalający na automatyczną ocenę wątków na podstawie zadanych kryteriów dotyczących atrybutów postów.

</doc>
<doc id="830188" url="https://pl.wikipedia.org/wiki?curid=830188" title="Gildardo Gómez">
Gildardo Gómez

Gildardo Biderman Gómez (ur. 13 października 1963 w Medellín) – kolumbijski piłkarz grający na pozycji lewego obrońcy.
Życiorys.
Gildardo Gómez ma w swojej karierze występy w dwóch klubach z rodzinnego miasta: Independiente Medellín oraz Atlético Nacional, a także stołecznym Millonarios FC. Większe sukcesy osiągał z Atletico Nacional, z którym to w 1989 roku sięgnął po Copa Libertadores. Wystąpił w obu finałowych meczach z Olimpią Asuncion. W drugim z nich doszło do serii rzutów karnych z powodu równej ilości bramek strzelonych przez obie drużyny (w pierwszym meczu 2:0 dla Olimpii, a w rewanżu 2:0 dla Atletico Nacional) i jednego z nich nie wykorzystał właśnie Gómez, jednak klub z Medellín ostatecznie wygrał serię 5:4. Z Millonarios jedyny m sukcesem było wywalczenie mistrzostwa Kolumbii w 1987 roku.
W reprezentacji Kolumbii Gildardo Gómez zadebiutował 26 lipca 1984 w zremisowanym 1:1 towarzyskim meczu z reprezentacją Peru. Gdy trafił do reprezentacji miał silną konkurencję na swojej pozycji w osobie internacjonałów Leóna Villi oraz Luisa Fernando Herrery. W 1990 roku był członkiem kadry na Mistrzostwa Świata we Włoszech. Gómez był tam podstawowym zawodnikiem zespołu i zagrał we wszystkich meczach w pełnym wymiarze czasowym: z ZEA (2:0), z Jugosławią (0:1), z RFN (1:1) oraz w meczu 1/8 finału z Kamerunem (1:2 po dogrywce). Ogółem w reprezentacji Kolumbii Gómez rozegrał 22 mecze i nie zdobył gola.

</doc>
<doc id="830189" url="https://pl.wikipedia.org/wiki?curid=830189" title="Paliczki">
Paliczki

Paliczki (łac. "phalanges") − kości tworzące przednią część stopy, palców stóp i palców rąk.
W budowie palucha i kciuka występują po dwa paliczki, pozostałe palce mają ich trzy.
Rodzaje.
Rodzaje paliczków:
Budowa.
Paliczek posiada podstawę, trzon i głowę.
Paliczek dalszy (dystalny) na swym końcu dalszym ma guzowatość paliczka dalszego.

</doc>
<doc id="830190" url="https://pl.wikipedia.org/wiki?curid=830190" title="Gildardo Gomez">
Gildardo Gomez



</doc>
<doc id="830191" url="https://pl.wikipedia.org/wiki?curid=830191" title="National Mall">
National Mall

National Mall – obszar chroniony pod opieką National Park Service położony w Waszyngtonie. Oprócz terenów zielonych, znajdują się w nim takie obiekty jak muzea Smithsonian Institution czy pomniki. Należy do najbardziej znanych miejsc tego typu na świecie. 
Formalnie teren parku rozciąga się od pomnika Waszyngtona na wschód, po Kapitol Stanów Zjednoczonych. Niemniej jednak powszechnie przyjmuje się, że należą do niego także tereny wokół niego, włączając część "West Potomac Park".
Plany jego powstania sięgają założeń urbanistycznych Francuzów, powstałe około 1791 roku. Zostały one jednak zrealizowane dopiero w XX wieku, co łączyło się z przeniesieniem dworca kolejowego na "Union Station". Park był świadkiem licznych demonstracji, związanych np. z propagowaniem walki z rasizmem (1963, 1995). 
Należy do największych atrakcji turystycznych stolicy Stanów Zjednoczonych i odwiedzany jest corocznie przez dziesiątki milionów turystów. Infrastruktura nie jest przystosowana do takiej liczby odwiedzających, dlatego National Park Service w 2006 podjął inicjatywę mającą na celu lepszą konserwację parku w przyszłości (tzw. "National Mall Plan").

</doc>
<doc id="830192" url="https://pl.wikipedia.org/wiki?curid=830192" title="Traktaty lateralistów">
Traktaty lateralistów



</doc>
<doc id="830204" url="https://pl.wikipedia.org/wiki?curid=830204" title="Óscar Córdoba">
Óscar Córdoba

Óscar Eduardo Córdoba Arce (ur. 3 lutego 1970 w Cali) – kolumbijski piłkarz grający na pozycji bramkarza. Włada językiem angielskim, włoskim oraz hiszpańskim. Z kadrą narodową wystąpił na Mistrzostwach Świata 1994 oraz 1998.
Kariera piłkarska.
Kolumbia.
Jest wychowankiem zespołu z górnej półki ligi kolumbijskiej Atlético Nacional, gdzie karierę rozpoczął w 1988 roku, a na sezon 1989/1990 został sprzedany do słabszego Deportivo Cali. Następnie stał między słupkami dla Millonarios FC, Once Caldas i America Cali, z którą później zdobył mistrzostwo kraju (1997).
Argentyna.
Jedynym argentyńskim klubem piłkarskim Óscar’a był Club Atlético Boca Juniors, gdzie trafił w sezonie 1998/1999. Odniósł z nim największe sukcesy:
Europa.
Jego pierwszym europejskim zespołem było Perugia Calcio, skąd trafił do Beşiktaş JK. Z "Czarnych Orłów" został sprzedany do innej tureckiej drużyny Antalyaspor, w której ma spędzić cztery sezony. Dotychczas w Europie nie zaliczył żadnych sukcesów. W Tureckiej Superlidze występował z innym reprezentantem Kolumbii – Faryd Mondragón.

</doc>
<doc id="830207" url="https://pl.wikipedia.org/wiki?curid=830207" title="Indywidualne Mistrzostwa Świata na Żużlu 1956">
Indywidualne Mistrzostwa Świata na Żużlu 1956

Indywidualne Mistrzostwa Świata na Żużlu 1956 - cykl turniejów żużlowych mających wyłonić najlepszych żużlowców na świecie. Tytuł wywalczył Szwed Ove Fundin.
Po raz pierwszy w eliminacjach uczestniczyli reprezentanci z Polski i Czechosłowacji.
Eliminacje skandynawsko-kontynentalne.
Skandynawia.
Kwalifikacja szwedzka.
Sztokholm (1).
Awans: 6 do kwalifikacji skandynawskiej
Målilla (2).
Awans: 6 do kwalifikacji skandynawskiej
Uwaga! Kjell Carlsson dostał od federacji SVEMO dziką kartę dla kwalifikacji kontynentalnych
Uwaga! Ove Fundin w Finale Europejskim bez potrzeby kwalifikacji
Kwalifikacja skandynawska.
Oslo (1).
Awans: 1 Zwycięzca turnieju Henry Andersen automatycznie do Finału Europejskiego (I miejsce)
Awans: 8 do Finału Skandynawskiego (II - IX) miejsce
Uwaga! Roger Steen zastąpił Allana Nilssona
Helsinki (2).
Awans: 8 do Finału Skandynawskiego
Finał Skandynawski.
Awans: 7 do Finału Europejskiego
Uwaga! Per Tage Svensson zastąpił Kaukko Jousanena. Anti Pajari zastąpił Reidara Kristoffersona
Kwalifikacje kontynentalne.
Półfinały.
Warszawa (1).
Awans: 8 do Finału Kontynentalnego
Półfinał (2).
"brak danych"
Finał Kontynentalny.
Awans: 7 do Finału Europejskiego
Uwaga! Włodzimierz Szwendrowski zastąpił swojego rodaka Janusza Sucheckiego a Eugeniusza Nazimka i Mariana Kaisera zastąpili inni uczestnicy którzy walczyli w drugim półfinale.
Finał Europejski.
Awans: 4+1 do Finału Światowego
Uwaga! Mieczysław Połukard zastąpił Andrzeja Krzesińskiego, Olle Andersson II - Kjella Carlssona. Marian Kaiser - Josefa Seidla.
Eliminacje brytyjskie.
Runda mistrzowska.
Rozgrywano 7 eliminacji na torach brytyjskich
Awans: 11+1 do Finału Światowego oraz Peter Craven jako zeszłoroczny mistrz świata.

</doc>
<doc id="830210" url="https://pl.wikipedia.org/wiki?curid=830210" title="Pomnik Waszyngtona">
Pomnik Waszyngtona

Pomnik Waszyngtona (ang. "Washington Monument") – biały obelisk znajdujący się w parku National Mall w Waszyngtonie, upamiętniający prezydenturę George’a Washingtona.
Jest zbudowany z marmuru, piaskowca i granitu. Należy do najwyższych tego typu obiektów, jego wysokość wynosi 169,3 metra. Szacuje się, że waży około 80 tysięcy ton.
Pomnik został zaprojektowany przez Roberta Millsa. Prace budowlane rozpoczęły się w 1848 roku. Widoczna wyraźnie na elewacji pomnika różnica w kolorze wynikła z 27-letniej przerwy w jego budowie spowodowanej kłopotami finansowymi i wybuchem wojny secesyjnej. Budowę ukończono dopiero 6 grudnia 1884 roku, 30 lat po śmierci architekta. Oficjalne odsłonięcie, a właściwie i jego otwarcie odbyło się 9 października 1888 roku.
Wewnątrz pomnika znajduje się winda, którą można wjechać na jego szczyt, skąd w zależności od przezroczystości powietrza rozciąga się widok nawet na ponad 60 km. Do roku 2011 pomnik był otwarty dla zwiedzających codziennie od 9 rano do 5 po południu.
W momencie ukończenia stanowił najwyższą budowlę na świecie; tytuł przejął od katedry w Kolonii, utracił go na rzecz wieży Eiffla w 1889 roku.
Wskutek silnego trzęsienia ziemi, do którego doszło we wschodniej części USA (w tym w Waszyngtonie) 23 sierpnia 2011 pomnik uległ uszkodzeniu, po którym zdecydowano zamknąć go dla zwiedzających.
Monument został ponownie udostępniony zwiedzającym 12 maja 2014 roku.

</doc>
<doc id="830211" url="https://pl.wikipedia.org/wiki?curid=830211" title="Błogosławiona Agnieszka">
Błogosławiona Agnieszka

Zobacz też: Święta Agnieszka

</doc>
<doc id="830213" url="https://pl.wikipedia.org/wiki?curid=830213" title="Ed Benedict">
Ed Benedict

Ed Benedict (ur. 23 sierpnia 1912, zm. 28 sierpnia 2006) – amerykański animator. Pracował w Hanna-Barbera, gdzie współtworzył amerykańską kreskówkę telewizyjną "Flintstonowie".
Benedict zaprojektował postacie animowane, takie jak: Miś Yogi, Pies Huckleberry, Fred Flintstone, Wilma Flintstone oraz Barney i Betty Rubble’owie.
Kariera.
Benedict wychowywał się w Los Angeles. Karierę w branży filmów animowanych rozpoczął w latach 30. w studiu Disneya, później pracował dla Universalu, a na początku lat 40. wrócił do Disneya.
W pierwszej połowie lat 50. Benedict przeniósł się do MGM, gdzie został głównym projektantem i grafikiem.
W momencie, gdy studio Hanna-Barbera eksperymentowało z nowym projektem animowanym okazało się, że żaden z pomysłów nie wydawał się jego właścicielom trafiony; wtedy zatrudnieni w studiu Benedict i Dan Gordon narysowali szkice, które przedstawiały rodzinę ubraną w prehistoryczne futra. Bohaterowie tej produkcji na co dzień używali prehistorycznych urządzeń. Kreskówka "Flintstonowie" stała się przebojem lat 60.

</doc>
<doc id="830216" url="https://pl.wikipedia.org/wiki?curid=830216" title="Pomnik Jerzego Waszyngtona">
Pomnik Jerzego Waszyngtona



</doc>
<doc id="830220" url="https://pl.wikipedia.org/wiki?curid=830220" title="Agnieszka Galand">
Agnieszka Galand

Agnès Galand ("Agnès de Jésus", "Agnès Galand de Langeac") (ur. 17 listopada 1602 w Le Puy-en-Velay; zm. 19 października 1634 w Langeac) – francuska błogosławiona Kościoła katolickiego, dominikanka, stygmatyczka.
Życiorys.
Została wychowana w religijnej atmosferze. W 1623 r. wstąpiła do klasztoru dominikanek w Langeac, gdzie następnie pełniła obowiązki mistrzyni nowicjatu i przeoryszy. Doświadczała wizji i była stygmatyczką.
Proces beatyfikacyjny.
Heroiczność jej cnót potwierdził papież Pius VII w 1808 r. Jednak beatyfikowana została dopiero przez Jana Pawła II w 1994 r.
Jej wspomnienie przypada 19 października.

</doc>
<doc id="830221" url="https://pl.wikipedia.org/wiki?curid=830221" title="PZG">
PZG



</doc>
<doc id="830224" url="https://pl.wikipedia.org/wiki?curid=830224" title="Carlos Estrada">
Carlos Estrada

Carlos Enrique Estrada (ur. 1 listopada 1961) – kolumbijski piłkarz grający na pozycji ofensywnego pomocnika lub napastnika.
Życiorys.
Estrada ma swojej karierze występy w takich klubach jak Atlético Nacional, Deportivo Cali i Millonarios FC.
W 1990 roku Estrada był członkiem reprezentacji Kolumbii na Mistrzostwach Świata we Włoszech. Zagrał we wszystkich meczach, z czego w dwóch pierwszych wchodził na boisko jako rezerwowy: z ZEA (2:0), z Jugosławią (0:1), z RFN (1:1) oraz w meczu 1/8 finału z Kamerunem (1:2 po dogrywce). Ogółem w reprezentacji Kolumbii Gómez rozegrał 12 meczów i nie zdobył gola.

</doc>
<doc id="830226" url="https://pl.wikipedia.org/wiki?curid=830226" title="Vladimir Prelog">
Vladimir Prelog

Vladimir Prelog (ur. 23 lipca 1906 w Sarajewie, zm. 7 stycznia 1998 w Zurychu) – chemik, laureat Nagrody Nobla.
Życiorys.
Urodził się w Sarajewie, znajdującym się wówczas w Cesarstwie Austro-Węgierskim, w wieku 15 lat przeniósł się do Zagrzebia. W latach 1924–1929 studiował w Pradze, tam też podjął pracę w prywatnym laboratorium syntezy chemicznej. Równocześnie prowadził badania nad alkaloidami pochodzącymi z kory kakaowca.
W 1935 powrócił do Zagrzebia, podjął tam pracę wykładowcy na uniwersytecie i kontynuował badania nad alkaloidami, zwłaszcza chininą. Badania te prowadzone we współpracy z przedsiębiorstwem farmaceutycznym Kaštel (obecnie Pliva) doprowadziły do wprowadzenia na rynek Streptazolu, pierwszego leku sulfonamidowego. W 1941 roku dokonał pierwszej syntezy adamantanu.
W 1941 roku uciekł przed wkraczającymi do Zagrzebia Niemcami do Zurychu, do którego zaprosił go Leopold Ružička. Podjął pracę na ETH Zürich, początkowo jako asystent, w 1952 uzyskał tytuł profesorski, a w 1957 został kierownikiem laboratorium w miejsce Ružički. Kontynuował badania nad związkami pochodzenia naturalnego: alkaloidami, antybiotykami i enzymami. Koncentrował się zwłaszcza na ich stereochemii.
Właśnie za badanie stereochemii molekuł organicznych w roku 1975 otrzymał, wraz z Johnem Cornforthem, Nagrodę Nobla w dziedzinie chemii.
Był jednym z twórców konwencji Cahna-Ingolda-Preloga, opisującej konfigurację absolutną izomerów optycznych na podstawie tzw. starszeństwa podstawników.
W 1959 roku przyjął obywatelstwo szwajcarskie.
W 1994 otrzymał honorowe obywatelstwo Sarajewa.
Zmarł w roku 1998 w Zurychu; w 2001 roku urna z jego prochami została przewieziona na cmentarz Mirogoj w Zagrzebiu.

</doc>
<doc id="830231" url="https://pl.wikipedia.org/wiki?curid=830231" title="Barwieniec czerwony">
Barwieniec czerwony

Barwieniec czerwony, fantom czerwony ("Hyphessobrycon sweglesi") – gatunek słodkowodnej ryby kąsaczokształtnej z rodziny kąsaczowatych (Characidae). Hodowana w akwariach.
Opis.
Pochodzenie: dorzecze Orinoko.
Rozmiary: długość 4,5 cm
Dymorfizm płciowy: Samiec jest znacznie mniejszy i ma dłuższe płetwy grzbietową i ogonową.
Zachowanie: Spokojna.
Barwieńce czerwone są rybami ławicowymi, powinny być trzymane w większych grupach (co najmniej 8 osobników). Należą do ryb delikatnych. Potrzebują kryjówek wśród roślinności i rozproszonego światła. Zalecane rośliny pływające.

</doc>
<doc id="830238" url="https://pl.wikipedia.org/wiki?curid=830238" title="Betroka">
Betroka

Betroka – miasto na Madagaskarze, w prowincji Toliara, o powierzchni 112 km² i liczbie ludności około 12 000.

</doc>
<doc id="830243" url="https://pl.wikipedia.org/wiki?curid=830243" title="Z refleksem">
Z refleksem

Z refleksem - piętnastominutowy telewizyjny program publicystyczny, nadawany był od poniedziałku do czwartku w TVP1 ok. godziny 22.30. Zastąpił inny program, o analogicznej formule, nadawany w późniejszej porze "Kwadrans po jedenastej". Prowadzącym pozostała Dorota Wysocka-Schnepf, później zmienniczką została Justyna Dobrosz, a ostatnio również Jakub Strzyczkowski. Program stanowi komentarz politycznych wydarzeń dnia, prezentowany przez zaproszonych gości: dziennikarzy, polityków lub komentatorów politycznych. Początkowo zapraszani byli dziennikarze i eksperci w liczbie trzech, jednak ostatnio program zmienił formułę na tę znaną z "Prosto w oczy" i do studia zaczęto zapraszać polityków. Program zdjęto z ramówki latem 2008 z powodu słabej oglądalności. Ponownie emitowany od marca 2010. Wśród prowadzących jest m.in. Justyna Dobrosz-Oracz, Krzysztof Ziemiec, Łukasz Warzecha, Maciej Zdziarski i Joanna Lichocka. Program od początku czerwca 2010 został zawieszony na rzecz programu "Flesz Wyborczy", także później - na czas przerwy wakacyjnej.

</doc>
<doc id="830248" url="https://pl.wikipedia.org/wiki?curid=830248" title="SEAT Córdoba">
SEAT Córdoba

SEAT Córdoba – samochód osobowy klasy aut miejskich produkowany przez hiszpańską markę SEAT w latach 1993 - 2009.
Pierwsza generacja.
SEAT Córdoba I został zaprezentowany po raz pierwszy w 1993 roku.
Cordoba pojawiła się w ofercie jako następca modelu Málaga. Platforma auta A03 posłużyła do skonstruowania m.in. Ibizy II oraz Volkswagena Polo III. W latach 1996–2003 oprócz sedana oferowano wersję coupe (SX) oraz kombi (Vario). Wersja kombi była odpowiednikiem produkowanego równolegle Volkswagena Polo Variant (kombi) i podobnie jak sedan, przeszedł w 1999 roku facelifting. Cordoby SX i Cupra występowały w odmianach 6k2 mk1 (odmiana pierwsza (1993–1996), 6k2 mk2 (odmiana druga (1996–1999) oraz 6k2 mk3 (1999–2002). Zarówno SX jak i Cupra były to wersje 2-drzwiowe.
Silniki.
Silniki Diesla.
Cupra w pierwszej odmianie Cordoby wyposażona była w silnik 2.0 o mocy maksymalnej 150 KM. Kupno używanej Cordoby z silnikiem 1.8 lub 2.0 na polskim rynku wtórnym jest niezwykle trudne, bowiem wersje te nigdy nie znalazły się w polskich salonach.
Najmocniejszą odmianą Cordoby był model Cupra. Auto występowało w drugiej fazie modelu. Napędzał ją znany silnik 1.8T konstrukcji VW o mocy 156 KM. Auto bardzo rzadko spotykane na rynku wtórnym.
Córdoba w sporcie motorowym.
W roku 1998 w cyklu rajdów mistrzostw świata pojawiła się pierwsza ewolucja Cordoby WRC. Zgodnie z regulaminem FIA auto posiadało silnik o pojemności 1995 cm³ i mocy ponad 300 KM. Auto doczekało się trzech ewolucji, z których żadna nie odniosła znaczących sukcesów na rajdowych trasach.
Druga generacja.
SEAT Córdoba II został zaprezentowany po raz pierwszy podczas Salonu samochodowego w Paryżu w 2002 roku.
Córdoba II jest ponownie wersją sedan modelu Ibiza. Samochód był produkowany od września 2002 roku. W pierwszych egzemplarzach modelu montowano cztery jednostki napędowe. Były to benzynowe silniki – 1.4 o mocy 75 KM i 2.0 dysponujący mocą 115 KM oraz dwa diesle – 1.9 SDi, który miał zaledwie 64 KM oraz mocniejszy, 100-konny 1.9 TDi. Już od października tego samego roku do gamy silników dołączyły kolejne 4 jednostki napędowe.
Produkcję Cordoby II zakończono w lutym 2009 roku bez bezpośredniego następcy. Ofertę trójbryłowego modelu w ofercie przejęło czwarte wcielenie Toledo.

</doc>
<doc id="830250" url="https://pl.wikipedia.org/wiki?curid=830250" title="Don Camillo">
Don Camillo

Don Camillo – postać literacka, występująca w serii nowel autorstwa włoskiego pisarza Giovanniego Guareschiego.
Charakterystyka postaci.
Don Camillo jest katolickim proboszczem w nieokreślonej, włoskiej parafii, położonej nad rzeką Pad. Podczas wojny walczył jako partyzant. Jest nietypowym kapłanem: angażuje się w lokalne konflikty polityczne (przewodniczy Akcji Katolickiej i należy do partii Chrześcijańskich Demokratów), często używa przemocy fizycznej, pije wino, pali toskańskie cygara. Lubi grę w karty i polowania ze swoim psem Piorem. W nowelach często prowadzi dysputy z Chrystusem z krucyfiksu, znajdującego się na ołtarzu głównym w jego kościele. Jego przyjacielem i zarazem przeciwnikiem politycznym jest komunistyczny wójt gminy, Giuseppe Bottazzi, zwany Pepponem.
Film.
W serii czarno-białych filmów, kręconych w latach 1952-1965, w roli Don Camilla występował francuski aktor Fernandel. W 1983 powstał kolorowy remake tamtych obrazów, a w rolę Don Camilla wcielił się gwiazdor włoskich westernów i komedii, Terence Hill. W filmach akcja dzieje się w gminnym miasteczku Brescello (i jego okolicy). Natomiast w opowiadaniach Guareschiego jest to anonimowa duża wieś lub miasteczko na Nizinie Padańskiej.

</doc>
<doc id="830252" url="https://pl.wikipedia.org/wiki?curid=830252" title="Pirofory">
Pirofory



</doc>
<doc id="830253" url="https://pl.wikipedia.org/wiki?curid=830253" title="Misiowie puszyści">
Misiowie puszyści



</doc>
<doc id="830254" url="https://pl.wikipedia.org/wiki?curid=830254" title="Wklęsłodruk">
Wklęsłodruk



</doc>
<doc id="830257" url="https://pl.wikipedia.org/wiki?curid=830257" title="Volunteers">
Volunteers

Volunteers – szósta płyta amerykańskiego zespołu rockowego Jefferson Airplane. Album jest ukłonem w stronę folk rocka, a większość piosenek śpiewa tym razem Grace Slick. Płyta zawiera przebój "Volunteers", który dzięki nawoływaniom: "got the revolution, got to revoltion" stał się jednym z hymnów ruchu hippisowskiego.
W 2003 album został sklasyfikowany na 370. miejscu listy 500 albumów wszech czasów magazynu Rolling Stone. 

</doc>
<doc id="830261" url="https://pl.wikipedia.org/wiki?curid=830261" title="Agnieszka Phila">
Agnieszka Phila

Agnieszka Phila, właśc. "Małgorzata Phila", taj. "อักแนส พิลา", również "Błogosławione Agnieszka Phila, Łucja Khambang i 4 towarzyszki" (ur. 1909 w Ban Nahi w prowincji Nong Khai w Tajlandii, zm. 26 grudnia 1940 w Songkhon w prowincji Mukdahan) – tajska zakonnica, męczennica chrześcijańska i błogosławiona Kościoła rzymskokatolickiego.
Urodziła się w 1909 w Ban Nahi w prowincji Nong Khai. Została ochrzczona w 1924 roku. Na chrzcie otrzymała imię Małgorzata. 7 grudnia 1924 r. wyjechała do Laosu, gdzie wstąpiła do Zgromadzenia Sióstr Miłośniczek Krzyża. Śluby zakonne złożyła 10 listopada 1927 roku. W zakonie otrzymała imię Agnieszka. W 1932 r. zaczęła uczyć w szkole misyjnej w wiosce Songkhon nad rzeką Mekong.
W latach 1940-44 Tajlandia była w stanie wojny z francuskimi Indochinami. W tym czasie wypędzono z Tajlandii zagranicznych misjonarzy, a miejscowych katolików zmuszano do wyrzeczenia się wiary. 25 grudnia 1940 r. w Songkhon miejscowa policja zebrała tamtejszych katolików i zapowiedziała im, że albo wyrzekną się wiary, albo zginą. Ponieważ Agnieszka Phila odmówiła wyrzeczenia się wiary następnego dnia została zastrzelona wraz z Łucją Khambang (zakonnicą z tego samego Zgromadzenia) i czterema innymi osobami (Agatą Phutta, Cecylią Butsi, Bibianą Khampai, Marią Phon).
Wszystkie siostry zakonne, a także katecheta, przywódca wspólnoty chrześcijańskiej w Songhon Filip Siphong Onphitak, zabity 16 grudnia 1940 w Mukdahan, zostali beatyfikowani przez Jana Pawła II 22 października 1989 roku w grupie "Siedmiu Męczenników z Tajlandii".
Wspomnienie liturgiczne bł. Agnieszki i towarzyszek obchodzone jest w ich dzienną pamiątkę śmierci.

</doc>
<doc id="830263" url="https://pl.wikipedia.org/wiki?curid=830263" title="Złocień ogrodowy">
Złocień ogrodowy



</doc>
<doc id="830264" url="https://pl.wikipedia.org/wiki?curid=830264" title="Nowa Aleksandria (album)">
Nowa Aleksandria (album)

Nowa Aleksandria – debiutancka płyta zespołu Siekiera, wydana w 1986 roku, nakładem wydawnictwa Tonpress. Kompozytorem i autorem wszystkich utworów jest Tomasz Adamski. Realizacją nagrań zajął się Włodzimierz Kowalczyk. Album nagrano w studiu na Wawrzyszewie.
5 grudnia 1985 roku Siekiera podpisała z Tonpresem umowę dotyczącą nagrania materiału na debiutancki album. Ze względu na brak czasu i ograniczenia finansowe "Nową Aleksandrię" nagrano w niecałe dwa tygodnie. Według muzyków Siekiery "Nowa Aleksandria" była autorskim projektem Tomasza Adamskiego (sam Adamski przyznał, że reszta zespołu miała pewien wkład w powstanie płyty). "Nowa Aleksandria" ukazała się na rynku pod koniec 1986 roku.
W „Magazynie Perkusista” (7–8/2018) album znalazł się na 48. miejscu w rankingu „100 polskich płyt najważniejszych dla perkusistów”.

</doc>
<doc id="830268" url="https://pl.wikipedia.org/wiki?curid=830268" title="GSM850">
GSM850



</doc>
<doc id="830271" url="https://pl.wikipedia.org/wiki?curid=830271" title="Obszar ochrony ścisłej Wyspa Kamienna">
Obszar ochrony ścisłej Wyspa Kamienna

Wyspa Kamienna – obszar ochrony ścisłej o powierzchni 0,16 ha, obejmujący małą wysepkę na jeziorze Gardno na obszarze Słowińskiego Parku Narodowego. Ochronie podlegają miejsca lęgowe kormorana czarnego i mewy srebrzystej. Najbliższe miejscowości to Rowy i Gardna Wielka.

</doc>
<doc id="830275" url="https://pl.wikipedia.org/wiki?curid=830275" title="Coming Out (film 1989)">
Coming Out (film 1989)

Coming Out – niemiecki dramat filmowy w reżyserii Heinera Carow z 1989 roku.

</doc>
<doc id="830276" url="https://pl.wikipedia.org/wiki?curid=830276" title="Intelligent Networks">
Intelligent Networks



</doc>
<doc id="830279" url="https://pl.wikipedia.org/wiki?curid=830279" title="Ewma">
Ewma



</doc>
<doc id="830280" url="https://pl.wikipedia.org/wiki?curid=830280" title="Eurowizja 2007">
Eurowizja 2007



</doc>
<doc id="830282" url="https://pl.wikipedia.org/wiki?curid=830282" title="Ascenzja">
Ascenzja

Ascenzja ("ascencja", "przesączanie pionowe") – ruch wody podziemnej w skałach wynoszący ją ku górze pod wpływem różnicy ciśnień hydrostatycznych lub ciśnienia petrostatycznego.

</doc>
<doc id="830283" url="https://pl.wikipedia.org/wiki?curid=830283" title="Rozkład z próby">
Rozkład z próby



</doc>
<doc id="830284" url="https://pl.wikipedia.org/wiki?curid=830284" title="Tab (Węgry)">
Tab (Węgry)

Tab – miasto południowo-zachodnich Węgrzech w komitacie Somogy. Jest położone 175 km na południowy zachód od Budapesztu. Ludność: 4315 mieszkańców (styczeń 2011). Jego powierzchnia wynosi 25,86 km², a gęstość zaludnienia 166,86 mieszkańców na 1 km².

</doc>
<doc id="830288" url="https://pl.wikipedia.org/wiki?curid=830288" title="Ciśnienie petrostatyczne">
Ciśnienie petrostatyczne

Ciśnienie petrostatyczne – ciśnienie wód podziemnych, głębinowych, zamkniętych szczelnie, wywołane przez ciężar wyżej leżących mas skalnych.

</doc>
<doc id="830289" url="https://pl.wikipedia.org/wiki?curid=830289" title="SEAT Toledo">
SEAT Toledo

SEAT Toledo – samochód osobowy klasy kompaktowej, potem minivan klasy kompaktowej, a na końcu klasy aut miejskich produkowany przez hiszpańską markę SEAT w latach 1991 – 2009 oraz ponownie w latach 2012 - 2018.
Pierwsza generacja.
SEAT Toledo I został po raz pierwszy zaprezentowany w 1991 roku.
Było to pierwsze auto opracowane w całości w ramach spółki Volkswagen AG. Model zbudowany został na bazie płyty podłogowej Volkswagena Golfa II, Jetta oraz Corrado. Auto zostało zaprojektowane przez włoskiego stylistę Giorgetto Giugiaro jako następca modelu Málaga. W 1995 roku auto przeszło face lifting. Zmienione zostały m.in. przednie reflektory, atrapa chłodnicy oraz spojler.
W 2003 chiński producent Chery wykupił licencję na Toledo pierwszej generacji, które produkował po kilku modernizacjach w latach 2003 - 2010 w Chinach pod nazwami Chery A11, Chery Windcloud, Chery A15, Chery A168, Chery Amulet, Chery Cowin, Chery Qiyun oraz Chery Flagcloud. Auto produkowane było także przez rosyjski TagAZ jako Vortex Corda.
Druga generacja.
SEAT Toledo II został po raz pierwszy oficjalnie zaprezentowany podczas targów motoryzacyjnych w Paryżu w 1998 roku.
Samochód został zbudowany na bazie płyty podłogowej wykorzystanej do produkcji m.in. Audi A3, Audi TT, Škody Octavii oraz Volkswagena Golfa IV. Auto również zaprojektowane zostało przez włoskiego stylistę Giorgetto Giugiaro. Deska rozdzielcza pojazdu została żywcem przeniesiona z Audi A3 I generacji. Rok później zaprezentowano wersję hatchback pojazdu o nazwie León.
Trzecia generacja.
SEAT Toledo III został zaprezentowany podczas targów motoryzacyjnych w Paryżu w 2004 roku.
Pojazd został poprzedzony zaprezentowanym w 2004 roku podczas targów motoryzacyjnych w Madrycie prototypem "Toledo Prototipo". Nadwozie pojazdu zaprojektował ówczesny projektant SEATa, Walter de'Silva. Toledo trzeciej generacji przyjęło zupełnie inną, niż w przypadku poprzedników i niespotykaną dotychczas w motoryzacji poza niszowym Renault Avantime koncepcję kompaktowego minivana ze stopniowanym tyłem w stylu nadwozia liftback. Model przez to nie posiadał bezpośredniej konkurencji. Samochód był de facto przedłużoną wersją modelu Altea, jednak w gamie producenta pełnił rolę niszową.
W marcu 2009 roku auto przeszło face lifting. Pojazd został wycofany z produkcji we wrześniu 2009 roku po niecałych 5 latach produkcji bez zaprezentowania następcy. Koncepcja połączenia liftbacka z minivanem nie została już więcej zastosowana przez SEATa, jednak pomysł na oferowanie powiększonej odmiany Altei producent wykorzystał ponownie przy okazji prezentacji modelu Altea XL.
Wyposażenie.
Standardowe wyposażenie pojazdu obejmuje m.in. system ABS i TCS, elektryczno-mechaniczne wspomaganie kierownicy, 4 poduszki powietrzne, radio CD oraz klimatyzację.
Auto opcjonalnie można było doposażyć m.in. w 8-głośnikowy system audio z odtwarzaczem CD/MP3, komputer pokładowy, tempomat, dwustrefową klimatyzację automatyczną, elektryczne sterowanie szyb, elektryczne sterowanie lusterek, system EBV, MSR, ESP, HBA, i DSR, a także skórzaną kierownicę, tapicerkę oraz lewarek zmiany biegów
Czwarta generacja.
SEAT Toledo IV został zaprezentowany podczas targów motoryzacyjnych w Paryżu w 2012 roku.
SEAT Toledo IV został zaprezentowany podczas targów motoryzacyjnych w Paryżu w 2012 roku.
Producent po 3 latach od zakończenia produkcji trzeciej generacji Toledo powrócił do tego nazewnictwa, mimo iż czwarte wcielenie Toledo nie jest bezpośrednim następcą dotychczasowego Toledo. Początkowo pojazd został zaprezentowany jako auto koncepcyjne podczas targów motoryzacyjnych w Genewie w 2012 roku. Auto jest bliźniaczą odmianą Škody Rapid, od której wyróżnia się m.in. przednimi i tylnymi reflektorami, zderzakami, atrapą chłodnicy oraz klapą bagażnika, a także kołem kierownicy i zegarami. Produkowane było w czeskiej fabryce Škoda Auto w Mladá Boleslav.
Wersje wyposażeniowe.
Standardowe wyposażenie pojazdu obejmuje m.in. 6 poduszek powietrznych, system ESP i EBA, 15-calowe felgi stalowe, zamek centralny, światła do jazdy dziennej oraz elektryczne sterowanie szyb przednich.
Opcjonalnie samochód doposażyć można m.in. w światła do jazdy dziennej wykonane w technologii LED, wielofunkcyjną kierownicę, podgrzewanie oraz elektryczne sterowanie lusterek, komputer pokładowy oraz klimatyzację, a także system nawigacji satelitarnej, podgrzewane przednie fotele, fotel kierowcy z regulacją wysokości oraz tempomat, światła przeciwmgłowe z funkcją doświetlania zakrętów, 16-calowe alufelgi, klimatyzację automatyczną oraz czujniki parkowania.
Lifting
W 2015 roku model przeszedł lifting. Zmieniono elementy wnętrza oraz dodano nowe elementy wyposażenia dodatkowego.
Największą zmianą są jednak zmodyfikowane jednostki napędowe. Wprowadzono silniki benzynowe z rodziny EA211 (m.in napędzane paskiem rozrządu zamiast wadliwego łańcucha) czterocylindrowe 1.2 TSI (1197cm3, 90KM, 110KM) oraz czterocylindrowe 1.4 TSI (1395cm3, 125KM). 
W 2017 ponownie zmieniono silniki benzynowe i wprowadzono jednostki trzycylindrowe 1.0 TSI (999cm3, 95 i 110KM).

</doc>
<doc id="830294" url="https://pl.wikipedia.org/wiki?curid=830294" title="Środek płatniczy">
Środek płatniczy

Środek płatniczy – banknoty i monety nominowane w określonej walucie, które są używane i powszechnie akceptowane przy dokonywaniu płatności na terenie danego państwa.
Współcześnie emitentem prawnych środków płatniczych jest bank centralny.

</doc>
<doc id="830297" url="https://pl.wikipedia.org/wiki?curid=830297" title="Kolekcjonowanie">
Kolekcjonowanie



</doc>
<doc id="830303" url="https://pl.wikipedia.org/wiki?curid=830303" title="Bitwa pod Frankenhausen">
Bitwa pod Frankenhausen

Bitwa pod Frankenhausen (niem. "Schlacht bei Frankenhausen") – decydująca bitwa w czasie wojny chłopskiej w Niemczech, która odbyła się 15 maja 1525 w pobliżu Frankenhausen w Turyngii. 
Powstańcy – słabo uzbrojeni turyngeńscy chłopi – pod przywództwem radykalnego teologa, czołowego działacza anabaptyzmu, Thomasa Müntzera, zostali pokonani przez wojska księcia Saksonii Jerzego Brodatego i landgrafa Hesji Filipa Wielkodusznego. W czasie bitwy zginęło około 6 tysięcy powstańców, a z około 600 wziętych do niewoli 300 ukarano śmiercią już 16 maja przed ratuszem we Frankenhausen. Sam Müntzer, za którego głowę wyznaczono nagrodę, został ujęty, następnie torturowany w celu wydobycia obciążających zeznań i ścięty 27 maja 1525 w Mühlhausen.
Upamiętnienie bitwy.
Literacki obraz bitwy znajduje się w powieści "Q. Taniec śmierci" autorstwa Luthera Blissetta.
W Bad Frankenhausen/Kyffhäuser w 1989 otwarto muzeum Panorama Museum, poświęcone Thomasowi Müntzerowi i wojnie chłopskiej w Niemczech mieszczące panoramę bitwy, namalowaną przez Wernera Tübkego. 

</doc>
<doc id="830326" url="https://pl.wikipedia.org/wiki?curid=830326" title="SEAT Cordoba">
SEAT Cordoba



</doc>
<doc id="830329" url="https://pl.wikipedia.org/wiki?curid=830329" title="Synagoga Szlamy Lebentala w Łodzi">
Synagoga Szlamy Lebentala w Łodzi



</doc>
<doc id="830334" url="https://pl.wikipedia.org/wiki?curid=830334" title="Synagoga Szlamy Lebentala w Łodzi (pl. Kościelny 8)">
Synagoga Szlamy Lebentala w Łodzi (pl. Kościelny 8)

Synagoga Szlamy Lebentala w Łodzi – prywatny dom modlitwy znajdujący się w Łodzi przy placu Kościelnym 8.
Synagoga została zbudowana około 1900 roku z inicjatywy Szlamy Lebentala. Podczas II wojny światowej hitlerowcy zdewastowali synagogę.

</doc>
<doc id="830336" url="https://pl.wikipedia.org/wiki?curid=830336" title="John Cornforth">
John Cornforth

Sir John Warcup Cornforth (ur. 7 września 1917 w Sydney, zm. 8 grudnia 2013 w Susseksie) − australijski chemik, laureat Nagrody Nobla.
Życiorys.
Był drugim z czworga dzieci Johna Williama Cornfortha, nauczyciela urodzonego w Anglii oraz Hildy Eipper, pielęgniarki, wnuczki niemieckiego misjonarza, który osiadł w Nowej Południowej Walii. Dzieciństwo spędził częściowo w Sydney, a częściowo w Armidale. Kiedy miał dziesięć lat zaczął wykazywać objawy utraty słuchu na skutek otosklerozy. Jako nastolatek ogłuchł całkowicie. Uczęszczał wówczas do Sydney Boys High School, nauczyciel tej szkoły zasugerował mu zajęcie się chemią, jako dziedziną, w której głuchota będzie ograniczała go w niewielkim stopniu.
Podjął studia chemiczne na Uniwersytet w Sydney, nie mogąc w pełni uczestniczyć w wykładach, spędzał wiele czasu w laboratorium chemii organicznej. Uczył się z głównie z książek oraz oryginalnej literatury naukowej, równocześnie opanowując język niemiecki. Nauczył się również samodzielnie przygotowywać szklany sprzęt laboratoryjny, znakując wytworzone przez siebie naczynia grecką literą Kappa (z tego powodu "Kappa" stało się jego przezwiskiem). W pracowni szklarskiej poznał Ritę Harradence, również studentkę chemii, która poprosiła go o naprawienie kolby, którą potłukła. 
Ukończył studia w 1937. W 1939 uzyskał stypendium Wystawy 1851, pozwalające mu na wyjazd na studia do Wielkiej Brytanii. Drugie stypendium w tym roku, uzyskała Rita Harradence. Oboje zdecydowali się na wyjazd na Uniwersytet Oksfordzki i pracę z zespole Roberta Robinsona, zajmującym się syntezą steroidów. W czasie II wojny światowej cały zespół włączył się w istotny z militarnego punktu widzenia, program badań nad peniciliną. W 1941 John Warcup Cornforth ożenił się z Ritą Harradence. W tym samym roku obydwoje uzyskali stopień doktora. 
W 1946 John Cornforth rozpoczął pracę w National Institute for Medical Research, mieszczącym się początkowo w Hampstead, a następnie w Mill Hill. Tam powrócił do badań nad steroidami. W 1951 opracował, równocześnie z Robertem Woodwardem, pierwszą syntezę totalną steroidów niearomatycznych. W tym czasie nawiązał współpracę z biochemikiem George'em Popjákiem, który pracował nad biosyntezą cholesterolu. 
Od 1961 pracował na Uniwersytecie Sussex w Wielkiej Brytanii. W 1962 wraz z George'em Popjákiem rozpoczął pracę w Laboratorium Enzymologii Chemicznej, założonej i prowadzonej przez Victora Rothschilda jednostce badawczej firmy Royal Dutch Shell. Prace Cornfortha opierały się na użyciu materiałów znakowanych izotopem węgla C-14, do określania pochodzenia poszczególnych atomów węgla przy przejściu ze skwalenu do cholesterolu. 
W 1975 powrócił na Uniwersytet Sussex. W tym samym roku otrzymał, wraz z Vladimirem Prelogiem, Nagrodę Nobla w dziedzinie chemii za prace nad stereochemią reakcji katalizowanych przez enzymy. W tym samym roku został wybrany "Australijczykiem Roku". W 1977 otrzymał brytyjski tytuł szlachecki. 1982 roku przeszedł na emeryturę, ale pozostał aktywny naukowo. Laureat Medalu Copleya.
Z Ritą Harradence mieli troje dzieci: córki Philippę i Brendę oraz syna Johna.

</doc>
<doc id="830341" url="https://pl.wikipedia.org/wiki?curid=830341" title="Klementyna Orleańska">
Klementyna Orleańska

Maria Klementyna Leopoldyna Karolina Klotylda Orleańska, później znana jako Klementyna Sachsen-Coburg-Gotha lub Klementyna Medycejska (ur. 3 czerwca 1817 w Neuilly-sur-Seine, zm. 16 lutego 1907 w Wiedniu) – księżniczka francuska, księżna Saksonii.
Urodziła się jako czwarta córka Ludwika Filipa I, króla Francuzów z dynastii orleańskiej, i jego żony Marii Amelii, księżniczki Obojga Sycylii. Miała 9 rodzeństwa. Do czasu akcesji jej ojca na tron znana była jako Mademoiselle de Beaujolais, potem otrzymała tytuł księżniczki francuskiej.
W 1836 pojawiły się plotki, że Klementyna poślubi swojego brata ciotecznego – owdowiałego Ferdynanda II, króla Obojga Sycylii. Ostatecznie Leopold I Koburg, król Belgii, przeforsował kandydaturę księcia Augusta Koburga-Koháry. Kontrakt małżeński, 24 lutego 1843 w Wiedniu, podpisali ambasador Francji – Charles Joseph, hrabia Flahaut (reprezentujący Klementynę) i ambasador Belgii – Baron O’Sullivan (reprezentujący Augusta). Ślub miał miejsce 20 kwietnia 1843 w Château de Saint-Cloud. August i Klementyna doczekali się 5 dzieci:
Dalsze życie.
Rewolucja czerwcowa w 1848 zakończyła rządy ojca Klementyny we Francji. Klementyna i jej rodzina musieli opuścić ojczyznę. Klementyna i August, po upewnieniu się, że ich dzieci są bezpieczne z dala od Paryża, pociągiem udali się do Wersalu, stamtąd do Coburga i wreszcie do Wiednia. August był oficerem w armii austro-węgierskiej. Klementyna potem starała się odzyskać majątek należący do jej przodków i publicznie odmówiła przyjęcia 200 tysięcy franków, które w zamian zaproponował jej cesarz Napoleon III Bonaparte.
Kiedy Klementyna zrozumiała, że nigdy nie będzie królową, wszystkie swoje wysiłki poświęciła zapewnieniu tronu swojemu najmłodszemu i najukochańszemu synowi – Ferdynandowi. Od najmłodszych lat wpajała mu, że jest nie tylko bezpośrednim potomkiem króla Ludwika Filipa I, ale również Króla Słońce i korona mu się należy – nie ważne jakiego kraju. W 1887 to dzięki staraniom Klementyny, Ferdynand został wybrany księciem Bułgarii. Po pierwszym sukcesie, Klementyna skupiła się na przekształceniu tytułu syna z księcia na króla i zapewnieniu mu uznania innych władców m.in. cesarza Wilhelma II i suwerena Bułgarii – sułtana Abdülhamida II. Znalazła również czas na zaprojektowanie bułgarskiej korony królewskiej, którą w 1908 koronowano Ferdynanda, i szukanie dla syna odpowiedniej żony.
Klementyna chciała ożenić Ferdynanda z jego kuzynką – księżniczką Heleną Orleańską, córką Filipa, hrabiego Paryża, ale do ślubu nie doszło. W 1893 Ferdynand ożenił się z Marią Luizą Parmeńską. W lutym 1896 Klementyna miała podobno zerwać stosunki z synem, ponieważ ten zdecydował się ochrzcić swojego syna Borysa w obrządku prawosławnym, ale w 1899, po śmierci synowej, Klementyna stała się odpowiedzialna za edukację wnuka.
Pod koniec życia Klementyna prawie ogłuchła, ale do ostatnich dni jej wpływ na syna był tak olbrzymi, że zaczęto przewidywać jej upadek. Zdecydowanie przyczyniła się do umocnienia pozycji monarchii w Bułgarii. Zmarła w Wiedniu, w wieku 89 lat. Została pochowana w Coburgu, a na grobie umieszczono inskrypcję: "Córka króla, sama nie była królową, jednak została matką króla".
Klementyna przyjaźniła się z królową Wiktorią i kiedy tylko Wiktoria odwiedzała rodzinę w Niemczech, panie jadły razem lunch.

</doc>
<doc id="830344" url="https://pl.wikipedia.org/wiki?curid=830344" title="GUN">
GUN



</doc>
<doc id="830346" url="https://pl.wikipedia.org/wiki?curid=830346" title="Henk Vos">
Henk Vos

Henk Vos (ur. 5 czerwca 1968 w Wouw) – holenderski piłkarz grający na pozycji napastnika.
Kariera piłkarska.
Urodził się w Wouw i grę w futbol zaczynał w miejscowym klubie piłkarskim Cluzona, gdzie występował na poziomie seniorskim. Henk Vos karierę zawodową rozgrywał w państwach takich jak Holandia, Belgia oraz Francja.
Jego pierwszym profesjonalnym zespołem był RBC Roosendaal, którego jest wychowankiem. Zadebiutował tam 3 października 1984 w meczu przeciwko SC Heerenveen (2:2). Kolejnymi klubami w karierze Henka były PSV Eindhoven, Willem II Tilburg, FC Eindhoven, Germinal Beerschot, Standard Liège, FC Metz, FC Sochaux-Montbéliard oraz Feyenoord. Z tym ostatnim zdobył mistrzostwo oraz Puchar Holandii, grał również w Lidze Mistrzów, po czym zgłosił się po nie fiński zespół FC Jazz Pori, ale nie został sprzedany do Skandynawii.
Od roku 1999, kiedy został kupiony przez FC Den Bosch prezentował równą formę, czego dowodem mogły być regularnie rozgrywane mecze w podstawowej jedenastce w przyszłych klubach. Następnie dwa sezony spędził w belgijskich zespołach: Germinal Beerschot oraz Racing Mechelen. Po grze Belgii grywał w ojczystych klubach, wrócił do Holandii do macierzystego klubu, w którym chce skończyć karierę.

</doc>
<doc id="830349" url="https://pl.wikipedia.org/wiki?curid=830349" title="Synagoga Majera Palucha w Łodzi (ul. Krótka 6)">
Synagoga Majera Palucha w Łodzi (ul. Krótka 6)

Synagoga Majera Palucha w Łodzi – prywatny dom modlitwy znajdujący się w Łodzi przy ulicy Krótkiej 6.
Synagoga została zbudowana w 1896 roku z inicjatywy Majera Palucha. Mogła ona pomieścić 30 osób. Podczas II wojny światowej hitlerowcy zdewastowali synagogę.

</doc>
<doc id="830352" url="https://pl.wikipedia.org/wiki?curid=830352" title="Działy (Stępień)">
Działy (Stępień)

Działy (niem. "Albertshof") – kolonia wsi Stępień w Polsce, położona w województwie warmińsko-mazurskim, w powiecie braniewskim, w gminie Braniewo, przy drodze wojewódzkiej nr 504.
W latach 1975–1998 kolonia administracyjnie należała do województwa elbląskiego.

</doc>
<doc id="830353" url="https://pl.wikipedia.org/wiki?curid=830353" title="Synagoga Majera Palucha w Łodzi (ul. Krótka 12)">
Synagoga Majera Palucha w Łodzi (ul. Krótka 12)

Synagoga Majera Palucha w Łodzi – prywatny dom modlitwy znajdujący się w Łodzi przy ulicy Krótkiej 12.
Synagoga została zbudowana w 1904 roku z inicjatywy Majera Palucha. Mogła ona pomieścić 55 osób. W 1908 roku synagoga została przeniesiona do nowego lokalu przy ulicy Piotrkowskiej 92.

</doc>
<doc id="830356" url="https://pl.wikipedia.org/wiki?curid=830356" title="Synagoga Chaskiela Walmana w Łodzi">
Synagoga Chaskiela Walmana w Łodzi

Synagoga Chaskiela Walmana w Łodzi – prywatny dom modlitwy znajdujący się w Łodzi przy ulicy Krótkiej 12.
Synagoga została zbudowana w 1909 roku z inicjatywy Chaskiela Walmana. Mogła ona pomieścić 30 osób. Podczas II wojny światowej hitlerowcy zdewastowali synagogę.

</doc>
<doc id="830361" url="https://pl.wikipedia.org/wiki?curid=830361" title="Synagoga Lichtenberga w Łodzi">
Synagoga Lichtenberga w Łodzi

Synagoga Lichtenberga w Łodzi – prywatny dom modlitwy znajdujący się w Łodzi przy ulicy Mikołajewskiej 9.
Synagoga została zbudowana w około 1903 roku z inicjatywy Lichtenberga. Mogła ona pomieścić 30 osób. Podczas II wojny światowej Niemcy zdewastowali synagogę.

</doc>
<doc id="830362" url="https://pl.wikipedia.org/wiki?curid=830362" title="Elżbiecin (województwo warmińsko-mazurskie)">
Elżbiecin (województwo warmińsko-mazurskie)

Elżbiecin ("PGR Rusy") – nieoficjalna nazwa części wsi Rusy w Polsce położona w województwie warmińsko-mazurskim, w powiecie braniewskim, w gminie Braniewo.
W latach 1975–1998 miejscowość administracyjnie należała do województwa elbląskiego.
W miejscowości działało Państwowe Gospodarstwo Rolne.
Inne miejscowości o nazwie Elżbiecin: Elżbiecin

</doc>
<doc id="830363" url="https://pl.wikipedia.org/wiki?curid=830363" title="Maria Luiza Burbon-Parmeńska">
Maria Luiza Burbon-Parmeńska

Maria Ludwika "Pia Teresa Anna Ferdynanda Franciszka Antonina Małgorzata Józefina Karolina Bianka Łucja Apolonia" Burbon-Parmeńska, wł. "Maria Luisa Pia Teresa Anna Ferdinanda Francesca Antonietta Margherita Giuseppina Carolina Bianca Lucia Appollonia di Borbone-Parma" (ur. 17 stycznia 1870 w Rzymie, zm. 31 stycznia 1899 w Sofii) – od 1893 księżna Bułgarii jako żona Ferdynanda.
Życiorys.
Urodziła się jako najstarsze dziecko Roberta (1848–1907), księcia Parmy i jego żony Marii Pii (1849–1882). Miała jedenaścioro rodzeństwa, sześć sióstr: Ludwikę Marię (1872–1943), Marię Immacualtę (1874–1914), Marię Teresę (1876–1959), Marię Pię (1877–1915) i Beatrycze (1879–1946), Marię Anastazję (1881), oraz pięciu braci: Ferdynanda (1871), Henryka Alberta (1873–1939), Józefa Piotra (1875–1950), Eliasza Roberta (1880–1959) i Augusta (1882). Sześcioro spośród nich było upośledzonych intelektualnie. Wraz z przyjściem na świat najmłodszego z braci zmarła matka Marii Ludwiki. Jej ojciec ożenił się powtórnie z Marią Antoniną Braganza (1862–1959). Z tego małżeństwa pochodziło kolejne dwanaścioro przyrodniego rodzeństwa, siostry: Maria Adelajda (1885–1959), Franciszka (1890–1978), Zyta Maria (1892–1989), Maria Antonina (1895–1937), Izabela (1898–1984), Henryka (1903–1987), oraz bracia: Sykstus Ferdynand (1886–1934), Franciszek Ksawery (1889–1977), Feliks Wincenty (1893–1970), Renat Karol (1894–1962), Ludwik Karol (1899–1967) i Kajetan Józef (1905–1958).20 kwietnia 1893, w Villa Pianore w Lukce poślubiła księcia Bułgarii – Ferdynanda I Koburga. Było to małżeństwo polityczne, małżonkowie po raz pierwszy spotkali się podczas ceremonii zaślubin. Mieli razem czworo dzieci, a ich najstarszy syn urodził się dziewięć miesięcy i dziesięć dni po ślubie:
Została pochowana w katedrze świętego Ludwika w Płowdiwie. Jej mąż ożenił się po raz drugi z Eleonorą Reuss-Köstritz.
Johann Strauss II zadedykował Marii Luizie Burbon-Parmeńskiej swój skomponowany w 1893 roku walc o tytule Hochzeitsreigen (Taniec Weselny) opus 453.

</doc>
<doc id="830364" url="https://pl.wikipedia.org/wiki?curid=830364" title="Synagoga Józefa Kaca w Łodzi">
Synagoga Józefa Kaca w Łodzi

Synagoga Józefa Kaca w Łodzi – prywatny dom modlitwy znajdujący się w Łodzi przy ulicy Mikołajewskiej 64.
Synagoga została zbudowana w 1895 roku z inicjatywy Józefa Kaca. Mogła ona pomieścić 30 osób. Podczas II wojny światowej hitlerowcy zdewastowali synagogę.

</doc>
<doc id="830366" url="https://pl.wikipedia.org/wiki?curid=830366" title="Synagoga Gerszona Federa w Łodzi">
Synagoga Gerszona Federa w Łodzi

Synagoga Gerszona Federa w Łodzi – prywatny dom modlitwy znajdujący się w Łodzi przy ulicy Mikołajewskiej 64.
Synagoga została zbudowana w 1909 roku z inicjatywy Gerszona Federa. Mogła ona pomieścić 96 osób. Podczas II wojny światowej hitlerowcy zdewastowali synagogę.

</doc>
<doc id="830371" url="https://pl.wikipedia.org/wiki?curid=830371" title="Synagoga w Łodzi (ul. Mikołajewska 69)">
Synagoga w Łodzi (ul. Mikołajewska 69)

Synagoga w Łodzi – prywatny dom modlitwy znajdujący się w Łodzi przy ulicy Mikołajewskiej 69.
Synagoga została zbudowana w 1895 roku. Mogła ona pomieścić 31 osób. Podczas II wojny światowej hitlerowcy zdewastowali synagogę.

</doc>
<doc id="830374" url="https://pl.wikipedia.org/wiki?curid=830374" title="Dragoman">
Dragoman

Dragoman ("arabski: targuman") – tłumacz, przewodnik i pośredniczący między cudzoziemcami a mieszkańcami Bliskiego Wschodu. Dragomanów (np. Franz Maria von Thugut) zatrudniała i kształciła Austria Habsburgów i Imperium Rosyjskie.
Funkcja dragomana miała szczególne znaczenie w imperium osmańskim. Obok obowiązków tłumacza wiązała się również częściowo z zadaniami o charakterze dyplomatycznym, zwłaszcza w relacjach Wysokiej Porty z krajami chrześcijańskimi. Z tego powodu niektórzy z nich odegrali później kluczowe role w polityce osmańskiej. Jednym z najbardziej znanych dragomanów służących w imperium osmańskim był urodzony we Lwowie w 1610 roku Polak – Wojciech Bobowski. W XVIII wieku stało się regułą, że mianowani przez sułtana hospodarowie Wołoszczyzny i Mołdawii sprawowali wcześniej ten urząd.

</doc>
<doc id="830375" url="https://pl.wikipedia.org/wiki?curid=830375" title="Synagoga Abrama Kapłana w Łodzi">
Synagoga Abrama Kapłana w Łodzi

Synagoga Abrama Kapłana w Łodzi – prywatny dom modlitwy znajdujący się w Łodzi przy ulicy Nowomiejskiej 4.
Synagoga została zbudowana w 1904 roku z inicjatywy Abrama Kapłana. Mogła ona pomieścić 110 osób. Podczas II wojny światowej hitlerowcy zdewastowali synagogę.

</doc>
<doc id="830378" url="https://pl.wikipedia.org/wiki?curid=830378" title="Synagoga Mendela Landau w Łodzi">
Synagoga Mendela Landau w Łodzi

Synagoga Mendela Landau w Łodzi – prywatny dom modlitwy znajdujący się w Łodzi przy ulicy Nowomiejskiej 6.
Synagoga została zbudowana w 1898 roku z inicjatywy Mendela Landau. Mogła ona pomieścić 35 osób. Podczas II wojny światowej hitlerowcy zdewastowali synagogę.

</doc>
<doc id="830382" url="https://pl.wikipedia.org/wiki?curid=830382" title="Synagoga Wolfa Bermana w Łodzi">
Synagoga Wolfa Bermana w Łodzi

Synagoga Wolfa Bermana w Łodzi – prywatny dom modlitwy znajdujący się w Łodzi przy ulicy Nowomiejskiej 11.
Synagoga została zbudowana w 1891 roku z inicjatywy Wolfa Bermana, Jakuba Fannelberga i Abrama Marnowicza. Podczas II wojny światowej hitlerowcy zdewastowali synagogę.

</doc>
<doc id="830384" url="https://pl.wikipedia.org/wiki?curid=830384" title="Synagoga Jakuba Lewkowicza w Łodzi">
Synagoga Jakuba Lewkowicza w Łodzi

Synagoga Jakuba Lewkowicza w Łodzi – prywatny dom modlitwy znajdujący się w Łodzi przy ulicy Nowomiejskiej 15.
Synagoga została zbudowana w 1894 roku z inicjatywy Jakuba Lewkowicza. Mogła ona pomieścić 30 osób. Podczas II wojny światowej Niemcy zdewastowali synagogę.

</doc>
<doc id="830387" url="https://pl.wikipedia.org/wiki?curid=830387" title="Synagoga Fajwela Fajtlowicza w Łodzi">
Synagoga Fajwela Fajtlowicza w Łodzi

Synagoga Fajwela Fajtlowicza w Łodzi – prywatny dom modlitwy znajdujący się w Łodzi przy ulicy Nowomiejskiej 19.
Synagoga została zbudowana w 1891 roku z inicjatywy Fajwela Fajtlowicza, Motela Bławata i Pinkusa Grosfreida. Podczas II wojny światowej hitlerowcy zdewastowali synagogę.

</doc>
<doc id="830388" url="https://pl.wikipedia.org/wiki?curid=830388" title="Jan Stały">
Jan Stały

Jan Mocny lub Jan Stały (ur. 30 czerwca 1468 Miśnia, zm. 16 sierpnia 1532 Schweinitz) – elektor Saksonii w latach 1525–1532.
Był nazywany „Stałym” za wytrwanie przy luteranizmie.
Życiorys.
Jan Stały urodził się 30 czerwca 1468 roku w Miśni, jako piąty z siedmiorga dzieci (i czwarty z pięciu synów) elektora Saksonii Ernesta i jego żony Elżbiety Wittelsbach, córki księcia Bawarii Alberta III. Miał trzech starszych braci. W 1486 roku najstarszy z nich – Fryderyk III Mądry – został elektorem Saksonii. Dwaj młodsi bracia rozpoczęli karierę kościelną: Albrecht został arcybiskupem Moguncji, zaś Ernest arcybiskupem Magdeburga. Fryderyk nie miał dzieci, zaś Albrecht i Ernest także już nie żyli. W 1525 roku Jan został elektorem Saksonii. Kontynuował politykę brata, wspierał rozwój reformacji. Dwa lata po objęciu władzy uznał luteranizm za religię państwową.
Zmarł w Schweinitz 16 sierpnia 1532 roku, a jego następcą został najstarszy z synów, Jan Fryderyk I.
Rodzina.
1 marca 1500 roku w Torgau Jan poślubił Zofię Mecklenburg-Schwerin, córkę księcia Mecklenburgii Magnusa II i księżniczki pomorskiej Zofii; para miała jednego syna:
13 listopada 1513 w Torgau Jan ożenił się po raz drugi, z Małgorzatą Anhalt-Zerbst, córką księcia Anhalt Waldemara IV i Małgorzaty Schwarzburg-Blankenburg; para miała czworo dzieci:

</doc>
<doc id="830389" url="https://pl.wikipedia.org/wiki?curid=830389" title="Synagoga Wigdora Jakubowicza i Chaskiela Banata w Łodzi (ul. Nowomiejska 21)">
Synagoga Wigdora Jakubowicza i Chaskiela Banata w Łodzi (ul. Nowomiejska 21)

Synagoga Wigdora Jakubowicza i Chaskiela Banata w Łodzi – prywatny dom modlitwy znajdujący się w Łodzi przy ulicy Nowomiejskiej 21.
Synagoga została zbudowana w 1899 roku z inicjatywy Wigdora Jakubowicza i Chaskiela Banata. Została przeniesiona z lokalu przy ulicy Wschodniej 18. Mogła ona pomieścić 30 osób. Podczas II wojny światowej hitlerowcy zdewastowali synagogę.

</doc>
<doc id="830394" url="https://pl.wikipedia.org/wiki?curid=830394" title="Synagoga Wigdora Jakubowicza i Chaskiela Banata w Łodzi">
Synagoga Wigdora Jakubowicza i Chaskiela Banata w Łodzi



</doc>
<doc id="830395" url="https://pl.wikipedia.org/wiki?curid=830395" title="Synagoga Ezriela Sierakowskiego w Łodzi">
Synagoga Ezriela Sierakowskiego w Łodzi

Synagoga Ezriela Sierakowskiego w Łodzi – prywatny dom modlitwy znajdujący się w Łodzi przy ulicy Nowomiejskiej 26.
Synagoga została zbudowana w 1893 roku z inicjatywy Ezriela Sierakowskiego. Mogła ona pomieścić 34 osoby. Podczas II wojny światowej hitlerowcy zdewastowali synagogę.

</doc>
<doc id="830398" url="https://pl.wikipedia.org/wiki?curid=830398" title="Synagoga Gersza Lizmana w Łodzi">
Synagoga Gersza Lizmana w Łodzi

Synagoga Gersza Lizmana w Łodzi – prywatny dom modlitwy znajdujący się w Łodzi przy ulicy Lutomierskiej 18.
Synagoga została zbudowana w 1900 roku z inicjatywy Gersza Lizmana. Mogła ona pomieścić 30 osób. Podczas II wojny światowej hitlerowcy zdewastowali synagogę.

</doc>
<doc id="830399" url="https://pl.wikipedia.org/wiki?curid=830399" title="Radhošť">
Radhošť

Radhošť, pol. Radhoszcz (1129 m n.p.m.) – szczyt górski w Beskidzie Śląsko-Morawskim, według podań miejsce kultu Radogosta. Góra znajduje się 7 km od miasta Rožnov pod Radhoštěm, z którego prowadzi i kończy się na szczycie czerwony szlak. Z kolei z zachodu na wschód w kierunku przełęczy Pustevny przez górę Radegast prowadzi szlak niebieski.
Na szczycie znajduje się krzyż z 1805 roku, kaplica pw. śś. Cyryla i Metodego wraz z towarzyszącymi rzeźbami obu świętych z lat 1896-1898, oraz 46-metrowy maszt telewizyjny. Ok. 300 m na południowy wschód od szczytu znajduje się hotel Radegast, a pomiędzy nim a szczytem placówka ratownictwa górskiego. Na szczyt prowadzi również wyciąg bezpodporowy. Niedaleko od wierzchołka znajduje się także wieża triangulacyjna.
Północne stoki góry objęte są od 1955 ochroną przyrody w postaci narodowego rezerwatu przyrody Radhošť.

</doc>
<doc id="830400" url="https://pl.wikipedia.org/wiki?curid=830400" title="Synagoga Szymona Friszmana w Łodzi">
Synagoga Szymona Friszmana w Łodzi

Synagoga Szymona Friszmana w Łodzi – prywatny dom modlitwy znajdujący się w Łodzi przy ulicy Łagiewnickiej 6.
Synagoga została zbudowana w 1900 roku z inicjatywy Szymona Friszmana. Mogła ona pomieścić 30 osób. Podczas II wojny światowej Niemcy zdewastowali synagogę.

</doc>
<doc id="830402" url="https://pl.wikipedia.org/wiki?curid=830402" title="Base station subsystem">
Base station subsystem

Base station subsystem, BSS – system stacji bazowych (układów nadawczo-odbiorczych). 
W systemie GSM system stacji bazowych obejmuje:
Stacja bazowa umieszczona jest w centrum pojedynczej komórki systemu GSM. W jej skład wchodzą anteny, układy sterujące i zasilające.
Kontroler stacji bazowej, zwykle obsługujący wiele stacji, jest włączony do pozostałej części systemu GSM poprzez centralę radiokomunikacyjną ("mobile switching centre", inaczej "mobile services switching centre"). Centrala ta jest wyposażona w specjalne funkcje właściwe systemowi mobilnemu.
Do transmisji między stacją bazową a jej kontrolerem zdefiniowany jest tzw. styk A bis, natomiast komunikacja między system stacji bazowych (BSS) a "mobile switching centre" (MSC) opisana jest tzw. stykiem A.

</doc>
<doc id="830405" url="https://pl.wikipedia.org/wiki?curid=830405" title="Emily Browning">
Emily Browning

Emily Jane Browning (ur. 7 grudnia 1988 w Melbourne) – australijska aktorka filmowa i telewizyjna.
Popularność przyniósł jej film "", gdzie zagrała Wioletkę Baudelaire, sierotę, która razem z rodzeństwem próbuje uciec przed złowrogim hrabią Olafem.
Emily Browning mieszka w Australii.

</doc>
<doc id="830409" url="https://pl.wikipedia.org/wiki?curid=830409" title="Grafrath">
Grafrath

Grafrath – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Monachium, w powiecie Fürstenfeldbruck, siedziba wspólnoty administracyjnej Grafrath. Leży około 10 km na południowy zachód od Fürstenfeldbruck, nad rzeką Amper, przy drodze B471 i linii kolejowej Memmingen – Monachium.
Polityka.
Wójtem gminy jest Hartwig Hagenguth z BG, rada gminy składa się z 16 osób.

</doc>
<doc id="830411" url="https://pl.wikipedia.org/wiki?curid=830411" title="Sonet 93 (William Szekspir)">
Sonet 93 (William Szekspir)

Sonet 93 ("Więc wierząc w szczerość twą, jak mąż zdradzany") – jeden z cyklu sonetów autorstwa Williama Shakespeare’a. Po raz pierwszy został opublikowany w 1609 roku.
Treść.
W sonecie tym podmiot liryczny, który przez niektórych badaczy jest utożsamiany z autorem, kwestionuje wierność "tajemniczego młodzieńca" wobec siebie. Na samym początku utworu stwierdza: "Więc wierząc w szczerość twą, jak mąż zdradzany żyć będę", co stanowi bezpośrednie odniesienie do tez stawianych w Sonecie 92.
Jednocześnie jednak zdaniem pisarza ze Stratford uroda młodego człowieka powoduje, że jego niedoskonałości moralne muszą usunąć się w cień. W zakończeniu utworu porównuje jego sytuację do sytuacji Adama i Ewy:"Jak jabłko Ewy będzie twa uroda"Jeśli się do niej prawości nie doda.
Można je rozumieć tak, że – podobnie jak w Raju – piękno Adama, uzyskane od Boga zostało zniweczone przez osobiste pragnienia Ewy.

</doc>
<doc id="830414" url="https://pl.wikipedia.org/wiki?curid=830414" title="Sonet 92 (William Szekspir)">
Sonet 92 (William Szekspir)

Sonet 92 ("Lecz czyń najgorsze, próbuj uciec skrycie") – jeden z cyklu sonetów autorstwa Williama Shakespeare’a. Po raz pierwszy został opublikowany w 1609 roku.
Odwołuje się także do utworu bezpośrednio go poprzedzającego.
Treść.
W sonecie tym podmiot liryczny, którego część badaczy utożsamia z autorem, deklaruje swoje oddanie "tajemniczemu młodzieńcowi". Stwierdza także, że jest gotów znieść wszystko, byle tylko odzyskać jego miłość i cieszy się, że mógł być szczęśliwym u jego boku.

</doc>
<doc id="830415" url="https://pl.wikipedia.org/wiki?curid=830415" title="Hippalos">
Hippalos

Hippalos (gr. Ἵππαλος) – grecki żeglarz i nawigator, żyjący pomiędzy I wiekiem p.n.e. a I wiekiem n.e. Uważany za odkrywcę możliwości wykorzystania wiatru monsunowego w celu dotarcia z Morza Czerwonego do Indii.

</doc>
<doc id="830417" url="https://pl.wikipedia.org/wiki?curid=830417" title="Chojnicki Klub Żeglarski">
Chojnicki Klub Żeglarski

Chojnicki Klub Żeglarski (ChKŻ) – najstarszy polski klub żeglarski, powstały w marcu 1922 roku, 21 kwietnia 1923 roku przyjął nazwę Klub Żeglarski Chojnice, zarejestrowany jednak dopiero 18 kwietnia 1929 roku w Chojnicach. Pierwszym prezesem klubu został Otton Weiland, postać zasłużona w historii ChKŻ. 
Aktualnym komandorem klubu jest Dariusz Jasnowski.

</doc>
<doc id="830419" url="https://pl.wikipedia.org/wiki?curid=830419" title="Kottgeisering">
Kottgeisering

Kottgeisering – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Monachium, w powiecie Fürstenfeldbruck, wchodzi w skład wspólnoty administracyjnej Grafrath. Leży około 12 km na południowy zachód od Fürstenfeldbruck, przy linii kolejowej Monachium – Memmingen.
Polityka.
Wójtem gminy jest Josef Drexler z CSU, rada gminy składa się z 12 osób.

</doc>
<doc id="830420" url="https://pl.wikipedia.org/wiki?curid=830420" title="Synagoga Gabriela Engela w Łodzi">
Synagoga Gabriela Engela w Łodzi

Synagoga Gabriela Engela w Łodzi – prywatny dom modlitwy znajdujący się w Łodzi przy ulicy Nowo-Zarzewskiej 3.
Synagoga została zbudowana w 1901 roku z inicjatywy Gabriela Engela. Mogła ona pomieścić 60 osób. Podczas II wojny światowej hitlerowcy zdewastowali synagogę.

</doc>
<doc id="830421" url="https://pl.wikipedia.org/wiki?curid=830421" title="Synagoga Eliasza Wajnberga w Łodzi">
Synagoga Eliasza Wajnberga w Łodzi

Synagoga Eliasza Wajnberga w Łodzi – prywatny dom modlitwy znajdujący się w Łodzi przy ulicy Nowo-Zarzewskiej 6.
Synagoga została zbudowana w 1909 roku z inicjatywy Eliasza Wajnberga. Mogła ona pomieścić 30 osób. Podczas II wojny światowej hitlerowcy zdewastowali synagogę.

</doc>
<doc id="830422" url="https://pl.wikipedia.org/wiki?curid=830422" title="Eleonora Reuss-Köstritz">
Eleonora Reuss-Köstritz

Eleonora Karolina Gasparina Luisa (ur. 22 sierpnia 1860 w Trzebiechowie, zm. 12 września 1917 w Sofii) – księżniczka Reuss-Köstritz, królowa Bułgarów jako żona Ferdynanda I.
Eleonora Reuss-Köstritz urodziła się w Niemczech (dzisiejsze tereny Polski), jako córka księcia Henryka IV Reussa oraz jego żony Luizy Karoliny Reuss. 28 lutego 1908 roku wyszła za mąż za Ferdynanda I. Nie doczekała się potomstwa. Była jego drugą żoną – pierwszą była Maria Luiza Burbon-Parmeńska.
Po śmierci pierwszej żony Ferdynand potrzebował żony, która spełniałaby obowiązki królowej. Ferdynand nie interesował się kobietami, miał już spadkobierców tronu, dlatego szukał księżniczki, która nie oczekiwałaby uczucia i większej uwagi. Za najlepszą kandydatkę uznano Eleonorę, która przyjęła tytuł carycy Bułgarii 5 października 1908 roku.
Eleonora została prawdopodobnie poinformowana przed ślubem o orientacji seksualnej cara i jest wątpliwe, że małżeństwo zostało w ogóle skonsumowane. Mąż zaniedbywał carycę, ta poświęciła się jego dzieciom i ludności bułgarskiej. W czasie I wojny światowej Eleonora pracowała jako pielęgniarka, przynosiła ulgę wielu rannym i umierającym żołnierzom, mówiono, że jest "specjalnym darem, dla łagodzenia cierpień". Pod koniec wojny caryca ciężko chorowała. Zmarła w 1917 roku.

</doc>
<doc id="830423" url="https://pl.wikipedia.org/wiki?curid=830423" title="Schöngeising">
Schöngeising

Schöngeising – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Monachium, w powiecie Fürstenfeldbruck, wchodzi w skład wspólnoty administracyjnej Grafrath. Leży około 5 km na południowy zachód od Fürstenfeldbruck, nad rzeką Amper, przy drodze B471 i linii kolejowej Monachium – Memmingen.
Polityka.
Wójtem gminy jest Marianne Hofmuth, rada gminy składa się z 12 osób.

</doc>
<doc id="830424" url="https://pl.wikipedia.org/wiki?curid=830424" title="Synagoga Izraela Francuza w Łodzi">
Synagoga Izraela Francuza w Łodzi

Synagoga Izraela Francuza w Łodzi – prywatny dom modlitwy znajdujący się w Łodzi przy ulicy Nowo-Zarzewskiej 20.
Synagoga została zbudowana w 1937 roku z inicjatywy Izraela Francuza. Podczas II wojny światowej hitlerowcy zdewastowali synagogę.

</doc>
<doc id="830428" url="https://pl.wikipedia.org/wiki?curid=830428" title="I liga urugwajska w piłce nożnej (1979)">
I liga urugwajska w piłce nożnej (1979)

Mistrzostwa Urugwaju w roku 1979 rozgrywane według starego systemu, w którym wszystkie kluby grały ze sobą mecze każdy z każdym, u siebie i na wyjeździe, a o tytule mistrza i dalszej kolejności decydowała końcowa tabela. Miejsce w końcowej tabeli mistrzostw nie decydowało o prawie gry w międzynarodowych pucharach – o tym przesądzał oddzielny turniej zwany Liguilla Pre-Libertadores, rozegrany na koniec sezonu. Najlepszy klub w tym turnieju uzyskał prawo gry w Copa Libertadores 1980, a drugi miał stoczyć pojedynek barażowy z mistrzem Urugwaju. Z ligi spadł jeden klub, a na jego miejsce awansowały dwa kluby, dlatego liga zwiększona została z 13 do 14 klubów.

</doc>
<doc id="830429" url="https://pl.wikipedia.org/wiki?curid=830429" title="Długie Jezioro (gmina Chmielno)">
Długie Jezioro (gmina Chmielno)

Długie Jezioro (kaszb. "Jezoro Dłudżé") – jezioro rynnowe na Pojezierzu Kaszubskim w powiecie kartuskim (województwo pomorskie). Przez jezioro przepływa w swoim górnym biegu rzeka Łeba. Na wzgórzu przy zachodnim brzegu jeziora znajdują się ślady starego grodziska
Według urzędowego spisu opracowanego przez Komisję Nazw Miejscowości i Obiektów Fizjograficznych (KNMiOF) nazwa tego jeziora to "Długie Jezioro". W różnych publikacjach i na mapach topograficznych jezioro to występuje pod nazwą "Jezioro Długie" lub "Borzestowo".
Powierzchnia zwierciadła wody według różnych źródeł wynosi od 49,5 ha.
Głębokość maksymalna jeziora wynosi 11,6 m.
Zobacz też.
Inne jeziora o nazwie Długie: Długie Jezioro lub Jezioro Długie

</doc>
<doc id="830431" url="https://pl.wikipedia.org/wiki?curid=830431" title="Drapacz">
Drapacz



</doc>
<doc id="830432" url="https://pl.wikipedia.org/wiki?curid=830432" title="Synagoga Mordki Herca w Łodzi (ul. Niska 18)">
Synagoga Mordki Herca w Łodzi (ul. Niska 18)

Synagoga Mordki Herca w Łodzi – prywatny dom modlitwy znajdujący się w Łodzi przy ulicy Niskiej 18.
Synagoga została zbudowana w 1901 roku z inicjatywy Mordki Herca. Mogła ona pomieścić 100 osób. W 1904 roku synagoga została przeniesiona do nowego lokalu przy ulicy Rokicińskiej 28.

</doc>
<doc id="830433" url="https://pl.wikipedia.org/wiki?curid=830433" title="Synagoga Szlamy Epsztejna w Łodzi (Nowy Rynek 7)">
Synagoga Szlamy Epsztejna w Łodzi (Nowy Rynek 7)

Synagoga Szlamy Epsztejna w Łodzi – prywatny dom modlitwy znajdujący się w Łodzi przy ulicy Nowy Rynek 7.
Synagoga została zbudowana w 1891 roku z inicjatywy Szlamy Epsztejna, Hersza Siemiatyckiego i Zachariasza Germana. W 1899 roku synagoga została przeniesiona do nowego lokalu przy ulicy Widzewskiej 27.

</doc>
<doc id="830434" url="https://pl.wikipedia.org/wiki?curid=830434" title="Defying Gravity">
Defying Gravity

Defying Gravity – dramat filmowy produkcji USA w reżyserii Johna Keitela z 1997 r.

</doc>
<doc id="830436" url="https://pl.wikipedia.org/wiki?curid=830436" title="Adelshofen (powiat Fürstenfeldbruck)">
Adelshofen (powiat Fürstenfeldbruck)

Adelshofen – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Monachium, w powiecie Fürstenfeldbruck, wchodzi w skład wspólnoty administracyjnej Mammendorf. Leży około 10 km na zachód od Fürstenfeldbruck.
Polityka.
Wójtem gminy jest Michael Raith, rada gminy składa się z 12 osób.
Oświata.
W gminie znajduje się przedszkole (50 miejsc).

</doc>
<doc id="830437" url="https://pl.wikipedia.org/wiki?curid=830437" title="Synagoga Augusta Barucha w Łodzi">
Synagoga Augusta Barucha w Łodzi

Synagoga Augusta Barucha w Łodzi – prywatny dom modlitwy znajdujący się w Łodzi przy ulicy Nowy Rynek 10.
Synagoga została zbudowana w 1876 roku. Podczas II wojny światowej hitlerowcy zdewastowali synagogę.

</doc>
<doc id="830438" url="https://pl.wikipedia.org/wiki?curid=830438" title="Sonet 94 (William Szekspir)">
Sonet 94 (William Szekspir)

Sonet 94 ("Kto mogąc gardzić nie okaże wzgardy") – jeden z cyklu sonetów autorstwa Williama Shakespeare’a. Po raz pierwszy został opublikowany w 1609 roku. Należy do najtrudniejszych do zinterpretowania dzieł pisarza ze Stratfordu.
Treść.
W sonecie tym podmiot liryczny, który przez niektórych badaczy jest utożsamiany z autorem, opowiada o osobie, której dane są nadludzkie możliwości do gardzenia innymi. Jego boskość objawia się także w inny sposób:"Ten, że go słusznie niebo łaską darzy"Skarbów Natury przed strwonieniem strzeże
Zakończeniem utworu jest przestroga dla "tajemniczego młodzieńca":"Zło rzecz najsłodszą przemienia w niemiłą"Lepiej chwast wąchać niźli lilię zgniłą.
Forma.
Utwór wykazuje budowę typową dla "Sonetów" Szekspira. Jest napisany pentametrem jambicznym, czyli sylabotonicznym dziesięciozgłoskowcem, w którym akcenty padają zasadniczo na parzyste sylaby wersu. Wiersz rymuje się abab cdcd efef gg. Ten sposób rymowania sonetu nazywa się szekspirowskim.

</doc>
<doc id="830440" url="https://pl.wikipedia.org/wiki?curid=830440" title="Synagoga Majera Łaskiego w Łodzi">
Synagoga Majera Łaskiego w Łodzi

Synagoga Majera Łaskiego w Łodzi – prywatny dom modlitwy, znajdujący się w Łodzi przy ulicy Pańskiej 40.
Synagoga została zbudowana w 1908 roku z inicjatywy Majera Łaskiego. Mogła ona pomieścić 22 osoby. Podczas II wojny światowej została zdewastowana przez hitlerowców.

</doc>
<doc id="830441" url="https://pl.wikipedia.org/wiki?curid=830441" title="Synagoga Moszka Przygurskiego w Łodzi">
Synagoga Moszka Przygurskiego w Łodzi

Synagoga Moszka Przygurskiego w Łodzi – prywatny dom modlitwy znajdujący się w Łodzi przy ulicy Pańskiej 67.
Synagoga została zbudowana w 1908 roku z inicjatywy Moszka Przygurskiego. Mogła ona pomieścić 21 osób. Podczas II wojny światowej hitlerowcy zdewastowali synagogę.

</doc>
<doc id="830442" url="https://pl.wikipedia.org/wiki?curid=830442" title="Biała sukienka">
Biała sukienka

Biała sukienka z cyklu Święta polskie – polski film telewizyjny z 2003 roku w reżyserii Michała Kwiecińskiego na podstawie scenariusza Domana Nowakowskiego. Okres zdjęciowy trwał od 16 sierpnia - 2 września 2002.
Opis fabuły.
W podbiałostockiej wsi w święto Bożego Ciała trwają ostatnie przygotowania do procesji. Maciek, młody dorobkiewicz i pozer, podróżuje z Warszawy do rodzinnego Białegostoku. Zabiera autostopowicza, rówieśnika Damiana, który jest jego przeciwieństwem. Mężczyźni, prowadząc dyskusję światopoglądową, kierują się w stronę wsi. Tam zaś nie ustaje spór zwaśnionych rodzin – zamożnych Kowali i ubogich Suszków. Ci ostatni zażarcie się kłócą. Żona wymyśla mężowi i zapomina o sukience córki. Na białej tkaninie odciska się brunatny ślad żelazka.

</doc>
<doc id="830443" url="https://pl.wikipedia.org/wiki?curid=830443" title="Synagoga Lajbusia Hilenberga i Lajbusia Bławata w Łodzi">
Synagoga Lajbusia Hilenberga i Lajbusia Bławata w Łodzi

Synagoga Lajbusia Hilenberga i Lajbusia Bławata w Łodzi – prywatny dom modlitwy znajdujący się w Łodzi przy ulicy Ogrodowej 10.
Synagoga została zbudowana w 1891 roku z inicjatywy Lajbusia Hilenberga i Lajbusia Bławata. Podczas II wojny światowej hitlerowcy zdewastowali synagogę.

</doc>
<doc id="830444" url="https://pl.wikipedia.org/wiki?curid=830444" title="Seat Ibiza">
Seat Ibiza



</doc>
<doc id="830445" url="https://pl.wikipedia.org/wiki?curid=830445" title="Olimpiady szkolne (Polska)">
Olimpiady szkolne (Polska)

Olimpiady szkolne – coroczne konkursy organizowane dla uczniów szkół w Polsce. Funkcjonują w oparciu o rozporządzenie Ministra Edukacji Narodowej i Sportu z dnia 29 stycznia 2002 r. w sprawie organizacji oraz sposobu przeprowadzania konkursów, turniejów i olimpiad. W olimpiadach mogą brać udział uczniowie szkół ponadpodstawowych.
Typy olimpiad.
Wyróżnia się następujące typy olimpiad:
Struktura olimpiad.
Olimpiady składają się najczęściej z trzech etapów:
Finaliści i laureaci.
Finaliści i laureaci olimpiad znajdujących się na odpowiednim wykazie Ministerstwa Edukacji Narodowej uzyskują maksymalną liczbę punktów możliwych do zdobycia na poziomie rozszerzonym egzaminu maturalnego z odpowiedniego przedmiotu, a także w przypadku uczniów gimnazjum, z odpowiedniej części egzaminu gimnazjalnego. Finalistom i laureatom olimpiad przysługuje także celująca roczna ocena klasyfikacyjna z danego przedmiotu, otrzymują oni również szczególne uprawnienia przy rekrutacji do szkół wyższych.
Finaliści i laureaci szeregu olimpiad tematycznych, związanych z wybraną dziedziną wiedzy zawodowej, mogą zostać zwolnieni z etapu pisemnego egzaminu zawodowego.
Wykaz olimpiad.
Olimpiady przedmiotowe uprawniające do zwolnienia z egzaminów finalistów i laureatów.
Do olimpiad przedmiotowych przeprowadzanych z przedmiotu lub przedmiotów objętych egzaminem gimnazjalnym lub egzaminem maturalnym, uprawniających do zwolnienia finalistów i laureatów z przystąpienia do danego zakresu albo poziomu odpowiedniej części egzaminu gimnazjalnego lub egzaminu maturalnego z danego przedmiotu należą:
Olimpiady tematyczne (zawodowe) uprawniające do zwolnienia z egzaminów finalistów i laureatów.
Do olimpiad tematycznych (zawodowych) uprawniających do zwolnienia finalistów i laureatów z części pisemnej egzaminu potwierdzającego kwalifikacje w zawodzie należą:
Olimpiady, które nie uprawniają do zwolnień z egzaminów.
Do olimpiad, które nie uprawniają do zwolnień z egzaminów należą:
Olimpiady, które nie są już organizowane.
Do olimpiad, które nie są już organizowane należą:

</doc>
<doc id="830446" url="https://pl.wikipedia.org/wiki?curid=830446" title="Synagoga Aleksandra Bergmana w Łodzi">
Synagoga Aleksandra Bergmana w Łodzi

Synagoga Aleksandra Bergmana w Łodzi – prywatny dom modlitwy znajdujący się w Łodzi przy ulicy Ogrodowej 10.
Synagoga została zbudowana w 1902 roku z inicjatywy Aleksandra Bergmana. Podczas II wojny światowej hitlerowcy zdewastowali synagogę.

</doc>
<doc id="830447" url="https://pl.wikipedia.org/wiki?curid=830447" title="Seat Córdoba">
Seat Córdoba



</doc>
<doc id="830449" url="https://pl.wikipedia.org/wiki?curid=830449" title="Synagoga Abrama Bergera w Łodzi (ul. Ogrodowa 12)">
Synagoga Abrama Bergera w Łodzi (ul. Ogrodowa 12)

Synagoga Abrama Bergera w Łodzi – prywatny dom modlitwy znajdujący się w Łodzi przy ulicy Ogrodowej 12.
Synagoga została zbudowana w 1891 roku z inicjatywy Abrama Bergera. Podczas II wojny światowej hitlerowcy zdewastowali synagogę.

</doc>
<doc id="830450" url="https://pl.wikipedia.org/wiki?curid=830450" title="Seat Cordoba">
Seat Cordoba



</doc>
<doc id="830452" url="https://pl.wikipedia.org/wiki?curid=830452" title="Seat Altea">
Seat Altea



</doc>
<doc id="830453" url="https://pl.wikipedia.org/wiki?curid=830453" title="Francesco Rutelli">
Francesco Rutelli

Francesco Rutelli (ur. 14 czerwca 1954 w Rzymie) – włoski polityk, były burmistrz Rzymu, były minister i eurodeputowany, parlamentarzysta.
Życiorys.
Ukończył studia z zakresu architektury na Uniwersytecie Rzymskim – Sapienza. Początkowo próbował swoich sił w malarstwie, zorganizował kilka wystaw w rzymskich galeriach, na których prezentował swoje surrealistyczne kolaże.
Działalność polityczną rozpoczął, wstępując do partii Włoscy Radykałowie, której w 1980 został sekretarzem. W tym czasie optował za libertariańskimi jak na tamte czasy poglądami, był zwolennikiem legalizacji aborcji, posiadania marihuany i jednostronnego rozbrojenia.
W latach 1983–1994 zasiadał w Izbie Deputowanych IX, X i XI kadencji. Pod koniec lat 80. dołączył do Federacji Zielonych, stając się jednym z jej liderów. W 1993 powołano go na urząd ministra środowiska i obszarów wiejskich, urzędował na tej funkcji przez kilka dni. W tym samym roku został wybrany na burmistrza Rzymu jako kandydat centrolewicowej koalicji (pokonując Gianfranca Fini). Urząd ten zajmował do 2001.
W latach 1999–2001 zasiadał w Parlamencie Europejskim, do którego wybrano go z listy nowej partii Romano Prodiego – Demokratów. W 2001 został pokonany przez Silvia Berlusconi jako kandydat na premiera z ramienia koalicji Drzewo Oliwne. W tym samym roku powrócił do Izby Deputowanych jako poseł XIV kadencji. 24 marca 2002 razem z Demokratami przystąpił do nowej partii Demokracja to Wolność – Stokrotka, w której objął stanowisko prezydenta.
W wyborach w 2006 został deputowanym XV kadencji. W drugim rządzie Romano Prodiego objął tekę wicepremiera oraz ministra kultury i turystyki. Funkcje te pełnił przez dwa lata. W 2007 przystąpił do nowo powołanej Partii Demokratycznej.
W 2008 został senatorem XVI kadencji, obejmując kierownictwo jednej z komisji. Mandat sprawował do 2013. W 2009 odszedł z PD, powołując centrowy Sojusz dla Włoch.
Od 2004 przez kilkanaście lat był współprzewodniczącym Europejskiej Partii Demokratycznej. W 2019 został prezesem związanego z nią think tanku pod nazwą Institute of European Democrats.

</doc>
<doc id="830455" url="https://pl.wikipedia.org/wiki?curid=830455" title="Synagoga Józefa Perły w Łodzi">
Synagoga Józefa Perły w Łodzi

Synagoga Józefa Perły w Łodzi – prywatny dom modlitwy znajdujący się w Łodzi przy ulicy Ogrodowej 12.
Synagoga została zbudowana w 1900 roku z inicjatywy Józefa Perły. Podczas II wojny światowej hitlerowcy zdewastowali synagogę.

</doc>
<doc id="830457" url="https://pl.wikipedia.org/wiki?curid=830457" title="Synagoga Wolfa Warszawskiego w Łodzi">
Synagoga Wolfa Warszawskiego w Łodzi

Synagoga Wolfa Warszawskiego w Łodzi – prywatny dom modlitwy znajdujący się w Łodzi przy ulicy Ogrodowej 12.
Synagoga została zbudowana w 1898 roku z inicjatywy Wolfa Warszawskiego. Mogła ona pomieścić 30 osób. Podczas II wojny światowej hitlerowcy zdewastowali synagogę.

</doc>
<doc id="830458" url="https://pl.wikipedia.org/wiki?curid=830458" title="Seat Toledo">
Seat Toledo



</doc>
<doc id="830459" url="https://pl.wikipedia.org/wiki?curid=830459" title="Drapak">
Drapak



</doc>
<doc id="830460" url="https://pl.wikipedia.org/wiki?curid=830460" title="Seat Arosa">
Seat Arosa



</doc>
<doc id="830462" url="https://pl.wikipedia.org/wiki?curid=830462" title="Witalij Kłyczko">
Witalij Kłyczko

Witalij Wołodymyrowycz Kłyczko (ukr. Віталій Володимирович Кличко, ros. Виталий Владимирович Кличко, "Witalij Władimirowicz Kliczko"; ur. 19 lipca 1971 w Biełowodskoje) – ukraiński bokser wagi ciężkiej i polityk, założyciel partii politycznej Ukraiński Demokratyczny Alians na rzecz Reform, od 5 czerwca 2014 mer Kijowa, od 12 października 2008 do 16 grudnia 2013 roku mistrz świata organizacji WBC w kategorii ciężkiej. W swojej karierze pokonał 15 zawodników o tytuł mistrza świata wagi ciężkiej. Starszy brat innego bokserskiego czempiona, Wołodymyra Kłyczki.
Życiorys.
Edukacja.
Studiował sport na Uniwersytecie Kijowskim. 29 lutego 2000 roku obronił pracę doktorską.
Uważa się za rosyjskojęzycznego Ukraińca. Zna również język ukraiński, choć jak sam przyznaje „niezbyt dobrze”. Biegle włada niemieckim i angielskim, dobrze rozumie polski (w czasach kariery amatorskiej wielokrotnie trenował na warszawskim AWF-ie).
Kariera sportowa.
Jako amator był kilkukrotnym mistrzem świata w kick-boxingu w formule full contact oraz wicemistrzem świata w boksie w wadze superciężkiej. W zawodowym boksie zadebiutował 16 listopada 1996 roku, pokonując w drugiej rundzie Amerykanina Tony’ego Bradhama. W 1999 roku zdobył tytuł mistrza świata organizacji WBO pokonując przez nokaut Herbiego Hide’a. W kwietniu 2000 roku Witalij Kłyczko stracił tytuł na rzecz Chrisa Byrda. 21 czerwca 2003 roku walczył z Lennoxem Lewisem o pasy WBC i IBO. Sędzia nie dopuścił go do 7. rundy wskutek obrażeń odniesionych w walce. Z powodu zakończenia kariery przez Lewisa nie doszło do rewanżu. 24 kwietnia 2004 roku zdobył tytuł mistrza świata organizacji WBC, pokonując w 8. rundzie Corrie’ego Sandersa. Po pokonaniu 11 grudnia 2004 roku Danny’ego Williamsa Kłyczko ogłosił zakończenie sportowej kariery. Powrócił jednak na ring po kilkuletniej absencji 11 października 2008 roku. Podczas gali w berlińskiej O2 World Arena Ukrainiec pokonał przez TKO w 8. rundzie Nigeryjczyka Samuela Petera, odbierając mu mistrzostwo świata wagi ciężkiej organizacji WBC.
W kolejnych obronach pasa WBC pokonał m.in. Juana Carlosa Gómeza (TKO w 9. rundzie; 21.03.2009), Chrisa Arreolę (TKO w 10. rundzie; 26.09.2009), Kevina Johnsona (jednogłośna decyzja; 12.12.2009), Alberta Sosnowskiego (KO w 10. rundzie; 29.05.2010), Shannona Briggsa (jednogłośna decyzja; 16.10.2010) oraz Odlaniera Solísa (TKO/kontuzja kolana w 1. rundzie; 19.03.2011).
10 września 2011 roku na nowo otwartym Stadionie Miejskim we Wrocławiu, w dziewiątej z kolei obronie tytułu, pokonał przez techniczny nokaut w dziesiątej rundzie Tomasza Adamka.
18 lutego 2012 roku w kolejnej obronie tytułu wygrał jednogłośnie na punkty z Dereckiem Chisorą. W następnej jedenastej walce broniącej tytuł, 8 września 2012 roku w Moskwie. Ukrainiec pokonał przez nokaut techniczny w 4 rundzie Niemca Manuela Charra.
15 grudnia 2013 Zarząd federacji WBC podjął decyzję przyznania Kłyczce statusu „Mistrza w zawieszeniu”. Tym samym utracił on tytuł mistrza świata z prawem walki w każdej chwili i w pierwszej kolejności o ponowny tytuł.
Jego wieloletnim trenerem był Niemiec Fritz Sdunek.
Kariera polityczna.
W kwietniu 2010 roku założył partię polityczną Ukraiński Demokratyczny Alians na rzecz Reform (UDAR), której został przewodniczącym. Dwukrotnie kandydował na stanowisko mera Kijowa. W 2006 roku poparło go 23% głosujących (2. miejsce), a w 2008 – 17,9% (3. miejsce). Od 2012 jest deputowanym Rady Najwyższej Ukrainy.
Odgrywał ważną rolę podczas protestów na Ukrainie na przełomie 2013/2014. Początkowo zadeklarował start w przyśpieszonych wyborach prezydenckich w 2014, jednak potem zmienił decyzję ofiarując swoje wsparcie dla kandydatury Petra Poroszenki. Jednocześnie wyraził chęć wzięcia czynnego udziału w wyborach na mera Kijowa, które wygrał 25 maja 2014 roku. 5 czerwca nastąpiło uroczyste zaprzysiężenie. 4 marca 2022 roku podczas 9. Szczytu Miast i Regionów w Marsylii został mianowany honorowym członkiem Europejskiego Komitetu Regionów. 31 lipca 2022 roku został odznaczony tytułem honorowego obywatela miasta stołecznego Warszawy.

</doc>
<doc id="830468" url="https://pl.wikipedia.org/wiki?curid=830468" title="Lista olimpiad przedmiotowych">
Lista olimpiad przedmiotowych



</doc>
<doc id="830469" url="https://pl.wikipedia.org/wiki?curid=830469" title="Olimpiada naukowa">
Olimpiada naukowa



</doc>
<doc id="830471" url="https://pl.wikipedia.org/wiki?curid=830471" title="Jewel Staite">
Jewel Staite

Jewel Belair Staite (ur. 2 czerwca 1982 w White Rock, Kanada) – kanadyjska aktorka. Studiowała w Vancouver Film School.

</doc>
<doc id="830472" url="https://pl.wikipedia.org/wiki?curid=830472" title="Olimpiady naukowe">
Olimpiady naukowe



</doc>
<doc id="830474" url="https://pl.wikipedia.org/wiki?curid=830474" title="Regiony Włoch">
Regiony Włoch

Regiony (wł. l. poj. "regione", l. mn. "regioni") w Republice Włoskiej utworzono w 1948 r. i stanowią one jednostkę podziału terytorialnego najwyższego szczebla. Terytorium całego kraju jest podzielone na 20 regionów, które – na mocy art. 117 tamtejszej konstytucji – mają zagwarantowaną sporą niezależność administracyjną.
Wszystkie regiony posiadają własny statut – akt prawny, w którym określono formę rządu, a także podstawowe zasady organizacji i funkcjonowania. Zgodnie z art. 121 konstytucji, każdy region ma wybieralną radę regionalną ("consiglio regionale") oraz odpowiednik polskiego zarządu województwa – regionalny komitet wykonawczy ("giunta regionale"), na czele którego stoi - wybierany w wyborach powszechnych - prezydent ("presidente della giunta regionale", inaczej "presidente della regione", bądź "governatore"). Komitet jest odpowiedzialny przed radą i musi podać się do dymisji w przypadku utraty jej zaufania.
Włoskie regiony (z wyjątkiem Doliny Aosty i Friuli-Wenecja Julijska) dzielą się na prowincje, te zaś na gminy.

</doc>
<doc id="830475" url="https://pl.wikipedia.org/wiki?curid=830475" title="Lista olimpiad naukowych">
Lista olimpiad naukowych



</doc>
<doc id="830477" url="https://pl.wikipedia.org/wiki?curid=830477" title="Bank pool">
Bank pool

Bank pool – jedna z amerykańskich odmian bilardu, w której bile muszą być wbijane wyłącznie przez bandę. Jest szczególnie trudna dla graczy początkujących, gdyż bile wbite przypadkowo nie są uznawane i wracają na stół. Gra przeznaczona jest dla dwójki graczy.
Używane bile.
Standardowy zestaw dziewięciu, opcjonalnie piętnastu, bil kolorowych ponumerowanych kolejno od 1 do 9 (lub 1 do 15) oraz bila biała.
Cel gry.
Wygrywa ten gracz, który wbije prawidłowo pięć (lub osiem) bil.
Przebieg gry.
Ustawienie początkowe.
Gra rozpoczyna się od ustawienia bil w rombie, podobnie jak w dziewiątce (lub w trójkącie, jak w ósemce, w przypadku 15 bil), lecz bez konieczności zachowania specjalnej kolejności ustawienia bil.
Rozbicie.
Rozbicie następuje z dowolnej pozycji z pola bazy. Podczas rozbicia przynajmniej 4 bile muszą dotknąć bandy. Bile wbite przez gracza przy rozbiciu nie zaliczają się do jego wyniku, pozwalają jednak kontynuować grę, po czym wracają na stół po zakończeniu tury. W przypadku błędnego rozbicia przeciwnik decyduje, czy kontynuuje grę przy zastanej pozycji bil, czy chce rozbijać ponownie.
Dalszy przebieg gry.
Gracz w każdym swym ruchu deklaruje bilę i łuzę. Aby bila została prawidłowo wbita, biała bila musi najpierw (bez kontaktu z bandami) dotknąć deklarowanej bili, a ta musi odbić się od przynajmniej jednej bandy i wpaść bez kontaktu z innymi bilami do deklarowanej łuzy. Wszelkie bile wbite w inny sposób (także gdy deklarowana bila została prawidłowo wbita) wracają na stół po turze gracza i zostają ustawione w punkcie głównym stołu (lub jak najbliżej niego). Gracz kończy turę, gdy popełni faul lub nie wbije prawidłowo deklarowanej bili.
Faule.
Faul następuje gdy:
W przypadku faulu w punkcie głównym stołu umieszczana jest jedna dodatkowa bila. Jeżeli jest zbyt mało wbitych bil, dodatkowa bila zostaje dodana później, po zakończeniu tury, w której została wbita. Na stół wracają także wszystkie bile wbite podczas błędnego uderzenia.

</doc>
<doc id="830480" url="https://pl.wikipedia.org/wiki?curid=830480" title="Wikielec (powiat braniewski)">
Wikielec (powiat braniewski)

Wikielec ("niem". Wecklitzmühle) – kolonia w Polsce, położona w województwie warmińsko-mazurskim, w powiecie braniewskim, w gminie Braniewo.
W latach 1975–1998 kolonia administracyjnie należała do województwa elbląskiego. Kolonia znajduje się w historycznym regionie Warmia.

</doc>
<doc id="830481" url="https://pl.wikipedia.org/wiki?curid=830481" title="Wikielec">
Wikielec



</doc>
<doc id="830485" url="https://pl.wikipedia.org/wiki?curid=830485" title="Miss mokrego podkoszulka">
Miss mokrego podkoszulka

Miss mokrego podkoszulka z cyklu Święta polskie – polski film fabularny z 2002 roku w reżyserii Witolda Adamka na podstawie scenariusza Macieja Karpińskiego.

</doc>
<doc id="830493" url="https://pl.wikipedia.org/wiki?curid=830493" title="Zybertowo">
Zybertowo

Zybertowo – przysiółek wsi Gościcino w Polsce, położony w województwie pomorskim, w powiecie wejherowskim, w gminie Wejherowo.
W latach 1975–1998 przysiółek administracyjnie należał do województwa gdańskiego.
Przez teren przysiółka przebiega trasa linii autobusowej nr 7 organizowanej przez MZK Wejherowo, która zapewnia dojazd do centrum Wejherowa, stacji kolejowej w Gościcinie i Bolszewa.

</doc>
<doc id="830494" url="https://pl.wikipedia.org/wiki?curid=830494" title="Althegnenberg">
Althegnenberg

Althegnenberg – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Monachium, w powiecie Fürstenfeldbruck, wchodzi w skład wspólnoty administracyjnej Mammendorf. Leży około 15 km na północny zachód od Fürstenfeldbruck, przy drodze B2 i linii kolejowej Monachium – Augsburg.
Polityka.
Wójtem gminy jest Reiner Dunkel z SPD, rada gminy składa się z 12 osób.
Oświata.
W gminie znajdują się dwa przedszkola oraz szkoła podstawowa (10 nauczycieli, 176 uczniów).

</doc>
<doc id="830495" url="https://pl.wikipedia.org/wiki?curid=830495" title="Olimpiada przedmiotowa">
Olimpiada przedmiotowa



</doc>
<doc id="830497" url="https://pl.wikipedia.org/wiki?curid=830497" title="Cutthroat (bilard)">
Cutthroat (bilard)

Cutthroat jest grą bilardową dla trzech osób w dowolnym stopniu zaawansowania.
Używane bile.
Standardowy zestaw piętnastu bil kolorowych ponumerowanych kolejno od 1 do 15 oraz bila biała.
Ustawienie początkowe.
Przed rozbiciem biała bila znajduje się na polu startowym, kolorowe w trójkącie, z jedynką na czele, szóstką i jedenastką w pozostałych rogach.
Cel gry.
Wygrywa osoba, której bile jako ostatnie pozostaną na stole.
Zasady.
Pierwszy z graczy ma bile z numerami 1-5, drugi 6-10, trzeci 11-15. Gra toczy się do momentu gdy na stole pozostaną bile tylko jednego gracza.
W innej wersji te trzy grupy bil są przyporządkowywane graczom podczas gry (gdy gracz po raz pierwszy wbije bile z danej grupy zostaje ona wyeliminowana jako jego).

</doc>
<doc id="830498" url="https://pl.wikipedia.org/wiki?curid=830498" title="Nie zapomnisz mnie (film 2003)">
Nie zapomnisz mnie (film 2003)

Nie zapomnisz mnie ("Gone, But Not Forgotten") – amerykański dramat filmowy w reżyserii Michaela D. Akersa z 2003 r.

</doc>
<doc id="830501" url="https://pl.wikipedia.org/wiki?curid=830501" title="Gone, But Not Forgotten">
Gone, But Not Forgotten



</doc>
<doc id="830502" url="https://pl.wikipedia.org/wiki?curid=830502" title="Gone But Not Forgotten">
Gone But Not Forgotten



</doc>
<doc id="830503" url="https://pl.wikipedia.org/wiki?curid=830503" title="Formosus">
Formosus



</doc>
<doc id="830504" url="https://pl.wikipedia.org/wiki?curid=830504" title="Psalm 130">
Psalm 130

Psalm 130 (nazwa łac. "De profundis") – jeden z utworów zgromadzonych w biblijnej Księdze Psalmów. W tłumaczeniu łacińskiej Wulgaty zaczynał się od słów "De profundis clamavi ad te Domine" - od których pochodzi krótsza nazwa. Służył jako tradycyjna modlitwa Kościoła katolickiego i nazywany był także szóstym "psalmem pokutnym".
Numer psalmu przyjęty został za Biblią hebrajską; Septuaginta i Wulgata nadają mu numer 129.
Gatunek literacki i okoliczności powstania.
Psalm 130 jest indywidualną lamentacją z elementami modlitwy kolektywnej.
Czas powstania psalmu jest niepewny, a według Stanisława Łacha dokładne określenie tego czasu jest niemożliwe. Ponieważ psalm zbliżony jest charakterem do modlitwy Ne 1,4–11, powstał on prawdopodobnie w późniejszych czasach, po okresie niewoli babilońskiej.
Treść i teologia.
Psalm dzieli się na cztery strofy. Pierwsza (wiersze 1 i 2) jest lamentacją, w której psalmista wołający "z głębokości", błaga Jahwe o ocalenie. Termin "głębokość" był różnie interpretowany – np. Augustyn z Hippony uważał, że to stan, w którym psalmista znalazł się poprzez swoje grzechy. Według Marcina Lutra "głębokość" oznacza zepsutą naturę ludzką. W rozumieniu bardziej dosłownym chodzi o ciężkie położenie psalmisty.
Druga (wiersze 3 i 4) to wyznanie grzechów z pytaniem retorycznym: "Panie, to któż się ostoi?", na które odpowiedzią jest jedynie zaprzeczenie, gdyż nie ma nikogo bez grzechu.
Trzecia strofa (wiersze 5 i 6) mówią o ufności, która jest jedyną postawą u bojących się Boga. Ufność jest tutaj tak pewna, jak pewność strażników oczekujących świtu.
Ostatnia strofa (wiersze 7 i 8) to wezwanie psalmisty do całego Izraela, aby oczekiwał pomocy Bożej. Część ta była uznawana czasami za późniejszy dodatek liturgiczny, ale według A. Andersona "tak treść, jak i słownictwo przemawia za jednolitością".
Psalm uczy o powszechności grzechów i o tym, że Bóg je przebacza, a postawą wymaganą do odpuszczenia grzechów jest bojaźń Boża. Kościół katolicki posługuje się Psalmem 130 w modlitwie za zmarłych i w obrzędach pogrzebowych.
Wykorzystanie w kulturze.
Psalm 130 wielokrotnie na przestrzeni wieków opracowywany był muzycznie, m.in. przez takich twórców, jak Orlando di Lasso, Josquin des Prés, Giovanni Pierluigi da Palestrina, Andrea Gabrieli, John Dowland, Thomas Morley, Henry Purcell, Johann Hermann Schein, Heinrich Schütz, Jean-Baptiste Lully, Marc-Antoine Charpentier, Michel Richard Delalande, Georg Friedrich Händel, Jan Dismas Zelenka, Christoph Willibald Gluck, Wolfgang Amadeus Mozart, Felix Mendelssohn, Arthur Honegger, Arnold Schönberg, Arvo Pärt czy Józef Świder, Marcin Łukaszewski.
Johann Sebastian Bach w kantacie "Aus der Tiefen rufe ich Herr zu dir" (BWV 131), wykorzystał tekst psalmu w tłumaczeniu niemieckim.
Swoją interpretację Psalmu 130 stworzyła polska grupa 2Tm2,3 na albumie "Pascha 2000" (2000) oraz w wydawnictwie koncertowym "Propaganda Dei" (2004).
W literaturze, polską parafrazę psalmu pod tytułem "Psalmu CXXX paraphrasis" stworzył Mikołaj Sęp Szarzyński. Również w literaturze niemieckojęzycznej znajdujemy nawiązanie do tego psalmu, w utworze "De profundis" Georga Trakla i pieśni Marcina Lutra "Aus Tiefer Not schrei ich zu dir".

</doc>
<doc id="830506" url="https://pl.wikipedia.org/wiki?curid=830506" title="Hattenhofen (Bawaria)">
Hattenhofen (Bawaria)

Hattenhofen – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Monachium, w powiecie Fürstenfeldbruck, wchodzi w skład wspólnoty administracyjnej Mammendorf. Leży około 12 km na północny zachód od Fürstenfeldbruck, przy drodze B2 i linii kolejowej Monachium – Augsburg.
Polityka.
Wójtem gminy jest Mathias Ettenberger z CSU, rada gminy składa się z 12 osób.
Oświata.
W gminie znajduje się przedszkole (50 miejsc i 47 dzieci) oraz szkoła (9 nauczycieli, 135 uczniów).

</doc>
<doc id="830507" url="https://pl.wikipedia.org/wiki?curid=830507" title="Rzęsa mniejsza">
Rzęsa mniejsza



</doc>
<doc id="830510" url="https://pl.wikipedia.org/wiki?curid=830510" title="Pałac Donnersmarcków w Nakle Śląskim">
Pałac Donnersmarcków w Nakle Śląskim

Pałac Donnersmarcków w Nakle Śląskim (niem. "Schloss Naklo") – pałac znajdujący się w Nakle Śląskim w województwie śląskim, w powiecie tarnogórskim.
Historia.
Budowę pałacu w stylu neogotyckim rozpoczął w 1856 roku Hugo von Donnersmarck, prawdopodobnie w miejscu starszego dworu. Budowę ukończył jego syn Łazarz IV (1835-1914), który zamieszkał w nim jeszcze za życia swojego ojca. W 1891 rozbudowano rezydencję, m.in. podwyższając i przebudowując wieżę. Pałac był jedną z głównych siedzib bytomsko-siemianowickiej katolickiej linii Donnersmarcków. W roku 1929 pałac odziedziczył Łazarz V. Po II wojnie światowej umieszczono w nim szkołę rolniczą. W pobliżu pałacu znajduje się park krajobrazowy z połowy XIX wieku z zabytkowym starodrzewiem, trzema bramami i budynkami gospodarczymi. Obecnie pałac z otaczającym parkiem jest wpisany do rejestru zabytków województwa śląskiego i jest własnością starostwa powiatowego w Tarnowskich Górach.
W latach 2006–2010 w pałacu mieściła się Galeria „Barwy Śląska”, prezentująca zbiory malarstwa intuicyjnego ze zbiorów Gerarda Stanisława Trefonia. W latach 2010–2012 wnętrza obiektu zostały poddane generalnemu remontowi. Od 1 stycznia 2013 r. w pałacu działa Centrum Kultury Śląskiej, powołane w kwietniu 2012 r. przez Radę Powiatu Tarnogórskiego. Pierwszym dyrektorem został 1 stycznia dr Stanisław Zając.
W 2021 roku zaplanowano remont generalny pałacowej wieży. 

</doc>
<doc id="830511" url="https://pl.wikipedia.org/wiki?curid=830511" title="Miga">
Miga

Miga (niem. "Neusasserei", kaszb. "Mëga") – osada w Polsce położona w województwie pomorskim, w powiecie wejherowskim, w gminie Wejherowo.
W latach 1975–1998 miejscowość administracyjnie należała do województwa gdańskiego.

</doc>
<doc id="830512" url="https://pl.wikipedia.org/wiki?curid=830512" title="Jesenwang">
Jesenwang

Jesenwang – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Monachium, w powiecie Fürstenfeldbruck, wchodzi w skład wspólnoty administracyjnej Mammendorf. Leży około 10 km na zachód od Fürstenfeldbruck.
Polityka.
Wójtem gminy jest Johann Wieser z Wählergruppe Einigkeit Jesenwang-Pfaffenhofen, rada gminy składa się z 12 osób.
Oświata.
W gminie znajduje się przedszkole (50 miejsc) oraz szkoła podstawowa z częścią Hauptschule (13 nauczycieli, 275 uczniów).

</doc>
<doc id="830514" url="https://pl.wikipedia.org/wiki?curid=830514" title="Królowa chmur">
Królowa chmur

Królowa chmur z cyklu Święta polskie – polski film fabularny z 2003 roku w reżyserii i na podstawie scenariusza Radosława Piwowarskiego.
Film kręcono w lipcu 2003 roku we Wrocławiu i Wałbrzychu.
Opis fabuły.
Piotr wykupuje willę, której właścicielką jest 80-letnia pani Wanda. W czasach młodości była ona związana z malarstwem, lubiła rysować chmury, wówczas była nazywana "Królową Chmur", a jej syn zginął w wieku 30 lat. Pani Wanda widzi w Piotrze utraconego jedynaka i postanawia go obdarzyć matczyną miłością. Piotr natomiast chce oddać Wandę do domu starców, jednak nie ma odwagi jej tego powiedzieć. Postanawia zabrać ją nad morze, skąd rzekomo mają polecieć do Brazylii. Podróż uprzyjemnia mu jego kochanka, Kasia.

</doc>
<doc id="830517" url="https://pl.wikipedia.org/wiki?curid=830517" title="Fraates IV">
Fraates IV

Fraates IV (ur. ?, zm. 3 p.n.e.) – król Partów w okresie 38/37 p.n.e.–3 p.n.e. Syn Orodesa II z gałęzi Arsacydów zwanej Sinatrukidami.
Życiorys.
Fraates IV był synem króla Partów Orodesa II i prawdopodobnie księżniczki partyjsko-sakijskiej. Objął tron po zamordowaniu swojego ojca. Na samym początku panowania zgładził swego syna i przyrodnich braci, synów Laodike, córki króla Kommageny Antiocha. Zginął również sam Antioch. Przed represjami Fraatesa uciekł na krótko do Syrii magnat partyjski Monaeses. Do powrotu do Partii skłoniło go poselstwo króla i gwarancja nietykalności.
W 36 p.n.e. Fraates odniósł zwycięstwo nad Markiem Antoniuszem w walkach pod Fraaspą w Medii. Zmusił wojska rzymskie do wycofania się do Syrii przez górski teren i zadał im spore straty atakami podjazdowymi.
W czasie swych rządów Fraates zmagał się z licznymi buntami możnowładców i uzurpatorów. Zaraz po pokonaniu Marka Antoniusza zbuntował się wasale z Medii Atropatene i Artaksares, król Adiabene. W latach ok. 31–26 p.n.e. zbuntował się w Partii Tiridates I. Później, około 11–9 p.n.e., miała miejsce uzurpacja Mitrydatesa (IV), który opanował zachodnią część królestwa Partów i miał być sojusznikiem Heroda Wielkiego.
W obliczu zagrożenia ze strony Rzymu zawarł pokój z cesarzem Augustem, uwalniając jeńców rzymskich i sztandary zdobyte podczas bitwy pod Carrhae, uznając rzymskie wpływy w Armenii oraz ustalając granicę na linii rzeki Eufrat. Oktawian August w podzięce podarował królowi Fraatesowi urodziwą niewolnicę imieniem Musa. Została ona szybko pierwszą żoną króla Partów i gdy urodziła mu syna, Fraates postanowił uczynić go swoim następca. Na przeszkodzie stała jednak obecność 4 starszych synów: Wononesa, Seraspadanesa, Rhodaspesa i Fraatesa. W celu uniknięcia sporów, jak i groźby buntu przeciwko jego władzy, Fraates zdecydował się około roku 10 p.n.e. wysłać starszych synów do Rzymu. Jednakże Musa, obawiając się zmiany decyzji przez Fraatesa, otruła go i w roku 3 p.n.e. jej syn objął tron Partów jako Fraates V (Fraatakes).
Dwaj synowie Fraatesa Seraspadanes i Rhodaspes zmarli w Rzymie.

</doc>
<doc id="830525" url="https://pl.wikipedia.org/wiki?curid=830525" title="Lobelia jeziorna">
Lobelia jeziorna

Lobelia jeziorna ("Lobelia dortmanna"), zwana też stroiczką wodną lub jeziorną – gatunek roślin z rodziny dzwonkowatych. 
Rozmieszczenie geograficzne.
Roślina jest reliktem borealno-atlantyckim. Zasięg obejmuje obszary Ameryki Północnej, w Europie występuje głównie w południowej części Półwyspu Skandynawskiego, znacznie rzadziej w Wielkiej Brytanii, we Francji, Belgii, Niemczech. W Polsce występuje wyłącznie na Pomorzu Środkowym i Zachodnim, w okolicach największej koncentracji jezior lobeliowych. Przez Polskę przebiega południowa granica zasięgu gatunku w Europie.
Biologia i ekologia.
Roślina semelparyczna, światłolubna, rosnąca w wodzie. Występuje w strefie przybrzeżnej jezior oligotroficznych ubogich w składniki odżywcze, o czystych, stojących wodach, z małą zawartością związków mineralnych oraz zawartością wapnia nie przekraczającą 20 mg/l). Występuje w jeziorach oligotroficznych razem z poryblinem jeziornym. Gatunek charakterystyczny związku "Lobelion dortmannae" i zespołu "Lobelietum dortmannae".
Zagrożenia i ochrona.
Roślina objęta w Polsce ścisłą ochroną gatunkową. 
Kategorie zagrożenia gatunku:
Zagrożenie dla rośliny stanowią zanieczyszczenia jezior i glony zarastające ich naturalne stanowiska w zbiornikach wodnych.

</doc>
<doc id="830526" url="https://pl.wikipedia.org/wiki?curid=830526" title="Furry">
Furry

Furry (z ang. „futrzak, futrzastość”) – termin określający osobę, która interesuje się lub zajmuje się twórczością związaną z tzw. sztuką futrzastą, skupioną wokół antropomorficznych (czyli takich, którym nadano pewne ludzkie cechy) zwierząt lub mitycznych czy też fikcyjnych stworzeń. Jest to też pojęcie opisujące społeczność, subkulturę, składającą się z osób o wyżej wymienionych upodobaniach lub zachowaniach. Czasami odnosi się również do postaci łączących cechy ludzi i zwierząt, występujących w kilku formach:
Mimo że sam antropomorfizm może przejawiać się na różne sposoby (forma niemorficzna to również zwierzę poddane antropomorfizacji), to przyjęło się, że określenie "anthro" stosowane jest, gdy antropomorficzne jest również ciało, nie tylko umysł.
Osoba należąca do fandomu furry nazywana jest "furry" lub określana jako „futrzak”.
Styl życia.
Futrzastość jako styl życia można zdefiniować przez upodabnianie się charakterem, zachowaniem lub wyglądem do fursony. Osoba będąca furry może przybierać różne cechy osobowości uznawane za charakterystyczne dla zwierzęcia danego gatunku, który stawia sobie za obiekt do naśladowania. Pod względem wyglądu może wykorzystywać do tego fursuity lub, znacznie rzadziej, bodypainting.
Fursona.
Fursona – wyimaginowana postać furry, która może odgrywać różne role, od zwykłego bohatera opowiadania czy modela dla rysunku, przez postać odgrywaną w trakcie sesji RPG i gier internetowych, takich jak VRChat, Furcadia, Second Life czy MUCK, do wewnętrznego, bardziej zwierzęcego alter-ego lub, jak wyżej, obiektu do naśladowania dla danej osoby należącej do społeczności furry. Często furry odczuwają bardzo głęboką więź ze swoją postacią. Niekiedy nawet do tego stopnia, że uważają ją za źródło własnej duchowej inspiracji.
Fursona nie zawsze musi się sprowadzać do gier i zabaw. Niektórzy uważają nawet, że w ich ludzkim ciele uwięziona jest prawdziwa zwierzęca dusza (aczkolwiek ludzie o takich przekonaniach, zwani otherkin, nie muszą być jednocześnie futrzakami). Może się zdarzyć, że furry dążą do tego, by chociaż trochę przypominać swoją fursonę poprzez bodypaintingi, zakładanie fursuitów, a w skrajnych przypadkach również drogą operacji plastycznych, ale zazwyczaj pozostają marzenia o staniu się fursoną, zabawy fursoną na kanałach IRC itd.
Powszechne są fursony o charakterze antropomorficznym np. antropomorficzny wilk. Oznacza to, że fursoną danego futrzaka jest postać posiadająca humanoidalne (dwunożne) ciało i zdolność mowy. Częstym dodatkiem do zwierzęcej postaci są ludzkie genitalia i/lub piersi. Zdarza się, że fursony u niektórych osób są hermafrodytami.
Fursuit.
Fursuit – kostium zwykle antropomorficznego zwierzęcia, wykonywany prywatnie przez danego furry kosztem jego czasu i talentu lub kupowany od firm zajmujących się tym profesjonalnie. Styl może się wahać między mocno kreskówkowym po możliwie realistyczny.
Osoba nosząca fursuit może być określana mianem "fursuitera". Fursuiterzy często pracują jako żywe maskotki na wszelkiego rodzaju imprezach dla dzieci oraz biorą udział w akcjach charytatywnych w szpitalach i hospicjach.
Konwenty.
Konwenty – zjazdy, gdzie futrzaki mają możliwość poznania innych osób związanych ze społecznością furry; artyści mają okazję sprzedawać swoje prace itp. Najczęściej odbywają się one w hotelach lub w centrach konferencyjnych, w wielu różnych krajach. W niektórych miejscach organizowane są minikonferencje lub zjazdy domowe.
W Polsce organizowane są trzy konwenty o tematyce furry:
W przeszłości organizowane były inne imprezy o tematyce furry:
Yiff.
Yiff (czyt. jif) – termin różniący się znaczeniowo w zależności od kontekstu zdaniowego, w którym występuje, mogący oznaczać rodzaj sztuki futrzastej zawierającej, nagość itp. Może także być synonimem pojęcia „stosunek seksualny”. Pojęcie często łączone z fandomem i odbierane negatywnie przez osoby postronne, jednak stanowi to niewielką część ogółu twórczości.

</doc>
<doc id="830529" url="https://pl.wikipedia.org/wiki?curid=830529" title="I liga urugwajska w piłce nożnej (1978)">
I liga urugwajska w piłce nożnej (1978)

Mistrzostwa Urugwaju w roku 1978 były mistrzostwami rozgrywanymi według systemu, w którym wszystkie kluby rozgrywały ze sobą mecze każdy z każdym u siebie i na wyjeździe, a o tytule mistrza i dalszej kolejności decydowała końcowa tabela. Miejsce w końcowej tabeli mistrzostw nie decydowało o prawie gry w międzynarodowych pucharach – o tym zadecydował oddzielny turniej zwany Liguilla Pre-Libertadores, rozegrany na koniec sezonu. Najlepszy klub w tym turnieju uzyskał prawo gry w Copa Libertadores 1979, a drugi miał stoczyć pojedynek barażowy z mistrzem Urugwaju. Z ligi nikt nie spadł, a ponieważ awansował jeden klub, liga zwiększona została z 12 do 13 klubów.

</doc>
<doc id="830536" url="https://pl.wikipedia.org/wiki?curid=830536" title="Exclamatio (muzyczna figura retoryczna)">
Exclamatio (muzyczna figura retoryczna)

Exclamatio, ecphonesis (okrzyk, zawołanie) – muzyczna figura retoryczna wyrażająca okrzyk, zawołanie, oznaczającego emocje zarówno pozytywne (np. radość) jak i negatywne (np. błaganie czy gniew).
Charakteryzuje się użyciem pauzy, interwału (większego niż tercja, najczęściej seksta mała) czy przebiegu rytmicznego różniącego się od „najbliższego kontekstu” muzycznego. W instrumentacji polega na użyciu „krzykliwych” instrumentów (np. trąbek).

</doc>
<doc id="830539" url="https://pl.wikipedia.org/wiki?curid=830539" title="Normalna skocznia narciarska">
Normalna skocznia narciarska

Normalna skocznia narciarska – typ skoczni narciarskiej pod względem wielkości plasujący się pomiędzy skoczniami średnimi a dużymi.
Według standardów przyjętych przez Międzynarodową Federację Narciarską skocznia klasyfikowana jest jako normalna, gdy jej rozmiar (HS) wynosi pomiędzy 85 a 109 m. Punkt konstrukcyjny takiej skoczni umieszczony ma być pomiędzy 76 a 99 m.
Podczas zawodów Pucharu Świata rozgrywano początkowo od 7 do 10 konkursów w sezonie na normalnych skoczniach (najwięcej - 10 - w sezonie 1986/1987), jednak w latach 90. XX w. zaczęto odchodzić od rozgrywania tego typu konkursów. Po raz pierwszy w historii Pucharu Świata żadnego konkursu na skoczni normalnej nie rozegrano w sezonie 2000/2001 (planowany był jeden taki konkurs, ale został odwołany). Później, w XXI wieku w ramach Pucharu Świata na skoczniach normalnych rozegrano łącznie już tylko 21 konkursów (17 indywidualnych, 2 drużynowe i 2 drużynowe mieszane):
Wszystkie konkursy w Lahti, Kuopio, Pjongczang i Predazzo raz jeden z dwóch konkursów w Krasnej Polanie i konkurs z sezonu 2015/2016 w Lillehammer były zresztą zaplanowane do rozegrania na skoczniach dużych, a przeniesiono je na skocznie normalne tylko z powodu trudnych warunków atmosferycznych.
Konkursy skoków na normalnej skoczni rozgrywane są podczas mistrzostw świata (od 1962 indywidualnie, a także w latach 1982-1997, 2001 i 2005 w drużynie) oraz podczas igrzysk olimpijskich. Na tego typu skoczniach rozgrywane są zawody podczas uniwersjady oraz mistrzostw świata juniorów.
Aktualnie mistrzem świata w skokach na takim obiekcie jest Piotr Żyła, natomiast mistrzem olimpijskim Ryōyū Kobayashi. Wśród pań mistrzynią świata jest Katharina Althaus, z kolei mistrzynią olimpijską Urša Bogataj.
Najlepsi zawodnicy trenują na skoczniach normalnych głównie po to, by skorygować błędy techniczne podczas wybicia z progu.
Normalne skocznie posiadające homologację FIS.
"Stan na 22 lipca 2018"

</doc>
<doc id="830540" url="https://pl.wikipedia.org/wiki?curid=830540" title="Liga złamanych serc">
Liga złamanych serc

Liga złamanych serc (tytuł oryg. "The Broken Hearts Club: A Romantic Comedy", skr. "The Broken Hearts Club") – amerykański film fabularny (komedia romantyczna) w reżyserii Grega Berlantiego z 2000 roku. Fabuła skupia się na perypetiach sześciu kalifornijskich przyjaciół-homoseksualistów oraz postaci z nimi związanych. Akcja toczy się wokół restauracji należącej do Jacka, starszego kolegi bohaterów, który służy im ojcowskimi poradami; w knajpie spotykają się i wspólnie dyskutują. Główne postaci przynależą do tytułowej ligi softballowej. Przyjaciele uzależnieni są od siebie nawzajem, wspierają się w ciężkich sytuacjach, jak utrata bliskiej osoby, poszukiwanie miłości czy wreszcie odkrywanie samego siebie.
Projekt jest debiutem reżyserskim Berlantiego, a scenariusz filmu opiera się na doświadczeniach twórcy związanych z kręgiem jego znajomych. Obraz zebrał pozytywne recenzje krytyków, będąc chwalony za zobrazowanie homoseksualnych bohaterów jako zwyczajnych, przeciętnych mężczyzn. "Liga złamanych serc" skupia się na tematach uniwersalnych − romansach, akceptacji i jedności rodzinnej, miast na bardziej kontrowersyjnych i stereotypowych dla kinematografii LGBT tematach: przebieg AIDS, coming out oraz przypadkowy bądź mechaniczny seks.
Opis fabuły.
Film opowiada o codziennym życiu grupy homoseksualnych przyjaciół z West Hollywood. Dennis jest głównym bohaterem filmu, dwudziestoośmioletnim fotografem oraz częstym organizatorem imprez z udziałem najbliższych mu przyjaciół. Jako osoba homoseksualna ujawnił się dopiero na trzy lata przed akcją filmu. Podczas jednego z przyjęć organizowanych w jego domu Dennis poznaje Kevina, młodszego od siebie, lekko zagubionego chłopaka, z którym zaczyna się spotykać; wystawia to przyjaźń całej grupy na próbę. Cole, nie odnoszący sukcesów aktor, jest najprzystojniejszy oraz najbardziej charyzmatyczny z grona przyjaciół i wykorzystuje swój urok osobisty przy uwodzeniu kolejnych mężczyzn. Zdarza mu się − zupełnie nieświadomie − sypiać z sympatiami kolegów. Najmłodszy z grupy, Benji, zamiłowanie odnajduje w treningach na siłowni oraz flirtowaniu ze świetnie zbudowanymi sportowcami. Jego kłopoty rozpoczynają się, gdy wiąże się z nieodpowiednim mężczyzną, który wprowadza go w świat ciężkich narkotyków. Howie, student psychologii, znany jest z wnikliwego analizowania każdej sytuacji oraz porównywania przyjaciół do gwiazd filmowych. Związek Howiego z jego stałym partnerem, Marshallem, od dawna przechodzi na przemian wzloty i kryzysy. Patrick jest tyleż cyniczny, co niepewny siebie. Siostra bohatera, lesbijka, prosi go o pomoc przy spłodzeniu dziecka jej i partnerki. Taylor chełpi się statusem mężczyzny zajętego, tkwiącego w długotrwałym związku. Gdy jednak niespodziewanie zostaje porzucony przez ukochanego, zdaje się na łaskę przyjaciół, z których dotąd potrafił pokpiwać.
Wszyscy przynależą do tytułowej ligi softballowej, "Złamanych Serc", którą trenuje Jack, sympatyczny, podstarzały homoseksualista, właściciel lokalnej restauracji. Rola Jacka jest wśród sześciu młodych gejów znacząca; jest on ich przyjacielem oraz mentorem.
Produkcja.
Scenariusz "Ligi złamanych serc" został napisany przez Grega Berlantiego na podstawie jego autentycznych przeżyć związanych z grupą własnych przyjaciół. Jawnie homoseksualny reżyser wątek fabularny związku Howiego i Marshalla oparł na wątkach autobiograficznych. Film nakręcono w ciągu dwudziestu dni z budżetem bliskim miliona dolarów.
Muzyka.
Autorem muzyki filmowej jest Christophe Beck. W obrazie wykorzystano piosenki zespołu pop-rockowego The Carpenters, a właściwie ich covery, w wykonaniu Mary Beth Maziarz, artystki z Los Angeles. Soundtrack z filmu opublikowano 19 września 2000 roku nakładem wytwórni WILL Records (obecnie Lakeshore Records).
Na ścieżce dźwiękowej znalazły się kolejne utwory:

</doc>
<doc id="830544" url="https://pl.wikipedia.org/wiki?curid=830544" title="Borowo (Sopieszyno)">
Borowo (Sopieszyno)

Borowo (kaszb. "Bòròwò") – osada wsi Sopieszyno w Polsce, położona w województwie pomorskim, w powiecie wejherowskim, w gminie Wejherowo.
W latach 1975–1998 osada administracyjnie należała do województwa gdańskiego.
Osada położona jest nad jeziorem Borowo, w kompleksie leśnym Trójmiejskiego Parku Krajobrazowego. Prowadzi tędy również turystyczny Szlak Wejherowski.

</doc>
<doc id="830547" url="https://pl.wikipedia.org/wiki?curid=830547" title="Dent d’Hérens">
Dent d’Hérens

Dent d’Hérens (4171 m n.p.m.) – szczyt w Alpach Pennińskich na granicy Włoch (region Dolina Aosty) i Szwajcarii (kanton Valais), w masywie Matterhornu.
Pierwsze wejście zostało dokonane przez zespół: Florence Crawford Grove, William Edward Hall, Reginald Somerled Macdonald, Montagu Woodmass, Melchior Anderegg, Jean-Pierre Cachat i Peter Perren 12 sierpnia 1863. Kilka dni wcześniej szczyt atakowała grupa: Edward Whymper, Jean-Antoine Carrel i Luc Meynet, ale Whymper nalegał, aby wycofać się z drogi zachodnią granią ze względu luźne odłamy skalne. Whymper był bardzo zawiedziony, że nie wybrał drogi zdobywców przez lodowiec Grandes Murailles i napisał:
Pierwsze zimowe wejście zostało dokonane przez M. Piacenza, J.J. Carrell i G. B. Pellisier 16 czerwca 1910.
1300-metrowa północna ściana została pokonana przez zespół: Willi Welzenbach i Eugen Allwein 10 sierpnia 1925, a w dniach 14–17 marca 1964 była sceną poważnego wypadku i długiej akcji ratunkowej. Po zdobyciu ściany i biwaku na szczycie połączony zespół niemiecko (Gerhard Deves i Leo Herncarek), polsko (Jerzy Hajdukiewicz i Krzysztof Berbeka), szwajcarski (Eckhart Grassmann, Pierre Monkewitz i Dieter Naef) miał dwa groźne odpadnięcia, jedno o długości 200 metrów. Wspinacze zostali unieruchomieni na ścianie przez cztery dni, dopóki nie zostali uwolnieni przez ratowników. Krzysztof Berbeka zmarł w szpitalu, a Leo Herncarek i Dieter Naef musieli zostać poddani amputacjom.

</doc>
<doc id="830548" url="https://pl.wikipedia.org/wiki?curid=830548" title="AmRest">
AmRest



</doc>
<doc id="830551" url="https://pl.wikipedia.org/wiki?curid=830551" title="Interrogatio (muzyczna figura retoryczna)">
Interrogatio (muzyczna figura retoryczna)

Interrogatio (pytanie) – muzyczna figura retoryczna wyrażająca zapytanie.
Charakteryzuje się użyciem kadencji zawieszonej lub interwału wstępującego, często sekundy, po których może nastąpić pauza. Melodia kończy się dźwiękiem wyższym od tego, od którego się zaczęła.

</doc>
<doc id="830553" url="https://pl.wikipedia.org/wiki?curid=830553" title="Wygoda (Sopieszyno)">
Wygoda (Sopieszyno)

Wygoda (kaszb. "Wëgòda") – przysiółek wsi Sopieszyno w Polsce, położony w województwie pomorskim, w powiecie wejherowskim, w gminie Wejherowo. Leży nad jeziorem Wygoda w kompleksie leśnym Trójmiejskiego Parku Krajobrazowego.
W latach 1975–1998 przysiółek administracyjnie należał do województwa gdańskiego.

</doc>
<doc id="830554" url="https://pl.wikipedia.org/wiki?curid=830554" title="Takamori Saigō">
Takamori Saigō

 – jeden z najbardziej wpływowych samurajów w historii Japonii, żyjący na przełomie okresów Edo i Meiji.
Młodość.
Saigō urodził się 23 stycznia 1828 roku w Kagoshimie, w ówczesnej prowincji Satsuma (obecnie prefektura Kagoshima). W początkach swojej kariery był pomocnikiem urzędnika w biurze okręgowym. 
W 1854 z rozkazu daimyō Satsumy, Nariakiry Shimazu, wyruszył (wraz ze swoim panem, jako członek świty daimyō) do Edo, aby pomóc Nariakirze w rozmowach dotyczących współpracy pomiędzy rodem Tokugawa i dworem cesarskim. Jednak działania Saigō zostały nagle przerwane z powodu śmierci daimyō Nariakiry oraz wskutek czystek, za którymi stał "tairō" (minister ery Edo) Naosuke Ii, i które wymierzone były w przeciwników siogunatu. Saigō zbiegł do Kagoshimy, został jednak aresztowany i wygnany na wyspę Amami-Ōshima. Został wezwany do powrotu na początku 1861 roku, tylko po to, aby zostać ponownie wygnanym przez nowego daimyō Satsumy, Hisamitsu Shimazu. Hisamitsu w końcu ułaskawił Saigō w 1864 i wysłał go do Kioto, aby zajął się interesami Satsumy na dworze cesarza.
Restauracja Meiji.
Po objęciu dowództwa nad oddziałami Satsumy w Kioto, Saigō szybko zawiązał sojusz z samurajami z Aizu przeciwko siłom rywali z Chōshū i zapobiegł przejęciu przez nich kontroli nad Pałacem Cesarskim. W sierpniu 1864 roku Saigō był jednym z dowódców karnej ekspedycji wysłanej przez Tokugawów przeciw Chōshū, jednak w tajemnicy prowadził on negocjacje z przywódcami Chōshū, co później doprowadziło do zawiązania sojuszu Satchō. Gdy siogunat wysłał kolejną ekspedycję przeciw Chōshū, Satsuma pozostała bezstronna.
W listopadzie 1867 siogun Yoshinobu Tokugawa zrzekł się swego tytułu, oddając władzę w ręce cesarza. Wydarzenie to znane jest jako restauracja Meiji. Saigō był jednym z największych przeciwników wynegocjowanego rozwiązania. Domagał się on pozbawienia Tokugawów ziem i wyjątkowego statusu. Jego bezkompromisowość stała się jedną z przyczyn wynikłej później wojny domowej boshin.
W trakcie wojny boshin Saigō dowodził cesarskimi siłami podczas bitwy pod Toba-Fushimi, po czym poprowadził cesarskie wojska na Edo, gdzie przyjął kapitulację zamku Edo od Kaishū Katsu.
Okres Meiji.
Choć Toshimichi Ōkubo (1831–1878) i wielu innych było bardziej aktywnych i miało większy wpływ na ustanowienie nowego rządu Meiji, rola Saigō pozostała kluczowa, a jego współpraca była niezbędna przy obaleniu systemu "han" oraz ustanowieniu poborowej armii. Mimo skromnego pochodzenia w 1871 powierzono mu nadzór nad rządem tymczasowym, ustanowionym podczas misji dyplomatycznej, na której czele stał Tomomi Iwakura (1825–1883).
Saigō początkowo nie zgadzał się na modernizację Japonii i rozpoczęcie handlu z Zachodem. Znany był jego sprzeciw wobec budowy kolei. Domagał się, aby pieniądze przeznaczone na ten cel były raczej wykorzystane na modernizację wojska.
Saigō twierdził również, że Japonia powinna wypowiedzieć wojnę Korei, gdyż Korea nie uznawała cesarza Meiji za faktycznego władcę Cesarstwa Japonii. Krytykował on również sposób, w jaki potraktowani zostali japońscy wysłannicy, którzy mieli prowadzić rozmowy w sprawach handlu i stosunków dyplomatycznych. Dla Saigō była to również doskonała okazja do znalezienia zajęcia dla tysięcy „bezrobotnych” samurajów, którzy stracili większość dochodów oraz swą pozycję społeczną po przemianach Meiji, które wprowadziły nowe zasady społeczne i ekonomiczne. Tacy samuraje mogli stanowić zagrożenie dla rządu. Saigō (sam będąc samurajem) rozumiał ich sytuację. W pewnym momencie sam chciał udać się do Korei i sprowokować wypowiedzenie wojny, zachowując się tak, aby zmusić Koreańczyków do zabicia go. Jednak pozostali japońscy przywódcy sprzeciwiali się tym planom, po części z powodów finansowych, a po części dlatego, że zdawali sobie sprawę ze słabości Japonii w porównaniu z państwami zachodnimi, co zrozumieli podczas misji Iwakury. Saigō w ramach protestu zrezygnował ze wszystkich rządowych stanowisk i powrócił do rodzinnej Kagoshimy.
Wojna na południowym zachodzie (1877).
Wkrótce potem Saigō założył prywatną szkołę wojskową w Kagoshimie dla wiernych samurajów, którzy także zrezygnowali ze stanowisk, aby razem z nim opuścić Tokio. Niezadowoleni samuraje zdominowali władzę w Kagoshimie, zaś rząd, w obawie przed rebelią, wysłał okręty do Kagoshimy, aby rozbroić tamtejszy arsenał. Jak na ironię to właśnie wywołało otwarty konflikt, jak również fakt zaprzestania wydawania samurajom wynagrodzenia w 1877 roku. Saigō został przywódcą powstania przeciw rządowi.
Bunt został zdławiony w ciągu kilku miesięcy przez oddziały armii cesarskiej liczące 300 tys. samurajów-oficerów oraz poborowych żołnierzy pod dowództwem Sumiyoshiego Kawamury. Siły cesarskie były pod każdym względem nowoczesne, miały do dyspozycji haubice i balony obserwacyjne. Rebeliantów z Satsumy było około 40 tys., jednak do ostatecznej walki podczas bitwy pod Shiroyamą stanęło ich już tylko 400. Mimo że walczyli oni o zachowanie roli samurajów, używali zachodnich sposobów walki oraz broni. Wszystkie ówczesne opisy i wyobrażenia Saigō przedstawiały go ubranego w mundur w zachodnim stylu. Pod koniec walk, głównie przez brak amunicji, musiano uciec się do walki na bliższy dystans z użyciem mieczy, łuków i strzał.
Saigō został śmiertelnie ranny w biodro w czasie walk. Aby nie zostać zabitym bądź schwytanym przez wroga, poprosił swego towarzysza, aby ten odciął mu głowę, by móc zachować honor. W legendach i sztuce przetrwał obraz Saigō popełniającego seppuku, tradycyjną formę samobójstwa, nie wiadomo jednak w jaki sposób zginął naprawdę. Pewne jest jednak, że jego śmierć zakończyła powstanie.
Legendy dotyczące Saigō.
Część legend mówiło o tym, że Saigō wcale nie zginął. Wielu ludzi w Japonii spodziewało się, że Saigō powróci z Indii lub (wraz z carewiczem Mikołajem) z Rosji, aby obalić niesprawiedliwe rządy. Twierdzono również, że jego wizerunek pojawił się na powierzchni komety pod koniec XIX wieku, co miało stanowić zły omen dla jego wrogów. Rząd Meiji, nie mogąc przeciwdziałać uwielbieniu ludzi wobec obrazu tradycyjnych samurajskich wartości jakim był Saigō, zrehabilitował go pośmiertnie 22 lutego 1889 roku.
Posąg Saigō.
Słynny brązowy posąg Saigō stoi w parku Ueno w Tokio. Jego autorem jest Kōun Takamura (1852–1934). Saigō spotkał wybitnego brytyjskiego dyplomatę, Ernesta Satowa w latach 60. XIX wieku, co zostało później opisane w pamiętniku dyplomaty. Satow był obecny przy odsłonięciu pomnika, co również zanotował w swoich pamiętnikach.
Na podstawie wydarzeń z życia Saigō w 2003 roku został nakręcony film pt. Ostatni samuraj.

</doc>
<doc id="830560" url="https://pl.wikipedia.org/wiki?curid=830560" title="Saigo Takamori">
Saigo Takamori



</doc>
<doc id="830562" url="https://pl.wikipedia.org/wiki?curid=830562" title="Canadian Football League">
Canadian Football League

Canadian Football League, Ligue canadienne de football (skrót: CFL, LCF "Kanadyjska Liga Futbolu") – zawodowa liga futbolu kanadyjskiego, drugiego co do popularności sportu w Kanadzie. Dziewięć zespołów jest podzielonych na dwie dywizje: wschodnią i zachodnią.
Historia.
W 1864 roku powstała federacja Canadian Rugby Football Union (CRFU), organizująca rozgrywki rugby. W skład CRFU wchodziły ligi regionalne: Interprovincial Rugby Football Union (IRFU), Western Interprovincial Football Union (WIFU) i Ontario Rugby Football Union (ORFU). Z czasem z rugby w Kanadzie powstał futbol kanadyjski. W 1954 roku ORFU, która pozostawała ligą amatorską, wycofała się z rozgrywek o Puchar Greya. W 1956 roku IRFU i WIFU, które stopniowo przekształcały się w ligi zawodowe, założyły nową organizację Canadian Football Council (CFC), która w 1958 roku opuściła CRFU i zmieniła nazwę na Canadian Football League.
Sezon ligowy.
W czasie sezonu, obejmującego 19 tygodni, zaczynającego się w Dniu Kanady, a kończącego na początku listopada, każdy zespół rozgrywa 18 meczów (1 mecz tygodniowo i 1 tydzień odpoczynku). W listopadzie, po zakończeniu regularnego sezonu, sześć zespołów uczestniczy w play-off trwającym 3 tygodnie zakończonym meczem o Puchar Greya.
Jedynym Polakiem który zdobył ze swoją drużyną Puchar Greya był Stan Mikawos.
Polacy w Lidze.
W latach osiemdziesiątych i dziewięćdziesiątych w lidze grał Stan Mikawos a w sezonie 1998 kopacz Arek Bigos, natomiast w ostatnich latach Dave Stala i Greg Wojt.
Linki zewnętrzne.
Oficjalna strona ligi

</doc>
<doc id="830567" url="https://pl.wikipedia.org/wiki?curid=830567" title="James Gosling">
James Gosling

James Gosling (ur. 19 maja 1955 w okolicach Calgary w Kanadzie) – kanadyjski informatyk i programista, twórca języka Java.
Życiorys.
Gosling uzyskał tytuł bakałarza w roku 1977 na Uniwersytecie Calgary, a w roku 1983 tytuł doktora w dziedzinie informatyki na Carnegie Mellon University. Stworzył implementację Emacsa (Gosling Emacs, nazywany też „Gosmacs” lub „gmacs”). Od roku 1984 związany z firmą Sun Microsystems, gdzie zajmował się m.in. środowiskiem okienkowym NeWS. W roku 1994 stworzył podstawy języka Java oraz zaimplementował pierwszą wersję maszyny wirtualnej. Za swoje zasługi został przyjęty do grona National Academy of Engineering. Autor wielu książek i publikacji.
W roku 2007 został oficerem Orderu Kanady, najwyższego kanadyjskiego odznaczenia przyznawanego obywatelom.
2 kwietnia 2010 zrezygnował z pracy w firmie Oracle, która 27 stycznia tego roku ostatecznie przejęła firmę Sun Microsystems.
28 marca 2011 rozpoczął pracę w firmie Google, a 22 maja 2017 w Amazon Web Services.

</doc>
<doc id="830584" url="https://pl.wikipedia.org/wiki?curid=830584" title="Johann Gottfried Rösner">
Johann Gottfried Rösner



</doc>
<doc id="830588" url="https://pl.wikipedia.org/wiki?curid=830588" title="Futbol kanadyjski">
Futbol kanadyjski

 
Futbol kanadyjski – jeden z najpopularniejszych sportów w Kanadzie. Sport pochodzi od angielskiego rugby. Jest on bardzo podobny do futbolu amerykańskiego. Są nieznaczne różnice w przepisach, z których jedną jest możliwość zdobywania pojedynczych punktów (single). Wynika to z tego, że zmiany w przepisach College football, które zostały wprowadzone na początku XX wieku nie zostały przejęte przez Kanadyjczyków. Różnice te powodują to że w futbolu kanadyjskim jest mniej przerw w meczu co pozwala na szybsze rozgrywanie piłki.
Ligą profesjonalną futbolu kanadyjskiego jest Canadian Football League, natomiast rozgrywki uniwersyteckie nazywane są U Sports football.
Historia.
W 1864 roku w Trinity College w Toronto, F. Barlow Cumberland i Frederick A. Bethune opracowali zasady gry w oparciu o zasady rugby. W 1865 roku w Montrealu, brytyjscy żołnierze rozegrali mecz rugby przeciwko uniwersytetowi McGill. Gra stopniowo zyskiwała zwolenników, a w 1869 roku założony został Hamilton Football Club, pierwszy pozauniwersytecki klub futbolowy w Kanadzie.
W 1874 roku studenci amerykańskiego uniwersytetu Harvard, grający w grę zwaną Boston game, rozegrali dwa mecze przeciwko studentom kanadyjskiego uniwersytetu McGill, grającym w rugby. Większość zasad z rugby zostało przejętych przez studentów z Harvardu, którzy zaczęli je popularyzować wśród innych uniwersytetów grających do tamtej pory w piłkę nożną. Z biegiem czasu Amerykanie zaczęli modyfikować zasady rugby, co dało początek futbolowi amerykańskiemu. Kanadyjczycy z kolei zaczęli przejmować od Amerykanów większość nowych zasad, co dało początek futbolowi kanadyjskiemu. W 1903 roku Ontario Rugby Football Union przyjęła jako pierwsza zasady futbolu kanadyjskiego, tak zwane "Burnside Rules".
Przepisy.
Boisko.
Mecz futbolu kanadyjskiego rozgrywa się na prostokątnym boisku o długości całkowitej 150 jardów (ok. 137,17 metrów) oraz 65 jardów (ok. 61,2648 metrów) szerokości. Przy obu liniach punktowych stoją dwa słupy ("goalposts", "uprights") rozstawione 18,5 stóp (5,54736 metrów) od siebie.
Czas gry.
Mecz składa się z czterech 15-minutowych kwart. W futbolu kanadyjskim drużyna ma 20 sekund na rozpoczęcie nowej zagrywki po gwizdku sędziego (w futbolu amerykańskim 25 sekund). Czas zatrzymywany jest po każdej akcji, w NFL/College football po nieudanym podaniu do przodu i wybiegnięciu zawodnika za linię boczną boiska.
Zdobywanie punktów.
Drużyna może zdobyć punkty po następujących zagrywkach:

</doc>
<doc id="830590" url="https://pl.wikipedia.org/wiki?curid=830590" title="Zarządzanie kryzysowe">
Zarządzanie kryzysowe

Zarządzanie kryzysowe – działalność organów administracji publicznej będąca elementem kierowania bezpieczeństwem narodowym, która polega na zapobieganiu sytuacjom kryzysowym, przygotowaniu do przejmowania nad nimi kontroli w drodze zaplanowanych działań, reagowaniu w przypadku wystąpienia sytuacji kryzysowych, usuwaniu ich skutków oraz odtwarzaniu zasobów i infrastruktury krytycznej.
Zakres.
Zarządzanie kryzysowe obejmuje:
Poziom lokalny to poziom wykonawczy. Pozostałe poziomy spełniają przede wszystkim rolę koordynującą.
Struktura zarządzania kryzysowego w administracji publicznej Rzeczypospolitej Polskiej.
Struktura zarządzania kryzysowego na poszczególnych poziomach administracji publicznej ("od najwyższego"):
Praktyka zarządzania kryzysowego w Polsce jest krytykowana za resortowość, upolitycznienie i nieskuteczność w przypadkach katastrof naturalnych.
Fazy zarządzania kryzysowego.
Zapobieganie odnosi się do działań, które eliminują lub redukują prawdopodobieństwo wystąpienia katastrofy, albo ograniczają jej skutki.
kluczowym elementem przygotowań jest opracowanie planów reagowania kryzysowego, które to plany opisują kto, co i kiedy będzie robił, za pomocą jakich sił i środków i na jakiej podstawie prawnej – przed, w czasie i natychmiast po zdarzeniu kryzysowym. Przygotowanie to także zapewnienie zasobów specjalistycznych sił i środków reagowania, takich jak: stanowisko kierowania, system łączności kryzysowej, system alarmowania oraz personel reagowania kryzysowego, a także ewidencja zasobów sił i środków przydatnych do reagowania kryzysowego.
następuje po wystąpieniu realnego zagrożenia lub zdarzenia. Jego celem jest uruchomienie działań prewencyjnych zapobiegających lub minimalizujących możliwość zniszczeń, a po ich wystąpieniu, podjęcie akcji ratowniczej celem dostarczenia pomocy poszkodowanym i ograniczenia wtórnych szkód i strat.
jest końcową fazą cyklu zarządzania kryzysowego. Odbudowę kontynuuje się, aż wszystkie systemy wrócą do stanu poprzedniego albo lepszego niż poprzedni. Odbudowę dzieli się na krótkoterminową i długoterminową. Krótkoterminowa polega na przywróceniu systemów niezbędnych do życia do minimalnych standardów operacyjnych. Odbudowa długoterminowa może trwać wiele lat, aż do kompletnej odbudowy całego obszaru dotkniętego katastrofą. Jednocześnie odbudowa ta powinna być realizowana w nowy sposób, tak aby rejon dotknięty katastrofą był po odbudowie mniej wrażliwy na kolejną katastrofę.

</doc>
<doc id="830592" url="https://pl.wikipedia.org/wiki?curid=830592" title="Pińskie">
Pińskie

Pińskie (kaszb. "Piński") – część wsi Bieszkowice w Polsce, położona w województwie pomorskim, w powiecie wejherowskim, w gminie Wejherowo. Leży w kompleksie leśnym Trójmiejskiego Parku Krajobrazowego. Wchodzi w skład sołectwa Bieszkowice.
W latach 1975–1998 Pińskie administracyjnie należał do województwa gdańskiego.
Wskazówka - występuje również wariant nazewniczy Pińsk.

</doc>
<doc id="830594" url="https://pl.wikipedia.org/wiki?curid=830594" title="Jean-Antoine Carrel">
Jean-Antoine Carrel

Jean-Antoine Carrel (ur. 17 stycznia 1829 w Valtournenche, zm. 26 sierpnia 1890) – włoski alpinista.
W latach 1861–1865 toczył walkę o zdobycie Matterhornu z Edwardem Whymperem, którą przegrał o trzy dni. W 1880 wspólnie z Whymperem dokonali pierwszego wejścia na najwyższy szczyt Ekwadoru: Chimborazo. 
Nazwiskiem Carella zostało nazwane schronisko górskie znajdujące się na grani Lion Matterhornu, na szczycie którego stanął alpinista wraz z zespołem w lipcu 1865 roku.

</doc>
<doc id="830598" url="https://pl.wikipedia.org/wiki?curid=830598" title="Marianowo (Gniewowo)">
Marianowo (Gniewowo)

Marianowo – część wsi Gniewowo w Polsce, położona w województwie pomorskim, w powiecie wejherowskim, w gminie Wejherowo. Leży w kompleksie leśnym Trójmiejskiego Parku Krajobrazowego.
Do 26 września 1924 wieś Marianowo nosiła nazwę: Marienheim. 
W latach 1975–1998 Marianowo administracyjnie należało do województwa gdańskiego.

</doc>
<doc id="830604" url="https://pl.wikipedia.org/wiki?curid=830604" title="Death Note">
Death Note

 – manga autorstwa Tsugumi Ōby, ilustrowana przez Takeshiego Obatę. Składa się ze stu ośmiu rozdziałów, liczby symbolicznej dla serii, wydanych w dwunastu tomach. Od 3 października 2006 roku do 27 czerwca 2007 trwała premierowa emisja anime "Notatnik śmierci". Powstał także dwuczęściowy film kinowy, wydany pod tytułami ' i ', jak i również spin-off, ' i sequel '. W połowie 2008 roku amerykańskie studio Vertigo Entertainment zapowiedziało stworzenie remake’u "Death Note", którego premiera wstępnie planowana była na 2010 rok. W 2015 powstał na podstawie mangi, a dwa lata później Netflix wyprodukował amerykańską ekranizację historii.
Oryginalny japoński tytuł to ＤＥＡＴＨ ＮＯＴＥ, chociaż spotyka się tam również pisownię デスノート. Pierwszej formy używa się w oficjalnych materiałach, takich jak okładki czy plakaty; w mandze, anime i filmach bohaterowie posługują się formą "desu nōto" zamiast "death note" – w skryptach oraz na kartach mangi pojawia się zapis デスノート.
W roli openingu i endingu anime "Notatnik śmierci" wykorzystano utwory zespołu Nightmare oraz Maximum the Hormone.
Fabuła.
"Death Note" opowiada historię genialnego licealisty imieniem Light Yagami, który znajduje tajemniczy notes upuszczony przez shinigamiego Ryūka. Notes ten posiada niesamowite właściwości: jego użytkownik, wpisując do niego imię oraz nazwisko osoby, której twarz zna, powoduje śmierć tej osoby w określonych okolicznościach w ciągu 40 sekund. Jeśli w ciągu tych 40 sekund od zapisania imienia ofiary nie zostanie wpisana przyczyna śmierci, osoba umrze na zawał serca. Light dostrzega w tym szansę oczyszczenia świata ze wszelkiego zła. Pod pseudonimem Kira (od angielskiego "killer"), który to nadali mu jego zwolennicy, zaczyna wprowadzać swój plan w życie. Na drodze staje mu jednak tajemniczy L – legendarny detektyw, geniusz, postrzegający działania Kiry jako zwykłe morderstwa.
Fabuła filmów miejscami znacznie odbiega od mangowych wątków, co nie spotkało się z aprobatą wielu miłośników komiksu. Anime jest znacznie wierniejszą adaptacją mangi, niemalże w stu procentach zgodną z papierowym pierwowzorem.
Manga.
Manga "Death Note" po raz pierwszy została opublikowana w japońskim magazynie komiksowym Shūkan Shōnen Jump w grudniu 2003 roku i zamknęła się w 103 rozdziałach, zebranych później w dwunastu tomach "tankōbon". W Polsce manga "Death Note" wydana została przez wydawnictwo Japonica Polonica Fantastica. Od sierpnia 2007 roku do października 2009 roku opublikowano wszystkie dwanaście tomów. Studio JG wydało także kilka dōjinshi opartych na "Death Note".
Dodatkowo, w październiku 2006 roku w Japonii wydany został przewodnik po mandze pt. "DEATH NOTE HOW TO READ 13", zawierający dane dotyczące serii, w tym opisy postaci, wywiady z twórcami, ciekawostki dotyczące serii oraz dodatkowy rozdział poprzedzający fabułę "Death Note". Pierwszą edycję można było nabyć wraz z modelami, wśród których znajdowały się m.in. pięć pacynek, przedstawiających Kirę, L, Misę, Mello i Neara.
Anime.
Anime "Notatnik śmierci" liczy 37 odcinków w reżyserii Tetsuro Arakiego, wyemitowanych w japońskiej telewizji NTV w okresie od 3 października 2006 roku do 26 czerwca 2007 roku. Animacja stworzona została w studiu Madhouse, natomiast cała seria stworzona została w koprodukcji Madhouse, NTV, Shueishy, D.N. Dream Partners oraz Video &amp; Audio Project.
30 września 2007 roku Nippon Television wyemitowała dwugodzinny odcinek specjalny . Akcja odcinka toczy się w świecie shinigami, już po zakończeniu fabuły głównej serii. Narratorem jest Ryūk, który zapytany przez innego shinigami o świat ludzi, opowiada o L’u, Kirze i wydarzeniach prowadzących do pojawienia się w serii Mello i Neara. Pierwotnie reklamowany jako "Notatnik śmierci" z punktu widzenia Ryūka, odcinek zawierał jedynie kilka nowych scen, poprawione dialogi oraz alternatywne zakończenie.
W Polsce serial emitowany był na kanale Hyper od 9 lutego 2008 do 14 czerwca 2008.
Wersja polska.
Wersja polska: na zlecenie telewizji AXN Sun Studio Polska
Tekst:
Czytał: Radosław Popłonikowski
Powieść.
Na podstawie serii powstała powieść autorstwa Nisio Isina , prequel opisujący przebieg śledztwa w Los Angeles wspomnianego w drugim tomie mangi. W powieści przybliżone zostały postacie Naomi oraz Mello (występującego w roli narratora), opisany został także sierociniec Watariego oraz system, dzięki któremu możliwe się stało stworzenie grupy geniuszy w skład której wchodzili L, Mello i Near. W Polsce powieść ta została wydana przez wydawnictwo Japonica Polonica Fantastica.
Gry komputerowe.
Gra konsolowa została wydana 15 lutego 2007 roku przez Konami na platformę Nintendo DS. "Kira Game" jest grą konsolową, w której gracz kieruje poczynaniami Kiry lub L (są to jedynie nazwy, albowiem każda z postaci może być Kirą lub L’em). Zadaniem gracza jest wydedukować, kto jest wrogiem (Kirą lub L, w zależności od tego, kim się gra). Gra ma trzy fazy; śledztwo, w której gracz omawia sprawę i dowody z innymi postaciami; głosowanie, w której każdy członek śledztwa wybiera postać podejrzewaną o bycie Kirą lub L’em; L/Kira, w której gracz może skupić śledztwo na jednej postaci, aby sprawdzić, czy faktycznie jest ona Kirą (opcja dla L), względnie usunąć postać z drużyny (opcja dla Kiry).
Sequel gry – – został wydany w Japonii 12 czerwca 2007 roku. Fabuła gry oparta jest na drugiej części mangi i zawiera postacie takie jak Mello albo Near.
Trzecia gra, , została również wydana w Japonii na Nintendo DS. Gracz wciela się w niej w postać młodego agenta FBI, który budzi się w dziwnym hotelu, a jego zadaniem jest uciec Kirze z pomocą L. Fabuła umieszczona jest przed rozpoczęciem śledztwa w sprawie Kiry w animowanym pierwowzorze.
Niektórzy bohaterowie "Death Note" pojawiają się w Jump Super Stars i Jump Super Stars Ultimate, bijatykach zawierających postacie z tytułów drukowanych w Shūkan Shōnen Jump. Light, Ryuk, L, Misa, Near i Mello pojawiają się w tych grach jako postacie drugoplanowe.
Odbiór.
W grudniu 2008, po wydaniu 12 tomów, zostało sprzedane 26,5 miliona egzemplarzy mangi. W 2007 roku Death Note zdobył nagrodę Eagle Awards w kategorii najlepsza manga. Oprócz tego, manga otrzymała nominacje do American Anime Awards (2006) i Nagrody Kulturalnej im. Osamu Tezuki (2007).
Shusuke Kenko, reżyser filmów aktorskich opartych na "Death Note", w swojej wypowiedzi dla malezyjskiego dziennika "The Star" stwierdził, że manga „ledwo dotyka” cierpienia ofiar Notatnika Śmierci. Z tego też względu zdecydował się na odmienne rozłożenie akcentów w filmach aktorskich. Tatsuya Fujiwara, aktor grający Lighta w filmach, określił "Death Note" mianem „bardzo ekscentrycznej opowieści”, opisującej „trwałe motywy”, zbliżonej w tym względzie do "Zbrodni i kary". Manga "Death Note" sprzedała się w Japonii w ilości około 20 mln egzemplarzy.
W Polsce zarówno manga, jak i anime spotkały się z entuzjastyczną oceną odbiorców (8,81/10 wedle czytelników Tanuki.pl i 8,4 w serwisie Filmweb). Reakcja krytyki, również pozytywna, była jednak bardziej powściągliwa. W recenzjach wspomniane zostały typowo rozrywkowy charakter "Death Note", niezbyt udane zakończenie, przerysowane charaktery postaci.
Death Note w Chinach.
Z początkiem 2005 roku władze szkolne w Shenyang, stolicy Prowincji Liaoning zakazały mangi "Death Note". Bezpośrednią przyczyną były częste przypadki przerabiania przez uczniów zeszytów by przypominały Notes Śmierci, a następnie wpisywanie do nich nazwisk znajomych, nielubianych osób i nauczycieli. Zakaz został wprowadzony w celu ochrony „fizycznego i umysłowego zdrowia” uczniów przed materiałami które „wprowadzały w błąd niewinne dzieci i wypaczały ich umysł i ducha”. Zakaz został rozciągnięty na inne chińskie miasta, w tym Pekin, Szanghaj i Lanzhou w Prowincji Gansu. W 2015 chińskie Ministerstwo Kultury umieściło Death Note na liście 38 mang i anime zawierających „dalece niewłaściwe treści” i zakazało druku oraz dystrybucji serii na terenie kraju.

</doc>
<doc id="830605" url="https://pl.wikipedia.org/wiki?curid=830605" title="Mahya Dağ">
Mahya Dağ



</doc>
<doc id="830606" url="https://pl.wikipedia.org/wiki?curid=830606" title="USS United States">
USS United States

Okręty US Navy o nazwie USS "United States", pochodzącej od nazwy kraju:
Cztery okręty nosiły to miano, ale tylko jeden wszedł do służby (został później przejęty przez Marynarkę Konfederacji)

</doc>
<doc id="830608" url="https://pl.wikipedia.org/wiki?curid=830608" title="Mahya Dag">
Mahya Dag



</doc>
<doc id="830610" url="https://pl.wikipedia.org/wiki?curid=830610" title="ZH1">
ZH1

ZH1 – niemiecki niszczyciel z okresu II wojny światowej, holenderskiego typu "Gerard Callenburgh". Jego budowę rozpoczęto pod nazwą „Gerard Callenburgh” dla marynarki holenderskiej, jednak został następnie zdobyty i ukończony przez Niemcy. Służył w latach 1942-1944, zatopiony w bitwie pod Ushant.
Budowa.
Stępkę pod budowę niszczyciela „Gerard Callenburgh” dla marynarki holenderskiej położono 12 października 1938 w stoczni Rotterdamsche Droogdok Mij w Rotterdamie. Kadłub wodowano 12 października 1939, nie zdołano jednak okrętu ukończyć przed niemieckim atakiem na Holandię w maju 1940 (niektóre publikacje podają datę wodowania 9 maja 1940). Niewyposażony do końca okręt został w celu uniknięcia zdobycia samozatopiony w Nieuwe Waterweg w Rotterdamie 14 maja 1940.
Po zajęciu Holandii „Gerard Callenburgh” został jednak podniesiony przez Niemców 17 lipca 1940 i przeholowany do Hamburga, po czym ukończony w stoczni Blohm &amp; Voss. Po ukończeniu, został wcielony do służby w niemieckiej Kriegsmarine 11 października 1942 pod oznaczeniem ZH1 (skrót oznaczał "Zerstörer Holland 1" - niszczyciel holenderski 1; rozważano początkowo także remont i wcielenie jego okrętu bliźniaczego „Tjerk Hiddes” jako ZH2, z czego zrezygnowano).
Okręt miał pierwotnie przewidziany projektem zestaw uzbrojenia głównego (5 dział 120 mm Boforsa), jedynie zastosowano niemieckie uzbrojenie torpedowe i małokalibrowe uzbrojenie przeciwlotnicze - 4 półautomatyczne działka plot 37 mm C/30 (znacznie mniej skuteczne od planowanych Boforsów 40 mm) i 4 działek plot 20 mm C/38 (ich ilość później zwiększono). Dodano kołpaki na kominach i nieco zmieniono formę nadbudówki dziobowej, upodabniając je do innych niemieckich niszczycieli (na skutek tego mostek stał się bardziej kanciasty).
Służba.
Po wejściu do służby ZH1 został przydzielony do 5. Flotylli Niszczycieli na Bałtyku jako okręt doświadczalny. Między 31 października a 5 listopada 1943 wraz z niszczycielem Z27 został przebazowany do Żyrondy we Francji, gdzie dołączył do 8. Flotylli Niszczycieli „Narvik” (podczas przejścia okręty były bezskutecznie atakowane przez kutry torpedowe).
Głównym zadaniem 8. Flotylli było eskortowanie w Zatoce Biskajskiej wychodzących na Atlantyk okrętów podwodnych i statków przerywających blokadę, głównie przed atakami brytyjskiego lotnictwa oraz osłona konwojów przybrzeżnych (oprócz ZH1, w jej składzie były niszczyciele Z23, Z24, Z27, Z32, Z37 i torpedowce). W dniach od 24 do 26 grudnia 1943 ZH1 wziął udział z pozostałymi niszczycielami i torpedowcami T22 i T27 w akcji eskortowania powracającego przerywacza blokady „Osorno”. Na skutek problemów ze skraplaczem pary ZH1 musiał być jednak 26 grudnia odholowany do portu przez torpedowiec T25. Na skutek awarii ZH1 nie wziął udziału w boju spotkaniowym w Zatoce Biskajskiej okrętów 8. Flotylli z dwoma lekkimi krążownikami brytyjskimi 28 grudnia 1943, w którym Niemcy utracili Z27 i torpedowce T25 i T26.
W 1944 wzmocniono uzbrojenie przeciwlotnicze, zastępując dwa pojedyncze działka 20 mm przez czterolufowe 2 cm Flakvierling 38. W dniach 9-11 marca 1944 ZH1, Z23, T27 i T29 eskortowały przybywający do Lorient japoński okręt podwodny I-129. 6 czerwca 1944 ZH1 był atakowany przez samoloty Bristol Beaufighter 404. Dywizjonu RCAF i 144. Dywizjonu RAF, bez uszkodzeń (jeden samolot został strącony). 7 czerwca okręt przebazował do Brestu.
8 czerwca 1944 ostatnie sprawne siły 8. Flotylli, w składzie: ZH1, Z32, Z24 i T24, zostały wysłane w celu atakowania floty inwazyjnej. Po północy 9 czerwca 1944 doszło do bitwy pod Ushant z ośmioma niszczycielami 10. Flotylli (w tym polskimi OORP „Błyskawica” i „Piorun”). W toku bitwy, ZH1 został ciężko uszkodzony artylerią niszczycieli alianckich, przede wszystkim HMS „Tartar” i „Ashanti”. Pociski unieruchomiły okręt, przecinając przewody pary oraz zatopiły pierwszą kotłownię. W dalszym toku starcia dryfujący ZH1 natknął się na „Tartara”, uszkodzonego przez Z32 i go ostrzelał, jednakże wówczas został zaatakowany ponownie przez „Ashanti”, który torpedą urwał mu dziób. ZH1 wystrzelił też w toku starcia 8 torped, lecz niecelnie. Ciężko uszkodzony ZH1 następnie zatonął na skutek wybuchu swoich bomb głębinowych ok. 2.40 (według części publikacji, został samozatopiony bombami głębinowymi). Zginęło 36 osób wraz z dowódcą, Brytyjczycy uratowali 141 osób, a 27 dotarło do brzegu francuskiego (dane w publikacjach różnią się w granicach kilku osób).
Jedynym dowódcą okrętu był kmdr ppor. (Korvettenkapitän) Klaus Barckow.

</doc>
<doc id="830611" url="https://pl.wikipedia.org/wiki?curid=830611" title="Machiada">
Machiada



</doc>
<doc id="830612" url="https://pl.wikipedia.org/wiki?curid=830612" title="Goljama Machiada">
Goljama Machiada



</doc>
<doc id="830616" url="https://pl.wikipedia.org/wiki?curid=830616" title="Paulini">
Paulini

Zakon Świętego Pawła Pierwszego Pustelnika (potocznie paulini, , skrót zakonny: OSPPE) – zakon założony w roku 1215 (tak podaje Annuario Pontificio) lub 1225 na Węgrzech przez bł. Euzebiusza z Ostrzyhomia. Nazwa zakonu wywodzi się od św. Pawła z Teb, pierwszego uznanego przez Kościół katolicki pustelnika, a także przez wszystkie Kościoły apostolskie. 13 grudnia 1308 italijski franciszkanin kardynał Gentilis de Monte Florido, legat papieża Klemensa V, nadał zakonowi w imieniu Stolicy Apostolskiej regułę św. Augustyna, a rok później zatwierdził pierwsze zakonne konstytucje.
Celem zakonu jest kontemplacja, modlitwa, pokuta, upowszechnianie kultu maryjnego oraz sprawowanie sakramentu pokuty i pojednania. Zawołanie zakonu brzmi: „Solus cum Deo solo” (sam na sam z Bogiem).
Zakon składa się w większości z polskich braci i ojców zakonnych, którzy są obecni we wszystkich prowincjach paulińskich na świecie. Zarząd generalny paulinów znajduje się w Polsce przy ul. o. Augustyna Kordeckiego 2 w Częstochowie.
Zarząd Generalny (Definitorium).
Kapituła Generalna Wyborcza 4 marca 2020 roku dokonała następujących wyborów:
Kadencja Definitorium trwa 6 lat.
Herb.
Herb paulinów nawiązuje zawartymi na nim symbolami do tradycji podanej przez św. Hieronima opisującej dziewięćdziesięcioletni pobyt św. Pawła na pustyni.
Paulini w Polsce.
Paulini zostali sprowadzeni do Polski przez Władysława Opolczyka z Węgier w latach 1367–1372.
Obecnie najbardziej znane klasztory paulinów w Polsce znajdują się w Częstochowie na Jasnej Górze oraz na Skałce w Krakowie. W Polsce ma swoją siedzibę także Kuria Generalna – naczelna władza Zakonu, na której czele stoi Generał Zakonu. W Żarkach Leśniowie znajduje się klasztor nowicjacki Zakonu. Zakon posiada też własną uczelnię: Wyższe Seminarium Duchowne Zakonu Paulinów, znajdujące się przy klasztorze na Skałce w Krakowie.
W 2006 zakon ojców paulinów otrzymał nagrodę Kustosz Pamięci Narodowej.
Formacja paulinów w Polsce.
Mężczyźni po maturze oraz po każdych studiach świeckich mogą zostać kapłanem zakonnym, zwanym też ojcem zakonnym. Aby osiągnąć ten cel, obowiązkowe jest dalsze kształcenie zwane formacją zakonną:
Mężczyźni bez wykształcenia średniego i matury, a także legitymujący się takim wykształceniem lub wyższym, lecz niechcący przyjmować święceń kapłańskich, mogą zostać dożywotnio braćmi zakonnymi. W tym celu odbywają następujące etapy szkolenia:
W junioracie, kandydaci na braci zakonnych, wykonują wszystkie obowiązki, konieczne do właściwego funkcjonowania klasztoru, takie jak: zakrystian, opiekun refektarza, kucharz, zaopatrzeniowiec, elektryk, realizator dźwięku w Radiu Jasna Góra, sprzątacz i wiele innych prac, w zależności od posiadanych kwalifikacji przed wstąpieniem do zakonu oraz predyspozycji.
Aby zostać klerykiem zakonnym, konieczne jest odbycie okresu wstępnego, nowicjatu w charakterze nowicjusza, określanego też mianem brata zakonnego. Czas ten polega na odizolowaniu kandydata na kleryka od osobistych i telefonicznych kontaktów z rodziną i dotychczasowymi przyjaciółmi. Nowicjusz może pisać listy, które podlegają cenzurze. W czasie trwania nowicjatu nowicjusze spotykają się ze swoimi bliskimi tylko jeden raz, w dniu obłóczyn. W okresie nowicjatu każdy piątek jest dniem, w czasie którego nowicjuszom nie wolno rozmawiać ze sobą. Dzień ten kończy się wspólną ceremonią, drogą krzyżową. W czasie pobytu w nowicjacie bracia wykonują wszystkie prace w przyklasztornym gospodarstwie rolnym: pracują m.in. na polu przy kopaniu ziemniaków, przy hodowli świń. Wykonują też prace w przyklasztornym ogrodzie kwiatowo-warzywnym. Okres spędzony w nowicjacie ma na celu wyrobieniu sobie przez kandydata opinii o słuszności swojej decyzji zostania zakonnikiem. Jest to też okres, w którym starsi zakonnicy oceniają przydatność kandydata do życia w zakonie.
Paulini na świecie.
Poza Polską klasztory zakonu paulinów znajdują się w Wielkiej Brytanii, na Białorusi, w Chorwacji, w Czechach, na Łotwie, w Niemczech, na Słowacji, na Ukrainie, na Węgrzech, we Włoszech, w Hiszpanii, a także w Australii i w Stanach Zjednoczonych, w Rumunii.
Paulini prowadzą misje w Południowej Afryce i w Kamerunie.
Za granicą istnieją następujące prowincje i quasiprowincje:
Biskupi paulińscy.
Zakon Świętego Pawła Pierwszego Pustelnika dał Kościołowi 1 kardynała, 2 arcybiskupów i 12 biskupów.
Obecnie żyje trzech paulinów-biskupów. Są nimi:
Jedynym kardynałem z Zakonu Świętego Pawła Pierwszego Pustelnika był Chorwat Jerzy Utiešenović, ustanowiony w 1551.
Konfraternia Zakonu Paulinów.
Przynależność do Konfraterni Zakonu Paulinów zależy od decyzji Ojca Generała; godność ta jest przyznawana za wyświadczone dobrodziejstwa lub ścisły związek z Zakonem. Inną przyznawaną godnością jest tytuł Przyjaciel Zakonu Świętego Pawła Pierwszego Pustelnika.
Do Konfraterni zostali przyjęci m.in.:

</doc>
<doc id="830620" url="https://pl.wikipedia.org/wiki?curid=830620" title="I liga urugwajska w piłce nożnej (1977)">
I liga urugwajska w piłce nożnej (1977)

Mistrzostwa Urugwaju w roku 1977 były mistrzostwami rozgrywanymi według systemu, w którym wszystkie kluby rozgrywały ze sobą mecze każdy z każdym u siebie i na wyjeździe, a o tytule mistrza i dalszej kolejności decydowała końcowa tabela. Miejsce w końcowej tabeli mistrzostw nie decydowało o prawie gry w międzynarodowych pucharach – o tym zadecydował oddzielny turniej zwany Liguilla Pre-Libertadores, rozegrany na koniec sezonu. Najlepszy klub w tym turnieju uzyskał prawo gry w Copa Libertadores 1978, a drugi miał stoczyć pojedynek barażowy z mistrzem Urugwaju.

</doc>
<doc id="830622" url="https://pl.wikipedia.org/wiki?curid=830622" title="Izba rozliczeniowa">
Izba rozliczeniowa

Izba rozliczeniowa (ang. "clearing house") – podmiot, do którego obowiązków należy obliczanie należności lub zobowiązań netto instytucji, partnera centralnego lub agenta rozrachunkowego.
Domy clearingowe działają jako trzecia strona wszelkich kontraktów terminowych i opcyjnych – działając jako kupujący dla każdego sprzedającego członka clearingowego i jako sprzedający dla każdego kupującego członka clearingowego.
W telekomunikacji domy clearingowe pośredniczą w wymianie danych na temat opłat za połączenia roamingowe.

</doc>
<doc id="830626" url="https://pl.wikipedia.org/wiki?curid=830626" title="Linia kolejowa Dobre Kujawskie – Aleksandrów Kujawski Wąskotorowy">
Linia kolejowa Dobre Kujawskie – Aleksandrów Kujawski Wąskotorowy

Linia kolejowa Dobre Kujawskie – Aleksandrów Kujawski Wąskotorowy – wąskotorowa linia kolejowa o długości ok. 27 km funkcjonująca w województwie kujawsko-pomorskim od 1912. 
Historia.
W roku 1912 wybudowano linię kolei wąskotorowej o prześwicie toru 750 mm na trasie Dobre Aleksandrowskie - Aleksandrów Kujawski Wąskotorowy. Tą drogą odbywał się ruch towarowy a w latach późniejsczych także osobowy. Do składu pociągu towarowego dołączony był jeden wagon osobowy a bilety można było nabyć w pociągu u konduktora. Pociąg zatrzymywał się na następujących przystankach:
Długość linii Dobre Aleksandrowskie - Aleksandrów Kujawski Wąskotorowy wynosiła 27 km. Uzupełnieniem tej linii był odcinek Straszewo – Koneck (o długości 5 km). W Przybranowie było połączenie z odrębną koleją przemysłową należącą do cukrowni Tuczno, a w Zakrzewie kończyła się linia kolei cukrowniczej z Kruszwicy (przez Głębokie). Sieć była głównie wykorzystywana do przewozu buraków cukrowych od plantatorów do cukrowni w miejscowościach Dobre, Kruszwica i Tuczno oraz przewozu wytłoków (wysłodków) z cukrowni do plantatorów.
W roku 1974 wstrzymano ruch towarowy na odcinku Straszewo - Aleksandrów Kujawski Wąskotorowy, a rok później odcinek ten został rozebrany. W eksploatacji pozostał odcinek Dobre Kuj. - Straszewo - Koneck. W dniu 2.06.2001 r. na trasie Tuczno – Przybranowo i Koneck - Straszewo – Dobre Kujawskie (długości 75 km) odbył się turystyczny przejazd pociągiem specjalnym.
Obecnie linia kolejowa Straszewo – Koneck i Straszewo - Aleksandrów Kujawski Wąskotorowy są rozebrane.

</doc>
<doc id="830631" url="https://pl.wikipedia.org/wiki?curid=830631" title="Ziemia obiecana">
Ziemia obiecana



</doc>
<doc id="830634" url="https://pl.wikipedia.org/wiki?curid=830634" title="I liga urugwajska w piłce nożnej (1976)">
I liga urugwajska w piłce nożnej (1976)

Mistrzostwa Urugwaju w roku 1976 były mistrzostwami rozgrywanymi według systemu, w którym wszystkie kluby rozgrywały ze sobą mecze każdy z każdym u siebie i na wyjeździe, a o tytule mistrza i dalszej kolejności decydowała końcowa tabela. Miejsce w końcowej tabeli mistrzostw nie decydowało o prawie gry w międzynarodowych pucharach – o tym zadecydował oddzielny turniej zwany Liguilla Pre-Libertadores, rozegrany na koniec sezonu. Najlepszy klub w tym turnieju uzyskał prawo gry w Copa Libertadores 1977, a drugi miał stoczyć pojedynek barażowy z mistrzem Urugwaju.

</doc>
<doc id="830635" url="https://pl.wikipedia.org/wiki?curid=830635" title="Daniel Pollock">
Daniel Pollock

Daniel Pollock (1969-1992) - australijski aktor. 
Życiorys.
Wystąpił m.in. w "Nirvana Street Murder" (1990), "Śmierć w Brunswick" (ang. "Death in Brunswick", 1991) oraz "Dowód" (ang. "Proof", 1991). Jego ostatnim filmem był "Romper Stomper", dzięki któremu związał się z Jacqueline McKenzie. Popełnił samobójstwo, rzucając się pod pociąg w Sydney, zanim odbyła się premiera filmu.
Był uzależniony od heroiny.
Russell Crowe, który także grał w "Romper Stomper", napisał o śmierci Pollocka piosenkę "The Night That Davey Hit the Train".

</doc>
<doc id="830637" url="https://pl.wikipedia.org/wiki?curid=830637" title="Mistrzostwa Świata w Piłce Nożnej 1990 (eliminacje strefy CONMEBOL)">
Mistrzostwa Świata w Piłce Nożnej 1990 (eliminacje strefy CONMEBOL)

W eliminacjach do finałów Mistrzostw Świata w Piłce Nożnej 1990 we Włoszech w strefie CONMEBOL wzięło udział 9 reprezentacji narodowych (Argentyna nie przystępowała do eliminacji, bo miała zagwarantowany udział w Mundialu jako obrońca tytułu mistrzowskiego).
Zasady kwalifikacji.
9 reprezentacji podzielono na trzy trzyosobowe grupy, zwycięzcy 1 i 3 grupy bezpośrednio kwalifikowali się do turnieju finałowego, zaś zwycięzca grupy 2 grał baraż z ze zwycięzcą strefy OFC. Wszystkie mecze rozgrywano w 1989 roku.
Grupa 1.
Tabela końcowa.
Grupa 1
Grupa 2.
Tabela końcowa.
Grupa 2
Zwycięzca grupy 2- Kolumbia przystąpił do barażu ze zwycięskim zespołem ze strefy AFC/OFC- drużyną Izraela.
Baraż CONMEBOL/OFC.
Reprezentacja Kolumbii awansowała do finałów Mistrzostw.
Grupa 3.
Mecz przerwany w 67 minucie, gdy chilijski bramkarz Roberto Rojas symulował, że został uderzony racą z trybun. Mecz miał zostać powtórzony, jednak podczas śledztwa okazało się, że tak naprawdę piłkarz pociął sobie twarz żyletką. Brazylia wygrała mecz walkowerem 2-0, Chile nie mogło uczestniczyć także w eliminacjach do następnego Mundialu.
Tabela końcowa.
Grupa 3
Awans.
Awans uzyskały reprezentacje: Urugwaju, Kolumbii, Brazylii i Argentyny (mistrz świata, awans automatyczny).

</doc>
<doc id="830638" url="https://pl.wikipedia.org/wiki?curid=830638" title="Projekt mostu w Konstantynopolu">
Projekt mostu w Konstantynopolu

Projekt mostu w Konstantynopolu – projekt architektoniczny stworzony w 1503 r. przez włoskiego artystę renesansowego Leonarda da Vinci.
Powstanie pomysłu.
Koncepcja powstała w czasie krótkiego pobytu Leonarda w Rzymie w 1503 r. W 1502 r. do miasta przybyli na rozmowy z papieżem Aleksandrem VI wysłannicy sułtana. Prawdopodobnie wspomnieli, że ich władca chętnie zatrudniłby włoskiego inżyniera do wybudowania mostu nad Złotym Rogiem. Wówczas był tam tylko most pływający na beczkach.
W 1952 r. w Archiwum Państwowym w Muzeum Topkapı w Stambule znaleziono dokument podpisany: "kopia listu, który niewierny imieniem Lionardo przysłał z Genui". Założono, że był to da Vinci. W liście nadawca proponuje sułtanowi Bajazydowi II m.in.: zbudowanie mostu nad Złotym Rogiem.
Projekt.
Prawdopodobnie Leonardo wzorował projekt na moście Alidosiego w Castel del Rio, na drodze z Imoli do Florencji. Budowę zaczęto w 1499 r., więc najprawdopodobniej kiedy da Vinci prowadził badania topograficzne na tych terenach, nie był on jeszcze gotowy.
Rysunek projektu przedstawia opływową konstrukcję z podporami w kształcie ptasiego ogona. Leonardo podpisał go słowami: "Most z Pery do Konstantynopola, szerokości 40 braccia (łokci), wysokości 70 braccia nad powierzchnią wody długości 600 braccia, z czego 400 braccia nad morzem, 200 nad lądem tak by stał na podporach." Zakładając, że "braccio fiorentino" = 58,60 cm most miał mieć długość ok. 352 m (z tego nad wodą ok. 235 m) i byłby wówczas najdłuższym mostem na świecie. Obliczenia wskazują, że Leonardo da Vinci znał w przybliżeniu rzeczywistą szerokość Złotego Rogu, która w zakładanej lokalizacji (w pobliżu wieży Galata) ma współcześnie ok. 280 m. 
Zrealizowanie projektu.
31 października 2001 r. w Ås wzniesiono mniejszą, stumetrową wersję mostu. Konstrukcja została zbudowana i zaprojektowana z drewna sosnowego, tekowego i stali nierdzewnej przez norweskiego artystę Vebjørna Sanda. Koszt jego wzniesienia wyniósł ok. 500 000 funtów. Konstrukcja znajduje się nad autostradą E18 łączącą Norwegię i Szwecję. Służy jako przejście dla pieszych ponad autostradą. Most został nazwany imieniem Leonarda da Vinci. Uroczystego otwarcia mostu dokonała norweska królowa Sonja. Sand zaproponował, by zbudować mosty Leonarda na każdym kontynencie jako symbol więzi międzyludzkich i miłości do piękna.

</doc>
<doc id="830639" url="https://pl.wikipedia.org/wiki?curid=830639" title="Alfred Kupka">
Alfred Kupka

Alfred Kupka (ur. 1909, zm. 16 sierpnia 1929 w Katowicach) – polski bokser, dwukrotny mistrz Polski w boksie.
Był synem rzeźnika. W latach 1926–1929 był zawodnikiem klubów BKS Katowice i Policyjny KS Katowice. Uważano go za jeden z największych pięściarskich talentów, jakie pojawiły się na polskim ringu w okresie międzywojennym. Dysponował dobrymi warunkami fizycznymi, mierzył 188 cm i ważył około 90 kg. Dysponował dużą wydolnością i elastycznością oraz nieprzeciętną koordynacją ruchową i szybkością. Trenując boks równocześnie trenował piłkę nożną, grając na pozycji bramkarza w Kolejowym KS Katowice.
Będąc zawodnikiem wagi ciężkiej, dwa razy zdobył tytuł mistrza Polski w 1928 i 1929 roku, był też brązowym medalistą w 1927 r. w kategorii półciężkiej. W ringu stoczył 50 walk, z czego 44 wygrał, 1 zremisował i tylko 5 przegrał, większość swoich rywali nokautował lub zmuszał do poddania. Trzykrotnie w latach 1928–1929 wystąpił w reprezentacji Polski, odnosząc 3 zwycięstwa.
16 sierpnia 1929 popełnił samobójstwo strzelając do siebie z pistoletu w lokalu kantyny rzeźni miejskiej w Katowicach (był zawodowym policjantem). Według informacji prasowej w ostatnim czasie "zdradzał silne zaburzenia umysłowe", a bezpośrednim powodem targnięcia się na życie miała być dyskwalifikacja, jaką otrzymał na zawodach w Bytomiu 15 sierpnia 1929.

</doc>
<doc id="830640" url="https://pl.wikipedia.org/wiki?curid=830640" title="Kodeks Baranda">
Kodeks Baranda

Kodeks Baranda – XVI-wieczny rękopis mistecki. 
Historia.
Historia powstania Kodeksu Baranda jest nieznana. Po raz pierwszy pojawił się w spisie kodeksów i rękopisów sporządzonym przez Lorenzo Boturini Benaduci na podstawie wcześniejszych dokumentów autorstwa Fernando de Alva Ixtlilxochitl, pomiędzy 1736 a 1743 rokiem. W roku 1831 trafił do Narodowego Muzeum Archeologii Wydział Historii i Etnografíi w Meksyku.
Pierwsze badania nad dokumentem rozpoczął archeolog García Sáinz de Baranda (1797–1853) od imienia którego nazwano manuskrypt.
Opis.
Dziś znane są dwa dokumenty nazwane Kodeksami Baranda. Pierwszy datowany jest na XVI wiek o wym. 77,5 × 160 cm, drugi na XVII wiek o wym. 37 × 228 cm.

</doc>
<doc id="830643" url="https://pl.wikipedia.org/wiki?curid=830643" title="Kwas borny">
Kwas borny



</doc>
<doc id="830644" url="https://pl.wikipedia.org/wiki?curid=830644" title="Juan Caramuel y Lobkowitz">
Juan Caramuel y Lobkowitz

Juan Caramuel y Lobkowitz (ur. 23 maja 1606 w Madrycie, zm. 7 września 1682 w Vigevano) – hiszpański duchowny, pisarz i matematyk. Biskup Vigevano w latach 1673–1682, cysters.
Życiorys.
Był dzieckiem rozwiniętym ponad swój wiek; wcześnie zaczął się zajmować poważnymi problemami matematycznymi: w dziesiątym roku życia opublikował nawet tablice astronomiczne. Otrzymawszy powierzchowne wykształcenie w kolegium, gdzie dzięki swoim wybitnym zdolnościom osiągał szybkie postępy, zwrócił swoje zainteresowania ku językom orientalnym, zwłaszcza chińskiemu. Przyjęto go do zakonu cystersów w klasztorze La Espina w diecezji Palencia; po święceniach zaczęła się jego niezwykle urozmaicona i błyskotliwa kariera.
Gdy przebywał w klasztorze w Dunes we Flandrii, na jego kazania zwrócił uwagę kardynał infant Ferdynand Habsburg, gubernator Niderlandów, i w 1638 przyznano mu tytuł doktora teologii na uniwersytecie w Leuven. Kiedy musiał opuścić Palatynat, król Filip IV wysłał go jako posła na dwór cesarza Ferdynanda III. Był kolejno opatem Melrose w Szkocji, prowincjałem benedyktynów w Wiedniu i wikariuszem biskupim przy arcybiskupie Pragi.
W 1648, gdy Szwedzi oblegali Pragę, uzbroił oddział duchownych i dowodził nim podczas obrony miasta. Za odwagę otrzymał od cesarza złoty łańcuch. Wkrótce potem został biskupem Königratz, potem arcybiskupem Otranto, a umierając był biskupem Vigevano.
Jego książki są jeszcze liczniejsze od tytułów i rozmaitych osiągnięć. Według Jeana-Noëla Paquot opublikował nie mniej niż 262 dzieła o gramatyce, poezji, retoryce, matematyce, astronomii, architekturze, fizyce, polityce, prawie kanonicznym, logice, metafizyce, teologii i ascetyzmie. Ale niewiele z jego dzieł miało trwałą wartość. Uwielbiał bronić nowatorskich teorii, a w "Theologia moralis ad prima atque clarissima principia reducta" (Leuven, 1643) próbował rozwiązywać problemy teologiczne za pomocą reguł matematycznych. Jego pobłażliwe poglądy moralne skrytykował Pascal w "Prowincjałkach", a Alfons Liguori przyznał mu za nie tytuł "księcia laksystów". 
Jego prace matematyczne skupiały się na kombinatoryce; był też jednym z pionierów rachunku prawdopodobieństwa, przedrukowując z pomocnymi wyjaśnieniami pracę Christiaana Huygensa o kościach.
Zdaniem prof. Tatarkiewicza Caramuel był postacią równie malowniczą jak Leibniz.
Linki zewnętrzne.
 

</doc>
<doc id="830646" url="https://pl.wikipedia.org/wiki?curid=830646" title="Ziemskie gałęzie">
Ziemskie gałęzie

Ziemskie gałęzie – chiński system używany do pomiaru czasu. Powstał w oparciu o astronomiczne obserwacje ruchu Jowisza. Ponieważ cykl obiegu tej planety wokół Słońca wynosi w przybliżeniu 12 lat (dokładnie 11,86 roku), Chińczycy podzielili ekliptykę na 12 odcinków, a samego Jowisza nazywali "Suìxīng" (歳星) czyli "Gwiazdą Roczną". Każdemu z 12 lat cyklu odpowiadał jeden symbol w systemie Ziemskich Gałęzi.
W podobny sposób dzielono rok – na 12 miesięcy. Wyróżniano również 12 kierunków oraz 12 godzin, odpowiadających dwu godzinom w systemie zachodnim. Dla ułatwienia zapamiętywania 12 Ziemskim Gałęziom przypisano 12 zwierząt chińskiego zodiaku. W przypadku godzin, każdy z symboli miał dwa znaczenia, np. 午 (Koń) może oznaczać cały okres od godz. 11 rano do 13, lub środek tego okresu, a więc samo południe. 
Ziemskie Gałęzie są używane obecnie z systemem Niebiańskich Pni. Razem z nim składają się na tradycyjny kalendarz chiński oraz tzw. cykl sześćdziesięcioletni.
W niektórych kulturach przyjęto inne zwierzęta. W Wietnamie drugie zwierzę to bawół wodny, czwarte – kot (podobnie w Tajlandii), a ósme to koza. W Japonii 12. zwierzę to dzik.

</doc>
<doc id="830648" url="https://pl.wikipedia.org/wiki?curid=830648" title="I liga urugwajska w piłce nożnej (1975)">
I liga urugwajska w piłce nożnej (1975)

Mistrzostwa Urugwaju w roku 1975 były mistrzostwami rozgrywanymi według systemu, w którym wszystkie kluby rozgrywały ze sobą mecze każdy z każdym u siebie i na wyjeździe, a o tytule mistrza i dalszej kolejności decydowała końcowa tabela. Miejsce w końcowej tabeli mistrzostw nie decydowało o prawie gry w międzynarodowych pucharach – o tym zadecydował oddzielny turniej zwany Liguilla Pre-Libertadores, rozegrany na koniec sezonu. Najlepszy klub w tym turnieju uzyskał prawo gry w Copa Libertadores 1976, a drugi miał stoczyć pojedynek barażowy z mistrzem Urugwaju.

</doc>
<doc id="830652" url="https://pl.wikipedia.org/wiki?curid=830652" title="Jerzy Dargiel">
Jerzy Dargiel

Jerzy Bonawentura Dargiel ps. "Henryk", "Jimmy", "Kali", "Juda" (ur. 14 lipca 1917 w Warszawie, zm. 21 sierpnia 1973 w Warszawie) – podporucznik AK, aktor filmowy, teatralny i lalkowy, reżyser, dyrektor teatrów, nauczyciel, kompozytor i autor tekstów piosenek, spiker radiowy. Harcmistrz, członek GK ZHP.
Życiorys.
Okres międzywojenny.
Urodził się w rodzinie nauczycieli: Wacława i Aleksandry z Kuciów, jego matka była autorką elementarza "Chcę czytać", a oboje rodzice amatorsko zajmowali się aktorstwem i muzyką. Matką chrzestną Jerzego Dargiela była działaczka oświatowa Stefania Sempołowska.
Po ukończeniu 4 klas szkoły podstawowej na Targówku w latach 1929–1934 uczył się w Gimnazjum im. Króla Władysława IV w Warszawie, w wieku 12 lat wstąpił do 17 Warszawskiej Drużyny Harcerskiej w hufcu Praga. Był „zapiewajłą” drużyny, grał i śpiewał na ogniskach i kominkach harcerskich, a w latach 1934–1935 był drużynowym Siedemnastki. W 1934 z powodu zatargów z wychowawcą klasy na tle światopoglądowym przeniósł się do Liceum Ogólnokształcącego im. Mikołaja Reja, w tym samym roku został też przybocznym zuchowym w 8 WDH w hufcu Warszawa Powiśle, następnie wodzem zuchowym i od 1937 drużynowym 12 WDH im. Władysława Warneńczyka przy szkole powszechnej na ul. Otwockiej 3 na Pradze. W klasie maturalnej w 1935 otrzymał stopień podharcmistrza. Uczestniczył w Jubileuszowym Zlocie Harcerstwa Polskiego w Spale w 1935 roku i w składzie reprezentacji ZHP na V Jamboree w Vogelenzang w 1937 roku. Działał też w Kręgu Instruktorów im. Mieczysława Bema.
Ukończył w 1938 Państwowe Pedagogium Męskie im. Stanisława Konarskiego w zakresie języka polskiego. Równolegle studiował aktorstwo w Państwowym Instytucie Sztuki Teatralnej i rozpoczął działalność artystyczną w prowadzonym przez Juliusza Osterwę szkolnym teatrze „Reduta”.
Okres konspiracji.
We wrześniu 1939 roku zgłosił się do Straży Obywatelskiej w Warszawie, podczas nalotu 9 września raniony w twarz. Należał do konspiracyjnej organizacji Polska Ludowa Akcja Niepodległościowa, a po jej rozbiciu wstąpił do Szarych Szeregów. W latach 1940–1942 studiował na tajnym wydziale nauczycielskim Konserwatorium Warszawskiego (w klasie skrzypiec), jednocześnie aż do wybuchu powstania warszawskiego pracował w Szkole Zawodowej nr 34 przy ul. Łukiskiej na Grochowie, nauczając śpiewu i języka polskiego (oficjalnie przedmiot nazywał się "korespondencja"). Pracował także w szkołach na Powiślu i Starym Mieście, prowadził tajne nauczanie i uczestniczył w wystawianiu nielegalnie sztuk teatralnych dla dzieci. W 1943 roku otrzymał stopień harcmistrza, w 1943–1944 był słuchaczem ostatniego kursu konspiracyjnej Szkoły Podchorążych Rezerwy Piechoty Agricola, którą rozsławił w swojej piosence "Dorota" (imię to było kryptonimem jego klasy „D” w Agricoli).
Był współtwórcą i instruktorem Akcji „M” (Młodzież) w komendzie Chorągwi Warszawskiej – wychowania patriotycznego skierowanego do młodzieży niezorganizowanej, wizytatorem „Pasieki”, prowadził zajęcia „Szkoły za lasem”. W 1944 roku był komendantem Bloku Reduta (hufiec Wola) Szarych Szeregów. W powstaniu warszawskim awansowany na podporucznika, pełnił funkcję dowódcy IV plutonu 1 kompanii batalionu „Parasol”. Uczestniczył w walkach na Woli i Starym Mieście, gdzie we wrześniu został ranny, następnie ewakuował się kanałami do Śródmieścia i uczestniczył w działalności Harcerskiej Poczty Polowej.
Po upadku powstania przedostał się do Częstochowy i pracował jako pomocnik elektromontera w warsztacie rzemieślniczym.
Czasy powojenne.
Po wojnie był w 1945 roku spikerem w Polskim Radiu i pracował jako aktor w teatrach warszawskich.
Nadal czynnie prowadził działalność instruktorską w Związku Harcerstwa Polskiego – był członkiem Tymczasowej Naczelnej Rady Harcerskiej (1945) i kierownikiem Działu Wychowania Artystycznego Naczelnictwa ZHP (od 1945) i Wydziału Wychowania Artystyczno-Literackiego Głównej Kwatery Harcerzy, kierownikiem Wydziału Kultury i Sztuki Komendy Chorągwi Warszawskiej (1945–1946); inspektorem Wychowania Artystycznego Naczelnictwa ZHP (1947–1948). Był twórcą i kierownikiem „HOPKI” – Harcerskiego Ośrodka Pracy Kulturalno-Artystycznej, jurorem wielu przeglądów i festiwali piosenki harcerskiej. Prowadził harcerskie audycje radiowe, organizował liczne kursy instruktorskie, w tym I i II Zimową Akcję Szkolenia Przodowników Artystycznych w 1946/1947 i 1947/1948.
Po likwidacji harcerstwa w latach 50. zaangażował się w działalność Polskiego Towarzystwa Turystyczno-Krajoznawczego. Po Zjeździe Łódzkim wszedł w skład Głównej Kwatery Harcerstwa, z której ustąpił w 1958 roku wraz z gronem współpracowników Aleksandra Kamińskiego. Do 1959 roku był członkiem Naczelnej Rady Harcerskiej.
W latach 1950–1952 studiował na Wydziale Reżyserii Państwowej Wyższej Szkoły Teatralnej. W okresie 1950–1973 pracował w Teatrze "Baj" (Kukłowy Teatr Młodego Widza "Baj", od 1954 – Państwowy Teatr Lalek "Baj", od 1957 – Państwowy Teatr Lalki i Aktora "Baj"), w którym piastował stanowisko dyrektora, wyreżyserował ok. 30 przedstawień i do wielu z nich napisał muzykę. Wystąpił w rolach epizodycznych w filmach "Celuloza", "Domek z kart" i "Ogniomistrz Kaleń", grał też w Teatrze Współczesnym.
Był autorem m.in. piosenek: "Jamboree 1937", "Hymn Bojowych Szkół", "Przez pola, lasy i łąki", harcerskiej kolędy "Pana Jezusowa Szara Kołysanka" oraz harcerskiego marsza żałobnego "Żałobne chylimy sztandary". Wraz z Elżbietą Dziębowską wydał kilka śpiewników harcerskich, m.in. "Śpiewnik zastępowego".
W 1958 roku Jerzy Dargiel poślubił Hannę Słojewską.
Odznaczenia i upamiętnienia.
Jerzy Dargiel został odznaczony Krzyżem Kawalerskim Orderu Odrodzenia Polski, Warszawskim Krzyżem Powstańczym i Medalem za Warszawę 1939–1945.
Dnia 16 marca 1974 jego imieniem nazwano salę teatru „Gawęda” w warszawskim Pałacu Kultury i Nauki.
Pochowany na cmentarzu Powązkowskim w Warszawie (kwatera 320, rząd III, grób 10-11).

</doc>
<doc id="830653" url="https://pl.wikipedia.org/wiki?curid=830653" title="I liga urugwajska w piłce nożnej (1974)">
I liga urugwajska w piłce nożnej (1974)

Mistrzostwa Urugwaju w roku 1974 były mistrzostwami rozgrywanymi według systemu, w którym wszystkie kluby rozgrywały ze sobą mecze każdy z każdym u siebie i na wyjeździe, a o tytule mistrza i dalszej kolejności decydowała końcowa tabela. Miejsce w końcowej tabeli mistrzostw nie decydowało o prawie gry w międzynarodowych pucharach – o tym zadecydował oddzielny turniej zwany Liguilla Pre-Libertadores, rozegrany na koniec sezonu. Najlepszy klub w tym turnieju uzyskał prawo gry w Copa Libertadores 1975, a drugi miał stoczyć pojedynek barażowy z mistrzem Urugwaju.

</doc>
<doc id="830655" url="https://pl.wikipedia.org/wiki?curid=830655" title="14 Wspomożycieli">
14 Wspomożycieli



</doc>
<doc id="830656" url="https://pl.wikipedia.org/wiki?curid=830656" title="Zapalenie wsierdzia">
Zapalenie wsierdzia

Zapalenie wsierdzia (łac. "endocarditis") - proces zapalny obejmujący wsierdzie.
Powyższy termin najczęściej oznacza proces o etiologii infekcyjnej (infekcyjne zapalenie wsierdzia). W przypadku innej etiologii zapalenia jest to zwykle element odrębnej jednostki chorobowej (np. zapalenie wsierdzia w gorączce reumatycznej).

</doc>
<doc id="830657" url="https://pl.wikipedia.org/wiki?curid=830657" title="Werdau">
Werdau

Werdau – miasto we wschodnich Niemczech, w kraju związkowym Saksonia, w okręgu administracyjnym Chemnitz, w powiecie Zwickau (do 31 lipca 2008 siedziba powiatu Zwickauer Land), nad rzeką Pleiße. Liczy ok. 22,8 tysiąca mieszkańców (2009).
Działa tu przemysł włókienniczy, taboru kolejowego, precyzyjny oraz maszynowy.
Z Werdau pochodzi Dana Glöß, niemiecka kolarka torowa.
Współpraca.
Miejscowości partnerskie:

</doc>
<doc id="830660" url="https://pl.wikipedia.org/wiki?curid=830660" title="Diadochokineza">
Diadochokineza

Diadochokineza (łac. "diadochokinesis") – zdolność do wykonywania szybkich ruchów naprzemiennych, takich jak nawracanie i odwracanie ręki, otwieranie i zamykanie dłoni czy szybkie przebieranie palcami. Ocenia się szybkość i płynność wykonywania tych ruchów.
Brak możliwości wykonania powyższych ruchów to adiadochokineza, a utrudnione wykonywanie to dysdiadochokineza.
Zaburzenia diadochokinezy występują w zespole móżdżkowym.

</doc>
<doc id="830661" url="https://pl.wikipedia.org/wiki?curid=830661" title="Infekcyjne zapalenie wsierdzia">
Infekcyjne zapalenie wsierdzia

Infekcyjne zapalenie wsierdzia (IZW; łac. "endocarditis infectiosa") – choroba rozwijająca się wskutek zakażenia wsierdzia. Najczęściej rozwija się w obrębie zastawek, ale dotyczy także jam serca, dużych naczyń krwionośnych oraz ciał obcych (np. elektrody stymulatora, implantowany kardiowerter-defibrylator, sztuczne zastawki, cewniki donaczyniowe) mających kontakt z krwią i wsierdziem.
Klasyfikacja.
Pełne rozpoznanie może obejmować kilka wyżej wymienianych terminów, np. podejrzenie późnego zapalenia protezy zastawki mitralnej o nieustalonej etologii. Dawniej używany podział wyróżniał postać ostrą, podostrą i przewlekłą infekcyjnego zapalenia wsierdzia.
Etiologia.
U ok. 1/3 chorych nie udaje się ustalić etiologii. Znaczna część pozostałych przypadków ma swoje źródło w chorobach zębów i przyzębia.
Patogeneza.
Infekcyjne zapalenie wsierdzia prowadzi do:
Zmiany patologiczne swoiste dla infekcyjnego zapalenia wsierdzia:
Objawy i przebieg.
Zależy w dużej mierze od lokalizacji:
Objawy podmiotowe.
Objawy podmiotowe są niecharakterystyczne:
Nieprawidłowości w badaniach laboratoryjnych.
Nieprawidłowości w EKG są nieswoiste:
Przebieg choroby.
Nieleczone infekcyjne zapalenie wsierdzia kończy się śmiercią. Główne przyczyny zgonu to niewydolność serca i udar mózgu. Przebieg zależy głównie od rodzaju zajętej zastawki (naturalna czy sztuczna), czynnika etiologicznego i ew. od czasu, który upłynął od zabiegu. Przebieg kolejnego epizodu choroby lub nawrotu (zwykle w ciągu pierwszych dwóch miesięcy, najczęściej związane z dożylnym przyjmowaniem narkotyków) jest znacznie gorszy.
Rozpoznanie.
Zmodyfikowane kryteria z Duke University.
Do rozpoznania infekcyjnego zapalenia wsierdzia konieczne jest stwierdzenie obecności 2 dużych albo 1 dużego i 3 małych lub 5 małych kryteriów.
Leczenie.
Rozpoznanie infekcyjnego zapalenia wsierdzia jest wskazaniem do hospitalizacji, trwającej zwykle 4–6 tygodni. Oprócz postępowania celowanego konieczna jest również eradykacja rozpoznawalnych ognisk zakażenia (w szczególności w obrębie jamy ustnej, nosogardzieli, zatok obocznych nosa).
Rokowanie.
Nieleczona choroba kończy się najczęściej śmiercią.
Zapobieganie.
Idea możliwości profilaktyki infekcyjnego zapalenia wsierdzia zrodziła się na początku XX wieku i jest przedmiotem licznych kontrowersji. 
W założeniu w trakcie określonych procedur medycznych lub sytuacji życiowych dochodzi do pojawienia się bakterii we krwi, które to osiadają na zastawkach i powodują zapalenie. Wykazano jednak, iż np. bakterie we krwi pojawiają się również np. przy żuciu gumy, szczotkowaniu czy nitkowaniu zębów. 
Zapalenie wsierdzia, nawet w grupie chorych o podwyższonym ryzyku, jest chorobą rzadką, natomiast procedury w przypadku których konieczne byłoby profilaktyczne podawanie antybiotyków stosunkowo częste. Konsekwentne, szerokie stosowanie profilaktyki zapalenia wsierdzia mogłoby prowadzić do wystąpienia sumarycznie dużej ilości powikłań (np. niepożądana reakcja na antybiotyk, rozchwianie antykoagulacji u chorych z protezami mechanicznymi zastawek, zwiększenie oporności na antybiotyki).
Niektóre towarzystwa kardiologiczne, np. w Wielkiej Brytanii, nie zalecają w ogóle stosowania profilaktyki zapalenia wsierdzia. Najnowsze wytyczne Europejskiego Towarzystwa Kardiologicznego (ESC) zalecają stosowanie profilaktyki jedynie u chorych o wysokim ryzyku zapalenia wsierdzia i w przypadku jedynie określonych procedur medycznych.
Chorzy u których powinno się stosować profilaktykę zapalenia wsierdzia w sytuacjach wymienionych poniżej (ESC, klasa rekomendacji IIaC):
Sytuacje w których "powinno się rozważyć" zastosowanie profilaktyki zapalenia wsierdzia (ESC, klasa rekomendacji IIaC):
Przykłady sytuacji, w których "NIE NALEŻY" stosować profilaktyki zapalenia wsierdzia (ESC, klasa rekomendacji IIIC):

</doc>
<doc id="830664" url="https://pl.wikipedia.org/wiki?curid=830664" title="Probierz">
Probierz



</doc>
<doc id="830668" url="https://pl.wikipedia.org/wiki?curid=830668" title="Joni Ljungqvist">
Joni Ljungqvist

Joni Ljungqvist (ur. 1987 r. w południowej Szwecji) – szwedzki producent muzyczny.
Życiorys.
Muzyką zajmuje się od 12 roku życia. Szybko zorientował się, że muzyka elektroniczna jest jego pasją, dlatego również szybko zaczął sam produkować. Robiąc to przez 5 lat nabrał wiele doświadczenia, a jego muzyka stawała się coraz bardziej popularniejsza w internecie.
Latem 2004 roku Joni mając 16 lat podjął współpracę z norweskim DJ-em i producentem Terje Bakke. Markus Schulz wystawił ich kawałek pt. "Fanatic" pod etykieta Electronic Elements, częścią Armady. "Fanatic" został wydany na płycie winylowej Coldharbour Sessions 3. Później Joni odnosił sukcesy pod takimi aliasami jak JPL. Ljungqvist i LNQ. "LNQ – People I Used To Know" był grany m.in. przez Tiesto i Armina, a Tiesto polubił go tak bardzo, że wstawił go na swoją kompilację "In Search Of Sunrise 4". Ten sam kawałek trafił także na płytę Pedro Del Mar and Dj Shah "Mellomania 4". "JPL – A Place Called Home" został zauważony również przez Ferry Corstena, który również wstawił go do swojej kompilacji "Passport: Kingdom of the Netherlands". W 2007 roku gościł z wizytą w Polsce, a dokładniej odwiedził Radom.

</doc>
<doc id="830670" url="https://pl.wikipedia.org/wiki?curid=830670" title="Nikołaj Spiridonow">
Nikołaj Spiridonow

Nikołaj Kiriłłowicz Spiridonow, ros. Николай Кириллович Спиридонов (ur. 1902 w Riazaniu, zm. w marcu 1976 w Moskwie) – Rosjanin, generał porucznik, funkcjonariusz radzieckich organów bezpieczeństwa OGPU/NKWD/Ludowego Komisariatu Bezpieczeństwa Państwowego/Ministerstwa Bezpieczeństwa Państwowego/MSW, m.in. szef Wydziału 3 Specjalnego i Zarządu Komendanta Moskiewskiego Kremla, Ludowego Komisariatu Spraw Wewnętrznych (ros. skr. NKWD) i Ludowego Komisariatu Bezpieczeństwa Państwowego (ros. skr. NKGB).
Życiorys.
Od 1925 roku do 1927 roku członek Komsomołu (Leninowski Komunistyczny Związek Młodzieży) następnie od 1927 roku członek KC.
Ukończył technikum w Riazaniu w latach 1919–1920, oraz później w 1938 roku Akademię Wojskową im. Michaiła Frunzego.
Do 1925 roku, pracował na różnych pozycjach w rodzinnym Riazaniu. W tym samym roku wstąpił do organów bezpieczeństwa, wówczas Zjednoczony Państwowy Zarząd Polityczny (ros. OGPU), rozpoczynając od kursu w "Szkole Pogranicza nr 1" w Leningradzie, którą ukończył w styczniu 1927 roku. Następnie od 1927 do 1929 roku – zastępca szefa strażnicy przy politycznym oddziale 5 pogranicznego pułku OGPU, a w tym samym roku pomocnik komendanta w tym oddziale. Przez następny rok kursant w "Wyższej Szkole Pogranicza" OGPU. Po ukończeniu kursu we wrześniu 1930 roku i przez kolejne lata był pomocnikiem pełnomocnika w różnych oddziałach pogranicznych OGPU. W lipcu 1938 roku przeniesiony do centrali NKWD, na stanowisko zastępcy szefa 4 Oddziału, Wydziału V Głównego Zarządu Bezpieczeństwa Państwowego przy Ludowym Komisariacie Spraw Wewnętrznych Związku Radzieckiego (ros. GUGB NKWD), które sprawował do 23 listopada 1938 roku. Następnie do końca 1938 roku był szefem Wydziału 3 Specjalnego. 23 grudnia 1938 roku został mianowany szefem Zarządu Komendanta Moskiewskiego Kremla przy kolejno – NKWD/Ludowym Komisariacie Bezpieczeństwa Państwowego/Ministerstwie Bezpieczeństwa Państwowego ZSRR/Ministerstwie Spraw Wewnętrznych ZSRR, stanowisko to sprawował aż do września 1953 roku, także od marca 1953 roku jednocześnie sprawował funkcję szefa X Zarządu Ministerstwa Spraw Wewnętrznych Związku Radzieckiego.
Zwolniony z organów bezpieczeństwa wewnętrznego 25 listopada 1953 roku, w stopniu generała porucznika, który otrzymał w listopadzie 1944 roku. Zmarł w Moskwie w marcu 1976 roku.
Odznaczenia.
i 8 medali.

</doc>
<doc id="830676" url="https://pl.wikipedia.org/wiki?curid=830676" title="Lord Curzon">
Lord Curzon



</doc>
<doc id="830682" url="https://pl.wikipedia.org/wiki?curid=830682" title="Region Kozła">
Region Kozła

Region Kozła – stowarzyszenie gmin znajdujących się na pograniczu woj. wielkopolskiego i woj. lubuskiego. Obejmuje 6 gmin z pięciu powiatów; Babimost, Kargowa pow. zielonogórski, Siedlec pow. wolsztyński, Zbąszyń, Zbąszynek pow. świebodziński, Trzciel pow. międzyrzecki. Do marca 2011 roku w skład Regionu Kozła wchodziło również Miedzichowo pow. nowotomyski.
Stowarzyszenie.
Gminy te w 1997 r. zawiązały Stowarzyszenie Gmin Rzeczypospolitej Polskiej Region Kozła, podpisując porozumienie na wspólne kreowanie wizerunku regionu jako ośrodka o dużych możliwościach rozwoju turystycznego, kulturalno-oświatowego oraz gospodarczego. 
Oprócz kwestii gospodarczo-politycznych gminy Regionu Kozła łączy położenie nad rzeką Obrą i wspólne elementy kulturowe. 
Muzyka w Regionie Kozła.
Nazwa Regionu pochodzi od instrumentu ludowego, kozła, który jest jego symbolem. Do dziś w gminach Stowarzyszenia gra się na tym instrumencie. Kozioł razem ze skrzypcami i klarnetem tworzą typową kapelę.
We wsi Nądnia (gmina Zbąszyń) mieszka jeden z nielicznych w Polsce budowniczych kozłów, Marek Modrzyk.
Kopanica (wieś w gminie Siedlec) jest obecnie centrum kulturalnym z organizowanym tam Konkursem Muzyki Ludowej, dedykowanym tradycjom koźlarskim Regionu, będącym wspaniałym przeglądem (ok. 200 uczestników) muzyki dudziarskiej i koźlarskiej w skali ogólnopolskiej.
W dniach 15-17 czerwca 2007 ma miejsce VI Konkurs Muzyki Ludowej - w 70 lat od pierwszej edycji.
Udział biorą artyści m.in. z Podhala (Kapela Góralska Jan Karpiela Bułecki z Zakopanego, Zespół Regionalny "Połanioki" z Kościeliska), Czech (Kapela Dudziarska "Prdus" z Pragi).
Muzycy prezentowali swój kunszt na Szlaku Koźlarskim im. Tomasza i Walentego Brudłów (Kopanica-Wąchabno-Wojnowo-Stare Kramsko), w czasie Dudziarskiego Pleneru i Nocy Świętojańskiej nad jeziorem w Wąchabnie, a także na trasie przejazdu specjalnego pociągu 16 czerwca 2007 na trasie Wolsztyn-Kopanica (na stacjach Wolsztyn, Powodowo, Żodyń i Kopanica) oraz "Dudziarskiego Pociągu" na trasie Poznań-Wolsztyn 17 czerwca 2007.
Cechy administracyjne Regionu Kozła.
Region Kozła ma pow. km² i zamieszkuje go ok. mieszkańców. W Babimoście jest duże lotnisko pasażerskie, jedyne tej klasy w woj. lubuskim. Przez Zbąszyń i Zbąszynek przebiega magistrala kolejowa Wschód-Zachód; zwłaszcza ważna jest ta druga stacja, duży węzeł PKP, gdzie zatrzymują się pociągi krajowe i międzynarodowe. Między Trzcielem a Zbąszyniem przebiega autostrada Wschód-Zachód.

</doc>
<doc id="830687" url="https://pl.wikipedia.org/wiki?curid=830687" title="Tef">
Tef



</doc>
<doc id="830689" url="https://pl.wikipedia.org/wiki?curid=830689" title="Izosteria">
Izosteria

Izosteria – podobieństwo właściwości fizycznych tych cząsteczek, które składają się z takiej samej liczby atomów i mają tę samą ogólną liczbę elektronów.
Przykład: dwutlenek węgla (CO2) i tlenek azotu I (N2O).

</doc>
<doc id="830702" url="https://pl.wikipedia.org/wiki?curid=830702" title="845 Batalion Niemiecko-Arabski">
845 Batalion Niemiecko-Arabski

845 Batalion Niemiecko-Arabski (niem. "Deutsche-Arabische Bataillon 845") – jednostka wojskowa Wehrmachtu, działająca podczas II wojny światowej, złożona w części z Arabów.
845 Batalion został sformowany w maju 1943 r. w obozie szkoleniowym w Döllersheim w Austrii spośród tych b. jeńców wojennych pochodzenia arabskiego, którzy nie zostali wysłani do Tunezji z Deutsche-Arabische Lehr Abteilung, a wchodzili w skład pododdziału szkoleniowego. Dołączyli do nich arabscy studenci z Francji i Włoch, a także niemiecka kadra. Liczebność batalionu osiągnęła ok. 600 żołnierzy. 
W listopadzie 1943 r. jednostkę przeniesiono na Peloponez w Grecji z przydziałem do 41 Dywizji Fortecznej pod dowództwem gen. Franza Krecha. Była ona używana z dobrymi rezultatami do walki z lewicową partyzantką ELAS. W październiku 1944 r. wraz z wojskami niemieckimi została wycofana do Jugosławii, gdzie także walczyła z partyzantami oraz Armią Czerwoną. Na pocz. 1945 r. w jej skład weszli ochotnicy pochodzenia arabskiego z batalionu arabskiego, który został rozwiązany jeszcze przed sformowaniem. Szlak bojowy zakończyła w rejonie Zagrzebia w składzie 104 Dywizji Strzelców pod dowództwem gen. Friedricha Stephana.

</doc>
<doc id="830704" url="https://pl.wikipedia.org/wiki?curid=830704" title="Rezerwat przyrody Jezioro Modła">
Rezerwat przyrody Jezioro Modła

Rezerwat przyrody Jezioro Modła – faunistyczny rezerwat przyrody położony na obszarze Pobrzeża Koszalińskiego, w gminie Ustka. Obejmuje zarastające eutroficzne jezioro przymorskie Modła wraz z otaczającym kompleksem łąkowo-szuwarowo-bagiennym. Został utworzony w 1982 roku. Powierzchnia rezerwatu wynosi 194,80 ha, natomiast jego otulina zajmuje 569,71 ha.
Ochronie rezerwatu podlegają miejsca lęgowe łabędzia niemego, rybitwy czarnej, kwiczoła, rycyka, bąka, kaczki krzyżówki i mewy srebrzystej. Ze ssaków występuje tu m.in. bóbr, łasica i wydra. Spośród występujących w jeziorze ryb na uwagę zasługują: piskorz, koza i śliz.
Rezerwat nie jest udostępniony dla zwiedzających.
Rezerwat jest zlokalizowany w granicach obszaru Natura 2000 Przymorskie Błota PLH 220024.
Najbliższe miejscowości to kolonia Modła oraz wsie Duninowo, Lędowo i Modlinek.

</doc>
<doc id="830705" url="https://pl.wikipedia.org/wiki?curid=830705" title="Carl-Henning Pedersen">
Carl-Henning Pedersen

Carl-Henning Pedersen (23 września 1913, Kopenhaga - 20 lutego 2007, Kopenhaga) - duński malarz.
Kontakt ze sztuką zaczynał jako pisarz, lecz jego pierwsza żona, Else Alfelt, namówiła go na zajęcie się malarstwem. Inspirował się pracami Picassa, Braqu'a i Chagalla oraz norweską sztuką popularną. Malował konie, ptaki, motywy naiwne. Szybko stał się jednym z najbardziej znanych duńskich malarzy współczesnych. Był współzałożycielem awangardowego ruchu Cobra. W latach 70. chciał przekazać Kopenhadze 3 000 swoich prac, lecz władze miejskie odmówiły, tłumacząc się brakiem funduszy na ekspozycję prac. Dar przyjęło miasto Herning, które zdecydowało się na budowę w tym celu osobnego muzeum. W ostatnim miesiącu życia, z powodu słabego już zdrowia, przekazał także 40 swoich prac galerii narodowej.
Przeżył swoją drugą żonę, Sidsel Ramson.

</doc>
<doc id="830706" url="https://pl.wikipedia.org/wiki?curid=830706" title="Fantomcat">
Fantomcat

Fantomcat (1995-1996) - brytyjski serial animowany wyprodukowany przez Cosgrove Hall Films.

</doc>
<doc id="830711" url="https://pl.wikipedia.org/wiki?curid=830711" title="Muzeum Mazurskie w Szczytnie">
Muzeum Mazurskie w Szczytnie

Muzeum Mazurskie w Szczytnie – oddział Muzeum Warmii i Mazur w Olsztynie.
Historia.
Powstało w 1945 r. na bazie ocalałych zbiorów dawnego niemieckiego Heimatmuseum, które założono w 1925 r. 
Muzeum gromadzi zbiory archeologiczne, artystyczno-historyczne, etnograficzne, numizmatyczne i przyrodnicze. Zbiory kartograficzne, niewielka kolekcja, gromadzone są razem z księgozbiorem muzeum, który obejmuje także starodruki. 
Od 1948 r. muzeum zajmuje pomieszczenia w południowym i wschodnim skrzydle ratusza miejskiego, wzniesionego w 1936 r., którego dziedziniec od zachodu zamykają pozostałości XIV-wiecznego zamku krzyżackiego, gdzie wcześniej miało ono swą siedzibę.
Ekspozycje stałe Muzeum Mazurskiego w Szczytnie poświęcone są historii i kulturze materialnej Mazurów. Dokumenty i przedmioty zabytkowe prezentowane na wystawach stałych obrazują skomplikowane dzieje pogranicza polsko-niemieckiego i bogactwo tradycji regionu Mazur, wynikające z jego wielokulturowości. 
Muzeum organizuje również wystawy czasowe, poświęcone interesującym zjawiskom i faktom z dawnego i współczesnego życia regionu Mazur. W ich ramach prezentowane są także m.in. interesujące kolekcje ze zbiorów własnych oraz innych muzeów polskich, jak również kolekcje prywatne.

</doc>
<doc id="830712" url="https://pl.wikipedia.org/wiki?curid=830712" title="Rezerwat przyrody Biała Góra (województwo pomorskie)">
Rezerwat przyrody Biała Góra (województwo pomorskie)

rezerwat przyrody Biała Góra – rezerwat florystyczny położony w województwie pomorskim, w powiecie sztumskim, w gminie Sztum (o powierzchni 3,47 ha, ustanowiony w roku 1968). Obejmuje wyróżniające się krajobrazowo, w części bezleśne zbocze o wysokości względnej 50–55 m i nachyleniu 20–30°. Ochronie rezerwatu podlegają stanowiska roślin ciepłolubnych (wężymord stepowy, lepnica wąskopłatkowa, lepnica zielonawa, ciemiężyk białokwiatowy, bodziszek czerwony, strzęplica sina, pięciornik piaskowy, smagliczka górska, jastrzębiec żmijowcowaty, pajęcznica gałęzista, traganek piaskowy, wisienka stepowa i driakiew żółta). Wśród traw dominują kostrzewa, tymotka, beomera, trzcinnik, nadające latem zboczu jasnożółty kolor, od czego prawdopodobnie wzięła się nazwa miejscowości.
Najbliższe miejscowości to Benowo i Biała Góra.

</doc>
<doc id="830714" url="https://pl.wikipedia.org/wiki?curid=830714" title="Angela Visser">
Angela Visser

Angela Visser (ur. 18 października 1966 w Nieuwerkerk aan den IJssel) – holenderska modelka i aktorka.
Życiorys.
Była pierwszą Holenderką, która zwyciężyła w konkursie Miss Universe. W 1988 roku była wydelegowana na Miss World, jednak nie zanotowała żadnego sukcesu.
Po konkursie występowała w amerykańskich programach telewizyjnych oraz serialach.
Linki zewnętrzne.
Angela Visser w IMDb

</doc>
<doc id="830716" url="https://pl.wikipedia.org/wiki?curid=830716" title="Muzeum Mazurskie">
Muzeum Mazurskie



</doc>
<doc id="830720" url="https://pl.wikipedia.org/wiki?curid=830720" title="Porntip Nakhirunkanok">
Porntip Nakhirunkanok

Porntip Nakhirunkanok (; ur. 7 lutego 1968 w prowincji Chachoengsao) – Miss Universe w 1988 roku. Była drugą Tajką, która zwyciężyła w tym konkursie (pierwsza to Apasra Hongsakula, która zwyciężyła w 1965 roku).

</doc>
<doc id="830723" url="https://pl.wikipedia.org/wiki?curid=830723" title="Aeroklub Ziemi Lubuskiej">
Aeroklub Ziemi Lubuskiej

Aeroklub Ziemi Lubuskiej został utworzony w 13 stycznia 1957 roku na lotnisku Zielona Góra-Przylep we wsi Przylep koło Zielonej Góry (od 1 stycznia 2015 roku dzielnica miasta) jako jeden z 46 oddziałów Aeroklubu Polskiego, które w chwili obecnej funkcjonują w kraju. Aeroklub Ziemi Lubuskiej jest jednym z najmłodszych aeroklubów w Polsce.
Aeroklub Ziemi Lubuskiej jest stowarzyszeniem posiadającym osobowość prawną. Wpis do Rejestru Stowarzyszeń nastąpił w dniu 23 stycznia 1993 r. w Sądzie Wojewódzkim w Zielonej Górze. Ustalono, że terenem działania Aeroklubu będzie obszar RP, a siedzibą władz - Lotnisko Przylep. Główne cele działalności Aeroklubu to koordynacja i wspieranie działań swoich członków, reprezentowanie interesów wobec władz instytucji krajowych i szeroka działalność gospodarcza oparta na działalności lotniczej. 
Przy aeroklubie działa ośrodek szkolenia lotniczego zajmujący się szkoleniem praktycznym i teoretycznym, oraz poszczególne sekcje - spadochronowa, paralotniowa swobodna, motolotniowa, modelarska, szybowcowa i samolotowa. Na lotnisku w Przylepie swoją siedzibę ma Lotniczy Oddział Straży Granicznej oraz Lotnicze Pogotowie Ratunkowe. Od 2000 roku działa tutaj również Grupa Akrobacyjna Żelazny. Dyrektorem Aeroklubu Ziemi Lubuskiej do 2007 był Lech Marchelewski, który zginął podczas wypadku na pokazach lotniczych Radom Air Show. Nowym dyrektorem jest Artur Haładyn.

</doc>
<doc id="830728" url="https://pl.wikipedia.org/wiki?curid=830728" title="Iznogud">
Iznogud



</doc>
<doc id="830730" url="https://pl.wikipedia.org/wiki?curid=830730" title="Cecilia Bolocco">
Cecilia Bolocco

Cecilia Carolina Bolocco Fonck (ur. 19 maja 1965 w Santiago, Chile) – prezenterka telewizyjna i Miss Universe w 1987 r.
W 1987 roku została Miss Chile i w tymże roku wysłano ją na zgrupowania Miss Universe, które odbywały się w Los Angeles, USA. Bolocco zwyciężyła, pokonując 67 konkurentek.
Po konkursie zrobiła karierę prowadząc programy telewizyjne w Narodowej Telewizji Chilijskiej. Poprowadziła m.in. Porque hoy es sábado (Ponieważ jest sobota). W 2022 r. powróciła do swojej kariery dziennikarskiej, gdzie dla chilijskiej stacji Channel 13 prowadziła program „Todo port ti, con Cecilia Bolocco”. 

</doc>
<doc id="830734" url="https://pl.wikipedia.org/wiki?curid=830734" title="Silver Surfer">
Silver Surfer



</doc>
<doc id="830735" url="https://pl.wikipedia.org/wiki?curid=830735" title="F7">
F7



</doc>
<doc id="830739" url="https://pl.wikipedia.org/wiki?curid=830739" title="F3">
F3



</doc>
<doc id="830740" url="https://pl.wikipedia.org/wiki?curid=830740" title="Bárbara Palacios Teyde">
Bárbara Palacios Teyde

Barbara Palacios Teyde (ur. 9 grudnia 1963 r.) – Miss Universe w 1986 r. Jest trzecią Wenezuelką, która zwyciężyła w Miss Universe. Koronę zdobyła w Panamie 26 czerwca 1986 r.

</doc>
<doc id="830747" url="https://pl.wikipedia.org/wiki?curid=830747" title="Deborah Carthy-Deu">
Deborah Carthy-Deu

Deborah Carthy-Deu (ur. 5 stycznia 1966 r. w San Juan, Portoryko) – druga Miss Universe z Portoryko.
Zwyciężyła w konkursie Miss Portoryko. Potem została wydelegowana na Miss Universe, gdzie w 1985 zwyciężyła. Po konkursie otworzyła własną agencję modelek „Deborah Carthy Deu Estudio y Agencia de Modelos”.

</doc>
<doc id="830751" url="https://pl.wikipedia.org/wiki?curid=830751" title="Paszkowski">
Paszkowski

Osoby o nazwisku Paszkowski:
Zobacz też:

</doc>
<doc id="830752" url="https://pl.wikipedia.org/wiki?curid=830752" title="Srebrny Surfer (serial animowany)">
Srebrny Surfer (serial animowany)

Srebrny Surfer (oryg. ) – amerykańsko-kanadyjski superbohaterski serial animowany z 1998 roku na podstawie serii komiksów o superbohaterze o tym samym pseudonimie wydawnictwa Marvel Comics. W oryginalnej wersji głównym postaciom głosów użyczyli: Paul Essiembre, James Blendick, Gary Krawford, Colin Fox i Camilla Scott.
"Srebrny Surfer" zadebiutował 7 lutego 1998 roku w Stanach Zjednoczonych na antenie Fox Kids. Pomimo rozpoczętych prac nad drugim sezonem, serial został zakończony po pierwszej serii. 16 maja 1998 roku wyemitowano ostatni, trzynasty odcinek serialu. W Polsce emitowany był na kanałach Jetix i TVN.
Streszczenie fabuły.
Norrin Radd poświęca się i zostaje posłańcem Galactusa jako Srebrny Surfer, aby uchronić swoją planetę, Zenn-La przed zagładą. Zostaje zmuszony do poszukiwania nowego pożywienia w postaci planet dla swojego nowego pana. Srebrnemu Surferowi udaje się przełamać kontrolę Galactusa nad nim i odkrywa, że planeta oraz przeszłość, którą poświęcił, mogą być poza jego zasięgiem na zawsze. Podczas podróży po kosmosie w poszukiwaniu Zenn-La i swojej miłości Shalla-Bali Srebrny Surfer natrafia na wrogów i odnajduje sojuszników.
Emisja i wydanie.
"Srebrny Surfer" zadebiutował 7 lutego 1998 roku w Stanach Zjednoczonych na antenie Fox Kids. Pomimo rozpoczętych prac nad drugim sezonem, serial został zakończony po pierwszej serii. 16 maja 1998 roku wyemitowano ostatni, trzynasty odcinek serialu. W Polsce emitowany był na kanałach Jetix i TVN.
Serial ukazał się 19 września 2008 roku na DVD w Polsce, w ramach "Kolekcji Marvela" wydawanej przez Media Service. Od 12 listopada 2019 roku "Srebrny Surfer" jest jednym z seriali dostępnych na Disney+ w Stanach Zjednoczonych i w innych krajach, gdzie serwis jest dostępny.
Produkcja.
W 1967 roku postać Srebrnego Surfera zadebiutowała w serialu animowanym "Fantastyczna Czwórka", gdzie głosu użyczył mu Vic Perrin. Natomiast w 1994 roku pojawił się w kolejnym serialu o przygodach tej drużyny z głosem Robina Sachsa.
W latach dziewięćdziesiątych Margaret Loesch, szefowa Fox Kids, z powodzeniem wprowadziła seriale animowane na podstawie komiksów wydawnictwa Marvel Comics do ramówki stacji. Były to "X-Men" z 1992 i "Spider-Man" z 1994 roku. Kolejną propozycją ze strony Marvela okazał się "Silver Surfer", który znalazł poparcie stacji. Pomysłodawcą i głównym scenarzystą serialu był Larry Brody, który przy tworzeniu serialu był pod silnym wpływem prac Jacka Kirby’ego. Razem z Brody’m nad scenariuszami poszczególnych odcinków serialu pracowali: Michael Steven Gregory, Dallas Barnes, Harlan Ellison, D.C. Fontana, Mark Hoffmeier, Christopher Kane, Jeffrey Knokey, Andrea Lawrence, Alan Swayze i Brooks Wachtel.
Scenarzyści zdecydowali się rozpocząć serię od powtórzenia genezy Srebrnego Surfera, jednak Fantastyczna Czwórka została przy tym pominięta i zdecydowano całkowicie skupić się na jego postaci. Głównym powodem pominięcia Fantastycznej Czwórki był fakt, iż w tym czasie serial o tej drużynie był w dystrybucji syndykacyjnej w związku z czym zespół kreatywny "Srebrnego Surfera" nie mógł wykorzystać tych postaci. Pomimo że Galactus pojawiał się przez cały czas trwania serialu, to największym złoczyńcą serialu był Thanos, który chciał zdobyć miłość Lady Chaos. Oryginalnie w komiksach była to Śmierć, jednak zdecydowano się zmienić imię ze względu na standardy i zasady stacji.
Serial był wyprodukowany przez Marvel Studios i Saban Entertainment i wykonany z wykorzystaniem zarówno tradycyjnej animacji jak i animacji komputerowej, którą wykorzystano do scen w kosmosie. Koreańskie studio AKOM zajmowało się animacją, a animację komputerową nadzorował dyrektor artystyczny Dale Hendrickson.
Muzykę do serialu skomponowali Shuki Levy i Haim Saban pod pseudonimem „Kussa Mahchi”.
W trakcie produkcji serialu Marvel Entertainment miało kłopoty finansowe, które doprowadziły do ​​jego bankructwa, a następnie do reorganizacji. Pojawiły się również wtedy spory prawne pomiędzy Marvelem, a Saban Entertainment. W tym czasie prace nad pierwszym sezonem zostały zakończone i rozpoczęto już produkcję drugiego. Brody wraz z zespołem ukończył pracę nad scenariuszem do kolejnych ośmiu odcinków: drugiej części „The End of Eternity”, dwuodcinkowego „Soul Hunter”, „Rebirth”, „The Hunger” oraz trzyodcinkowego „Down To Earth”. Jednakże zdecydowano się o zakończeniu produkcji i nie realizowaniu drugiego sezonu, a Fox Kids pomimo dobrych wyników oglądalności, anulowało serial.

</doc>
<doc id="830754" url="https://pl.wikipedia.org/wiki?curid=830754" title="Franciszek Maksymilian Paszkowski">
Franciszek Maksymilian Paszkowski



</doc>
<doc id="830756" url="https://pl.wikipedia.org/wiki?curid=830756" title="Lech Krzysztof Paszkowski">
Lech Krzysztof Paszkowski



</doc>
<doc id="830757" url="https://pl.wikipedia.org/wiki?curid=830757" title="Yvonne Ryding">
Yvonne Ryding

Yvonne Agneta Ryding (ur. 14 grudnia 1962 w Eskilstunie) – szwedzka modelka, tancerka i prezenterka telewizyjna. Miss Universe 1984.
Życiorys.
Jest córką Agnety i Stena Rydingów. W 1984 zwyciężyła w wyborach Miss Szwecji, po czym reprezentowała kraj w konkursie Miss Universe, w którym wygrała. W 1989 prowadziła program "Melodifestivalen" stanowiący szwedzkie eliminacje do Konkursu Piosenki Eurowizji. W 1997 uruchomiła własną linię kosmetyków „Y. Ryding”. W 2006 była gościem honorowym podczas finału wyborów Miss Universe 2006 w Los Angeles. Uczestniczyła w programach rozrywkowych telewizji TV4: "Let’s Dance" (2007) i "Farmen VIP" (2018).
Życie prywatne.
W 1986 poznała aktora Kjella Bergqvista, z którym ma dwie córki. Jest rozwiedziona.

</doc>
<doc id="830759" url="https://pl.wikipedia.org/wiki?curid=830759" title="Dres">
Dres

Dres – strój sportowy, przeważnie dwuczęściowy, składający się z lekkiej luźnej kurtki (zwykle zapinanej z przodu na suwak) i luźnych spodni. Dres uszyty jest z materiału łatwo wchłaniającego pot, najczęściej bawełny, weluru lub tkaniny poliestrowej (np. ortalionu).

</doc>
<doc id="830760" url="https://pl.wikipedia.org/wiki?curid=830760" title="Zejdź na ziemię">
Zejdź na ziemię

Zejdź na ziemię ("Get Real") – brytyjski film obyczajowy w reżyserii Simona Shore'a z 1998 r.

</doc>
<doc id="830762" url="https://pl.wikipedia.org/wiki?curid=830762" title="Lorraine Downes">
Lorraine Downes

Lorraine Elizabeth Downes (ur. 12 czerwca 1964 w Auckland) to królowa piękności z Nowej Zelandii, zwyciężczyni konkursu Miss Universe w 1983 r.
W 2006 r. wystąpiła w nowozelandzkim Tańcu z Gwiazdami.

</doc>
<doc id="830763" url="https://pl.wikipedia.org/wiki?curid=830763" title="Niedźwiedź biały">
Niedźwiedź biały



</doc>
<doc id="830766" url="https://pl.wikipedia.org/wiki?curid=830766" title="Karen Dianne Baldwin">
Karen Dianne Baldwin

Karen Dianne Baldwin (ur. 6 września 1963 w Londonie) - kanadyjska producentka filmowa, scenarzystka i aktorka, zwyciężczyni konkursów Miss Canada i Miss Universe w 1982 roku. Jest pierwszą Kanadyjką, która wygrała ten konkurs. Koronę zdobyła w Limie, w Peru.
Biogram.
Urodziła się i wychowywała w Kanadzie w Londonie w Ontario, gdzie uczęszczała do London Central Secondary School.
Debiutowała na kinowym ekranie jako jedna z uprowadzonych - Heather, druhna na ślubie Wendy Worthington w komedii "Kim jest ta dziewczyna?" ("Who's That Girl", 1987) z Madonną w roli głównej i Griffinem Dunne.
Podjęła potem pracę w Hollywood jako producentka filmów takich jak australijska komedia romantyczna "Narzeczony z nieba" ("Danny Deckchair", 2003) z udziałem Rhysa Ifansa, Justine Clarke i Mirandy Otto, biograficzny "Ray" (2004) z Jamie Foxxem (jako Ray Charles) i "Sahara" (2005) z Matthew McConaughey i Penélope Cruz. I nadal produkuje filmy fabularne z Baldwin Entertainment.
W 1987 roku poślubiła aktora Jacka Scalię, z którym zagrała w filmie "T-Force" (1994). Mają dwie córki: Olivię (ur. 1987) i Jacqueline (ur. 1990). Rozwiedli się w roku 1996.

</doc>
<doc id="830768" url="https://pl.wikipedia.org/wiki?curid=830768" title="Bułgarski Pułk Grenadierów SS">
Bułgarski Pułk Grenadierów SS

Bułgarski Pułk Grenadierów SS (niem. Waffen-Grenadier Regiment der SS (bulgarisches Nr 1)), nazywany też Bułgarskim Legionem Przeciwpancernym – ochotnicza jednostka wojskowa Waffen-SS złożona z Bułgarów pod koniec II wojny światowej.
Historia.
Pierwsze pomysły sformowania bułgarskiego legionu Waffen-SS i wysłania na front wschodni pojawiły się już w 1942 r., ale władze carskiej Bułgarii nie zgodziły się na to. Koncepcja ta została reaktywowana we wrześniu 1944 r., po przejściu Bułgarii na stronę przeciwników Niemiec. Na mocy rozkazu Reichsführera SS Heinricha Himmlera z 13 listopada rozpoczęto w obozie szkoleniowym w Döllersheim w Austrii formować Bułgarski Pułk Grenadierów SS. Rekrutował się on spośród bułgarskich studentów i robotników z Niemiec oraz tych żołnierzy i osób cywilnych, którzy uciekli z Bułgarii, aby walczyć przeciwko Sowietom. Wśród nich było też 12 bułgarskich studentek medycyny z uniwersytetu w Wiedniu, skierowanych na studia przez młodzieżową organizację "Brannik". Jednym z ochotników był bułgarski as lotniczy ppor. Piotr Boczew. Ostatecznie zwerbowano ok. 600-700 osób, na czele których stanął niemiecki oficer SS-Standartenführer Günter Alhalt, a następnie SS-Oberführer Heinz Bertling. Z ramienia proniemieckiego bułgarskiego "rządu emigracyjnego" Aleksandyra Cankowa, rezydującego w Wiedniu, zwierzchnictwo nad oddziałem sprawował płk Iwan Rogozarow. Formowanie pułku zakończyło się w grudniu 1944 r. Otrzymał on oficjalną nazwę Waffen-Grenadier Regiment der SS (bulgarisches Nr 1).
Na pocz. kwietnia 1945 r. Niemcy planowali włączyć pułk do II Korpusu Pancernego SS. Jednakże z powodu antyniemieckich nastrojów wśród bułgarskich żołnierzy, wysłanie pułku na front przedłużyło się o miesiąc. 20 kwietnia tego roku jednostkę przekształcono w Pułk Niszczycieli Czołgów SS (SS Panzer-Zerstörer-Regiment (bulgarisches)). Niemcy planowali rozbudować ją w Waffen-Grenadier Division der SS (bulgarische Nr 1), ale nigdy do tego nie doszło. Nie jest prawdą często spotykane w literaturze przedmiotu stwierdzenie, iż Bułgarzy nie wzięli udziału w żadnych walkach, a ich jedyną akcją było schwytanie i rozstrzelanie grupy dezerterów z własnych szeregów. W dniach 5-7 maja 1945 r. w okolicach miasta Stockerau na terenie Austrii wzięli udział w walce przeciw nacierającym jednostkom 46 Armii Armii Czerwonej. Bułgarzy zniszczyli 14 sowieckich czołgów i 2 działa pancerne, zadając przeciwnikowi spore straty w ludziach (wzięto nawet ok. 30 jeńców), ale i sami ponieśli dotkliwe straty. Zginęło bądź zostało poważnie rannych 98 żołnierzy, a 46 uznano za zaginionych. Pułk wycofał się w rejon miejscowości Horn. Niemiecki dowódca obrony miasta podpisał kapitulację garnizonu i zobowiązał się do przekazania Armii Czerwonej wszystkich żołnierzy Waffen-SS. W tej sytuacji niemieckie i bułgarskie oddziały Waffen-SS zaatakowały garnizon miasta, próbując bezskutecznie przejąć władzę. W nocy z 7 na 8 maja Bułgarzy wycofali się z Hornu, przechodząc na terytorium Czech. 10 maja trzon pułku (ok. 250 żołnierzy) poddał się wojskom amerykańskim z 3 Armii. Bułgarzy zostali osadzeni w obozie jenieckim w Bad Ischl.
Żołnierze pułku nosili niemieckie mundury z naszywką w kolorach flagi bułgarskiej na ramieniu, na której był herb bułgarski z lwem i napis "Свобода или смърт" (Wolność lub śmierć). Wielu oficerów i żołnierzy samowolnie zrywało odznaki SS, zastępując je bułgarskimi. Nosili też bułgarskie czapki wojskowe. Niektórzy oficerowie mieli szable.
W 1992 r. w Bułgarii został utworzony Związek Weteranów Przeciwpancernego Legionu, grupujący ostatnich żyjących żołnierzy Bułgarskiego Pułku Grenadierów SS. Wszedł on w skład ogólnokrajowego Stowarzyszenia Weteranów II Wojny Światowej.

</doc>
<doc id="830770" url="https://pl.wikipedia.org/wiki?curid=830770" title="Irene Sáez">
Irene Sáez

Irene Lailin Sáez Conde (ur. 13 grudnia 1961 roku) – wenezuelska kandydatka do tytułu Miss Universe, który zdobyła w 1981 roku mając dziewiętnaście lat. W latach dziewięćdziesiątych rozpoczęła karierę polityczną i była burmistrzem Chacao. Startowała również w wyborach prezydenckich.
W latach 1999-2000 była gubernatorem stanu Nueva Esparta, ale zrezygnowała ze stanowiska po zajściu w ciążę. Wyszła za mąż i przeprowadziła się na Florydę. W 2003 weszła w skład zarządu Colonial Bank of South Florida.

</doc>
<doc id="830771" url="https://pl.wikipedia.org/wiki?curid=830771" title="14 Świętych Wspomożycieli">
14 Świętych Wspomożycieli



</doc>
<doc id="830774" url="https://pl.wikipedia.org/wiki?curid=830774" title="Shawn Weatherly">
Shawn Weatherly

Shawn Nichols Weatherly (ur. 24 lipca 1959 w Sumter) – amerykańska aktorka, Miss USA i Miss Universe z 1980 roku.
Występowała w serialach Słoneczny patrol i Oceanquest, w filmie Akademia Policyjna 3 oraz prowadziła programy telewizyjne.

</doc>
<doc id="830776" url="https://pl.wikipedia.org/wiki?curid=830776" title="Antoni Misiaszek">
Antoni Misiaszek

Antoni Misiaszek (ur. 25 lutego 1938) – polski prezbiter rzymskokatolicki, prałat, teolog, profesor, wykładowca na Uniwersytecie Kardynała Stefana Wyszyńskiego oraz na Uniwersytecie Warmińsko-Mazurskim.
Życiorys.
Absolwent pierwszego rocznika Gdańskiego Seminarium Duchownego. Święcenia kapłańskie przyjął 29 czerwca 1962. Pełni funkcję kierownika Katedry Katolickiej Nauki Społecznej i Prawa Kanonicznego UWM. Jest specjalistą od teologii pastoralnej.
W latach 2000–2011 był nauczycielem akademickim Wydziału Teologii Uniwersytetu Warmińsko-Mazurskiego.
Znalazł się na liście agentów Służby Bezpieczeństwa ujawnionej przez ks. Henryka Jankowskiego, jako inwigilujący ks. Jankowskiego w ramach akcji "Zorza II" podczas wizyty Jana Pawła II w Polsce w 1987 roku.

</doc>
<doc id="830780" url="https://pl.wikipedia.org/wiki?curid=830780" title="Jesteś tylko diabłem">
Jesteś tylko diabłem

Jesteś tylko diabłem – powieść Joe Alexa (właśc. Macieja Słomczyńskiego) wydana po raz pierwszy w 1960 roku.
Fabuła.
Znany prawnik Alexander Gilburne prosi Joe Alexa o pomoc w rozwikłaniu zagadki 
śmierci jego przyjaciółki. Ze względu na nietypowe okoliczności jej samobójstwa podejrzewa, że została zamordowana. Alex przyjeżdża do Norford, gdzie zapoznaje się z diabelską legendą dotyczącą dziedziców Norford Manor. Śmierć Patrycji stała się bowiem dopełnieniem klątwy, rzuconej na ród Ecclestonów kilkaset lat wcześniej. Joe musi działać szybko, gdyż przepowiednia zapowiada śmierć kolejnej osoby. Zapewnia sobie pomoc Bena Parkera i Scotland Yardu, dzięki czemu nikt obcy nie może przedostać się do posiadłości. Pomimo powziętych środków ostrożności, Diabeł jednak uderza.
Motto.
&lt;poem&gt;
Wstrzymaj się, czarny niewolniku nocy!
&lt;/poem&gt;
&lt;poem&gt;
Zmiażdżę cię, nędzny! Śmierć tu znajdziesz swoją…
&lt;/poem&gt;
&lt;poem&gt;
Za mało sił masz, jesteś tylko Diabłem.
Odrzuć kształt ludzki i oddal się, pełznąc
Na brzuchu twoim cętkowanym, wężu!
Siła mych zaklęć rządzi nawet piekłem.
Ty pierwszy poznasz moc ich…
&lt;/poem&gt;
"(Grzmot i błyskawica nad skałami. Tenibrarum princeps deviatiarum &amp; infirorum Deus, hunc Incubum in ignis eterni abisum accipite, aut in hoc carcere tenebroso in sempeternum astringere mando. Skała pochłania go.)""Narodziny Merlina" – akt V, scena 1

</doc>
<doc id="830786" url="https://pl.wikipedia.org/wiki?curid=830786" title="Teen Vogue">
Teen Vogue

Teen Vogue – amerykański miesięcznik o modzie, zdrowiu, stylu życia, urodzie dla nastolatek i młodych kobiet. Wersja międzynarodowego czasopisma "Vogue".
Historia.
Pierwszy numer pisma ukazał się w lutym 2003 roku. 

</doc>
<doc id="830788" url="https://pl.wikipedia.org/wiki?curid=830788" title="Olivier Besancenot">
Olivier Besancenot

Olivier Besancenot (ur. 18 kwietnia 1974 w Levallois-Perret) – francuski polityk lewicowy, rzecznik Nowej Partii Antykapitalistycznej.
Życiorys.
Z wykształcenia historyk (licencjat – Uniwersytet Paris X (Nanterre); kontynuował studia na Uniwersytecie Paris VI (Uniwersytet Pierre’a i Marii Curie). Besancenot pracuje od 1997 jako listonosz. W wieku 14 lat dołączył do organizacji walczącej z rasizmem "SOS Racisme", następnie do Rewolucyjnych Młodzieżówek Komunistycznych ("Jeunesses communistes révolutionnaires"). W 1991 stał się członkiem trockistowskiej Komunistycznej Ligi Rewolucyjnej. Po raz pierwszy reprezentował swoją partię w wyborach prezydenckich w 2002, mając wtedy 28 lat. Zdobył wówczas 1,3 mln głosów (wśród głosujących w wieku do 25 lat miał 14% poparcia). Był także kandydatem w wyborach w 2007 – uzyskał poparcie 1,5 mln wyborców.
W 2009 założył Nową Partię Antykapitalistyczną. Kładzie w niej nacisk na potrzebę wspólnego działania ludzi pracy przeciw rządom kapitału, bez podziałów według etykietek historyczno-partyjnych.

</doc>
<doc id="830795" url="https://pl.wikipedia.org/wiki?curid=830795" title="Wydrak">
Wydrak

Wydrak ("Lontra") – rodzaj ssaka z podrodziny wydr (Lutrinae) w obrębie rodziny łasicowatych (Mustelidae).
Zasięg występowania.
Rodzaj obejmuje gatunki występujące w Ameryce.
Morfologia.
Długość ciała 36–78,7 cm, długość ogona 30–84 cm; masa ciała samców 3,2–15 kg (samce są większe i cięższe od samic).
Systematyka.
Etymologia.
"Lontra": „wydra”.
Podział systematyczny.
Do rodzaju należą następujące występujące współcześnie gatunki:
oraz wymarły, plioceński gatunek:

</doc>
<doc id="830797" url="https://pl.wikipedia.org/wiki?curid=830797" title="Gady latające">
Gady latające



</doc>
<doc id="830798" url="https://pl.wikipedia.org/wiki?curid=830798" title="Lauren Conrad">
Lauren Conrad

Lauren Kathrine Conrad (ur. 1 lutego 1986 roku w Laguna Beach) – amerykańska osobowość telewizyjna, aktorka i projektantka mody. Szerzej znana z reality show MTV "Laguna Beach: The Real Orange County" oraz jego kontynuacji, "The Hills".
Życiorys.
Lauren Conrad urodziła się w Laguna Beach jako pierwsze z trójki dzieci Katherine i Jamesa Conrad.
Celebrytka uczęszczała w pierwszym semestrze na zajęcia do Academy of Art University w San Francisco, skąd przeniosła się do Los Angeles, aby studiować w Fashion Institiute of Design and Merchandising. Równolegle rozpoczęła pracę w Teen Vouge. MTV rozpoczęło filmowanie Conrad w nowej serii odcinków "The Hills", które zostały wyemitowane w 2005 roku.
Drugi sezon "The Hills" powstawał późnym latem 2006 roku do lutego 2007. Sezon 5 rozpoczął się w styczniu 2009 roku, a swoją premierę miał 6 kwietnia 2009. Conrad zapowiedziała, że jest to jej ostatni sezon The Hills. Po jej odejściu z serialu, "The Hills" kontynuowano, realizując 10 dodatkowych odcinków dla sezonu 5., gdzie miejsce Lauren Conrad zajęła Kristin Cavallari – była gwiazda Laguna Beach: The Real Orange County.
Conrad jest autorką kolekcji "The Lauren Conrad Collection". Pierwszy pokaz jej projektów miał miejsce podczas tygodnia mody Mercedesa Benz w Los Angeles w Smashbox Studios w marcu 2008 roku.
W styczniu 2007 roku jej imieniem nazwano linię kosmetyków marki Avon, przeznaczoną dla młodych kobiet.

</doc>
<doc id="830801" url="https://pl.wikipedia.org/wiki?curid=830801" title="Wyderka (rodzaj ssaka)">
Wyderka (rodzaj ssaka)

Wyderka ("Aonyx") – rodzaj ssaka z podrodziny wydr (Lutrinae) w obrębie rodziny łasicowatych (Mustelidae).
Zasięg występowania.
Rodzaj obejmuje gatunki występujące w Afryce i Azji.
Morfologia.
Długość ciała samic 43,2–73,6 cm, samców 36–88 cm, długość ogona samic 26–51,5 cm, samców 22,5–51,5 cm; masa ciała 2,4–21 kg (samce są cięższe od samic).
Systematyka.
Podział systematyczny.
Do rodzaju należą następujące gatunki:

</doc>
<doc id="830803" url="https://pl.wikipedia.org/wiki?curid=830803" title="Wodorowęglan potasu">
Wodorowęglan potasu

Wodorowęglan potasu, KHCO3 – wodorosól potasowa kwasu węglowego. Ma postać białych kryształów rozpuszczalnych w wodzie. 
W wyniku reakcji tego związku z kwasami wydziela się dwutlenek węgla. 
Wodorowęglan potasu służy jako środek spulchniający i regulator kwasowości (przydatny w leczeniu nadkwasoty żołądka).

</doc>
<doc id="830804" url="https://pl.wikipedia.org/wiki?curid=830804" title="Nowiecki Młyn">
Nowiecki Młyn

Nowiecki Młyn (dawniej: kaszb. "Nôwcz-Młën", niem. "Nawitz Mühle") – dawna przymłyńska osada w Gdańsku, nad Strzyżą na obszarze dzielnicy Brętowo, przy dzisiejszej ulicy Herlinga-Grudzińskiego.

</doc>
<doc id="830807" url="https://pl.wikipedia.org/wiki?curid=830807" title="Omieg">
Omieg

Omieg ("Doronicum" L.) – rodzaj roślin należący do rodziny astrowatych. Obejmuje 29 gatunków. Zasięg rodzaju obejmuje Eurazję i północno-zachodnią Afrykę. Niektóre omiegi są uprawiane jako rośliny ozdobne. Jako takie zawleczone i zdziczałe w występują też w Ameryce Północnej. W polskiej florze dwa gatunki występują jako rodzime (omieg górski "D. austriacum" i omieg kozłowiec "D. clusii"), kilka kolejnych jest uprawianych. 
Biologia.
Byliny. Liczba chromosomów 2n = 60.
Systematyka.
Rodzaj z rodziny astrowatych ("Asteraceae") zaliczany w jej obrębie do podrodziny "Asteroideae" i do plemienia "Senecioneae" lub wyodrębniany we własnym, monotypowym plemieniu "Doroniceae".

</doc>
<doc id="830810" url="https://pl.wikipedia.org/wiki?curid=830810" title="OmegaWiki">
OmegaWiki

OmegaWiki – projekt oparty na mechanizmie wiki. Ma na celu przynoszenie informacji leksykologicznych, terminologicznych i ułatwiających wyszukiwanie informacji.
Historia.
Idea powstania OmegaWiki narodziła się z powodu frustracji Wikisłownikiem. Wiele edycji językowych Wikisłownika pracowało razem i używało szablonów wskazujących niejęzykową informację specjalną. Etykiety tej informacji były wskazywane używaniem szablonów. To udowadniało użyteczność; wiele informacji było kopiowanych z jednego projektu do innego. To stawało się problematyczne, kiedy zostały wprowadzone udoskonalenia. Musiano robić większość rzeczy ręcznie w całym uczestniczeniu projektów. Razem we wszystkich Wikisłownikach było mniej więcej 7-8 tysięcy unikalnych języków, lecz nie można było tego dokładnie policzyć.
Technologia.
Potrzeba było udoskonalić i ujednolicić informacje, żeby były dostępne dla każdego. Żeby tak się stało, stworzono dużą, pokrewną bazę danych dla wszystkich informacji.
Potrzeba było utrzymania funkcjonalności MediaWiki, więc na projekcie powstała propozycja stworzenia mechanizmu Wikidanych. Powstało pytanie czy Wikidata może stać się ostatecznym Wikisłownikiem. Dzięki partnerom projekt został stworzony. Przez współpracę z przedsiębiorstwem Knewco, który wpłynął na dodatkowy poziom działalności projektu, i kilka nowych technologii stworzono bieżącą wersję OmegaWiki.
Ostateczny Wikisłownik.
Ostateczny Wikisłownik (skrót angielski to UW) jest nazwą rozwoju projektu. Jednym z kluczowych celów funkcjonalności Wikidaty pochodzi od UW. Powodem świetnej działalności UW jest używanie Wikidaty w coraz większej liczbie projektów.
Licencja.
Projekt został stworzony na licencji GNU FDL, podobnie jak Wikipedia.
Statystyka.
Na dzień 22 lutego w projekcie było zarejestrowanych 788 użytkowników, spośród których 469 osób było administratorami. Aktualna liczba haseł wynosiła 183812.

</doc>
<doc id="830814" url="https://pl.wikipedia.org/wiki?curid=830814" title="Astropodobne">
Astropodobne

Astropodobne ("Asteranae") – nadrząd roślin okrytonasiennych wyróżniany w niektórych klasyfikacjach biologicznych, np. w systemach Takhtajana, czy Ruggiero i in. (2015). W dawniejszych wersjach systemów klasyfikacyjnych była to stosunkowo niewielka grupa, później jej ujęcie rozszerzano. W systemie Ruggiero i in. (2015), w którym wszystkie okrytonasienne mają rangę klasy, nadrząd "Asteranae" obejmuje liczne rzędy i ma podobny zakres do podklasy astrowych "Asteridae" w innych systemach. W tym ujęciu jest to jeden z trzech największych nadrzędów (obok liliopodobnych i różopodobnych) w obrębie okrytonasiennych.
Nadrząd wyróżniony został jako jeden z 18 w obrębie klasy okrytonasiennych "Magnoliopsida". Relacje filogenetyczne między rzędami w obrębie nadrzędu zgodnie z APweb:
W systemie tym astropodobne były jednym z dwóch nadrzędów w obrębie podklasy astrowych "Asteranae". Nadrząd obejmował 5 rzędów z 16 rodzinami, odpowiadając swym ujęciem rzędowi astrowców "Asterales" z systemów APG.
W systemie tym astropodobne były jednym z dwóch nadrzędów w obrębie podklasy astrowych "Asteranae". Do nadrzędu należały dwa monotypowe rzędy astrowce z rodziną astrowatych i "Calycerales" z rodziną "Calyceraceae".

</doc>
<doc id="830815" url="https://pl.wikipedia.org/wiki?curid=830815" title="Brętowy Młyn">
Brętowy Młyn

Brętowy Młyn (Brętowski Młyn) (kaszb. "Brentowsczi Młën", niem. "Brentauer Mühle") – osiedle przymłyńskie w Gdańsku, nad Strzyżą. Znajduje się na obszarze dzielnicy Brętowo, w bezpośrednim sąsiedztwie trasy dawnej linii kolejowej Wrzeszcz-Kokoszki, w ciągu ulicy Ogrodowej.
Historia.
Na przestrzeni wieków istniały tu: dwór, kuźnica żelaza, kuźnice miedzi, młyny, karczma, cegielnia, kaszarnia, folusz, browar i gorzelnia.
Zespół Brętowskiego Młyna jest najlepiej zachowanym zespołem młyńskim w dolinie Strzyży. Obiekty mają formy, jakie uzyskały w okresie od końca XVIII do połowy XIX wieku, ale ich pochodzenie i niektóre fragmenty są starsze.

</doc>
<doc id="830821" url="https://pl.wikipedia.org/wiki?curid=830821" title="Andrzej Nardelli">
Andrzej Nardelli

Andrzej Nardelli (ur. 7 kwietnia 1947 w Mysłowicach, zm. 11 czerwca 1972 w Starym Orzechowie) – polski aktor i piosenkarz.
Życiorys.
Był trzecim spośród siedmiorga dzieci Waleriana Nardellego i Stefanii z domu Jasińskiej, nauczycieli w szkole średniej. Rodzina ojca aktora pochodziła z Włoch, natomiast matki − z Wielkopolski. Jego stryjem był Zdzisław Nardelli, reżyser radiowy, literat i poeta.
W latach 1960–1964 uczył się w mysłowickim Liceum Ogólnokształcącym nr I im. Tadeusza Kościuszki. W 1968 ukończył studia na Akademii Teatralnej w Warszawie na wydziale aktorskim. W 1970 dostał stały angaż do Teatru Narodowego w Warszawie, gdzie zadebiutował tytułową rolą w "Kordianie" Juliusza Słowackiego, w reżyserii Adama Hanuszkiewicza. Grał również w spektaklach takich jak m.in. "Hamlet", "Nie-Boska komedia", "Opera za trzy grosze" czy "Śluby panieńskie".
Na przełomie 1970 i 1971 występował w "Piwnicy Wandy Warskiej" w Warszawie, gdzie śpiewał i nagrywał piosenki napisane przez Andrzeja Kurylewicza do tekstów Cypriana Kamila Norwida. Śpiewał razem z Magdą Umer w programach telewizyjnych, występował w spektaklach teatralnych Teatru Telewizji.
11 czerwca 1972 utonął w czasie kąpieli w Narwi. Jego grób znajduje się na cmentarzu w Mysłowicach.
Był homoseksualistą. Tuż przed śmiercią był w związku z Bogusławem Witem, poetą i ostatnim sekretarzem aktora, pisarza i polityka Jerzego Zawieyskiego.
Upamiętnienie.
Od 1999 roku przyznawana jest Nagroda im. Andrzeja Nardellego przez Sekcję Krytyków Teatralnych Związku Artystów Scen Polskich za najlepszy debiut aktorski na scenach polskich teatrów dramatycznych. W punkcie II regulaminu tej nagrody czytamy m.in.: "Imię, które zostało nadane tej Nagrodzie wynika z pozycji, jaką Andrzej Nardelli osiągnął jako bardzo młody aktor. Jego wspaniałą karierę przerwała, niestety, przedwczesna śmierć. Andrzej Nardelli posiada należne mu miejsce w historii teatru polskiego".
W 1993 powstał wspomnieniowy film dokumentalny pt. "Andrzej. Wspomnienie o Andrzeju Nardellim", zrealizowany w serii "Legendy polskiego teatru" w reżyserii Magdy Umer.

</doc>
<doc id="830823" url="https://pl.wikipedia.org/wiki?curid=830823" title="Flaga Lublina">
Flaga Lublina



</doc>
<doc id="830827" url="https://pl.wikipedia.org/wiki?curid=830827" title="Prochowy Młyn">
Prochowy Młyn

Prochowy Młyn (dawniej: niem. "Pulvermühle") – dawna osada przymłyńska w Gdańsku, w dzielnicy Oliwa. Położona jest nad Potokiem Prochowym (dopływem Potoku Oliwskiego), na skraju Trójmiejskiego Parku Krajobrazowego, w kompleksie Lasów Oliwskich.
Młyn służył dawniej do mielenia komponentów prochu strzelniczego.
Prochowy Młyn został przyłączony w granice administracyjne miasta w 1926.

</doc>
<doc id="830830" url="https://pl.wikipedia.org/wiki?curid=830830" title="ForeFront Records">
ForeFront Records

ForeFront Records – amerykańska wytwórnia płytowa założona w 1987 r. przez Eddiego DeGarmo.
Wydawała płyty m.in. Stacie Orrico.

</doc>
<doc id="830831" url="https://pl.wikipedia.org/wiki?curid=830831" title="Węgierka (dopływ Orzyca)">
Węgierka (dopływ Orzyca)

Węgierka () – rzeka, prawy dopływ Orzyca o długości 46,23 km. 
Rzeka bierze początek u podnóża wzgórza Czubak (211 m n.p.m.) na obszarze Wzniesień Mławskich. W pobliżu wsi Rzęgnowo przecina drogę wojewódzką 616 i płynie dalej przez Wysoczyznę Ciechanowską, mijając miejscowości: Kosmowo, Pawłowo Kościelne, Zberoż, Węgra, Olszewiec, Grójec, Obrąb, Klewki. Następnie przepływa przez Przasnysz a potem, w miejscowości Dobrzankowo przepływa pod drogą krajową 57 i przyjmuje lewy dopływ – Morawkę. Dalej przepływa obok miejscowości: Bogate, Wielodróż, Szczuki, Szlasy Bure, Węgrzynowo, Kobylinek. Uchodzi do Orzyca pod Młodzianowem.

</doc>
<doc id="830838" url="https://pl.wikipedia.org/wiki?curid=830838" title="Superpuchar Anglii">
Superpuchar Anglii



</doc>
<doc id="830842" url="https://pl.wikipedia.org/wiki?curid=830842" title="Sun Xiang">
Sun Xiang

Sun Xiang (孙祥, ur. 15 stycznia 1982 w Szanghaju) – chiński piłkarz grający na pozycji lewego obrońcy lub pomocnika w zespole Shanghai SIPG.
Sun Xiang jest wychowankiem małego klubu Shanghai Cable. W Chinese Super League zadebiutował w barwach Shanghai Shenhua, w którym przez 9 lat rozegrał ponad 100 meczów. Do zespołu PSV Eindhoven wypożyczono go w środku sezonu 2006/2007. Wystąpił na jednym z treningów w kadrze juniorów i od razu trafił do seniorów. Po załatwieniu wszystkich spraw podpisał kontrakt, a zdarzenie to miało miejsce 12 stycznia 2007. Debiut zaliczył 17 stycznia w meczu Eredivisie z Heraclesem Almelo, kiedy na boisko wybiegł w podstawowym składzie. Dotychczas jest jedynym Chińczykiem w historii, który wystąpił w Lidze Mistrzów (20 lutego 2007). Na boisku grał od 65. minuty zastępując Carlosa Salcido. Sun Xiang został w 2008 roku wypożyczony na rok z Shanghai Shenhua do Austrii Wiedeń. W tym klubie wystąpił w meczu eliminacji Pucharu UEFA z Tobyłem Kostanaj. Jest pierwszym Chińczykiem który wystąpił zarówno w meczu Ligi Mistrzów jak i w Pucharze UEFA. W sezonie 2008/2009 był wypożyczony do Austrii Wiedeń, a w 2010 wrócił do Chin i przeszedł do Guangzhou Evergrande. W 2015 został zawodnikiem klubu Shanghai SIPG.
Od 2002 reprezentant narodowy. Do tej pory zdobył w reprezentacji pięć bramek: pierwszą z nich zdobył 19 czerwca 2005 w towarzyskim meczu z reprezentacją Kostaryki (2:2).

</doc>
<doc id="830844" url="https://pl.wikipedia.org/wiki?curid=830844" title="Modrzyk (roślina)">
Modrzyk (roślina)

Modrzyk, cycerbita ("Cicerbita" Wallr.) – rodzaj roślin należący do rodziny astrowatych. Obejmuje 38–39 gatunków, przy czym zakres ujęcia rodzaju jest różny, m.in. bywa tu włączany rodzaj "Mycelis" z sałatnikiem leśnym (w takim ujęciu jako "C. muralis"). W innych ujęciach cały ten rodzaj wraz z "Mycelis" włączany jest do rodzaju sałata "Lactuca". Rośliny występują w strefie umiarkowanej na półkuli północnej. W Polsce dziko rośnie jeden gatunek – modrzyk górski ("C. alpina"), a kilka innych jest uprawianych. Jako ozdobne sadzone są zwłaszcza rośliny o kwiatach niebieskich.
Systematyka.
Rodzaj z podplemienia "Lactucinae", plemienia "Cichorieae" z podrodziny "Cichorioideae" z rodziny astrowatych "Asteraceae".

</doc>
<doc id="830846" url="https://pl.wikipedia.org/wiki?curid=830846" title="Leśny Młyn">
Leśny Młyn

Leśny Młyn (dawniej: niem. "Strauchmühle") – dawna osada przymłyńska w Gdańsku, w dzielnicy Oliwa na skraju Trójmiejskiego Parku Krajobrazowego w kompleksie Lasów Oliwskich. Wybudowania dawnego młyna i obszar osady przymłyńskiej stanowią obecnie centralny punkt Gdańskiego Ogrodu Zoologicznego.
W latach 60. XX wieku znajdowała się tu restauracja, a na początku XX wieku kawiarnia. W czasie II wojny światowej był tu szpital wojskowy.
Leśny Młyn został przyłączony w granice administracyjne miasta w 1926.

</doc>
<doc id="830847" url="https://pl.wikipedia.org/wiki?curid=830847" title="Genuine">
Genuine

Genuine – debiutancki album Stacie Orrico wydany w 2000 roku przez wytwórnię ForeFront. Sprzedano 13 000 kopii.

</doc>
<doc id="830849" url="https://pl.wikipedia.org/wiki?curid=830849" title="Pałac Kazimierzowski w Warszawie">
Pałac Kazimierzowski w Warszawie

Pałac Kazimierzowski – pałac w Warszawie, znajdujący się na terenie kampusu centralnego Uniwersytetu Warszawskiego przy ul. Krakowskie Przedmieście 26/28. 
Zbudowany w latach 1637–1641, w latach 1765–1794 siedziba Szkoły Rycerskiej, od 1824 roku Uniwersytetu Warszawskiego. Obecnie siedziba rektoratu.
Historia.
Pałac, obecnie noszący nazwę "Kazimierzowski", został wzniesiony w latach 1637–1641 jako pałac letni "Villa Regia", według projektu włoskiego architekta, Giovanniego Trevano, w stylu wczesnego baroku dla króla Władysława IV. Był to budynek prywatny rodziny Wazów, znajdujący się poza ówczesnymi granicami miasta. Od strony zachodniej i wschodniej znajdowały się loggie widokowe. Od strony Wisły widok rozciągał się na położony u podnóża ogród oraz równinę za rzeką. W narożach zbudowano cztery dekoracyjne wieżyczki.
Po śmierci króla Władysława IV pałac został przebudowany przez Jana Kazimierza w roku 1652, ale w 1656 roku został zniszczony przez wojska szwedzkie w czasie ich najazdu na Polskę. W 1660 roku pałac został odbudowany w nowej formie według projektu Izydora Affaita starszego lub Tytusa Burattiniego. Nazwany został "pałacem Kazimierzowskim" na cześć fundatora, króla Jana Kazimierza, dla którego pałac ten stał się ulubioną siedzibą. Opuszczony po abdykacji króla w 1668 roku, stał się później własnością żony palatyna reńskiego, Anny Gonzagi de Clèves-Nevers (starszej siostry żony króla), a potem króla Jana III Sobieskiego. W 1695 roku budynek został całkowicie zniszczony przez pożar.
Od ok. 1724 roku własność króla Augusta II Mocnego. W tym okresie powstała brama wjazdowa od strony ul. Krakowskie Przedmieście, a na dziedzińcu osiem budynków koszarowych poprzecznie do fasady pałacu. W 1735 roku stał się własnością hrabiego Aleksandra Sułkowskiego. Powstały tam cegielnia, fabryka pieców i browar, a w latach 1737–1739 przebudował on pałac prawdopodobnie według projektu Jana Zygmunta Deybla i Joachima Daniela Jaucha.
W roku 1765 lub 1766 nowym właścicielem został Stanisław August Poniatowski, który ulokował tu Korpus Kadetów Szkoły Rycerskiej, po przebudowie wnętrz przez Dominika Merliniego. Po upadku insurekcji kościuszkowskiej w 1794 roku szkoła ta została zniesiona.
W 1814 roku pożar zniszczył saskie budynki koszar przed pałacem i w 1816 roku na ich miejscu powstały początkowo dwa boczne pawilony projektu Jakuba Kubickiego. W tym też roku pałac stał się siedzibą Uniwersytetu Warszawskiego. Jednocześnie od 1817 do 1831 roku mieściło się w nim Liceum Warszawskie. W latach 1818–1822 nastąpiła rozbudowa o dwa równoległe do Krakowskiego Przedmieścia pawilony projektu Michała Kado.
W 1824 roku pałac został gruntownie przebudowany w stylu klasycystycznym według projektu prawdopodobnie Hilarego Szpilowskiego i Wacława Ritschela. W tym czasie powstały kolejne dwa pawilony przy samym budynku pałacu – północny i południowy. Następnie w latach 1840–1841 kolejny pawilon projektu Antonia Corazziego, pierwotnie przeznaczony na siedzibę gimnazjum realnego, później Szkoły Głównej. Około roku 1863 przebudowano pawilony według projektów Antoniego Sulimowskiego.
W latach 1891–1894 na dziedzińcu pałacu, pomiędzy bramą od strony Krakowskiego Przedmieścia a korpusem pałacu, powstał gmach Biblioteki projektu Antoniego Jabłońskiego-Jasieńczyka i Stefana Szyllera, a w 1910 roku – nowa brama wjazdowa.
W latach 1929–1931 dokonano przebudowy gmachu biblioteki, a w roku 1930 wzniesiony został gmach "Auditorium Maximum" według projektu Aleksandra Bojemskiego. W okresie II wojny światowej pałac został zniszczony wraz z innymi budynkami uniwersyteckimi – ucierpiał zarówno w czasie obrony Warszawy we wrześniu 1939 roku, jak i w czasie powstania warszawskiego. Zniszczenia budynku oszacowano na ok. 50%.
Po wojnie został odbudowany w latach 1945–1954 według projektu Piotra Biegańskiego. Odbudowa całego kampusu zakończyła się w 1960 roku.
Pałac jest siedzibą rektoratu Uniwersytetu Warszawskiego.

</doc>
<doc id="830854" url="https://pl.wikipedia.org/wiki?curid=830854" title="Tomasz Landowski">
Tomasz Landowski

Tomasz Landowski (ur. 11 grudnia 1988) – polski hokeista.
Kariera klubowa.
Wychowanek Podhala Nowy Targ. Absolwent NLO SMS PZHL Sosnowiec z 2006. Od 2011 do 2014 ponownie zawodnik MMKS Podhale Nowy Targ. Po sezonie 2013/2014 zakończył karierę sportową.

</doc>
<doc id="830856" url="https://pl.wikipedia.org/wiki?curid=830856" title="FA Community Shield">
FA Community Shield



</doc>
<doc id="830863" url="https://pl.wikipedia.org/wiki?curid=830863" title="Stacie Orrico (album)">
Stacie Orrico (album)

Stacie Orrico (album) – drugi album Stacie Orrico wydany w 2003 przez wytwórnię Virgin. Sprzedano 2,5 miliona płyt.

</doc>
<doc id="830864" url="https://pl.wikipedia.org/wiki?curid=830864" title="Xiang Sun">
Xiang Sun



</doc>
<doc id="830866" url="https://pl.wikipedia.org/wiki?curid=830866" title="ATV Smyk">
ATV Smyk



</doc>
<doc id="830867" url="https://pl.wikipedia.org/wiki?curid=830867" title="Diabełkowo">
Diabełkowo

Diabełkowo (przed 1949: Düwelkau, Düvelkau, Dievelkau) – dawna wieś w obrębie okręgu historycznego Wrzeszcz, obecnie osiedle domów jednorodzinnych na terenie gdańskich dzielnic Piecki-Migowo oraz Wrzeszcz Górny, na granicy z Suchaninem. Diabełkowo mieściło się w rejonie dzisiejszego zbiornika retencyjnego Wileńska znajdującego się na Potoku Królewskim oraz ul. Pasteura, Grodzieńskiej, Wileńskiej i Suwalskiej.
Historia.
W posiadaniu Diabełkowa, które przez pewien czas było częścią wsi Rutki, a następnie rozległej wsi Suchanino, przez lata byli gdańscy patrycjusze. W XVII wieku funkcjonowała tam karczma, w XVIII - cegielnia, natomiast mapy z XIX wieku pozwalają stwierdzić w Diabełkowie obecność dziesięciu domostw. Z map sporządzonych po I wojnie światowej wynika, że ostały się z nich tylko dwa.
Wieś, ze względu na swoją lokalizację, znalazła się na trasie planowanej przez senat Wolnego Miasta Gdańska linii tramwajowej, łączącej Wrzeszcz (równolegle do ulicy Sobieskiego) z Siedlcami przez Suchanino. Roboty ziemne, prowadzone w latach 1919-1921, osiągnęły zaawansowany stopień realizacji (szczególnie niwelacja terenu na odcinku Wrzeszcz-Suchanino). Jednak kryzys ekonomiczny lat 30. doprowadził do wstrzymania prac, których nigdy nie wznowiono.
3 lata przed II wojną światową, między obecną ul. Wileńską (do roku 1945: Robert-Ley-Weg) a ul. Grodzieńską (do roku 1945: Dietrich-Eckart-Weg), hitlerowski związek zawodowy Deutsche Arbeitsfront zbudował dla swoich członków 34 jednopiętrowe domy z ogródkami, według projektu architekta Ottona Schrödera. Prace budowlane trwały w latach 1936–1943; w jednym z większych budynków mieściło się przedszkole oraz świetlica. Osiedle nosiło nazwę Albert-Forster-Siedlung. 18.09.1939 roku na jego zapleczu oficjalnie rozpoczęto prace mające połączyć obecną ul. Grodzieńską z planowaną odnogą do Gdańska autostrady Berlin–Królewiec. Po dwóch latach, z budowy zrezygnowano. Gdy w 1945 zakończyły się działania wojenne, w Albert-Forster-Siedlung zamieszkali Polacy, a osiedle, ze względu na historię miejsca, nazwali Diabełkowem.

</doc>
<doc id="830871" url="https://pl.wikipedia.org/wiki?curid=830871" title="Geniune">
Geniune



</doc>
<doc id="830872" url="https://pl.wikipedia.org/wiki?curid=830872" title="Battery">
Battery



</doc>
<doc id="830874" url="https://pl.wikipedia.org/wiki?curid=830874" title="ATV Kino">
ATV Kino



</doc>
<doc id="830878" url="https://pl.wikipedia.org/wiki?curid=830878" title="Beautiful Awakening">
Beautiful Awakening

Beautiful Awakening – trzeci album piosenkarki Stacie Orrico wydany 16 stycznia 2007 (Kanada) przez Virgin Records.

</doc>
<doc id="830879" url="https://pl.wikipedia.org/wiki?curid=830879" title="Ring bokserski">
Ring bokserski

Ring bokserski – miejsce walk bokserskich lub walk w podobnych dyscyplinach (np. kick-boxing). Współczesny ring ma postać kwadratowego podwyższenia, otoczonego czterema równoległymi do podłoża linami, przyczepionymi do słupów narożnych w każdym rogu ringu. Obecnie zawodowe walki muszą mieć ring zgodny z międzynarodowym standardem, jednakże jest kilka różnych międzynarodowych standardów.
Nazwa „ring” jest określeniem pierwotnym z czasów, gdy toczono turnieje w zgrubsza narysowanym kółku na ziemi. Nazwa ta przetrwała z przepisami Jacka Broughtona (1743), wyszczególniającymi małe kółko w centrum pola walki, gdzie bokserzy spotykali się na początku każdej rundy. Pierwszy kwadratowy ring wprowadziło Towarzystwo Pięściarskie (Pugilistic Society) w 1838, został on określony jako kwadrat o długości boku 24 stóp (7,32 m) ograniczony dwiema linami.
Standardowy rozmiar ringu.
Standardowy ring ma bok w granicach od 4,88 do 7,32 m (16–25 stóp) długości wewnątrz lin, choć najczęściej spotyka się bok poniżej 6,1 m (20 stóp). Poza linami powinien znajdować się pas wolnej przestrzeni szerokości 60–100 cm, zabezpieczający boksera przed spadnięciem z ringu. Ring jest umieszczony na wysokości 90–120 cm. Podłoga ringu ma ok. 2–2,5 cm wyściółki z warstw filcu i gąbki, pokrytej brezentem. Słupy narożne mają około 1,5 metra wysokości i około 10 cm średnicy, na nich umocowane są zaczepy dla lin. Liny mają 2,5 cm średnicy i znajdują się na wysokościach 0,46 m, 0,76 m, 1,07 m i 1,37 m (18, 30, 42, 54 cale). Słupy narożne, zaczepy i liny są obszyte miękkim materiałem.

</doc>
<doc id="830882" url="https://pl.wikipedia.org/wiki?curid=830882" title="Virgin Records">
Virgin Records

Virgin Records – brytyjska wytwórnia płytowa założona przez Richarda Bransona, Simona Drapera i Nika Powella w 1972 roku. Przedsiębiorstwo odniosło światowy sukces, podpisując kontrakty z takimi wykonawcami jak: Mike Oldfield, Roy Orbison, Devo, Genesis, Keith Richards, Janet Jackson, George Michael, Culture Club, Simple Minds, Lenny Kravitz, The Smashing Pumpkins.
Historia.
Branson i Powell początkowo prowadzili sklep z płytami nazwany "Virgin Records and Tapes" przy Notting Hill Gate w Londynie. Sklep specjalizował się głównie w imporcie płyt kraut-rockowych, a swoim klientom udostępniał pufy i darmowe specjały wegetariańskie do zjedzenia podczas słuchania oferowanych nagrań. Po tym jak sklep odniósł sukces, przekształcili swój biznes w pełnoprawną wytwórnię płytową. Nazwa „Virgin”, zgodnie z tym, co Branson napisał w swojej autobiografii, została wymyślona przez Tesse Watts i odnosiła się do ich braku doświadczenia, byli jak „dziewice w biznesie”. Pierwszym wydawnictwem w katalogu Virgin był wydany w 1973 roku post-rockowy album Tubular Bells multiinstrumentalisty Mike’a Oldfielda. Dzięki niemu nikomu do tej pory nieznana wytwórnia zyskała spore uznanie w branży fonograficznej. Wkrótce po tym sukcesie ukazały się kolejne wydawnictwa, głównie związane z nurtem kraut-rockowym: elektroniczny album Phaedra Tangerine Dream (który doszedł do pierwszej 10 list przebojów) i The Faust Tapes oraz Faust IV grupy Faust.
Pomimo tego, że Virgin było jednym z najbardziej znanych wydawnictw promujących angielski i europejski rock progresywny, podpisało w 1977 roku kontrakt z grupą Sex Pistols (która podpisała wcześniej, zerwane przez wytwórnie, kontrakty z EMI i A&amp;M). Tym samym wytwórnia stała się bastionem nowej fali, ruchu, który wciągnął Virgin w główny nurt ery punk rocka. Pod opieką Tessy Watts, Sex Pistols przyczynili się do ogromnego sukcesu wytwórni. Niedługo później przedsiębiorstwo podpisało kontrakty z wieloma nowofalowymi artystami, między innymi: Boxer, Culture Club, Fingerprintz, Gillan, Holly and the Italians, Human League, Magazine, The Motors, Penetration, The Ruts, Shooting Star, Simple Minds, i XTC.
Po kilku eksperymentach z logo firmy w latach 1975–1976, w 1978 roku powstało obecne logo Virgin (nieformalnie nazywane „bazgrołem”). Pierwszy raz nowe logo pojawiło się na albumie Mike’a Oldfielda Incantations z 1978 roku. Od tej pory stopniowo również inne przedsiębiorstwa działające pod marką Virgin zaczęły przyjmować podobne wzory.
Virgin Records zostało sprzedane przez Bransona Thorn EMI w czerwcu 1992 roku za sumę 1 miliarda dolarów. Sprzedaż związana była z problemami finansowymi linii lotniczych, również należących do Bransona. Umowa zawierała specjalny zapis o zakazie konkurencji, które zabraniał Bransonowi założenia innej firmy fonograficznej przez okres 5 lat od czasu podpisania porozumienia. Niemal natychmiast po zakończeniu tego okresu Branson założył nową wytwórnię: V2 Records.

</doc>
<doc id="830891" url="https://pl.wikipedia.org/wiki?curid=830891" title="Matteo Castello">
Matteo Castello



</doc>
<doc id="830895" url="https://pl.wikipedia.org/wiki?curid=830895" title="Agriotherium">
Agriotherium

Agriotherium − wymarły rodzaj ssaka drapieżnego z rodziny niedźwiedziowatych (Ursidae). 
Występowanie.
Global Biodiversity Information Facility podaje, że szczątki przedstawicieli tego rodzaju były znajdywane na terenach Stanów Zjednoczonych, Meksyku, Hiszpanii, Francji, Polski (niedaleko miejscowości Węże), Ukrainy, RPA, Etiopii oraz Chin.
Charakterystyka.
Na podstawie szczątków zwierząt znajdowanych w różnych częściach świata wyróżniono kilka gatunków "Agriotherium", spośród których "Agriotherium africanum" pozostaje najlepiej zbadanym (głównie z powodu zachowania się najbardziej kompletnych szkieletów).
Badania poszczególnych części szkieletu (a w szczególności fragmentów czaszki) dały podstawę do przypuszczenia, że gatunki "Argiotherium" oraz blisko spokrewniony z nimi rodzaj "Arctodus" były największymi lądowymi mięsożercami (przy założeniu, że niedźwiedzie uzna się za zwierzęta wszystkożerne).
Wkład w badania nad "Agriotherium" miał polski paleontolog, Jan Stach, który analizował szczątki zwierzęce w brekcji w Rezerwacie przyrody Węże.
Podział systematyczny.
Do rodzaju należały następujące gatunki:

</doc>
<doc id="830900" url="https://pl.wikipedia.org/wiki?curid=830900" title="Gerald Legge">
Gerald Legge

Gerald Humphry Legge (ur. 26 kwietnia 1924, zm. 14 grudnia 1997) – brytyjski arystokrata i przedsiębiorca, jedyny syn Humphry’ego Legge’a, 8. hrabiego Dartmouth, i Romy Horlick, córki sir Ernesta Horlicka, 2. baroneta.
Wykształcenie odebrał w Eton College. W 1942 r. wstąpił do Coldstream Guards. Walczył podczas II wojny światowej. Dosłużył się rangi kapitana i został wspomniany w rozkazie dziennym. W wojska odszedł po zakończeniu wojny. Po śmierci ojca w 1962 r. odziedziczył tytuł hrabiego Dartmouth i zasiadł w Izbie Lordów. Był dyrektorem w firmie rolniczej Rea Bros w latach 1958-1989, przewodniczącym Royal Choral Society w latach 1970-1992, przewodniczącym Anglo-Brazilian Society w latach 1975-1994 i członkiem Institute of Chartered Accountants in England &amp; Wales.
21 lipca 1948 r. poślubił Raine McCorquodale (ur. 9 września 1929), córkę Alexandra McCorquodale'a i pisarki Barbary Cartland, córki majora Bertrama Cartlanda. Małżeństwo to zakończyło się rozwodem w 1976 r. Gerald i Raine mieli razem trzech synów i córkę:
W 1980 r. poślubił Gwendoline May. Nie miał dzieci z tego małżeństwa. Zmarł w 1997 r. Tytuł parowski odziedziczył jego najstarszy syn.

</doc>
<doc id="830905" url="https://pl.wikipedia.org/wiki?curid=830905" title="American Dreams">
American Dreams

American Dreams – amerykański serial telewizyjny nadawany w latach 2002-2005 w Stanach Zjednoczonych przez telewizję NBC. W Polsce serial ten w latach 2008-2010 emitowała TV Puls.
Akcja serialu rozgrywa się w latach 1963-1966. Głównymi bohaterami jest rodzina Pryorów. Tłem dla ich losów są wydarzenia w USA – zmiany społeczne, polityczne i kulturalne lat '60.
Obsada.
i inni

</doc>
<doc id="830907" url="https://pl.wikipedia.org/wiki?curid=830907" title="Przystań (województwo warmińsko-mazurskie)">
Przystań (województwo warmińsko-mazurskie)

Przystań (niem. "Pristanien", 1938–1945 "Passdorf") – wieś w Polsce położona w województwie warmińsko-mazurskim, w powiecie węgorzewskim, w gminie Węgorzewo.
W latach 1975–1998 miejscowość administracyjnie należała do województwa suwalskiego.
Wieś Przystań położona jest od strony północnego brzegu Kanału Mazurskiego i na zachodnim brzegu Jez. Przystań, stanowiącego część Jez. Mamry. Od drogi Węgorzewo-Srokowo przez Przystań można dojechać do byłej kwatery OKH w Mamerkach, a dalej do Pniewa. Na południe od wsi w lesie znajduje się kompleks budynków byłej kwatery Naczelnego Dowództwa Wojsk Lądowych-schrony i żelbetowe bunkry pokryte tynkiem z moczonej w betonie morskiej trawy.
Historia.
Wieś w 1558 otrzymał Jerzy von Hohendorf. W czasie spustoszenia wsi przez Tatarów (Zemsta na Elektorze za udział wojsk z Prus Książęcych w wojnie z Polską po stronie Szwedów) w 1656 właścicielem wsi był kapitan Packmohr. Zniszczoną wieś odsprzedał on Lehndorffom. W 1781 podniósł się poziom wody w Jeziorze Mamry, tak ze idącą obok jeziora drogę trzeba było przenieść w inne miejsce. W 1858 majątek w Przystani miał powierzchnię 39 włók
W 1858 było tu 160 mieszkańców, a w 1939 liczba mieszkańców zwiększyła się do 331 osób. W 1938 ówczesna administracja nazistowska podczas akcji germanizacyjnej nazewnictwa zastąpiła nazwę "Pristanien" formą ahistoryczną "Passdorf".
Zobacz też: Przystań

</doc>
<doc id="830910" url="https://pl.wikipedia.org/wiki?curid=830910" title="Przystań">
Przystań



</doc>
<doc id="830911" url="https://pl.wikipedia.org/wiki?curid=830911" title="Nowochrzczeńcy">
Nowochrzczeńcy



</doc>
<doc id="830914" url="https://pl.wikipedia.org/wiki?curid=830914" title="Bajki i przypowieści">
Bajki i przypowieści

Bajki i przypowieści – zbiór bajek Ignacego Krasickiego, wydany w 1779 w Warszawie przez Michała Grölla.
Zbiór składa się ze 117 krótkich bajek epigramatycznych, podzielonych na cztery główne części i "Przydatek" (11 utworów), poprzedzonych wierszami "Do dzieci" i "Wstęp do bajek". W większości są to utworzy oryginalne, chociaż niektóre nawiązują do bajek orientalnych, starożytnych (Ezop, Fedrus) i nowożytnych (Jean de La Fontaine, Christian Fürchtegott Gellert).
Bajki poruszają takie tematy, jak zło moralne, pycha, zazdrość, chciwość, skąpstwo, odróżnianie spraw istotnych oraz nieistotnych, uleganie pozorom, konsekwencje kierowania się emocjami, zalety kierowania się rozsądkiem i wiedzą o świecie, krytyka życia dworskiego. Bohaterami bajek są zwykle zwierzęta, symbolizujące określone cechy ludzkie. Przykładem takiej bajki jest utwór "Jagnię i wilcy":
Bajki Krasickiego są klasykiem literatury polskiej oraz wybitnym przykładem tego gatunku pisarstwa w literaturze światowej.

</doc>
<doc id="830917" url="https://pl.wikipedia.org/wiki?curid=830917" title="Hendrie Krüzen">
Hendrie Krüzen

Hendrie Krüzen (ur. 25 listopada 1964 w Almelo) – holenderski piłkarz, który podczas kariery piłkarskiej grał na pozycji pomocnika.
Kariera piłkarska.
Krüzen przygodę z piłką zaczął jako młody chłopak. Grał w zespole z miasta, gdzie się urodził La Première. Przechodził po kolei szczebel trampkarzy oraz juniorów.
Na zawodową arenę międzynarodową trafił do miejscowego zespołu Heracles Almelo. Spędzając tam sześć sezonów został wypożyczony do FC Den Bosch. Następnie do PSV Eindhoven oraz ponownie do FC Den Bosch. Kolejnymi klubami w karierze Hendrie'go były zespoły z Belgii. Łącznie spędził tam ponad sześć sezonów. Pierwszym z nich było RFC Liège, a później KSV Waregem. Po dość długim okresie jakim spędził w Belgii trafił do macierzystego klubu. Ostatnim jego profesjonalnym zespołem był Go Ahead Eagles, w którym karierę skończył 6 maja 2000 przeciwko Haarlem (1:1).
W sezonie 2002/03 był asystentem trenera w zespole Heracles Almelo. Obecnie nie zajmuje się trenowaniem.
Kariera reprezentacyjna.
Grał w niej tylko dwa lata. Zaczął w 16 września 1987 roku przeciwko Grecji (3:0), a skończył 6 września 1989 w potyczce z Danią (2:2). Wystąpił na Euro 1988, gdzie zdobył złoto. Podczas kariery reprezentacyjnej rozegrał pięć spotkań.

</doc>
<doc id="830919" url="https://pl.wikipedia.org/wiki?curid=830919" title="Hendrie Kruzen">
Hendrie Kruzen



</doc>
<doc id="830920" url="https://pl.wikipedia.org/wiki?curid=830920" title="La Stampa">
La Stampa

La Stampa (wł. dosłownie "Prasa") – jeden z największych, opiniotwórczych dzienników włoskich. Wydawany w Turynie, jest własnością koncernu Fiata.
Założony w 1867 jako Gazzetta Piemontese. W 1895 gazeta została kupiona przez Alfredo Frassati i od tego czasu nieprzerwanie wydawana pod obecnym tytułem. W 1924 zakupiona przez Giovanniego Agnellego.

</doc>
<doc id="830922" url="https://pl.wikipedia.org/wiki?curid=830922" title="Chorwackie Legiony Przeciwlotnicze">
Chorwackie Legiony Przeciwlotnicze

Chorwackie Legiony Przeciwlotnicze – ochotnicze formacje zbrojne złożone z Chorwatów w służbie Niemiec podczas II wojny światowej.
Na pocz. 1943 r. w Niemczech została sformowana jednostka przeciwlotnicza Luftwaffe spośród Chorwatów, którzy ochotniczo zgłosili się do służby na rzecz niemieckiej armii. Liczyła ok. 350 żołnierzy obsługi dział przeciwlotniczych i ok. 3 tys. ludzi w służbach pomocniczych. Była ona znana jako Hrvatska PZ Legija. Na jej czele stał mjr Srnec. Niemcy wysłali ją na front wschodni, gdzie działała na Krymie, a po jego upadku, została odesłana do kraju do Zagrzebia. Przebywała tam do końca wojny.
Druga chorwacka jednostka przeciwlotnicza w składzie Luftwaffe została sformowana pod koniec 1943 r. także w Niemczech. Po przeszkoleniu w Niemczech oraz w Auxerre i Bordeaux we Francji przydzielono ją do Flakabteilung 463-(0) w 22. Dywizji Przeciwlotniczej (22. Flak-Division) pod dowództwem gen. mjr. Friedricha Römera. Pozostawała tam do końca wojny.
Żołnierze tych formacji nosili mundury i dystynkcje Luftwaffe z biało-czerwoną szachownicą chorwacką i napisem "Hrvatska" na lewym ramieniu. Na prawej piersi munduru od 1944 r. nosili metalową odznakę Legionów.

</doc>
<doc id="830928" url="https://pl.wikipedia.org/wiki?curid=830928" title="Automatic Identification System">
Automatic Identification System

System Automatycznej Identyfikacji, AIS (, AIS) – system automatycznej łączności opracowany w końcu XX wieku i rozpowszechniony na początku XXI. Zapewnia automatyczną wymianę danych, przydatnych do uniknięcia kolizji między statkami oraz identyfikujący statek dla brzegowych systemów nadzorujących ruch statków (VTS).
Według wymagań V Rozdziału Konwencji SOLAS opracowanej przez IMO, system AIS powinien być zainstalowany na:
Dane przesyłane przez system AIS.
System AIS przesyła następujące rodzaje danych:
Sprzęt.
Statkowe urządzenie AIS składa się z urządzenia nadawczo-odbiorczego UKF (transpondera), pracującego na częstotliwościach 161,975 MHz (kanał A) i 162,025 MHz (kanał B) połączonego z odpowiednio zaprogramowanym komputerem. Do komputera spływają automatycznie dane o pozycji i ruchu statku z GPS i odpowiednich czujników (log, żyrokompas, echosonda). Dane te, wraz z informacjami wprowadzonymi ręcznie (nazwa jednostki, sygnał wywoławczy, numer MMSI, port przeznaczenia, zanurzenie, liczba osób na pokładzie, a także położenie anteny AIS na pokładzie jednostki i jej podstawowe wymiary) są nadawane w specjalnym formacie i mogą być odczytane przez urządzenia AIS na statkach w pobliżu (do kilkudziesięciu mil morskich) i stacjach kontroli ruchu. AIS jest połączony z systemami antykolizyjnymi statku oraz VDR (rejestratorem parametrów statku tzw. czarna skrzynka). dane odbierane przez system są wyświetlane na ekranach radarów. Dzięki temu rozwiązaniu oficer wachtowy ma ułatwione zadanie w podjęciu decyzji o uniknięciu kolizji.
Na mniejszych jednostkach można obecnie spotkać pokładowe radiostacje UKF z wbudowaną obsługą systemu AIS oraz kompaktowe transpondery AIS dedykowane dla niewielkich jednostek pływających.
Istnieją następujące typy urządzeń systemu AIS:
Podział czasu.
Aby uniknąć wzajemnego zagłuszania, transpondery systemu AIS działają w systemie podziału czasu. Transpondery typu Class-A transmitują dane według protokołu SOTDMA (Samoorganizowany wielodostęp w dziedzinie czasu), co w skrócie polega na tym, że każdy statek nadaje tylko przez krótki czas w tzw. „szczelinach czasowych”, powtarzając nadawanie w odstępach zależnych od prędkości i zmiany kursu: około trzech minut dla statków zatrzymanych, około 10 sekund dla statków poruszających się z prędkością do 14 węzłów, 6 sekund z prędkością 14-23 węzłów, 2 sekundy z prędkością powyżej 23 węzłów. Jeśli statek jednocześnie zmienia kurs, czasy te ulegają odpowiedniemu skróceniu. Protokół SOTDMA zapewnia kilka tysięcy „okien czasowych” w ciągu minuty.
Specjalnie do zastosowania w tańszych transponderach typu Class-B został opracowany prostszy protokół transmisji CSTDMA, który jest w pełni kompatybilny ze stosowanym w urządzeniach Class-A protokołem SOTDMA, przy czym transmisja w protokole SOTDMA ma zawsze wyższy priorytet niż transmisja w protokole CSTDMA.
Zasięg.
Ponieważ AIS pracuje na częstotliwościach UKF, zasięg zależy od wysokości zamontowania anteny. Zgodnie z założeniami przy antenie umiejscowionej na wysokości 15 m ponad poziom morza zasięg wynosi 15–20 mil morskich. Większe statki, na których antena znajduje się znacznie wyżej, odbierają sygnały z odległości ok. 40–60 mil morskich. W warunkach bardzo dobrej propagacji zdarza się odbierać sygnały ze statków oddalonych nawet o 150 mil.
Kontrowersje.
System AIS był pomyślany jako narzędzie antykolizji statek-statek oraz identyfikacji statków przez stacje brzegowe nadzorujące ruch w miejscach o dużym natężeniu ruchu (VTS).
Po 2001 roku, w ramach zmodyfikowanego V Rozdziału Konwencji SOLAS, a nie akcji przeciwko terroryzmowi, po wprowadzeniu Międzynarodowego Kodeksu Ochrony Statku i Obiektu Portowego (ISPS), włączono AIS do wymagań wyposażenia statków konwencyjnych. Inne mogą go mieć dobrowolnie.
Wraz z upowszechnianiem się AIS powstały systemy narodowe, a nawet międzynarodowe stacji brzegowych (np. system bałtycki HELCOM, obejmujący również Polskę), a także serwisy internetowe, pokazujące użytkownikom dane AIS odebrane przez niektóre stacje nabrzeżne. Po pewnym czasie podniosły się głosy, że nieograniczony dostęp do danych może naruszać tajemnicę handlową i pozwala piratom na śledzenie statków. Według ostatnich zaleceń AIS powinien być stale włączony, ale kapitan jednostki może podjąć decyzję o jego wyłączeniu.
Źródło: Konwencja SOLAS (IMO)

</doc>
<doc id="830929" url="https://pl.wikipedia.org/wiki?curid=830929" title="Gazzetta Piemontese">
Gazzetta Piemontese



</doc>
<doc id="830931" url="https://pl.wikipedia.org/wiki?curid=830931" title="Flop (koszykówka)">
Flop (koszykówka)

Flop – w koszykówce jest to symulowanie faulu przy możliwym jednoczesnym wydawaniu z siebie okrzyków. Zagranie to ma na celu wymuszenie na sędziach korzystnej dla siebie decyzji. W związku z tym według oficjalnych przepisów gry w koszykówkę FIBA takie zachowanie jest traktowane jako faul techniczny. W NBA od sezonu 2012/2013 flopowanie jest karane finansowo.

</doc>
<doc id="830933" url="https://pl.wikipedia.org/wiki?curid=830933" title="Maska Światła">
Maska Światła



</doc>
<doc id="830936" url="https://pl.wikipedia.org/wiki?curid=830936" title="Tkaczuk">
Tkaczuk



</doc>
<doc id="830937" url="https://pl.wikipedia.org/wiki?curid=830937" title="Henry Strutt">
Henry Strutt

Henry Strutt (ur. 20 maja 1840 w St Helen's House w Derby, zm. 26 lipca 1914 w Kingston Hall w Derby) – brytyjski arystokrata i polityk, syn Edwarda Strutta, 1. barona Belper, i Amelii Otter, córki Williama Ottera.
Został ochrzczony w kościele św. Jerzego na Hanover Square w Londynie. Wykształcenie odebrał w Harrow School i w Trinity College na Uniwersytecie Cambridge. Uniwersytet ukończył w 1863 r. z tytułem bakałarza sztuk. W 1867 r. uzyskał tytuł magistra sztuk. W latach 1868-1874 zasiadał w Izbie Gmin jako reprezentant Partii Liberalnej. Ponownie zasiadał w Izbie Gmin między kwietniem a czerwcem 1880 r. W czerwcu odziedziczył po śmierci swojego ojca tytuł barona Belper i zasiadł w Izbie Lordów.
Był prezydentem W.G. &amp; J. Strutt, firmy zajmującej się handlem bawełną. W latach 1894-1914 r. był adiutantem Ochotników u boku kolejnym monarchów brytyjskich - Wiktorii, Edwarda VII i Jerzego V. W latach 1895-1906 był kapitanem Gentelman-at-Arms. 16 lipca 1895 r. został członkiem Tajnej Rady. Był Sędzią Pokoju w Derbyshire, Leicestershire i Nottinghamshire, a także zastępcą Lorda Namiestnika w tym ostatnim hrabstwie. Był również podpułkownikiem Ochotników Południowego Nottinghamshire.
2 maja 1874 r. w Holkham w hrabstwie Norfolk poślubił lady Margaret Coke (24 kwietnia 1852 - 2 sierpnia 1922), córkę Thomasa Coke'a, 2. hrabiego Leicester, i Juliany Whitbread, córki Samuela Whitbreada. Henry i Margaret mieli razem trzech synów i pięć córek:
Lord Belper zmarł w wieku 74 lat. Jego pogrzeb odbył się 30 lipca 1914 r. w Kingston. Tytuł barona odziedziczył jego najstarszy żyjący syn.

</doc>
<doc id="830941" url="https://pl.wikipedia.org/wiki?curid=830941" title="Baron Belper">
Baron Belper

Baronowie Belper 1. kreacji (parostwo Zjednoczonego Królestwa)
Następca 5. barona Belper: Michael Henry Strutt

</doc>
<doc id="830944" url="https://pl.wikipedia.org/wiki?curid=830944" title="Spastik Children">
Spastik Children

Spastik Children – amerykański zespół założony przez Freda Cottona, Jamesa McDaniela i Richa Sielerta z "Pillage Sunday" w 1985 roku, w którym występowali członkowie zespołu Metallica.
Historia.
Zespół założyli Fred Cotton, James McDaniel i Rich "Jumbo" Sielert. Z czasem Sielerta na stanowisku perkusisty zastąpił frontman Metalliki – James Hetfield. Później do zespołu dołączyli dwaj inni członkowie Metalliki – gitarzysta Kirk Hammett i basista Cliff Burton. "Spastik Children" służyło muzykom jako forma odpoczynku od intensywnej kariery Metalliki, co pogłębiało również ich intensywny alkoholizm, który stał się znakiem rozpoznawczym grupy. Po tragicznej śmierci Cliffa 27 września 1986 roku w zespole pojawił się jego następca w Metallice – Jason Newsted. Jason grał na basie, wraz z Kirkiem. Z zespołem grał czasem też "Big" Jim Martin z zespołu Faith No More, przyjaciel Hetfielda. Kapela grała muzykę punkrockową. Ćwiczyli w "Metallica Mansion" na "Carlson Boulevard" na przedmieściach "El Cerrito". Była to zaniedbana sala na lokalnym podwórku. Kiedy padał deszcz kapela musiała uważać żeby nie poraził ich prąd. Zespół gromadził sporo ludzi na swoich koncertach. Formacja grała tylko w klubach w północnej Kalifornii. Najczęściej grała w "Ruthie's" i "The Rock". Melomani byli przekonani, ze względu na sławny skład, że usłyszą coś wielkiego. Ich wrażenia były różne, ponieważ kapela nigdy nie grała na poważnie, gdyż muzycy zawsze byli pijani. Wyglądało to tak, jakby zawsze starali się zagrać najgorzej jak to możliwe. Na scenie udawali osoby niepełnosprawne intelektualnie. Hammett często robił sobie warkoczyki i zakładał spódnicę, Hetfield ubierał się jakby szedł właśnie grać w tenisa. Zespół istniał w latach 1985-1990. Pierwszy występ na żywo z członkami Metalliki w składzie odbył się 31 stycznia 1986 roku w klubie "Ruthie's Inn" w Berkeley. Spastik Children nie wydali żadnego albumu. Nagrali jedno demo w 1986 roku. Było nagrywane w "Studio Rehelsal". Znalazło się na nim 6 utworów.
"Spastik Children" nigdy nie odniósł wielkiego sukcesu. Zespół stanowił jedynie formę odpoczynku od intensywnej kariery Metalliki, mimowolnie wpływając również na popularność tej drugiej.
"Spastik Children" naprawdę znaczy "dzieci z porażeniem mózgowym".
Płyty.
Lista utworów:

</doc>
<doc id="830947" url="https://pl.wikipedia.org/wiki?curid=830947" title="Włodzimierz Rykowski">
Włodzimierz Rykowski

Włodzimierz Rykowski (ur. 15 stycznia 1915 w Szymakach k. Płońska, zm. 14 grudnia 1988 w Ciechanowie) – działacz społeczny, regionalista, wieloletni prezes Towarzystwa Przyjaciół Ziemi Przasnyskiej.
Życiorys.
Dzieciństwo spędził w Chorzelach (ojciec był obrońcą sądowym). Brał udział w wojnie obronnej 1939, dostał się pod Siedlcami do niewoli niemieckiej. W niewoli przebywał przez cały okres wojny. Do Polski wrócił w 1946. Pracował kolejno w Sądzie Grodzkim w Przasnyszu i w Przedsiębiorstwie Budowlanym w Ciechanowie i Przasnyszu.
Obok pracy zawodowej intensywnie zajmował się gromadzeniem materiałów dotyczących dziejów Przasnysza i okolic. Był współorganizatorem Powiatowej Komisji Historii, Kultury i Sztuki przy prezydium Powiatowej Rady Narodowej w Przasnyszu (1957), Towarzystwa Przyjaciół Ziemi Przasnyskiej (1965) i Muzeum Ziemi Przasnyskiej (dziś Muzeum Historyczne w Przasnyszu – 1980). Był prezesem TPZP do 1986. Prowadził ożywioną działalność odczytową na tematy regionalne, publikował wiele artykułów dotyczących Przasnysza (m.in. w czasopiśmie "Pięć Rzek"). Działał w Mazowieckim Towarzystwie Kultury, uczestniczył w pracach Narodowej Rady Kultury do spraw Regionalnych Towarzystw Kultury. Z jego inicjatywy w powiecie przasnyskim prowadzono badania archeologiczne.

</doc>
<doc id="830953" url="https://pl.wikipedia.org/wiki?curid=830953" title="Marcial Maciel Degollado">
Marcial Maciel Degollado



</doc>
<doc id="830955" url="https://pl.wikipedia.org/wiki?curid=830955" title="W sieci mroku">
W sieci mroku



</doc>
<doc id="830956" url="https://pl.wikipedia.org/wiki?curid=830956" title="Bernard de Mandeville">
Bernard de Mandeville

Bernard de Mandeville (ur. 15 listopada 1670, zm. 21 stycznia 1733) – filozof, ekonomista, myśliciel polityczny i satyryk. Urodzony w Holandii, lecz większość życia spędził w Anglii. Znany jest ze swojej "Bajki o Pszczołach" ("The Fable of the Bees").
Życiorys.
Mandeville urodził się 15 listopada 1670 roku, niedaleko Rotterdamu w Holandii. Jego ojciec był cenionym lekarzem. Uczył się w szkole założonej niegdyś w Rotterdamie przez Erazma. Szybko zaczął publikować własne prace medyczne: "Oratio scholastica de medicina" (1685), i w roku 1689 teza: "De brutorum operationibus", w której bronił poglądu Kartezjusza o automatyzmie wśród zwierząt. W roku 1691 uzyskał uprawnienia lekarskie i tytuł naukowy. Wyjechał do Anglii i szybko nauczył się języka tak dobrze, że wielu Anglików nie wierzyło, iż jest on Holendrem. Ojciec Bernarda uciekł z Rotterdamu już w roku 1690 ze względu na zamieszanie w aferę podatkową holenderskiego polityka Costermana i związane z tym zamieszki. Syn również mógł być uwikłany w sprawę.
Był bardzo ceniony jako lekarz, a jego publikacje dobrze opłacane. Jako dobrego kompana w dyskusji docenił go Lord Macclesfield (brytyjski "chief justice" – jeden z głównych sędziów od 1710 do 1718), i przedstawił Holendra Josephowi Addisonowi, którego Mandeville nazywał "a parson in a tye-wig". Mandeville zmarł na grypę 21 stycznia 1733 roku w dzielnicy Londynu Hackney.
Mało wiadomo o prywatnym życiu czy pochodzeniu Mandeville'a. Nazwisko Mandeville sugeruje francuskie korzenie, lecz rodzina mieszkała w Holandii od XVI wieku. Nic nie wiadomo o jego związkach z XIV-wiecznym Anglikiem (Sir John Mandeville).
"Bajka o pszczołach".
W roku 1705 opublikował długi poemat: "The Grumbling Hive, or Knaves Turn'd Honest" ("Brzęczący pień, lub łotry stają się uczciwi"). W roku 1714 wydano go po raz drugi jako główną część dzieła filozoficznego: "Fable of the Bees: or, Private Vices, Publick Benefits" ("Bajka o pszczołach, czyli wady prywatne – zyskiem publicznym"), zawierające także uwagi do artykułów prasowych i wydarzeń, a także esej: "An Enquiry into the Origin of Moral Virtue" ("Badanie dotyczące przyczyn Moralności"). W roku 1723 nastąpiła kolejna edycja, do której Mandeville dołączył nowy esej: "An Essay on Charity and Charity Schools" ("Esej o filantropii i szkołach charytatywnych") i "A Search into the Nature of Society" ("Poszukiwania natury społeczeństwa"). Dzieła te były zwalczane przez wielu. Atakowali je między innymi: biskup George Berkeley i William Law, autor "The Serious Call". A w 1729 zorganizowano śledztwo w sprawie rzekomych niemoralnych tendencji dzieła. Oburzano się krytyką szkół charytatywnych, które w swym zamyśle miały "uczyć biedaków moralności". Mandeville nie zgadzał się z poglądem, że biedni są mniej moralni od bogatych i uważał też, że uczenie biednych abstrakcyjnych przedmiotów wzmaga u nich pożądanie dóbr materialnych, co nie zgadza się ze skromnością propagowaną przez szkoły.
"Bajka o pszczołach" powstała jako satyra na Anglię roku 1705, kiedy to Torysi oskarżali księcia Marlborough i ministerstwo, krytykując zarówno urzędników za złe ich zdaniem prowadzenie wojny z Hiszpanią, a zwłaszcza styl życia księcia opływającego w dostatki. W "The Grumbling Hive" Mandeville opisuje społeczność pszczół, które postanawiają szukać moralności i cnoty i zatracają pożądliwość rzeczy materialnych. Przez brak tej wady, która w sensie publicznym jest zaletą (chcesz mieć "-i.e." dbasz i rozwijasz się) tracą swój dom, czyli brzęczący pień. Edycja z roku 1723 była przedstawiana jako krytyka sądów Middlesex (Grand Jury of Middlesex) i osądzana od czci i wiary w: "London Journal" przez dziennikarza o pseudonimie "Theophilus Philo-Britannus". Atakowali ją też Archibald Campbell (1691–1756) w swej "Aretelogia" (którą, zresztą przywłaszczył sobie Alexander Innes i opublikował pod własnym nazwiskiem w 1728), przez Campbella w 1733 roku ("Enquiry into the Original of Moral Virtue"). Bajka nadal była popularna mimo tych ataków (a może też częściowo dzięki nim) "Fable..." wydano znów w 1729, a w roku 1755 wyszła dziewiąta edycja tego dzieła (nieprawdopodobny sukces wydawniczy jak na XVIII wiek). Ciągle budziła zachwyt jednych, a kontrowersje drugich. George Berkeley zaatakował ją w swym dialogu "Alciphron" (1732) a John Brown w swych: "Essay upon Shaftesbury's Characteristics" (1751).
Premier (1721–1742) Robert Walpole prawdopodobnie znał treść i tezy dzieł Mandeville'a, ponieważ jego rządy funkcjonowały według podobnych zasad; tj.: korupcja przynosząca ład w kraju i dostatek dla wszystkich.
Idea.
Poglądy Mandeville'a były odbierane często jako obraźliwe, ponieważ znosiły klarowny podział na "wyższe" i "niższe" zachowania ludzkie. Wnioskiem z tej filozofii płynącym jest bowiem, że tak zwane "wyższe" czy lepsze życie to fikcja wykreowana przez butnych filozofów-idealistów. "Higher life of man" zostało, zdaniem Mandeville'a wymyślone przez filozofów, a następnie przez nich i władców zaadaptowane, by uprościć relacje władz i społeczeństwa. Cnota ("virtue") według Mandeville'a to każde działanie sprzeczne z odruchem natury, a które człowiek świadomie podejmuje, by inni na tym skorzystali, a także mając na celu bycie dobrym ("every performance by which man, contrary to the impulse of nature, should endeavour the benefit of others, or the conquest of his own passions, out of a rational ambition of being good"). Wady to zdaniem holenderskiego filozofa, działania z myślą o sobie ("self-regarding actions"). Jak widać, filozofia ta wytycza dość łatwą drogę dla rozwoju społeczeństw, byleby nie przejmować się za bardzo ideami filozofów-moralistów (tj. Locke'a czy Berkeleya raczej niż sceptycznych Smitha i Hume'a). W pewnych aspektach Mandeville nawiązuje do idei, które głosił (a właściwie wyznał ich praktykowanie) Machiavelli. W nauce o moralności Mandeville był kontynuatorem idei Hobbesa i Locke’a.
Wady prywatne – zysk publiczny.
Tak jak potem Adam Smith, Mandeville był pewny, że to działania jednostek niosą z sobą dobro publiczne. Smith wierzył jednak w cnotliwość własnego interesu ("virtuous self-interest"), która powoduje powstanie niewidzialnej współpracy. Mandeville wierzył w to, że właśnie na wadach można budować dobry i skuteczny system ekonomiczny. Poprzedzał on w dużym stopniu Smithowskie "laissez-faire". Zasługą Mandeville'a jest to, że w świecie zdominowanym przez filozoficzny dualizm rozumu i emocji wykazał, że drugie mogą służyć pierwszemu i że emocje nie są czymś złym jeśli się je wykorzysta dla dobra publicznego.
W "Bajce o pszczołach" Mandeville pokazuje, że zanik miłości samego siebie czy egoizmu równa się społecznemu marazmowi i apatii. Poszukiwanie cnót nie wnosi nic pozytywnego, a odwraca uwagę od wad, które można by wykorzystać. Mandeville uważał, że: "wartości moralne są tym samym dla polityki czym pochlebstwo dla dumy" ("The moral virtues are the political offspring which flattery begot upon pride") tak dociera on do paradoksu, że prywatne wady są zyskiem dla społeczności.
Mandeville argumentuje, że nawet najwstrętniejsze wady niosą z sobą dobro publiczne. Za przykład podaje libertyna, jako człowieka pełnego wad, który jednak pozwala istnieć krawcom, kucharzom i innym pracownikom, którym w dodatku płaci za usługę. A więc libertyn przysługuje się społeczeństwu. Podobnymi argumentami posługiwali się niektórzy filozofowie angielscy za Karola II.
Podział pracy.
Mandeville był pierwszym myślicielem, który ukuł pojęcie: "podział pracy" (Division of labour), przygotowując znów grunt dla Adama Smitha.
Wpływ.
Autor z pewnością nie miał zamiaru obalać moralności, lecz raczej poszerzać jej horyzonty. Kontrowersje budziły jego książki o chrześcijaństwie, mimo iż nie atakowały bezpośrednio "Free Thoughts on Religion" (1720) i "An Enquiry into the Origin of Honour and the Usefulness of Christianity" (1732). W swej "A priori and a posteriori" dowodzi, ze wszystkie prawa ustanowione były rezultatem egoistycznych dążności silnych ("selfish aggrandizement") i zapewniania sobie ochrony przez słabych.
Ironiczne paradoksy Mandeville'a są interesujące jako opozycja wobec "przyjemnej moralności" Shaftesbury'ego, i jako inne podejście do spraw egoizmu niż mieli Thomas Hobbes i Helvétius. Z pewnością Mandeville to jeden z najbardziej oryginalnych i bystrych umysłów XVIII stulecia. Pełnymi garściami czerpał z niego David Hume, który również zastanawiał się and związkiem między prawami i potrzebami a egoizmem, jak i później Jeremy Bentham, twórca utylitaryzmu (utilitarianism), głoszącego prymat użyteczności nad innymi motywami działań ludzkich.
Dzieła.
Dzieła błędnie mu przypisywane to: "The World Unmasked" (1736) i "Zoologia medicinalis hibernica" (1744).

</doc>
<doc id="830957" url="https://pl.wikipedia.org/wiki?curid=830957" title="Międzylesie (województwo pomorskie)">
Międzylesie (województwo pomorskie)

Międzylesie (niem. "Friedrichshain") – mała osada w Polsce położona w województwie pomorskim, w powiecie kwidzyńskim, w gminie Gardeja.
W latach 1975–1998 miejscowość administracyjnie należała do województwa elbląskiego.
Inne miejscowości o nazwie Międzylesie: Międzylesie

</doc>
<doc id="830958" url="https://pl.wikipedia.org/wiki?curid=830958" title="Harry Vos">
Harry Vos

Henry „Harry” Antonie Vos (ur. 4 września 1946 w Hadze, zm. 19 maja 2010 w Delfcie) – holenderski piłkarz, grający na pozycji obrońcy.
Grał tylko w holenderskich klubach. Pierwszym jego klubem był ADO Den Haag, gdzie rozegrał 139 spotkań, zdobywając trzy bramki. W sezonie 1970/71 został pozyskany przez PSV Eindhoven. Był to jego najgorszy okres w karierze, ponieważ zagrał jedynie 34 mecze. Od 1972 do 1977 grał tylko dla jednego klubu – Feyenoord Rotterdam, w którym też skończył karierę. Zdobył z nim Puchar UEFA w 1974 roku. Dla ostatniego zespoły rozegrał 129 spotkań.
Vos był w kadrze narodowej na mistrzostwach świata w 1974 roku, gdzie wywalczył srebro, ale nie rozegrał nawet jednego spotkania.

</doc>
<doc id="830961" url="https://pl.wikipedia.org/wiki?curid=830961" title="Ordynacja Przygodzicka Radziwiłłów">
Ordynacja Przygodzicka Radziwiłłów

Ordynacja Przygodzicka Radziwiłłów, hrabstwo Przygodzickie – ordynacja rodowa w Kaliskiem, założona przez Michała Hieronima Radziwiłła dla jego syna Antoniego Henryka Radziwiłła. Powstanie ordynacji datuje się formalnie od 1873, kiedy zatwierdzono statut majoratu na hrabstwie Przygodzickim. W rzeczywistości jednak Radziwiłłowie traktowali te dobra jak ordynację wcześniej i nie ulegały one podziałowi od końca XVIII w. 
Historia.
Ordynacja Przygodzicka została założona w 1796 na największych na terenie powiatu kaliskiego dobrach ziemskich, które od połowy XVIII w. stanowiły latyfundium Radziwiłłów. Powodem fundacji był ślub Antoniego Henryka Radziwiłła z Fryderyką Dorotą Luizą Filipiną Hohenzollern, krewną króla pruskiego Fryderyka Wilhelma II, i chęć Michała Hieronima Radziwiłła do obdarowania młodej pary własnym majątkiem. 
W chwili powstania ordynacja była największym na ziemiach polskich gospodarstwem rybnym. Dobra przygodzickie posiadały 118 stawów i sadzawek, w tym 18 stawów głównych, a obszar użytkowanej powierzchni Stawów Przygodzickich wynosił około 700 ha.
W 1840 Radziwiłłowie uzyskali dla Przygodzic statut hrabstwa. W 1873 roku ordynat Ferdynand Radziwiłł uzyskał dla majątku zatwierdzenie statutu ordynacji. Ordynacja Radziwiłłów na Przygodzicach nie została zatwierdzona wcześniej, gdyż dwaj synowie księcia Antoniego Henryka przez całe życie nie dokonali podziału majątku rodzinnego i uczyniono to dopiero po śmierci obu braci. W latach 20. XX w. dobra przygodzickie w wyniku złego ich administrowania przez IV. ordynata zostały zadłużone. Ustanowiono zarząd, który pozbawił Michała Radziwiłła możliwości wpływania na decyzje gospodarcze.
W czasie II wojny światowej (1939–1945) ordynacja została znacjonalizowana przez Niemców, a jej dochody były przeznaczane na cele polityki III Rzeszy w germanizacji Wielkopolski. W 1945 majorat został formalnie zniesiony na mocy dekretu o reformie rolnej.
W Polsce Ludowej na bazie dóbr przygodzickich stworzono Szkołę Rolniczą w Przygodzicach, część majątku przejęły również: PGR, Gospodarstwo Rybackie oraz Zarząd Gorzelni.

</doc>
<doc id="830963" url="https://pl.wikipedia.org/wiki?curid=830963" title="Emeryk August Hutten-Czapski">
Emeryk August Hutten-Czapski

Emeryk August Wojciech Hutten-Czapski herbu Leliwa (ur. 21 sierpnia 1897 w Stańkawie k. Mińska Litewskiego, zm. 31 stycznia 1979 w Rzymie) – polski hrabia i polityk, dyplomata i wojskowy, baliw polskiej prowincji Zakonu Maltańskiego.
Życiorys.
Emeryk August był synem ziemianina z Mińszczyzny, prezydenta miasta Mińska Litewskiego, Karola Czapskiego i Marii Leontyny z Pusłowskich. Był wnukiem kolekcjonera Emeryka Hutten-Czapskiego, kuzynem Józefa i Marii Czapskich. W wieku lat siedmiu utracił ojca. Nauki pobierał w internacie benedyktynów w Ettal w Bawarii i na wydziale prawa uniwersytetu w Petersburgu. W czasie wojny bolszewickiej lat 1919–1921 pracował w Misji Żywnościowej im. Hoovera, potem jako delegat Zarządu Terenów Przyfrontowych i Etapowych przy Dowództwie 4 Armii generała Skierskiego. Traktat ryski (1921) przyniósł utratę większości rodzinnych majątków, które znalazły się na terenie sowieckiej Białorusi i Czapski (w 1922 adoptowany przez bezdzietnego Bogdana Czapskiego) wstąpił do polskiej służby państwowej, działając także w prywatnych organizacjach, m.in. jako:
Okres II Rzeczypospolitej
Druga wojna światowa
Na emigracji
Rodziny nie założył. Według relacji Jerzego Vetulaniego Hutten-Czapski był osobą homoseksualną.

</doc>
<doc id="830964" url="https://pl.wikipedia.org/wiki?curid=830964" title="Flota bałtycka">
Flota bałtycka



</doc>
<doc id="830969" url="https://pl.wikipedia.org/wiki?curid=830969" title="Regetovská voda">
Regetovská voda



</doc>
<doc id="830971" url="https://pl.wikipedia.org/wiki?curid=830971" title="Czachówek (Bądki)">
Czachówek (Bądki)

Czachówek – część wsi Bądki, położona w Polsce, w województwie pomorskim, w powiecie kwidzyńskim, w gminie Gardeja.
W latach 1975–1998 Czachówek administracyjnie należał do województwa elbląskiego.

</doc>
<doc id="830972" url="https://pl.wikipedia.org/wiki?curid=830972" title="Przełęcz pod Dębim Wierchem">
Przełęcz pod Dębim Wierchem



</doc>
<doc id="830973" url="https://pl.wikipedia.org/wiki?curid=830973" title="Izydor Affaita młodszy">
Izydor Affaita młodszy

Izydor Affaita młodszy ("Affaiti, Affati, Affayta, Affeita, Affayta") – włoski budowniczy, syn Izydora Affaity starszego.

</doc>
<doc id="830974" url="https://pl.wikipedia.org/wiki?curid=830974" title="Stawiska (województwo warmińsko-mazurskie)">
Stawiska (województwo warmińsko-mazurskie)

Stawiska (niem. "Stawisken") – osada w Polsce położona w województwie warmińsko-mazurskim, w powiecie węgorzewskim, w gminie Węgorzewo, sołectwo Stawiska.
W latach 1975–1998 miejscowość administracyjnie należała do województwa suwalskiego.
Historia.
Wieś powstała między 1565, a 1570 rokiem. W roku 1574 było tu 18 chłopów, którzy gospodarzyli na 30 włókach. Wieś należała do Lehndorffów ze Sztynortu.
Szkoła w Stawiskach powstała w 1737 roku. W 1852 roku uczyło się w niej 85 dzieci, a w roku 1935 85 dzieci. Podczas akcji germanizacyjnej nazw miejscowych i fizjograficznych utrwalona historycznie nazwa niemiecka "Stawisken" została w 1938 r. zastąpiona przez administrację nazistowską sztuczną formą "Teichen". Po II wojnie światowej szkołę podstawową utworzono tu w roku 1960. W roku szkolnym 1966/67 była to szkoła czteroklasowa.
Bibliografia.
Zobacz też: Stawiska

</doc>
<doc id="830976" url="https://pl.wikipedia.org/wiki?curid=830976" title="Kalmuzy">
Kalmuzy

Kalmuzy (Kalamuzy) – część wsi Gardeja w Polsce, położona w województwie pomorskim, w powiecie kwidzyńskim, w gminie Gardeja, na trasie linii kolejowej Kwidzyn-Grudziądz (stacja PKP "Gardeja").
W latach 1975–1998 Kalmuzy administracyjnie należały do województwa elbląskiego.

</doc>
<doc id="830978" url="https://pl.wikipedia.org/wiki?curid=830978" title="Sztynort Mały">
Sztynort Mały

Sztynort Mały – osada w Polsce położona w województwie warmińsko-mazurskim, w powiecie węgorzewskim, w gminie Węgorzewo.
W latach 1975–1998 miejscowość administracyjnie należała do województwa suwalskiego.

</doc>
<doc id="830979" url="https://pl.wikipedia.org/wiki?curid=830979" title="Poduszeczka liściowa">
Poduszeczka liściowa

Poduszeczka liściowa ("pulvinus") – zgrubienie w nasadzie ogonków liściowych u roślin. Zbudowane jest z tkanki miękiszowej oraz znajdujących się w niej tkanek przewodzących. Zmiana turgoru w górnej i dolnej części poduszeczki powoduje podnoszenie lub opadanie blaszki liściowej. Jest to reakcja rośliny na zmianę warunków oświetlenia – dobowe ruchy liści: w dzień liście wznoszą się do góry, w nocy opadają.

</doc>
<doc id="830980" url="https://pl.wikipedia.org/wiki?curid=830980" title="Matyski">
Matyski

Matyski (niem. "Steinhof") – osada w Polsce położona w województwie warmińsko-mazurskim, w powiecie węgorzewskim, w gminie Węgorzewo.
W latach 1975–1998 miejscowość administracyjnie należała do województwa suwalskiego.

</doc>
<doc id="830981" url="https://pl.wikipedia.org/wiki?curid=830981" title="Giuliano da Sangallo">
Giuliano da Sangallo

Giuliano da Sangallo (ok. 1445 – 1516) był włoskim rzeźbiarzem, architektem i inżynierem wojskowym działającym w okresie włoskiego renesansu. Był ulubionym architektem swego patrona Lorenzo de' Medici. Giuliano zaprojektował willę dla Lorenza (zob. Wille Medyceuszy) oraz budynki sakralne (m.in. klasztor i kościół). Dodatkowo Giuliano otrzymał zlecenie budowy wielu obiektów dla papieża Juliusza II i papieża Leona X. Na jego twórczość silnie wpłynęli Leon Battista Alberti i Filippo Brunelleschi, a on z kolei wywarł wpływ na inne ważne postacie renesansu, takie jak Rafael, Leonardo da Vinci, jego brat Antonio da Sangallo Starszy i jego synowie, Antonio da Sangallo Młodszy i Francesco da Sangallo.

</doc>
<doc id="830982" url="https://pl.wikipedia.org/wiki?curid=830982" title="Jerzykowo (województwo warmińsko-mazurskie)">
Jerzykowo (województwo warmińsko-mazurskie)

Jerzykowo (niem. "Georgenau") – osada w Polsce, w województwie warmińsko-mazurskim, w powiecie węgorzewskim, w gminie Węgorzewo, sołectwo Radzieje.
W latach 1975–1998 miejscowość należała administracyjnie do województwa suwalskiego.
Nazwa.
28 marca 1949 r. ustalono urzędową polską nazwę miejscowości – Jerzykowo, określając drugi przypadek jako Jerzykowa, a przymiotnik – jerzykowski.
Historia.
Po II wojnie światowej powstał w miejscowości PGR, który przed likwidacją wchodził w skład PGR Stawiska.

</doc>
<doc id="830984" url="https://pl.wikipedia.org/wiki?curid=830984" title="Tytus Liwiusz Burattini">
Tytus Liwiusz Burattini

Tytus Liwiusz Burattini (wł. Tito Livio Burattini, pol. Tytus Liwiusz Boratini) (ur. 8 marca 1617 w Agordo, zm. 17 listopada 1681 w Wilnie) – polski wynalazca włoskiego pochodzenia, fizyk, architekt, geograf, egiptolog, mincerz, dyplomata, meteorolog, twórca miary powszechnej, administrator olbory olkuskiej w latach 1658–1664, burgrabia krakowski w 1668, prekursor awiacji, starosta osiecki od 1664 roku.
Życiorys.
Burattini urodził się w 1617 roku w Agordo w Republice Weneckiej, w rodzinie zubożałej włoskiej szlachty. Prawdopodobnie zdobył wszechstronne wykształcenie z zakresu nauk matematyczno-fizycznych, architektury w Padwie oraz Wenecji. W latach 1637–1641 odbył podróż naukową do Egiptu w celu wykonania pomiarów piramid i sporządzenia planów miast, m.in. Aleksandrii, Memfis i Heliopolis. Sporządził mapę triangulacyjną Egiptu, prowadził wykopaliska w Gizie i Memfis oraz podjął próbę klasyfikacji zabytków. Efekty jego prac zaginęły – znane są jego rysunki z dzieła Johna Greaviusa (Greavesa) "Pyramidographia" (1646), z jego szkiców korzystali także Athanasius Kircher oraz Stefano della Bella, ilustrując egipską wyprawę Pietro della Valle.
W 1641 roku nauczył się w Wiedniu mincerstwa. W tym samym roku przybył prawdopodobnie do Polski. Od 1642 mieszkał w Krakowie, a około 1646 przeniósł się do Warszawy, gdzie pełnił służbę na dworze królewskim. Brał udział w wielu misjach dyplomatycznych zlecanych mu przez królową Marię Gonzagę. Z polecenia królewskiego odwiedzał Florencję oraz Bolonię. Za swoje usługi, zgodnie z testamentem Ludwiki Marii, otrzymał od niej duże kwoty oraz starostwo tucholskie.
W 1650 został mianowany królewskim architektem i budowniczym Pałacu Kazimierzowskiego w Warszawie przy Krakowskim Przedmieściu. Następnie prowadził prace remontowe przy Zamku Ujazdowskim.
W 1656 w czasie potopu szwedzkiego udzielił pożyczki skarbowi Rzeczypospolitej, wystawił własnym sumptem oddział wojska, na którego czele pod komendą Stefana Czarnieckiego bił się ze Szwedami. W roku 1658 wraz z bratem Filipem wystąpił na własną prośbę o przyznanie polskiego szlachectwa. Wniosek został rozpatrzony pozytywnie, co zatwierdził w głosowaniu sejm Rzeczypospolitej. Burattini stał się pełnoprawnym obywatelem polskim, otrzymując indygenat oraz własny herb – „Boratini”, stając się członkiem polskiej szlachty. Fakt potwierdza historyczny spis prawa, konstytucji i przywilejów Królestwa Polskiego – "Volumina Legum", zawierający wszystkie przywileje królewskie i konstytucje sejmowe z lat 1347–1793.
Został dzierżawcą królewskich mennic w Krakowie, Ujazdowie, Wilnie i Brześciu Litewskim, z których czerpał pokaźne zyski. Oskarżano go o nadużycia finansowe, w tym m.in. o fałszowanie pieniądza. W mennicach bił ponad wyznaczone limity (tzw. boratynki) – monety o niskiej zawartości kruszcu. Obarczano go współodpowiedzialnością za kryzys monetarny w Polsce.
W 1669 roku był elektorem Michała Korybuta Wiśniowieckiego z ziemi warszawskiej. Utrzymywał kontakty z królem Janem III Sobieskim oraz z Janem Heweliuszem. Od 1680 roku był sekretarzem królowej Marii Sobieskiej. W jej imieniu wielokrotnie posłował do Paryża.
Zmarł w Wilnie 17 listopada 1681 roku. Wdowa po Boratynim podarowała Janowi III Sobieskiemu wielki kwadrant astronomiczny z obserwatorium ujazdowskiego. Burattini miał syna Zygmunta, zmarłego bezpotomnie w 1732 roku.
Wynalazki i odkrycia.
Burattini był konstruktorem kilku wynalazków, m.in. przypisuje mu się wynalezienie mikromierza. Wynalazł również machinę do czerpania wody napędzaną przez wiatr, służącą do nawadniania ogrodów. Urządzenie to działało samoczynnie i bezobsługowo dzięki systemowi obrotowych wiatraków umieszczonych w pałacowej wieży, które zawsze same ustawiały się zgodnie z kierunkiem wiejącego wiatru. Według opisów działały nawet przy słabym wietrze. Po raz pierwszy system nawadniający Burattiniego zainstalowano w nowym pałacu Jana Andrzeja Morsztyna w Warszawie. Zamówili go także wojewoda lubelski Władysław Rej oraz Stanisław Herakliusz Lubomirski, który polecił go zainstalować w Ujazdowie.
W 1641 roku w Krakowie Burattini zbudował czułą wagę hydrostatyczną do procentowego określania stopów metali. Podjął również próbę skonstruowania maszyny do liczenia.
Przed rokiem 1637 wykonał nieudaną próbę zbudowania skrzydeł do latania. Uznał wówczas, że najlepszą koncepcją, jaka sprawdzi się w locie, jest ornitopter, czyli maszyna latająca dzięki ruchomym skrzydłom. Napisał na ten temat traktat "„Il volare non e imposible come fin hora universalmente e stato creduto”" (pol. "„Latanie nie jest niemożliwe, tak jak to dotychczas powszechnie sądzono”"). W pracy tej, na 133 lata przed balonem braci Montgolfier, wysunął koncepcję wykonywania lotów z wykorzystaniem gazu lżejszego od powietrza.
W 1647 r. przedstawił swój traktat lotniczy królowi polskiemu Władysławowi IV, prosząc go o fundusze na budowę własnej machiny latającej. Na przełomie 1647–1648 zbudował latający model ornitoptera, który nazwał Latającym smokiem. Machina ta była jedną z pierwszych w historii oraz pierwszą aerodyną zbudowaną w Polsce. Liczyła około 1,5 metra długości, uruchamiana była przez pociągnięcie sznurka, a sam model napędzany był samoczynnie działającym mechanizmem złożonym z dźwigni oraz kół zębatych poruszanych sprężynami. Skrzydłowiec wyposażony był w busolę oraz spadochron.
W 1664 roku w Ujazdowie Burattini urządził obserwatorium astronomiczne, gdzie w 1665 odkrył plamy na Wenus. Założył warsztat optyczny, w którym projektował oraz konstruował własne mikroskopy i teleskopy. W 1665 konstruował w nim zespolone obiektywy złożone z kilku soczewek, wypełnione wewnątrz przezroczystą cieczą. Wykonał w nim m.in. soczewki do wielkiego teleskopu budowanego przez Heweliusza.
W 1666 zbudował na Wiśle most dla wojsk ciągnących przeciwko wojskom rokoszanina Jerzego Sebastiana Lubomirskiego. W drugiej połowie lat 60. XVII wieku ponownie zajął się działalnością naukową, m.in. zagadnieniami dotyczącymi wylewów Nilu, szlifowaniem soczewek optycznych, pomiarem południków oraz wyznaczaniem miary uniwersalnej za pomocą długości wahadła sekundowego.
W 1675 opublikował w Wilnie traktat "Misura universale" (pol. "Miara uniwersalna"), gdzie rozwinął teorię miary powszechnej, jednolitej dla całego świata, nazwanej przez niego "metrem katolickim". W swoim traktacie jako pierwszy w czasach nowożytnych użył słowa "„metr”" na określenie miary długości, za miarą starożytnych Greków – "„metron”". Dzięki opracowaniu powszechnego systemu miar położył podwaliny m.in. pod dzisiejszy układ jednostek SI.
Linki zewnętrzne.
 

</doc>
<doc id="830987" url="https://pl.wikipedia.org/wiki?curid=830987" title="Elaphe climacophora">
Elaphe climacophora



</doc>
<doc id="830988" url="https://pl.wikipedia.org/wiki?curid=830988" title="NBA">
NBA



</doc>
<doc id="830991" url="https://pl.wikipedia.org/wiki?curid=830991" title="Czachówek">
Czachówek



</doc>
<doc id="830992" url="https://pl.wikipedia.org/wiki?curid=830992" title="Szczepkowo (Krzykosy)">
Szczepkowo (Krzykosy)

Szczepkowo – nieoficjalny przysiółek wsi Krzykosy w Polsce położona w województwie pomorskim, w powiecie kwidzyńskim, w gminie Gardeja.
W latach 1975–1998 miejscowość administracyjnie należała do województwa elbląskiego.
Inne miejscowości o nazwie Szczepkowo: Szczepkowo

</doc>
<doc id="830995" url="https://pl.wikipedia.org/wiki?curid=830995" title="Tytus Liwiusz Boratini">
Tytus Liwiusz Boratini



</doc>
<doc id="830996" url="https://pl.wikipedia.org/wiki?curid=830996" title="Antonio da Sangallo">
Antonio da Sangallo



</doc>
<doc id="831005" url="https://pl.wikipedia.org/wiki?curid=831005" title="Buczki (Zimna Wódka)">
Buczki (Zimna Wódka)

Buczki (niem. "Butschek") – przysiółek wsi Zimna Wódka w Polsce, położony w województwie opolskim, w powiecie strzeleckim, w gminie Ujazd.
W latach 1975–1998 przysiółek położony był w ówczesnym woj. opolskim.

</doc>
<doc id="831009" url="https://pl.wikipedia.org/wiki?curid=831009" title="Chemire-en-Charnie">
Chemire-en-Charnie



</doc>
<doc id="831010" url="https://pl.wikipedia.org/wiki?curid=831010" title="Chemire-le-Gaudin">
Chemire-le-Gaudin



</doc>
<doc id="831014" url="https://pl.wikipedia.org/wiki?curid=831014" title="Chemire-sur-Sarthe">
Chemire-sur-Sarthe



</doc>
<doc id="831016" url="https://pl.wikipedia.org/wiki?curid=831016" title="Siódemka Miedź Legnica">
Siódemka Miedź Legnica

MSPR Siódemka Miedź Legnica – polski męski klub piłki ręcznej z Legnicy. Od 2013 występuje w I lidze.
Historia.
W 1966 właściciel zakładu fryzjerskiego w Legnicy Mieczysław Matysiak utworzył w mieście klub piłki ręcznej Rzemieślnik (występujący w klasie A). W 1968 został on przejęty przez MZKS, a w 1971 przez nowo powstałą Miedź Legnicę. W latach 70. i w pierwszej połowie lat 80. piłkarze ręczni Miedzi występowali przede wszystkim w ligach okręgowych i wojewódzkich. W 1986 uzyskali awans do II ligi, w 1989 do I ligi grupy B, a w 1990 do I ligi grupy A, w której grali przez następne trzy lata. W 1996 sekcja piłki ręcznej usamodzielniła się, przyjmując nazwę: Autonomiczna Sekcja Piłki Ręcznej Miedź Legnica. W 1999 przekształcono ją w Klub Piłki Ręcznej Miedź 96 Legnica. W 2002 legnicka drużyna uzyskała awans do I ligi (drugi poziom rozgrywkowy).
W sezonie 2003/2004 Miedź zajęła w I lidze 2. miejsce (17 zwycięstw, dwa remisy, pięć porażek; dwa punkty straty do zwycięzcy Piotrkowianina Piotrków Trybunalski), oznaczające awans do ekstraklasy. W sezonie 2004/2005 legniccy szczypiorniści zajęli w niej 8. miejsce, natomiast sezon 2005/2006 zakończyli na 12. pozycji (cztery zwycięstwa, jeden remis, 23 porażki), spadając do I ligi. Do ekstraklasy powrócili rok później, dzięki zajęciu 1. miejsca w sezonie 2006/2007 w I lidze (odnieśli w tych rozgrywkach 17 zwycięstw w 22 meczach; uzyskali pięć punktów przewagi nad drugą w tabeli Gwardią Opole).
Rundę zasadniczą ekstraklasy w sezonie 2007/2008 Miedź zakończyła na 7. miejscu. W fazie play-off przegrała z Wisłą Płock (20:24; 22:30), Piotrkowianinem Piotrków Trybunalski (26:26; 26:31) i Chrobrym Głogów (22:25; 26:27), zajmując 8. pozycję w klasyfikacji końcowej. Ponadto zawodnik Miedzi Michał Adamuszek został królem strzelców rozgrywek (190 goli). W sezonie 2008/2009 legnicka drużyna zajęła w ekstraklasie 10. miejsce, które zapewniła sobie po zwycięstwie z AZS-AWF Gorzów Wielkopolski (33:23) w ostatniej kolejce spotkań. W maju 2009 przystąpiła do barażu o utrzymanie – została w nim pokonana przez Śląsk Wrocław (27:30; 22:26). Po tej porażce, oznaczającej degradację do I ligi, działacze Miedzi rozważali możliwość rozwiązania kontraktów ze wszystkimi zawodnikami, a następnie zgłoszenie drużyny złożonej głównie z młodych graczy do rozgrywek II ligi. Ostatecznie klub w sezonie 2009/2010 – pod nazwą Siódemka Miedź Legnica – przystąpił do gry w I lidze. Zajął w niej 2. miejsce, oznaczające grę w barażach o awans do Superligi – najpierw wygrał z Sokołem Kościerzyna, a później pokonał Chrobrego Głogów (30:25; 23:21), uzyskując promocję do najwyższej klasy rozgrywkowej.
W latach 2010–2013 klub kończył rozgrywki Superligi na pozycjach w drugiej części tabeli. W sezonie 2011/2012, dzięki zajęciu 8. miejsca w rundzie zasadniczej, przystąpił do fazy play-off. W ćwierćfinale przegrał z Vive Targi Kielce (27:32; 16:36), następnie został pokonany przez Azoty-Puławy (24:22; 24:28), by w rywalizacji o 7. miejsce zwyciężyć Chrobrego Głogów (30:26; 21:24). W sezonie 2012/2013 Siódemka Miedź uplasowała się w fazie zasadniczej na 10. pozycji. W sześciu meczach o miejsca 9–12 wygrała jedno spotkanie (z AZS Czuwaj Przemyśl (37:28) w kwietniu 2013), spadając na 11. miejsce w tabeli, oznaczające degradację do I ligi. W sezonie 2014/2015 klub zajął 2. pozycję w I lidze, a następnie przegrał baraż o awans do Superligi ze Śląskiem Wrocław (26:28; 18:27).

</doc>
<doc id="831017" url="https://pl.wikipedia.org/wiki?curid=831017" title="Gatka (botanika)">
Gatka (botanika)

Gatka ("ochrea") – pochewka powstająca ze zrośniętych przylistków lub nasad liści u niektórych roślin. Gatka początkowo osłania wierzchołek pędu, po czym jest przebijana przez rosnący pęd i pozostaje w postaci skórzastej lub błoniastej rurki lub tutki u nasady liścia. Gatka jest charakterystyczna dla rodziny rdestowatych ("Polygonaceae").
Budowa gatki, np. obecność lub brak na niej owłosienia, obecność i długość szczecinek na jej brzegu, jest cechą taksonomiczną wykorzystywaną do rozróżniania różnych gatunków np. z rodzaju rdest ("Polygonum").

</doc>
<doc id="831019" url="https://pl.wikipedia.org/wiki?curid=831019" title="Andrew Lauer">
Andrew Lauer

Andrew Lauer (ur. 19 czerwca 1965 w Santa Monica) - amerykański aktor.

</doc>
<doc id="831020" url="https://pl.wikipedia.org/wiki?curid=831020" title="Komorniki (powiat strzelecki)">
Komorniki (powiat strzelecki)

Komorniki – osada w Polsce położona w województwie opolskim, w powiecie strzeleckim, w gminie Ujazd.
W latach 1975–1998 miejscowość administracyjnie należała do ówczesnego województwa opolskiego.

</doc>
<doc id="831022" url="https://pl.wikipedia.org/wiki?curid=831022" title="Isobel Campbell">
Isobel Campbell

Isobel Campbell (ur. 27 kwietnia 1976 w Glasgow) – szkocka wokalistka, wiolonczelistka i kompozytorka. Była związana z grupą Belle &amp; Sebastian (1996–2002), w latach 2004–2013 współpracowała z Markiem Laneganem. Obecnie skupia się na karierze solowej.
Kariera muzyczna.
Belle &amp; Sebastian (1996–2002).
W latach 1996–2002 artystka działała w grupie Belle &amp; Sebastian. Dołączyła do zespołu po poznaniu Stuarta Mudrocha, w wieku 19 lat. Z jej udziałem (jako wokalistki, wiolonczelistki i gitarzystki), zostały nagrane albumy "Tigermilk" (1996); "If You’re Feeling Sinister" (1996); "The Boy with the Arab Strap" (1998); "Fold Your Hands Child, You Walk Like a Peasant" (2000) oraz .
Campbell opuściła zespół w połowie trasy koncertowej po Ameryce Północnej, w 2002 r.
Snow Patrol (1998).
W 1998 r. gościnnie wystąpiła na debiutanckim albumie grupy – "Songs for Polarbears", śpiewając w utworze "NYC".
Kariera solowa (1999–).
The Grape Waves.
"The Grape Waves" był projektem powstałym z inicjatywy artystki. Pod tym szyldem zostały wydane albumy "The Green Fields of Foreverland" (1999) oraz "Swansong for You" (2000). Oba albumy były nagrywane wraz z członkami Belle &amp; Sebastian – Stuartem Murdochem, Richardem Colburnem, Chrisem Geddesem, Mickiem Cookiem oraz Steviem Jacksonem.
Solowe albumy.
Kolejne albumy artystki były już markowane jej imieniem i nazwiskiem:
W 2002 r. artystka, wraz z pianistą Billem Wellsem, wydała album "Ghost of Yesterday", który zawiera covery utworów jazzowego artysty Billie Holiday.
Współpraca z Markiem Laneganen (2004–2013).
W 2004 r. artystka podjęła współpracę z Markiem Laneganem. W kwietniu tego samego roku Campbell wydała minialbum "Time Is Just the Same". Lanegan jest autorem utworu "Why Does My Head Hurt So?". Utwór został nagrany z jego wokalem. 2 lata później, w 2006 r., wspólnie wydali album "Ballad of the Broken Seas". Drugim wspólnym albumem wydanym przez artystów był "Sunday at Devil Dirt" (2008). Ostatnim albumem artystów, wydanym wspólne, był "Hawk" – 2010 r. W 2013 oficjalnie zakończyli współpracę.

</doc>
<doc id="831024" url="https://pl.wikipedia.org/wiki?curid=831024" title="Kobus leche">
Kobus leche



</doc>
<doc id="831025" url="https://pl.wikipedia.org/wiki?curid=831025" title="Osadniki (Otłowiec)">
Osadniki (Otłowiec)

Osadniki – część wsi Otłowiec w Polsce, położona w województwie pomorskim, w powiecie kwidzyńskim, w gminie Gardeja.
W latach 1975–1998 Osadniki administracyjnie należały do województwa elbląskiego.

</doc>
<doc id="831026" url="https://pl.wikipedia.org/wiki?curid=831026" title="Jacek Szewczyk">
Jacek Szewczyk

Jacek Szewczyk (ur. 9 maja 1966 w Garwolinie) – polski gitarzysta rockowy, występujący z grupą Papa D.
Jacek Szewczyk występował w zespole Beatris. Do zespołu Papa Dance trafił w 1986 roku, głównie dzięki namowom Waldemara Kuleczki. 
Po kilku latach opuścił grupę, w której zastąpił go Edmund Stasiak. W 2001 ponownie został członkiem Papa Dance.

</doc>
<doc id="831029" url="https://pl.wikipedia.org/wiki?curid=831029" title="Karolewo (Otłowiec)">
Karolewo (Otłowiec)

Karolewo – nieoficjalny przysiółek wsi Otłowiec w Polsce położony w województwie pomorskim, w powiecie kwidzyńskim, w gminie Gardeja.
W latach 1975–1998 miejscowość administracyjnie należała do województwa elbląskiego.
Inne miejscowości o nazwie Karolewo: Karolewo

</doc>
<doc id="831030" url="https://pl.wikipedia.org/wiki?curid=831030" title="Oliver Platt">
Oliver Platt

Oliver James Platt (ur. 12 stycznia 1960 w Windsor) – kanadyjsko-amerykański aktor filmowy i telewizyjny. Jest w drugim stopniu pokrewieństwa Diany Spencer, księżnej Walii i jej brata Charlesa, 9. hrabiego Spencera.

</doc>
<doc id="831035" url="https://pl.wikipedia.org/wiki?curid=831035" title="Löhne">
Löhne

Löhne – miasto w Niemczech, w kraju związkowym Nadrenia Północna-Westfalia, w rejencji Detmold, w powiecie Herford. Löhne jest ośrodkiem przemysłu meblarskiego, stalowego i maszynowego, budowlanego, spożywczego i tworzyw sztucznych. Prawa miejskie uzyskało w 1968 r.
W mieście znajduje się stacja kolejowa Löhne.
Współpraca.
Miejscowości partnerskie:

</doc>
<doc id="831036" url="https://pl.wikipedia.org/wiki?curid=831036" title="Księży Las (województwo opolskie)">
Księży Las (województwo opolskie)

Księży Las – osada (PGR) w Polsce położona w województwie opolskim, w powiecie strzeleckim, w gminie Ujazd. 
Należy do sołectwa Olszowa.
W latach 1990 gospodarstwo należało do Stadniny Koni w Strzelcach Opolskich, która podlegała PZZ.
Zabytki.
Do wojewódzkiego rejestru zabytków wpisana jest:

</doc>
<doc id="831042" url="https://pl.wikipedia.org/wiki?curid=831042" title="Hermanowo (Gardeja)">
Hermanowo (Gardeja)

Hermanowo (niem. Herminendorf) – nieoficjalny przysiółek wsi Gardeja w Polsce położony w województwie pomorskim, w powiecie kwidzyńskim, w gminie Gardeja.
Miejscowość została w 1920 podzielona granicą polsko-niemiecką, główna część należała do Prus Wschodnich, mniejsza do Polski .
W latach 1975–1998 miejscowość administracyjnie należała do województwa elbląskiego.
Inne miejscowości o tej nazwie: Hermanowo

</doc>
<doc id="831045" url="https://pl.wikipedia.org/wiki?curid=831045" title="Kopanina (Stary Ujazd)">
Kopanina (Stary Ujazd)

Kopanina – przysiółek wsi Stary Ujazd w Polsce, położony w województwie opolskim, w powiecie strzeleckim, w gminie Ujazd.
W latach 1975–1998 przysiółek położony był w ówczesnym woj. opolskim.

</doc>
<doc id="831052" url="https://pl.wikipedia.org/wiki?curid=831052" title="Ksylometazolina">
Ksylometazolina

Ksylometazolina – organiczny związek chemiczny, pochodna imidazoliny zawierająca podstawioną grupę benzylową. Stosowana (podobnie jak jej hydroksylowa pochodna, oksymetazolina) jako lek o działaniu sympatykomimetycznym, głównie bezpośrednio na receptory α-adrenergiczne.
Działanie.
Stosowana miejscowo jest lekiem obkurczającym naczynia krwionośne nosa, przez co zmniejsza obrzęk i przekrwienie błony śluzowej. Po kilku minutach od aplikacji następuje udrożnienie nosa, znaczne ułatwienie choremu oddychania i zmniejsza się ilość wydzieliny.
Wskazania do stosowania.
Leczenie pomocnicze:
Interakcje.
Podobnie jak w przypadku innych leków sympatykomimetycznych, może wystąpić nasilenie ogólnoustrojowego działania ksylometazoliny podczas jednoczesnego stosowania z inhibitorami monoaminooksydazy (IMAO), trój- i czteropierścieniowymi lekami przeciwdepresyjnymi. Należy unikać jednoczesnego stosowania substancji z innymi lekami sympatykomimetycznymi (np. efedryna, pseudoefedryna) ze względu na sumowanie się działania.
Działania niepożądane.
Miejscowe:
Bardzo rzadko występują objawy działania ogólnoustrojowego takie jak:
Dawkowanie.
Leków zawierających ksylometazolinę nie należy stosować dłużej niż 3-5 dni.Preparaty o stężeniu 0,05% przeznaczone są do stosowania u dzieci do 12 lat: zwykle stosuje się 1-2 krople do każdego otworu nosowego 1-2 razy na dobę.Preparaty o stężeniu 0,1% przeznaczone są dla dorosłych i dzieci powyżej 12 lat: standardowo 2-3 krople do każdego otworu nosowego nie więcej niż 3 razy w ciągu doby.
Przedawkowanie.
W rzadkich przypadkach niezamierzonego przedawkowania, szczególnie u dzieci, mogą wystąpić zwłaszcza takie objawy, jak: przyspieszona lub niemiarowa czynność serca, podwyższone ciśnienie tętnicze i czasami zaburzenia świadomości.Nie ma specyficznego leczenia. Należy zastosować leczenie objawowe.
Preparaty.
Dostępne w Polsce preparaty proste to "Orinox", "Otrivin", "Sudafed XyloSpray", "Xedine HA", "Xylogel", "Xylometazolin" i "Xylorhin".
Dostępne w Polsce preparaty złożone:

</doc>
<doc id="831054" url="https://pl.wikipedia.org/wiki?curid=831054" title="Powielacz częstotliwości">
Powielacz częstotliwości

Powielacz częstotliwości (ang. "frequency multiplier"), zwany również mnożnikiem lub krotnikiem częstotliwości, jest to układ elektryczny, którego celem jest zmiana częstotliwości przebiegu elektrycznego. Przeważnie używany w odbiornikach lub nadajnikach radiowych do pomnażania podstawowej częstotliwości oscylatora przez określony z góry czynnik.
Powielacz częstotliwości zawiera:

</doc>
<doc id="831055" url="https://pl.wikipedia.org/wiki?curid=831055" title="Rodzina planetoidy Flora">
Rodzina planetoidy Flora

Rodzina planetoidy Flora – jedna z rodzin planetoid z pasa głównego, w skład której wchodzą obiekty charakteryzujące się podobnymi parametrami orbit i podobną budową co (8) Flora. Większość z nich należy do planetoid typu S.
Wszystkie one krążą po trajektoriach zawierających się w przedziale od 2,15 do 2,35 j.a. od Słońca, ich nachylenie względem ekliptyki mieści się w przedziale od 1,5º do 8º, a mimośrody od 0,03 do 0,23.
Niekiedy nazywa się tę rodzinę „rodziną planetoidy (43) Ariadne”.
Obecnie znanych jest ok. 590 przedstawicielek tej rodziny. Szacuje się, że ok. 4–5% masy populacji wszystkich planetoid z pasa głównego wchodzi w skład tej rodziny.

</doc>
<doc id="831057" url="https://pl.wikipedia.org/wiki?curid=831057" title="Wydzierów">
Wydzierów

Wydzierów – część wsi Niezdrowice w Polsce, położona w województwie opolskim, w powiecie strzeleckim, w gminie Ujazd. Wchodzi w skład sołectwa Niezdrowice.
W latach 1975–1998 Wydzierów położony był w ówczesnym woj. opolskim.

</doc>
<doc id="831059" url="https://pl.wikipedia.org/wiki?curid=831059" title="Wilhelmina Grubbly-Plank">
Wilhelmina Grubbly-Plank



</doc>
<doc id="831060" url="https://pl.wikipedia.org/wiki?curid=831060" title="Pactum de non petendo">
Pactum de non petendo

Pactum de non petendo - umowa albo zastrzeżenie umowne, na mocy którego wierzyciel zobowiązuje się, że nie będzie dochodził od dłużnika spełnienia świadczenia trwale lub przez określony odcinek czasu, albo pod określonymi warunkami. Najczęściej towarzyszy prolongacie zobowiązania lub kumulatywnemu przystąpieniu do długu. Zawarcie takiej umowy nie powoduje wygaśnięcia zobowiązania dłużnika, a jedynie tymczasową niemożność dochodzenia przez wierzyciela jego wykonania.

</doc>
<doc id="831062" url="https://pl.wikipedia.org/wiki?curid=831062" title="Kolonia Jaryszów">
Kolonia Jaryszów

Kolonia Jaryszów – przysiółek wsi Jaryszów w Polsce, położony w województwie opolskim, w powiecie strzeleckim, w gminie Ujazd.
W latach 1975–1998 przysiółek położony był w ówczesnym woj. opolskim.

</doc>
<doc id="831064" url="https://pl.wikipedia.org/wiki?curid=831064" title="Ochotniczy Fiński Batalion Waffen-SS">
Ochotniczy Fiński Batalion Waffen-SS

Ochotniczy Fiński Batalion Waffen-SS (niem. Finnisches Freiwilligen-Bataillon der Waffen-SS) – ochotnicza jednostka wojskowa Waffen-SS złożona z Finów podczas II wojny światowej.
Geneza.
Początkowo w SS służyli tylko przedstawiciele narodów germańskich, jednak działania na froncie zmusiły Niemców do poszukiwania nowych rezerw ludzkich, znaleziono je wśród ludów fińskich - Finów i Estończyków oraz bałtyckich Łotyszy. W grudniu 1940 r. kierownictwo SS nawiązało kontakty z fińskim rządem w ramach negocjacji wojskowych Niemiec i Finlandii. Przedstawiło ono propozycję wydzielenia do niemieckiej armii pewnej liczby ochotników jako wyrazu sojuszu obu krajów. Powoływało się przy tym na przykład służby batalionu fińskiego u boku Niemców na froncie wschodnim w okresie I wojny światowej. Finowie zgodzili się, zarówno z powodu zademonstrowania przyjaźni fińsko-niemieckiej, jak też w celu jej zacieśnienia. Minister spraw zagranicznych polecił b. szefowi służb specjalnych, Esko Riekkiemu, przeprowadzenie w tajemnicy rekrutacji do planowanej jednostki. Zakazano werbunku skrajnie prawicowych ekstremistów i sympatyków nazizmu. Rekruci musieli odpowiadać odpowiednim warunkom rasowym i zdrowotnym, mieć min. 170 cm wzrostu, wiek od 17 do 23 lat i wypełnić specjalny formularz. Większość z nich była członkami tzw. białych gwardii zwanych po fińsku Suojeluskunta. Werbunek przyniósł prawie 100 oficerów służby stałej i rezerwy, co było za dużą liczbą jak na potrzeby oddziału w sile batalionu. Niemcy zaproponowali fińskim władzom zwiększenie rekrutacji w celu sformowania pułku, ale plan ten został odrzucony.
Zarys dziejów jednostki.
Ostatecznie fiński batalion został utworzony w 1941 r. pod nazwą SS Freiwilligen-Battalion "Nordost". Na jego czele stanął SS-Obersturmbannführer Hans Collani. Składał się z trzech kompanii piechoty i kompanii karabinów maszynowych. Jego stan liczebny wynosił 1200 żołnierzy, którzy podpisali kontrakt na walkę przeciwko ZSRR na okres 2 lat. Kadra oficerska i podoficerska była całkowicie fińska. Po początkowym szkoleniu w Wiedniu Finowie zostali przeniesieni w lipcu 1941 r. do Stralsundu w Niemczech, a na początku sierpnia do Gross-Born na Pomorzu. Tam przydzielono ich do 5 Dywizji SS "Wiking", w której służyła już pewna liczba fińskich żołnierzy. W styczniu 1942 r. Batalion został przetransportowany na front wschodni i wziął udział w walkach nad rzeką Mius, a następnie na Kaukazie. W maju 1943 r., po skończeniu się kontraktu, Finów wycofano z frontu, rozwiązując w lipcu jednostkę. Ogółem jej straty wyniosły 255 zabitych, 686 rannych i 14 zaginionych. Hitlerowscy oficjałowie, w tym przede wszystkim Reichsführer-SS Heinrich Himmler, byli pod wrażeniem walk Batalionu, mając jak najlepsze zdanie o fińskich żołnierzach. Finowie, którzy wyrazili chęć dalszej walki przeciwko Sowietom w ramach Waffen-SS, weszli następnie w skład 11 Ochotniczej Dywizji Grenadierów Pancernych SS "Nordland" lub SS-Standarte Kurt Eggers.
Żołnierze Batalionu nosili niemieckie mundury Waffen-SS. Od listopada 1941 r. przy mankiecie znajdowała się opaska z napisem "Finnisches Frw. Bataillon der Waffen-SS".

</doc>
<doc id="831066" url="https://pl.wikipedia.org/wiki?curid=831066" title="Émile Mpenza">
Émile Mpenza

Émile Lokonda Mpenza (ur. 4 czerwca 1978 w Brukseli) – były belgijski piłkarz występujący na pozycji napastnika. Wcześniejsze kluby tego gracza to m.in. Neftçi PFK, Standard Liège, Schalke 04 Gelsenkirchen, Hamburger SV, Ar-Rajjan, Manchester City, FC Sion.
W reprezentacji swojego kraju Mpenza rozegrał dotychczas 57 meczów i strzelił 19 goli. Brał udział w Mistrzostwach Świata 1998, a także w Euro 2000, gdzie został najmłodszym strzelcem bramki – miał wtedy 21 lat.
Rodzina piłkarza pochodzi z Demokratycznej Republiki Konga. Émile jest bratem Mbo Mpenzy, również piłkarza, który zakończył już karierę.

</doc>
<doc id="831067" url="https://pl.wikipedia.org/wiki?curid=831067" title="Oksymetazolina">
Oksymetazolina

Oksymetazolina – organiczny związek chemiczny, hydroksylowa pochodna ksylometazoliny. Stosowana jako lek bezpośrednio aktywujący receptory α-adrenergiczne naczyń krwionośnych nosa i zatok przynosowych, przez co zmniejsza obrzęk i przekrwienie. Działanie pojawia się po kilku minutach i utrzymuje się kilka godzin.
Działanie.
Stosowana miejscowo jest lekiem obkurczającym naczynia krwionośne nosa, przez co zmniejsza obrzęk i przekrwienie błony śluzowej. Po kilku minutach od aplikacji następuje udrożnienie nosa, znaczne ułatwienie choremu oddychania i zmniejsza się ilość wydzieliny.
Wskazania do stosowania.
Leczenie pomocnicze:
Interakcje.
Jednoczesne stosowanie z inhibitorami MAO lub trójpierścieniowymi lekami przeciwdepresyjnymi może prowadzić do zwiększenia ciśnienia tętniczego.
Działania niepożądane.
Miejscowe:
Bardzo rzadko występują objawy działania ogólnoustrojowego takie jak:
Dawkowanie.
Leków zawierających oksymetazolinę nie należy stosować dłużej niż 3–5 dni.
Preparaty o stężeniu 0,01% przeznaczone są do stosowania u niemowląt od 2 do 12 miesiąca życia: zwykle stosuje się 1-2 krople do każdego otworu nosowego 1-3 razy na dobę za pomocą nasączonego preparatem wacika.
Preparaty o stężeniu 0,025% przeznaczone są głównie dla dzieci od 2 do 7 lat: standardowo 2-3 krople do każdego otworu nosowego nie więcej niż 2 razy w ciągu doby.
Preparaty o stężeniu 0,05% przeznaczone są głównie dla dorosłych i dzieci od 7 lat: standardowo 2-3 krople do każdego otworu nosowego nie więcej niż 3 razy w ciągu doby.
Preparaty.
Dostępne w Polsce preparaty proste:

</doc>
<doc id="831068" url="https://pl.wikipedia.org/wiki?curid=831068" title="Rodzina planetoidy Westa">
Rodzina planetoidy Westa

Rodzina planetoidy Westa – jedna z rodzin planetoid z pasa głównego, w skład której wchodzą obiekty charakteryzujące się podobnymi parametrami orbit i podobną budową. Większość z nich należy do planetoid typu V.
Wszystkie one krążą po trajektoriach zawierających się w przedziale od 2,26 do 2,48 j.a. od Słońca, ich nachylenie względem ekliptyki mieści się w przedziale od 5 do 8,3º, a mimośrody od 0,03 do 0,16. Największym obiektem z tej grupy jest planetoida (4) Westa o średnicy ok. 525 km, a następne co do jasności obiekty (1929) Kollaa i (2045) Peking, przyjmując to samo albedo, mają średnice poniżej 10 km.
Obecnie znanych jest ok. 240 przedstawicielek tej rodziny. Szacuje się, że ok. 6% masy populacji wszystkich planetoid z pasa głównego wchodzi w skład tej rodziny.

</doc>
<doc id="831073" url="https://pl.wikipedia.org/wiki?curid=831073" title="Arsinoiterium">
Arsinoiterium

Arsinoiterium (†"Arsinoitherium") – rodzaj wymarłych ssaków kopytnych.
Były to potężne zwierzęta przypominające nosorożca, żyjące w późnym eocenie i wczesnym oligocenie 36 - 27 milionów lat temu na terytorium Egiptu, Libii, Angoli, Omanu i Etiopii.
Dorosłe osobniki osiągały 3-5 metrów długości, 1,8-2,3 metra wysokości i ważyły od 2,5 do 4,5 ton, były więc nieco większe od nosorożca białego, żyjącego obecnie w Afryce. Miały dwa połączone u podstawy, potężne rogi, dochodzące do 1,5 metra długości, które zajmowały dużą część głowy. Rogi były puste w środku, a u młodych osobników prawdopodobnie pokryte skórą. Na kościach czołowych wyrastały również dwa mniejsze rogi, podobne jak u żyraf, a liczne, ciasno ułożone zęby pozwalały zwierzęciu na jedzenie twardych roślin przybrzeżnych.

</doc>
<doc id="831075" url="https://pl.wikipedia.org/wiki?curid=831075" title="Gady łuskonośne">
Gady łuskonośne



</doc>
<doc id="831077" url="https://pl.wikipedia.org/wiki?curid=831077" title="Albus Persival Wulfryk Brian Dumbledore">
Albus Persival Wulfryk Brian Dumbledore



</doc>
<doc id="831081" url="https://pl.wikipedia.org/wiki?curid=831081" title="Bernard Mandeville">
Bernard Mandeville



</doc>
<doc id="831083" url="https://pl.wikipedia.org/wiki?curid=831083" title="Oleszyce (przystanek kolejowy)">
Oleszyce (przystanek kolejowy)

Oleszyce – przystanek osobowy w Oleszycach, w województwie podkarpackim, w Polsce.
W roku 2017 przystanek obsługiwał 0–9 pasażerów na dobę.

</doc>
<doc id="831084" url="https://pl.wikipedia.org/wiki?curid=831084" title="Hermanowo">
Hermanowo



</doc>
<doc id="831086" url="https://pl.wikipedia.org/wiki?curid=831086" title="Emil Hengle Svendsen">
Emil Hengle Svendsen



</doc>
<doc id="831087" url="https://pl.wikipedia.org/wiki?curid=831087" title="Planetoida klasy V">
Planetoida klasy V

Planetoida typu V – planetoida, u której charakterystyczne jest występowanie krzemu i krzemianów na powierzchni. Skład chemiczny identyfikuje się na podstawie analizy jej widma i albedo powierzchni. Skład tych planetoid jest bardzo podobny do obiektów typu S, występuje tu jednak podwyższony udział minerałów zawierających piroksen. 
Oznaczenie „V” pochodzi od planetoidy (4) Westa (Vesta), u której – jak i u innych planetoid z rodziny Westy – stwierdzono powyższy skład mineralny.
Pod względem liczebności typ ten nie jest często występującym, należy raczej do rzadkich.
Meteoryty HED, należące do achondrytów – howardyty, eukryty i diogenity (są to meteoryty kamienne) mogą pochodzić z zewnętrznego płaszcza Westy, skąd zostały wyrzucone w wyniku zderzenia z jakimś dużym ciałem, o czym świadczy ogromny krater uderzeniowy Rheasilvia na powierzchni tej planetoidy i podobny skład mineralogiczny tych meteorytów.

</doc>
<doc id="831091" url="https://pl.wikipedia.org/wiki?curid=831091" title="Towarzystwo Przyjaciół Ziemi Przasnyskiej">
Towarzystwo Przyjaciół Ziemi Przasnyskiej

Towarzystwo Przyjaciół Ziemi Przasnyskiej (TPZP) - stowarzyszenie powstałe w 1965 r. z przekształcenia Powiatowej Komisji Historii, Kultury i Sztuki istniejącej od 1957 r. przy prezydium Powiatowej Rady Narodowej w Przasnyszu.
TPZP popularyzuje wiedzę o przeszłości Przasnysza i okolic poprzez inicjowanie prac naukowych z zakresu historii regionu, organizowanie sesji popularnonaukowych, wykładów, wystaw, wycieczek, konkursów, upamiętnianie osób zasłużonych dla regionu; wspiera środowiska twórcze oraz inicjatywy sprzyjające rozwojowi Ziemi Przasnyskiej. 
W 1984 r. powstało Warszawskie Środowisko TPZP, od 2006 r. działało kolejne koło terenowe - Towarzystwo Przyjaciół Chorzel (usamodzielniło się w 2008 r.). Kołami TPZP są ponadto: Koło Miłośników Sztuki "Taras" (powstało w 2005 r.), z którym związany jest amatorski "Teatr Trzech Pokoleń" oraz Koło Historyczne 14 Pułku Strzelców Syberyjskich (od 2011 r.). Przy TPZP działa również amatorski "Teatr nad Węgierką". TPZP jest organem prowadzącym gimnazjum społecznego.
Ważnym osiągnięciem członków Towarzystwa stało się powstanie w 1980 r. Muzeum Ziemi Przasnyskiej (ob. Muzeum Historyczne w Przasnyszu, upaństwowione w 1983 r.). 
Od 2002 r. TPZP przyznaje nagrodę "Przaśnika" dla osób zasłużonych dla regionu. Przy TPZP działa (od 2005 r.) Kapituła Medalu Stanisława Ostoja-Kotkowskiego.
Założycielem i pierwszym prezesem Towarzystwa był Włodzimierz Rykowski, który swą funkcję sprawował przez ponad dwadzieścia lat.

</doc>
<doc id="831095" url="https://pl.wikipedia.org/wiki?curid=831095" title="TLC (zespół muzyczny)">
TLC (zespół muzyczny)

TLC – zespół muzyczny powstały w 1991 roku w Atlancie, grający muzykę z pogranicza R&amp;B, hip-hopu i popu. W jego skład wchodziły dwie wokalistki: Tionne „T-Boz” Watkins, Rozonda „Chilli” Thomas oraz raperka Lisa „Left Eye” Lopes.
Zadebiutowały w 1992 roku albumem "Oooooohhh... On the TLC Tip", który pozwolił im wspiąć się na szczyty list przebojów. Były jednym z pierwszych zespołów, który odważył mówić się o bezpiecznym seksie. W ramach promocji nosiły na szerokich, kolorowych ubraniach poprzyczepiane prezerwatywy. Lisa „Left Eye” Lopes znana była także z ogromnych czapek i kapeluszy.
W 1994 roku wydały kolejny album "CrazySexyCool". Łącznie album sprzedano w nakładzie 23 milionów. Płyta znalazła się na 377 miejscu w rankingu „500 najwspanialszych albumów wszech czasów” według magazynu Rolling Stone.
Po kilku burzliwych latach, w 1999 roku wydany został album "Fan Mail", który również pozwolił wylansować kilka hitów m.in. „No Scrubs”, „Unpretty” oraz „Dear Lie”. Wkrótce artystki postanowiły zacząć kariery solowe, jednak udało im się jeszcze wydać ostatni, wspólny album "3D" (2002).
25 kwietnia 2002 roku Lisa „Left Eye” Lopes zginęła w wypadku samochodowym w Hondurasie.
Pomiędzy 1992 a 2003 rokiem, dziesięć singli TLC zadebiutowało w pierwszej dziesiątce list Billboard. Cztery z nich zdobyły pierwsze miejsca. Każdy ich studyjny album pokrył się multiplatyną. Łącznie zdobyły 4 nagrody Grammy. W 2008 roku magazyn Billboard uznał zespół za "jedno z najlepszych muzycznych trio". TLC sprzedały łącznie 65 milionów płyt i z tym wynikiem znajdują się na drugim miejscu w rankingu "najlepiej sprzedających się girlsbandów wszech czasów". W 2012 uplasowały się na 12 miejscu w rankingu stacji Vh1 "100 najwspanialszych kobiet w muzyce", będąc jedynym girlsbandem, który pojawił się w rankingu.
W 2017 roku T-Boz i Chilli powróciły na scenę muzyczną z singlem "Way Back".

</doc>
<doc id="831096" url="https://pl.wikipedia.org/wiki?curid=831096" title="Consolidated B-32 Dominator">
Consolidated B-32 Dominator

Consolidated B-32 Dominator – ciężki samolot bombowy, konstrukcji amerykańskiej, z okresu II wojny światowej.
Historia.
Samolot B-32 był następcą Liberatora. Była to zupełnie nowa konstrukcja, ale w jego budowie zastosowano wiele rozwiązań zapożyczonych z poprzednika. Były to m.in. konstrukcja skrzydła i usterzenia pionowego, a także elastyczne pokrywy komory bombowej. Pierwszy prototyp XB-32, opuścił halę montażową zakładów w San Diego 1 września 1942 roku. Pierwszy lot wykonał 7 września. Zakończył się on awaryjnym lądowaniem. Awarie powtarzały się często. Po ok. 30 lotach wydarzyła się katastrofa, w której zginął pilot-oblatywacz. Wypadek ten znacznie opóźnił próby nowej konstrukcji w stosunku do konkurencyjnego programu Boeinga – XB-29. Lot trzeciego prototypu odbył się dopiero 9 listopada 1943 roku. Nosił on oznaczenie YB-32. Różnił się od poprzednich prototypów zastosowaniem pojedynczego statecznika pionowego. Próby wykazały, że konstrukcja jest już przestarzała. Dla uratowania opóźnionego programu wprowadzono szereg radykalnych zmian: zrezygnowano z ciśnieniowych kabin załogi, zarzucono projekt zdalnie sterowanych wieżyczek strzeleckich, zastosowano nowe silniki. 
Mimo problemów, samoloty weszły do produkcji seryjnej, pod oznaczeniem B-32A Terminator. W sierpniu 1944 nazwa została zmieniona na Dominator. Produkcja została zakończona po kapitulacji Japonii 18 września 1945 roku. Wyprodukowano 115 egzemplarzy, a 6 ostatnich samolotów, wprost z linii produkcyjnej, oddano na złom.
Służba.
Samoloty B-32 Dominator weszły na uzbrojenie 312 Grupy Bombowej, działającej w składzie 5 Armii Powietrznej. Operowała ona w rejonie Pacyfiku. Samoloty w ograniczonej skali weszły do akcji w maju 1945 roku. 
Już po zawieszeniu broni, B-32 należące do 386. Bombardment Squadron z 312. Bombardment Group wykonywały nad Japonią loty rozpoznawcze. 17 sierpnia 1945 roku cztery maszyny wysłano w celu przeprowadzenia zwiadu. Nad Zatoką Tokijską samoloty zostały niegroźnie ostrzelane przez japońską artylerię przeciwlotniczą. Na przechwycenie amerykańskich bombowców wystartowały Kawanishi N1K i Mitsubishi A6M z Yokosuka Kokutai, wśród pilotów maszyn znajdował się japoński as lotnictwa marynarki, bosman Saburo Sakai. Trzy amerykańskie B-32 zostały zaatakowane około godziny 10:30 rano. Liczne ataki japońskich samolotów nie zdołały zadać poważniejszych uszkodzeń. Dzień później, dwa B-32 znalazły się nad Tokio. Obie maszyny zostały przechwycone przez pilotów marynarki wojennej. Tym razem Amerykanie ponieśli straty. Jeden z samolotów miał zniszczony jeden z silników, uszkodzone sterowanie sterem kierunku, dwóch rannych na pokładzie oraz asystenta fotografa, sierżanta Anthony'ego Marchione'a, który trafiony 20 mm pociskiem w pierś, zmarł pomimo podjętych prób uratowania go. Stał się on tym samym ostatnią ofiarą bezpośrednich działań bojowych USAAF podczas II wojny światowej. Drugi z amerykańskich B-32 biorących udział w misji odniósł jedynie powierzchowne uszkodzenia. Obydwu samolotom udało się, wykorzystując dużą prędkość, uciec japońskim lotnikom. Najciężej uszkodzona maszyna później została przywrócona do stanu lotnego.

</doc>
<doc id="831097" url="https://pl.wikipedia.org/wiki?curid=831097" title="Pietro Micca">
Pietro Micca

Pietro Micca, właśc. Pierre Micha (ur. 6 marca 1677 w Sagliano, zm. 30 sierpnia 1706 w Turynie) – sabaudzki żołnierz ogłoszony piemonckim bohaterem dzięki swemu poświęceniu podczas oblężenia Turynu przez Francuzów w 1706.
Urodził się w piemonckim Sagliano. Jego matką była Anna Martinazzo z Riabella. Niewiele wiadomo o jego życiu przed bohaterskim wyczynem. 
Podczas oblężenia Turynu Francuzom w nocy 29/30 sierpnia 1706 udało się przeniknąć do chodnika minerskiego, który na czas jednak zdążył zablokować należący do oddziału saperów Pietro Micca ze współtowarzyszem. Napastnicy prawdopodobnie wdarliby się do twierdzy, gdyby żołnierz nie zdetonował baryłek prochu, wskutek czego śmierć poniosła większość atakujących; on sam został ciężko ranny i zmarł wkrótce potem.
Heroizm jego był częstym tematem poematów, sztuk teatralnych i powieści. Hrabia Giuseppe Solaro della Margherita, dowódca garnizonu Turynu utrzymywał, że Micca przypadkowo wystrzelił w minę mierząc raczej do znajdujących się obok żołnierzy francuskich.
Poświęcona jest mu osobna ekspozycja w okolicznościowym muzeum w Turynie.

</doc>
<doc id="831105" url="https://pl.wikipedia.org/wiki?curid=831105" title="Szpital dla Nerwowo i Psychicznie Chorych w Starogardzie Gdańskim">
Szpital dla Nerwowo i Psychicznie Chorych w Starogardzie Gdańskim

Szpital Psychiatryczny w Kocborowie – jeden z największych i najstarszych w Polsce zakładów psychiatrycznych, znany obecnie jako Szpital dla Nerwowo i Psychicznie Chorych im. Stanisława Kryzana w Starogardzie Gdańskim. Znajduje się przy ulicy Skarszewskiej 7.
Historia i współczesność.
Szpital powstał na terenie dawnego obszaru dworskiego Kocborowo na mocy uchwały sejmiku prowincjonalnego Prus Zachodnich z dnia 24 lutego 1893. Pierwotny plan zakładał budowę zakładu psychiatrycznego dla 1000 pacjentów, który jednocześnie odciąży przepełnione istniejące zakłady w Wejherowie i Świeciu. W trakcie inwestycji zmodyfikowane plany zakładały przyjęcie pierwszych 150 chorych na rok przed planowanym terminem ukończenia prac oraz budowę obiektów na 640 chorych do 1 października 1896. Pierwsi pacjenci zostali przyjęci 30 grudnia 1895. Całą inwestycję dla docelowej liczby 1000 pacjentów ukończono ostatecznie w 1905. Po przejęciu administracji szpitala przez władze polskie w 1920, pierwszym dyrektorem naczelnym został dr Stanisław Kryzan. W latach 1939 i 1940 Niemcy zamordowali pacjentów szpitala w Lesie Szpęgawskim.
Aktualnie szpital opiekuje się 800 pacjentami leczonymi w 18 oddziałach (ogólnopsychiatrycznych męskich i żeńskich, młodzieżowym, detoksykacji i leczenia uzależnień, terapii uzależnień, psychiatrii sądowej, leczenia nerwic, psychosomatycznym, psychogeriatrycznym). Jego dawną filią był gdański szpital „Srebrzysko”.
Dyrektorem szpitala jest lek. med. Jacek Bielan.
Na terenie szpitala (będąc jednak osobną jednostką administracyjną) znajduje się Regionalny Ośrodek Psychiatrii Sądowej, dysponujący oddziałami psychiatrycznymi o maksymalnym stopniu zabezpieczenia.
Budynek szpitala.
Budynki zespołu szpitala utrzymane są w jednolitej stylistyce charakterystycznej dla Prus końca XIX wieku, nawiązującej do surowości gotyku krzyżackiego, z na ogół skromnymi elementami zdobniczymi (budynki z czerwonej cegły). Charakterystycznym krajobrazowym akcentem zespołu jest wodociągowa wieża ciśnień, wyposażona w zegar wieżowy. Obok budynków oddziałów szpitala i zaplecza gospodarczo-administracyjnego, wybudowano także zespoły budynków mieszkalnych dla pracowników szpitala, zlokalizowane na obrzeżach zespołu, a także kaplicę na tyłach, przylegającą do malowniczego przyszpitalnego czynnego cmentarza. Na cmentarzu znajdują się, m.in.: groby i tablice pamiątkowe pierwszych dyrektorów szpitala oraz ofiar II wojny światowej.
Park zespołu szpitalnego, a w szczególności jego część na cmentarzu, jest siedliskiem wielu gatunków ptaków, m.in. dzięciołów, kowalików, grzywaczy, sójek, kwiczołów.
Całość zespołu szpitala jest bardzo dobrze zachowana i utrzymywana w niemal niezmienionej formie (np. pozostawiona zabytkowa stolarka okienna). Cenna pamiątka spuścizny materialno-kulturowej dawnych Prus Zachodnich.

</doc>
<doc id="831106" url="https://pl.wikipedia.org/wiki?curid=831106" title="Sideline Secrets">
Sideline Secrets

Sideline Secrets – amerykański film fabularny (melodramat) w reżyserii Stevena Vasqueza z 2004 roku. Projekt minął się z dystrybucją kinową, został wydany na rynku video/DVD.
Zarys fabuły.
Film przedstawia historię licealisty Devona Tylera. Jego życie wydaje się być idealne − ma wspaniałą rodzinę, uroczą dziewczynę, jest dobrym uczniem, wkrótce mającym rozpocząć naukę w college'u. Jedynym, acz uciążliwym problemem Tylera jest jego skrzętnie ukrywana orientacja seksualna...

</doc>
<doc id="831108" url="https://pl.wikipedia.org/wiki?curid=831108" title="USS Buffalo (CL-110)">
USS Buffalo (CL-110)

USS Buffalo (CL-110) – amerykański lekki krążownik typu "Fargo".
Historia.
Stępka okrętu została położona 3 kwietnia 1944 w stoczni New York Shipbuilding Corporation w Camden, ale w związku z postępem walk w czasie II wojny światowej, kontrakt na budowę okrętu został anulowany 12 sierpnia 1945, a kadłub został złomowany na pochylni.
Zobacz też.
Inne okręty noszące nazwę USS „Buffalo”

</doc>
<doc id="831110" url="https://pl.wikipedia.org/wiki?curid=831110" title="Synagoga Lejzera Bursztynowicza w Łodzi (ul. Pieprzowa 14)">
Synagoga Lejzera Bursztynowicza w Łodzi (ul. Pieprzowa 14)

Synagoga Lejzera Bursztynowicza w Łodzi – prywatny dom modlitwy znajdujący się w Łodzi przy ulicy Pieprzowej 14.
Synagoga została zbudowana w 1900 roku z inicjatywy Lejzera Bursztynowicza. Została ona przeniesiona z lokalu przy ulicy Pieprzowej 16. Mogła ona pomieścić 30 osób. Podczas II wojny światowej hitlerowcy zdewastowali synagogę.

</doc>
<doc id="831113" url="https://pl.wikipedia.org/wiki?curid=831113" title="Peter Sarsgaard">
Peter Sarsgaard

Peter Sarsgaard, właściwie John Peter Sarsgaard (ur. 7 marca 1971 w Belleville) – amerykański aktor filmowy, teatralny i telewizyjny, nominowany do nagrody Złotego Globu za rolę Charlesa „Chucka” Lane’a w dramacie "Pierwsza strona" ("Shattered Glass", 2003).
Życiorys.
Wczesne lata.
Urodził się w Belleville w stanie Illinois jako syn Judy Lea (z domu Reinhardt) i Johna Dale’a Sarsgarda. Jego ojciec był inżynierem lotnictwa United States Air Force, a później pracował dla Monsanto i IBM. Jego nazwisko pochodzi z Danii, gdzie urodzili się jego dwaj pradziadkowie ze strony ojca. Wychowywany był w wierze rzymskokatolickiej, a następnie służył jako ministrant. Ze względu na charakter pracy ojca, jego rodzina przenosiła się więcej niż 12 razy.
W wieku siedmiu lat Sarsgaard początkowo chciał zostać piłkarzem i zajął się baletem, aby poprawić swoją koordynację ruchową. Po kilku kontuzjach podczas gry w piłkę nożną, porzucił sport i zainteresował się pisaniem i teatrem. Uczęszczał do prywatne szkoły jezuickiej dla chłopców Fairfield College Preparatory School w Fairfield w Connecticut, gdzie zainteresował się filmami. Następnie przez dwa lata uczył się w Bard College w Nowym Jorku, zanim w 1991 roku przeniósł się na Washington University in St. Louis, gdzie był współzałożycielem trupy impro „Mama Pot Roast”. Zaczął także występować w sztukach nowojorskiego Actors Studio, a jego pierwszą rolą był Laurenty – sługa Tartuffe'a w komedii "Świętoszek" Moliera. W 1993 roku ukończył studia na wydziale historii i przeniósł się do Nowego Jorku.
Kariera.
W 1995 zadebiutował na scenie Off-Broadwayu w sztuce "Laura Dennis" autorstwa Hortona Foote. W następnym roku zagrał w "Królestwie Ziemi" ("Kingdom of Earth") z Cynthią Nixon w reżyserii Jana Camerona Mitchella. Jego występ w sztuce otrzymał pochlebne recenzje wśród krytyków. W dramacie kryminalnym Tima Robbinsa "Przed egzekucją" ("Dead Man Walking", 1995) zadebiutował w roli zamordowanego nastolatka, zabitego przez postać graną przez Seana Penna.
Pojawił się gościnnie w jednym z odcinków serialu NBC "Prawo i porządek" ("Law &amp; Order", 1995), potem w policyjnym Fox "Oblicza Nowego Jorku" ("New York Undercover", 1997), a także w kilku niezależnych produkcjach: "Następny dzień w raju" ("Another Day in Paradise", 1997) z Jamesem Woodsem, Melanie Griffith i Natashą Gregson Wagner oraz "Desert Blue" (1998). W ekranizacji powieści Alexandre Dumasa "Człowiek w żelaznej masce " ("The Man in the Iron Mask", 1998) zagrał Raoula, feralnego syna Atosa (John Malkovich), zabitego w wyniku podstępu króla Ludwika XIV (Leonardo DiCaprio). W melodramacie "Nie czas na łzy" ("Boys Don’t Cry", 1999) został obsadzony w roli notorycznego zabójcy Johna Lottera. W październiku 2002 roku powrócił do teatru w produkcji nowojorskiej "Burn This", gdzie zastąpił Edwarda Nortona. Za rolę Charlesa „Chucka” Lane’a w dramacie "Pierwsza strona" ("Shattered Glass", 2003) został uhonorowany nagrodami, w tym Independent Spirit Awards i na Las Palmas de Gran Canaria International Film Festival. Kilkakrotnie otrzymał także nagrodę Satelity; jako Mark w filmie "Powrót do Garden State" ("Garden State", 2004), Clyde Martin w "Kinsey" (2004) i jako kapral Alan Troy w dramacie wojennym "Jarhead: Żołnierz piechoty morskiej" ("Jarhead", 2005).
W 2008 wystąpił na Broadwayu jako Trigorin w przedstawieniu "Mewa" z Kristin Scott Thomas.
Życie prywatne.
Spotykał się z modelką Shalom Harlow (2001). 2 maja 2009 roku ożenił się z aktorką Maggie Gyllenhaal, z którą ma dwie córki: Ramonę (ur. 4 października 2006) i Glorię Ray (ur. 19 kwietnia 2012).

</doc>
<doc id="831114" url="https://pl.wikipedia.org/wiki?curid=831114" title="Kreda późna">
Kreda późna

Kreda późna (ang. "Late Cretaceous") – młodsza epoka kredy, trwająca 34,5 miliona lat (od 100,5 do 66,0 mln lat temu). Dzieli się na sześć wieków: cenoman, turon, koniak, santon, kampan i mastrycht.
Chronostratygraficznym odpowiednikiem epoki późnej kredy jest oddział kreda górna. Dzieli się na sześć pięter: cenoman, turon, koniak, santon, kampan i mastrycht.

</doc>
<doc id="831115" url="https://pl.wikipedia.org/wiki?curid=831115" title="Synagoga Lejzera Bursztynowicza w Łodzi (ul. Pieprzowa 16)">
Synagoga Lejzera Bursztynowicza w Łodzi (ul. Pieprzowa 16)

Synagoga Lejzera Bursztynowicza w Łodzi – prywatny dom modlitwy znajdujący się w Łodzi w parterowej, drewnianej oficynie przy ulicy Pieprzowej 16.
Synagoga została zbudowana w 1899 roku z inicjatywy Lejzera Bursztynowicza. Mogła ona pomieścić 30 osób. W 1900 roku została ona przeniesiona do nowego lokalu przy ulicy Pieprzowej 14.

</doc>
<doc id="831116" url="https://pl.wikipedia.org/wiki?curid=831116" title="USS Helena (CL-113)">
USS Helena (CL-113)

USS Helena (CL-113) – projektowany amerykański lekki krążownik typu "Fargo".
W związku z postępem walk w czasie II wojny światowej, kontrakt na budowę okrętu został anulowany 5 października 1944.
Zobacz też.
Inne okręty noszące nazwę USS „Helena”

</doc>
<doc id="831117" url="https://pl.wikipedia.org/wiki?curid=831117" title="Kreda wczesna">
Kreda wczesna

Kreda wczesna (ang. "Early Cretaceous")
Starsza epoka kredy, trwająca około 44,5 milionów lat (od ok. 145,0 do 100,5 mln lat temu). Dzieli się na sześć wieków: berrias, walanżyn, hoteryw, barrem, apt i alb.
Chronostratygraficznym odpowiednikiem epoki wczesnej kredy jest oddział kreda dolna. Dzieli się na sześć pięter: berrias, walanżyn, hoteryw, barrem, apt i alb.

</doc>
<doc id="831118" url="https://pl.wikipedia.org/wiki?curid=831118" title="Synagoga Abrama Rozenberga w Łodzi">
Synagoga Abrama Rozenberga w Łodzi

Synagoga Abrama Rozenberga w Łodzi – prywatny dom modlitwy znajdujący się w Łodzi przy ulicy Pieprzowej 17.
Synagoga została zbudowana w 1901 roku z inicjatywy Abrama Rozenberga. Podczas II wojny światowej hitlerowcy zdewastowali synagogę.

</doc>
<doc id="831119" url="https://pl.wikipedia.org/wiki?curid=831119" title="TPZP">
TPZP



</doc>
<doc id="831120" url="https://pl.wikipedia.org/wiki?curid=831120" title="Synagoga Sendera Dykiermana w Łodzi">
Synagoga Sendera Dykiermana w Łodzi

Synagoga Sendera Dykiermana w Łodzi – prywatny dom modlitwy znajdujący się w Łodzi przy ulicy Pieprzowej 20.
Synagoga została zbudowana w 1898 roku z inicjatywy Sendera Dykiermana. Mogła ona pomieścić 30 osób. Podczas II wojny światowej hitlerowcy zdewastowali synagogę.

</doc>
<doc id="831121" url="https://pl.wikipedia.org/wiki?curid=831121" title="Katena (geologia)">
Katena (geologia)

Katena – toposekwencja, prawidłowe następstwo geokompleksów w profilu rzeźby, ukazujące oddziaływanie takich czynników jak: podłoże geograficzne, forma stoku, stosunki mikroklimatyczne, zbiorowiska roślinne i ich siedliska; analiza następstwa geokompleksów umożliwia wyjaśnienie lub zbadanie ich powiązań oraz poznanie sposobu funkcjonowania środowiska przyrodniczego, termin katena jest stosowany głównie przez geologów, geomorfologów i gleboznawców.

</doc>
<doc id="831122" url="https://pl.wikipedia.org/wiki?curid=831122" title="Synagoga Majera Girtlera w Łodzi">
Synagoga Majera Girtlera w Łodzi

Synagoga Majera Girtlera w Łodzi – prywatny dom modlitwy znajdujący się w Łodzi przy ulicy Józefa Piłsudskiego 25.
Synagoga została zbudowana w 1936 roku z inicjatywy Majera Girtlera. Podczas II wojny światowej Niemcy zdewastowali synagogę.

</doc>
<doc id="831124" url="https://pl.wikipedia.org/wiki?curid=831124" title="Amyloliza">
Amyloliza

Amyloliza – proces rozkładu skrobi na prostsze cukry rozpuszczalne w wodzie w wyniku działania enzymów lub kwasów. Enzymami zaangażowanymi w ten proces są amylazy. Amyloliza zachodzi np. podczas trawienia skrobi po jej spożyciu. Jest wykorzystywana do produkcji alkoholu ze zbóż (podczas etapu słodowania).

</doc>
<doc id="831125" url="https://pl.wikipedia.org/wiki?curid=831125" title="USS Wilmington (CL-111)">
USS Wilmington (CL-111)

USS Wilmington (CL-111) – amerykański lekki krążownik typu "Fargo". Nazwa okrętu pochodzi od miasta w stanie Delaware.
Historia.
Stępka okrętu została położona 5 marca 1945 w stoczni William Cramp and Sons, ale w związku z postępem walk w czasie II wojny światowej, kontrakt na budowę okrętu został anulowany 12 sierpnia 1945, a kadłub został złomowany na pochylni.

</doc>
<doc id="831126" url="https://pl.wikipedia.org/wiki?curid=831126" title="Zatrzymanie (prawo)">
Zatrzymanie (prawo)

Zatrzymanie – środek przymusu w postaci pozbawienia wolności, jaki ma prawo zastosować Policja i inne uprawnione organy ścigania (m.in. Centralne Biuro Antykorupcyjne, Agencja Bezpieczeństwa Wewnętrznego, Straż Graniczna, Służba Celno-Skarbowa, Żandarmeria Wojskowa) w stosunku do osoby podejrzanej, jeżeli istnieje uzasadnione przypuszczenie, że popełniła ona przestępstwo i jednocześnie zachodzi obawa, iż się ukryje lub zatrze ślady przestępstwa (dowody). Prokuratura może wydać postanowienie zatrzymania podejrzanego.
Poza tym każdy ma prawo ująć osobę na gorącym uczynku przestępstwa lub w pościgu podjętym bezpośrednio po popełnieniu przestępstwa, jeżeli zachodzi obawa ukrycia się tej osoby lub nie można ustalić jej tożsamości, osobę ujętą należy niezwłocznie oddać w ręce Policji, Żandarmerii Wojskowej lub innego organu ścigania.
Zgodnie z Konstytucją RP i kodeksem postępowania karnego, zatrzymany powinien być niezwłocznie i w zrozumiały dla niego sposób poinformowany o przyczynach zatrzymania (z którego należy sporządzić protokół) i o przysługujących mu prawach, w tym o prawie do skorzystania z pomocy adwokata lub radcy prawnego, do korzystania z bezpłatnej pomocy tłumacza, jeżeli nie włada w wystarczającym stopniu językiem polskim, do złożenia oświadczenia i odmowy złożenia oświadczenia, do otrzymania odpisu protokołu zatrzymania, do dostępu do pierwszej pomocy medycznej oraz o prawach wniesienia zażalenia do sądu.
Zatrzymany powinien być zwolniony niezwłocznie po ustaleniu przyczyn zatrzymania, po maksymalnie 48 godzinach. W wypadku wystąpienia przez prokuratora do sądu z wnioskiem o tymczasowe aresztowanie zatrzymany musi być doprowadzony przed oblicze sądu w terminie do 48 godzin. Sąd ma 24 godziny na wydanie postanowienia w przedmiocie zastosowania lub odmowy tymczasowego aresztowania. Ponowne zatrzymanie osoby podejrzanej na podstawie tych samych faktów i dowodów jest niedopuszczalne.
Osobie zatrzymanej przysługuje prawo wniesienia zażalenia do sądu, który niezwłocznie (w terminie instrukcyjnym do 7 dni) je rozpatruje i w razie uznania bezpodstawności zatrzymania poleca natychmiastowe zwolnienie zatrzymanego lub – jeśli zwolnienie to już nastąpiło – orzeka o bezprawności zatrzymania co jest podstawą do roszczenia o odszkodowanie za bezprawne pozbawienie wolności kierowanego przeciwko Skarbowi Państwa. W prawie polskim nie obowiązuje instytucja habeas corpus, której istotą jest obligatoryjne doprowadzenie każdej zatrzymanej osoby (niezależnie od jej żądania) do sądu celem potwierdzenia legalności zastosowania tego środka przymusu. Obligatoryjność ta nie jest konieczna, gdyż Międzynarodowy Pakt Praw Obywatelskich i Politycznych żąda jedynie gwarancji, że "Każdy pozbawiony wolności przez aresztowanie lub zatrzymanie ma prawo odwołania się do sądu w celu niezwłocznego orzeczenia przez sąd o legalności zatrzymania i zarządzenia zwolnienia, jeżeli to zatrzymanie okaże się bezprawne" (art. 9), to samo głosi Europejska konwencja praw człowieka w art. 5.

</doc>
<doc id="831133" url="https://pl.wikipedia.org/wiki?curid=831133" title="William Wisher Jr.">
William Wisher Jr.

Will Wisher, właśc. William Wisher Jr. – amerykański scenarzysta.

</doc>
<doc id="831134" url="https://pl.wikipedia.org/wiki?curid=831134" title="Moder">
Moder



</doc>
<doc id="831137" url="https://pl.wikipedia.org/wiki?curid=831137" title="Léider Preciado">
Léider Preciado

Léider Calimenio Preciado (ur. 26 lutego 1977 w Tumaco) – kolumbijski piłkarz grający na pozycji napastnika.
Kariera klubowa.
Preciado piłkarską karierę zaczynał w stołecznym klubie Millonarios FC, w barwach którego w 1995 roku zadebiutował w Copa Mustang. Po roku gry odszedł jednak do CD El Condor, grającym w Primera B Colombiana. W 1997 roku Preciado znów zmienił klub, tym razem na Deportivo Cucuta, zwycięzcę rozgrywek drugiej ligi. W 1998 roku Preciado był zawodnikiem Independiente Santa Fe Bogota, dla której zdobył 15 bramek w lidze. Dobry sezon w lidze spowodował, że Léiderem zainteresowały się kluby hiszpańskie.
Latem 1999 Preciado wybrał Racing Santander i tam też zadebiutował w Primera División. W Racingu nie pokazał jednak takiej formy, jaką prezentował w ojczyźnie i zdobył zaledwie 2 bramki (z Realem Betis i Athletikiem Bilbao). Z Racingiem zajął 15. miejsce w lidze, ale nie został na kolejny sezon w klubie z Santanderu i został wypożyczony do drugoligowego CD Toledo. Klub ten zajął ostatnie miejsce w lidze i został zdegradowany. Preciado po sezonie wrócił do Racingu, w którym w dalszym ciągu nie wiodło mu się najlepiej i przez pół sezonu zdobył 3 gole.
Zimą 2001 Preciado wrócił do ojczyzny. Został zawodnikiem Independiente Santa Fe Bogota, w którym odzyskał dawną skuteczność i zdobył 15 goli w sezonie. 2002 rok zaczynał w składzie Once Caldas, w barwach którego uzyskał 9 goli, a w połowie sezonu przeniósł się do Deportivo Cali, gdzie także imponował skutecznością - 11 goli w lidze. W roku 2003 zdobył ich dla Deportivo aż 27, z czego 17 dało mu tytuł króla strzelców fazy Finalización. Po roku gry w Cali Preciado wrócił do Independiente i z 15 golami w fazie Finalización zdobył drugi tytuł króla strzelców. W sezonie 2004/2005 Preciado grał w saudyjskim Al-Shabab. Szybko jednak wrócił do ojczyzny i po raz czwarty w karierze został graczem Independiente Santa Fe, którego jest czołowym strzelcem.
Kariera reprezentacyjna.
W reprezentacji Kolumbii Preciado zadebiutował 22 kwietnia 1998 roku w zremisowanym 2:2 towarzyskim meczu z Chile. W tym samym roku został powołany przez Hernana Dario Gomeza do kadry na Mistrzostwa Świata we Francji. W pierwszych dwóch meczach turnieju z Rumunią (0:1), z Tunezją (1:0) wchodził na boisko jako rezerwowy, ale w tym drugim meczu to on w 83. minucie meczu zapewnił Kolumbii zwycięstwo. W meczu z Anglią (0:2) zagrał w pierwszym składzie, ale niczym się nie wyróżnił. Kolumbia ostatecznie zajęła 3. miejsce i nie wyszła z grupy. Przez lata w kadrze grał mało i wrócił do niej na dłużej w 2004 roku.
Linki zewnętrzne.
Statystyki w bazie national-football-teams.com

</doc>
<doc id="831141" url="https://pl.wikipedia.org/wiki?curid=831141" title="Leider Preciado">
Leider Preciado



</doc>
<doc id="831143" url="https://pl.wikipedia.org/wiki?curid=831143" title="Endopróchnica">
Endopróchnica

Endopróchnica (próchnica wewnątrzglebowa) – materia organiczna występująca w obrębie mineralnej części gleby. Tworzy połączenia z mineralną częścią gleby.

</doc>
<doc id="831144" url="https://pl.wikipedia.org/wiki?curid=831144" title="Kancelaria tajna">
Kancelaria tajna

Kancelaria tajna – wyodrębniona komórka organizacyjna w zakresie ochrony informacji niejawnych, podległa pełnomocnikowi ochrony, obsługiwana przez pracowników pionu ochrony, odpowiedzialna za właściwe rejestrowanie, przechowywanie, obieg i wydawanie materiałów uprawnionym osobom.
Środki bezpieczeństwa fizycznego.
Zakres stosowania środków bezpieczeństwa fizycznego uzależnia się od poziomu zagrożeń związanych z nieuprawnionym dostępem do informacji niejawnych lub ich utratą. Przy określaniu poziomu zagrożeń, uwzględnia się w szczególności występujące rodzaje zagrożeń, klauzule tajności i ilość informacji niejawnych.
Organizacja kancelarii.
Kancelaria tajna musi być zorganizowana odrębnie dla dokumentów o określonej klauzuli tajności, z tym że dopuszczalne jest zorganizowanie jednej kancelarii, pod warunkiem, że dokumenty o różnych klauzulach są fizycznie od siebie oddzielone i obsługiwane przez osobę posiadającą poświadczenie bezpieczeństwa odpowiednie do najwyższej klauzuli wytwarzanych, przetwarzanych, przekazywanych lub przechowywanych w kancelarii dokumentów. 

</doc>
<doc id="831145" url="https://pl.wikipedia.org/wiki?curid=831145" title="Reforestacja">
Reforestacja

Reforestacja to proces naturalnego lub sterowanego wkraczania lasu na grunty orne w wyniku zaniechania działalności rolnej przez człowieka; wynikiem reforestacji jest scalenie krajobrazu.

</doc>
<doc id="831149" url="https://pl.wikipedia.org/wiki?curid=831149" title="USS Vallejo (CL-112)">
USS Vallejo (CL-112)

USS Vallejo (CL-112) – niezrealizowany projekt amerykańskiego lekkiego krążownika typu "Fargo".
Historia.
Okręt był budowany w stoczni New York Shipbuilding Corporation w Camden, na podstawie autoryzacji z 9 lipca 1942. W związku z postępem walk w czasie II wojny światowej, kontrakt został anulowany 5 października 1944, a kadłub został złomowany na pochylni.

</doc>
<doc id="831155" url="https://pl.wikipedia.org/wiki?curid=831155" title="Synagoga Dydiego Bergera w Łodzi">
Synagoga Dydiego Bergera w Łodzi



</doc>
<doc id="831156" url="https://pl.wikipedia.org/wiki?curid=831156" title="Teuhtli">
Teuhtli

Teuhtli – nieczynny wulkan typu hawajskiego, położony w południowej części meksykańskiego Dystryktu Federalnego, o wysokości 2710 metrów.
Wulkan umieszczony jest w północno-wschodniej części łańcucha górskiego Chichinautzin. Oddziela strefę Xochimilco od doliny Milpa Alta.
Zobacz też.
Lista wulkanów w Meksyku

</doc>
<doc id="831157" url="https://pl.wikipedia.org/wiki?curid=831157" title="Synagoga Arona Kona w Łodzi">
Synagoga Arona Kona w Łodzi



</doc>
<doc id="831161" url="https://pl.wikipedia.org/wiki?curid=831161" title="Synagoga Sendera Dyszkina w Łodzi">
Synagoga Sendera Dyszkina w Łodzi

Synagoga Sendera Dyszkina w Łodzi – prywatny dom modlitwy znajdujący się w Łodzi przy ulicy Piotrkowskiej 8.
Synagoga została założona w 1902 roku z inicjatywy Sendera Dyszkina. Mogła ona pomieścić 30 osób. Podczas II wojny światowej hitlerowcy zdewastowali synagogę. 

</doc>
<doc id="831162" url="https://pl.wikipedia.org/wiki?curid=831162" title="Chloë Sevigny">
Chloë Sevigny

Chloë Stevens Sevigny (ur. 18 listopada 1974 w Darien) – amerykańska aktorka pochodzenia francusko-polskiego (ze strony matki – Janine Malinowski).
Nominowana do nagrody Oscara i Złotego Globu. Zajmuje się również modą, pisała do brytyjskiego „Elle”, a swoją szafę pokazywała w „Vogue’u”. Projektuje ubrania, pierwszą linię stworzyła dla amerykańskiej marki „Opening Ceremony”. Znana jest również z wystąpienia w teledysku do utworu „Sugar Kane” nowojorskiej grupy Sonic Youth.
Życie prywatne.
W 2018 roku Sevigny zaczęła spotykać się z dyrektorem galerii sztuki Sinisą Mačković. W styczniu 2020 roku ogłosiła, że spodziewa się dziecka z Mačkoviciem. 2 maja 2020 r. urodziła syna o imieniu Vanja. Jest katoliczką i powiedziała, że chodzi do kościoła. W wyborach prezydenckich w 2016 oraz w 2020 poparła kandydata Demokratów, Berniego Sandersa.

</doc>
<doc id="831163" url="https://pl.wikipedia.org/wiki?curid=831163" title="Synagoga Izraela Senderowicza w Łodzi">
Synagoga Izraela Senderowicza w Łodzi

Synagoga Izraela Senderowicza w Łodzi – prywatny dom modlitwy znajdujący się w Łodzi przy ulicy Piotrkowskiej 12.
Synagoga została założona w 1895 roku z inicjatywy Izraela Senderowicza. Mogła ona pomieścić 30 osób. Podczas II wojny światowej hitlerowcy zdewastowali synagogę. 

</doc>
<doc id="831164" url="https://pl.wikipedia.org/wiki?curid=831164" title="Chloe Sevigny">
Chloe Sevigny



</doc>
<doc id="831165" url="https://pl.wikipedia.org/wiki?curid=831165" title="Synagoga Chaima Bławata w Łodzi">
Synagoga Chaima Bławata w Łodzi

Synagoga Chaima Bławata w Łodzi – prywatny dom modlitwy znajdujący się w Łodzi przy ulicy Piotrkowskiej 17.
Synagoga została założona w 1877 roku z inicjatywy Chaima Bławata. Mogła ona pomieścić 33 osoby. Podczas II wojny światowej hitlerowcy zdewastowali synagogę. 

</doc>
<doc id="831166" url="https://pl.wikipedia.org/wiki?curid=831166" title="USS Roanoke (CL-114)">
USS Roanoke (CL-114)

USS Roanoke (CL-114) – niezrealizowany projekt amerykańskiego lekkiego krążownika typu "Fargo". Nazwa pochodzi od miasta Roanoke i rzeki Roanoke.
Historia.
Okręt miał być zbudowany w stoczni New York Shipbuilding Corporation w Camden, ale w związku z postępem walk w czasie II wojny światowej, kontrakt na budowę okrętu został anulowany 5 października 1944 przed rozpoczęciem budowy.
Linki zewnętrzne.
Dictionary of American Fighting Ships

</doc>
<doc id="831169" url="https://pl.wikipedia.org/wiki?curid=831169" title="Synagoga Lewiego Cygielberga w Łodzi">
Synagoga Lewiego Cygielberga w Łodzi

Synagoga Lewiego Cygielberga w Łodzi – prywatny dom modlitwy znajdujący się w Łodzi przy ulicy Piotrkowskiej 17.
Synagoga została założona w 1891 roku z inicjatywy Lewiego Cygielberga. Podczas II wojny światowej hitlerowcy zdewastowali synagogę. 

</doc>
<doc id="831173" url="https://pl.wikipedia.org/wiki?curid=831173" title="Synagoga Salomona Kona w Łodzi">
Synagoga Salomona Kona w Łodzi

Synagoga Salomona Kona w Łodzi – prywatny dom modlitwy znajdujący się w Łodzi przy ulicy Piotrkowskiej 19.
Synagoga została założona w 1895 roku z inicjatywy Salomona Kona. Mogła ona pomieścić 30 osób. Podczas II wojny światowej hitlerowcy zdewastowali synagogę. 

</doc>
<doc id="831174" url="https://pl.wikipedia.org/wiki?curid=831174" title="Synagoga Chaima Wintera i Symchy Uberbojma w Łodzi">
Synagoga Chaima Wintera i Symchy Uberbojma w Łodzi

Synagoga Chaima Wintera i Symchy Uberbojma w Łodzi – prywatny dom modlitwy znajdujący się w Łodzi przy ulicy Piotrkowskiej 23.
Synagoga została założona w 1873 roku z inicjatywy Chaima Wintera i Symchy Uberbojma. Podczas II wojny światowej hitlerowcy zdewastowali synagogę. 

</doc>
<doc id="831179" url="https://pl.wikipedia.org/wiki?curid=831179" title="Synagoga Jakuba Belina w Łodzi">
Synagoga Jakuba Belina w Łodzi

Synagoga Jakuba Belina w Łodzi – prywatny dom modlitwy znajdujący się w Łodzi przy ulicy Piotrkowskiej 25.
Synagoga została założona w 1876 roku z inicjatywy Jakuba Belina. Mogła ona pomieścić 25 osób. Podczas II wojny światowej hitlerowcy zdewastowali synagogę. 

</doc>
<doc id="831180" url="https://pl.wikipedia.org/wiki?curid=831180" title="Synagoga Rachmila Szifowicza w Łodzi">
Synagoga Rachmila Szifowicza w Łodzi

Synagoga Rachmila Szifowicza w Łodzi – prywatny dom modlitwy znajdujący się w Łodzi przy ulicy Piotrkowskiej 29.
Synagoga została założona w 1891 roku z inicjatywy Rachmila Szifowicza. Podczas II wojny światowej hitlerowcy zdewastowali synagogę. 

</doc>
<doc id="831184" url="https://pl.wikipedia.org/wiki?curid=831184" title="Gunnar Ekelöf">
Gunnar Ekelöf

Gunnar Ekelöf (ur. 15 września 1907 w Sztokholmie, zm. 16 marca 1968 w Sigtunie) – szwedzki poeta.
W 1958 r. został członkiem Akademii Szwedzkiej oraz doktorem honoris causa Uniwersytetu w Uppsali. W 1966 r. otrzymał Nagrodę literacką Rady Nordyckiej. Był kandydatem do literackiej Nagrody Nobla.

</doc>
<doc id="831186" url="https://pl.wikipedia.org/wiki?curid=831186" title="Synagoga Arona Kona w Łodzi (ul. Piotrkowska 31)">
Synagoga Arona Kona w Łodzi (ul. Piotrkowska 31)

Synagoga Arona Kona w Łodzi – prywatny dom modlitwy znajdujący się w Łodzi przy ulicy Piotrkowskiej 31.
Synagoga została założona w 1891 roku z inicjatywy Arona Kona, Chaima Wintera i Symchy Uberbauma. Została ona przeniesiona z lokalu przy ulicy Piotrkowskiej 33. Podczas II wojny światowej hitlerowcy zdewastowali synagogę.

</doc>
<doc id="831188" url="https://pl.wikipedia.org/wiki?curid=831188" title="Synagoga Chaima Wintera w Łodzi">
Synagoga Chaima Wintera w Łodzi

Synagoga Chaima Wintera w Łodzi – prywatny dom modlitwy znajdujący się w Łodzi przy ulicy Piotrkowskiej 33.
Synagoga została zbudowana w 1876 roku z inicjatywy Chaima Wintera. W 1891 roku synagoga została przeniesiona do nowego lokalu przy ulicy Piotrkowskiej 31. 

</doc>
<doc id="831192" url="https://pl.wikipedia.org/wiki?curid=831192" title="Synagoga Dydiego Bergera w Łodzi (ul. Piotrkowska 33)">
Synagoga Dydiego Bergera w Łodzi (ul. Piotrkowska 33)

Synagoga Dydiego Bergera w Łodzi – prywatny dom modlitwy znajdujący się w Łodzi przy ulicy Piotrkowskiej 33.
Synagoga została zbudowana w 1891 roku z inicjatywy Dydiego Bergera. Podczas II wojny światowej hitlerowcy zdewastowali synagogę.

</doc>
<doc id="831194" url="https://pl.wikipedia.org/wiki?curid=831194" title="Yuri Rose">
Yuri Rose

Yuri Rose (ur. 8 maja 1979 w Purmerend) – holenderski piłkarz grający na pozycji napastnika lub pomocnika, a także trener.
Kariera.
Profesjonalną karierę rozpoczął w klubie FC Volendam, w którym zadebiutował 3 grudnia 1997 roku przeciwko Fortunie Sittard. Kolejnym klubem w jego karierze był Heracles Almelo. Stamtąd został sprzedany do SC Heerenveen, a od 2005 był graczem Sparty Rotterdam, skąd w 2009 roku został wypożyczony do De Graafschap. Następnie podpisał kontrakt z klubem i jego barwy reprezentował do 2012 roku. Potem grał w zespołach De Graafschap, SC Cambuur, Ajax Zaterdag oraz AFC. W 2016 roku zakończył karierę.
W Eredivisie rozegrał 199 spotkań i zdobył 28 bramek.

</doc>
<doc id="831198" url="https://pl.wikipedia.org/wiki?curid=831198" title="Synagoga Szymona Grinszpana w Łodzi">
Synagoga Szymona Grinszpana w Łodzi

Synagoga Szymona Grinszpana w Łodzi – prywatny dom modlitwy znajdujący się w Łodzi przy ulicy Piotrkowskiej 38.
Synagoga została zbudowana w 1892 roku z inicjatywy Szymona Grinszpana. Mogła ona pomieścić 30 osób. Podczas II wojny światowej hitlerowcy zdewastowali synagogę. 

</doc>
<doc id="831199" url="https://pl.wikipedia.org/wiki?curid=831199" title="Synagoga Jakuba Sroki w Łodzi">
Synagoga Jakuba Sroki w Łodzi

Synagoga Jakuba Sroki w Łodzi – prywatny dom modlitwy znajdujący się w Łodzi przy ulicy Piotrkowskiej 42.
Synagoga została założona w 1898 roku z inicjatywy Jakuba Sroki. Mogła ona pomieścić 30 osób. Podczas II wojny światowej hitlerowcy zdewastowali synagogę. 

</doc>
<doc id="831200" url="https://pl.wikipedia.org/wiki?curid=831200" title="Synagoga Eliakima Gliksmana i Jakuba Jankielewicza w Łodzi">
Synagoga Eliakima Gliksmana i Jakuba Jankielewicza w Łodzi

Synagoga Eliakima Gliksmana i Jakuba Jankielewicza w Łodzi – prywatny dom modlitwy znajdujący się w Łodzi przy ulicy Piotrkowskiej 43.
Synagoga została założona w 1899 roku z inicjatywy Eliakima Gliksmana i Jakuba Jankielewicza. Mogła ona pomieścić 30 osób. Podczas II wojny światowej Niemcy zdewastowali synagogę. 

</doc>
<doc id="831202" url="https://pl.wikipedia.org/wiki?curid=831202" title="Synagoga w Łodzi (ul. Piotrkowska 50)">
Synagoga w Łodzi (ul. Piotrkowska 50)

Synagoga w Łodzi – prywatny dom modlitwy znajdujący się w Łodzi przy ulicy Piotrkowskiej 50.
Synagoga została zbudowana około 1894 roku. Podczas II wojny światowej hitlerowcy zdewastowali synagogę.

</doc>
<doc id="831203" url="https://pl.wikipedia.org/wiki?curid=831203" title="Jerzy Krzystolik">
Jerzy Krzystolik

Jerzy Krzystolik (ur. 6 lipca 1941 w Kluczach) – polski piłkarz i lekarz, zawodnik Pogoni Szczecin w latach 1959–1971. 
Wychowanek Czułowianki Tychy, później gracz szczecińskiego klubu dzielnicowego Świt Szczecin. Do Pogoni trafił jako junior, do drużyny prowadzonej przez Floriana Krygiera. Grając w lidze jednocześnie studiował na Pomorskiej Akademii Medycznej w Szczecinie. W barwach "Bordowo-Granatowych" rozegrał łącznie 209 spotkań ligowych – 144 w I lidze oraz 65 w II lidze. Zdobył 42 bramki: 28 w I i 14 w II lidze. 
Po zakończeniu kariery piłkarskiej pracował w przychodni sportowo-lekarskiej i był klubowym lekarzem w Pogoni.

</doc>
<doc id="831204" url="https://pl.wikipedia.org/wiki?curid=831204" title="Kowczeg">
Kowczeg

Kowczeg – w ikonopisarstwie płytkie (do 5 mm) wgłębienie w środkowej części przedniej strony deski. W języku cerkiewnosłowiańskim słowo "kowczeg" oznacza arkę i nawiązuje do Arki Przymierza. Wskazywać to ma na sakralny charakter samego obrazu jako pewnego rodzaju relikwii.
W kowczegu umieszczano zasadniczy obraz, a na skraju deski, zwanym polem ikony – małe sceny i postaci świętych (klejma) lub napisy. Często też pole pozostaje puste, lub część obrazu wchodzi na nie z kowczegu (np. aureola). Niewielką krzywiznę pomiędzy polem ikony a kowczegiem, nazywa się łuzgą.
Istnieją dwie teorie pojawienia się kowczegu: estetyczna i „techniczna”. Według pierwszej, pole ikony wizualnie odpowiada ramie, pogłębiony obraz oddzielony jest od otoczenia, kowczeg sprawia wrażenie „okna”. Według teorii „technicznej” wgłębienie chroni deskę ikony przed deformacją wraz z upływem czasu, a także pomaga przy nanoszeniu ostatniej, ochronnej warstwy olejnej.
Obecność, głębokość, wielkość i inne cechy kowczegu pozwalają stosunkowo dobrze oceniać datę powstania ikony. Dawne ikony praktycznie wszystkie miały kowczeg. W XIV i XV wieku, pole ikony było bardzo wąskie, od wieku XVI poszerza się, zaczyna występować także podwójny kowczeg. W wieku XVII zaczynają pojawiać się ikony bez kowczegu w formie wgłębienia, chociaż wciąż pole ikony oddzielone jest obwódką w innym odcieniu barwy. Od XVIII wieku następuje powrót do kowczegu, często jest on jeszcze bardziej podkreślany przez wstawianie ikony w bogatą, dekoracyjną ramę osłaniającą pole ikony.
W języku rosyjskim, kolekcjonerów ikon określa się czasem „kowczeżnikami” (ковчежники), ponieważ dla nie-specjalisty kowczeg stanowi najłatwiejszy i często jedyny sposób określenia wieku ikony a tym samym jej wartości.

</doc>
<doc id="831205" url="https://pl.wikipedia.org/wiki?curid=831205" title="Nancy Allen">
Nancy Allen

Nancy Anne Allen (ur. 24 czerwca 1950 w Nowym Jorku) – amerykańska aktorka filmowa i telewizyjna.
Wczesne lata.
Urodziła się w nowojorskiej dzielnicy Bronx jako najmłodsza z trojga dzieci Florence i Eugene’a Allenów. Jej ojciec był porucznikiem nowojorskiej policji. Jako dziecko była bardzo nieśmiała, więc gdy miała cztery lata jej matka zapisała ją na lekcje tańca. Uczęszczała do Academy of Mount St. Ursula w Bronksie, zanim rodzina przeniosła się do Yonkers. Planowała, że w przyszłości zostanie tancerką. Zainteresowana tańcem nowoczesnym uczęszczała przez rok do High School of Performing Arts, gdzie trenowała taniec. Następnie zapisała się do Jose Quintano’s School for Young Professionals.
Kariera.
Pierwszą poważną rolę dostała przez zbieg okoliczności. Kiedy tańczyła w nocnym klubie, została zauważona przez reżysera Hala Ashby’ego, który był nią zachwycony i momentalnie powierzył jej rolę w swoim ówcześnie najnowszym filmie "Ostatnie zadanie" (1973), w którym partnerowała Jackowi Nicholsonowi i Carol Kane. Po zakończeniu zdjęć rozpoczęła karierę modelki. W listopadzie 1975 była pierwszą kandydatką do głównej roli Carrietty N. „Carrie” White w horrorze Briana De Palmy "Carrie" (1976) z Amy Irving i Johnem Travoltą, jednak w ostatniej chwili nastąpiła zmiana – tytułową postać zagrała Sissy Spacek, a Allen przyjęła rolę głównej nemezis tytułowej postaci – rozpuszczonej i popularnej znęcającej się nastolatki Christine Hargensen, którą pierwotnie miała zagrać Spacek. W dreszczowcu "Ostatnia ofiara" ("Forced Entry", 1975) u boku Tanyi Roberts i Michaela Tucciego zagrała niewielką rolę jako Hitch Hiker, jedna z ofiar Carla, maniakalnego mordercy kobiet. Dla odmiany wystąpiła jako Pam Mitchell w muzycznej komedii romantycznej Roberta Zemeckisa "Chcę trzymać cię za rękę" ("I Wanna Hold Your Hand", 1978) z muzyką The Beatles, jako Kristina w komedii Briana De Palmy "Rodzinka na ekranie" ("Home Movies", 1979) z Kirkiem Douglasem oraz jako Donna Stratton w komedii wojennej Stevena Spielberga "1941" (1979) z Timem Mathesonem, Johnem Belushim, Danem Aykroydem i Johnem Candym.
Wcieliła się w rolę prostytutki Liz Blake w dreszczowcu De Palmy "W przebraniu mordercy" ("Dressed to Kill", 1980) z Angie Dickinson i Michaelem Caine’em. Za swój występ została nominowana do Złotego Globu jako Nową gwiazda roku i Złotej Maliny dla najgorszej aktorki. W dreszczowcu politycznym De Palmy "Wybuch" ("Blow Out", 1981) wystąpiła jako Sally Bedina, która pomaga próbach ujawnienia spisku dźwiękowcowi – świadkowi wypadku, w którym ginie kandydat na prezydenta. Za rolę Allison Hayes w melodramacie przygodowym "Eksperyment Filadelfia" ("The Philadelphia Experiment", 1984) z Michaelem Paré zdobyła nominację do Nagrody Saturna w kategorii najlepsza aktorka. Kreacja policjantki Anne Lewis w filmie sensacyjnym Paula Verhoevena "RoboCop" (1988) była ponownie nominowana do Nagrody Saturna w kategorii najlepsza aktorka, a występ w sequelu "RoboCop 2" (1990) przyniósł jej kolejną nominację do Nagrody Saturna w kategorii najlepsza aktorka drugoplanowa.
Od 26 września 1995 do 10 marca 1996 na Broadwayu grała Margot Wendice w przedstawieniu "M jak morderstwo" u boku Johna Jamesa i Roddy’ego McDowalla.
Życie prywatne.
Na planie "Carrie" (1976) nawiązała romans z reżyserem Brianem De Palmą, którego poślubiła 12 stycznia 1979. Jednak w 1983 doszło do rozwodu. W latach 1984–1985 związana była z Michaelem Paré. 6 września 1992 wyszła za mąż za komika Craiga Shoemakera, rozwiedli się w 1994. W czerwcu 1998 poślubiła Randy’ego Baileya. 17 maja 2007 rozwiedli się.

</doc>
<doc id="831206" url="https://pl.wikipedia.org/wiki?curid=831206" title="Synagoga Izraela Wolberga i Wolfa Majerowicza w Łodzi">
Synagoga Izraela Wolberga i Wolfa Majerowicza w Łodzi

Synagoga Izraela Wolberga i Wolfa Majerowicza w Łodzi – prywatny dom modlitwy znajdujący się w Łodzi przy ulicy Piotrkowskiej 60.
Synagoga została założona w 1901 roku z inicjatywy Izraela Wolberga i Wolfa Majerowicza. Mogła ona pomieścić 31 osób. Podczas II wojny światowej hitlerowcy zdewastowali synagogę. 

</doc>
<doc id="831207" url="https://pl.wikipedia.org/wiki?curid=831207" title="Herb powiatu lubelskiego">
Herb powiatu lubelskiego

Herb powiatu lubelskiego przedstawia w czerwonym polu herbowym białą (srebrną) głowę jelenia z żółtym (złotym) porożem, skierowaną w heraldycznie prawą stronę z żółtą (złotą) koroną królewską na szyi.
Uchwalenie przez Radę Powiatu używanego obecnie wzoru herbu powiatu lubelskiego nastąpiło w grudniu 2001 roku. Herb nawiązuje bezpośrednio do herbu województwa lubelskiego, w którym występuje cała sylwetka jelenia. Historyczny herb ziemi lubelskiej został przyjęty przez województwo co sprawiło, że nie mógł już być przyjęty przez powiat. Dlatego też zbudowano herb powiatu zmniejszając herb województwa.
Historia.
Jeleń srebrny (biały) przedstawiany w skoku ze złota koroną na szyi w czerwonym polu tarczy był symbolem województwa lubelskiego do końca I Rzeczypospolitej. W czasie trwania zaborów nie został on zapomniany. XIX-wieczna gubernia lubelska również posługiwała się tym herbem. Nawiązano do niego również w trakcie projektowania herbu województwa lubelskiego w odrodzonej II Rzeczypospolitej. Do historycznego herbu z ukoronowanym jeleniem powrócił Sejmik Województwa Lubelskiego. Jego ostateczna decyzja w sprawie herbu województwa lubelskiego z 1999 r. spowodowała, że ten herb nie mógł być już przyjęty przez powiat. Z tego też powodu zbudowano herb powiatu poprzez zmniejszenie herbu województwa (zabieg zwany w heraldyce "uszczerbieniem"). Ostateczny wygląd herbu powiatu przedstawia się następująco: srebrna (biała) głowa jelenia z szyją, na którą nałożona jest złota korona królewska w polu czerwonym. Usankcjonowała to uchwała Rady Powiatu Lubelskiego Nr XXXIII/284/01 z dnia 21 grudnia 2001 r. w sprawie przyjęcia herbu, flagi i pieczęci powiatu lubelskiego. Uchwała Rady Powiatu Lubelskiego Nr V/044/03 z dnia 6 marca 2003 r. określa zasady używania herbu i flagi powiatu lubelskiego.
Prawo.
Zgodnie z §2 i §3 Uchwały Rady Powiatu w Lublinie w sprawie zasad używania herbu i flagi Powiatu Lubelskiego:
§2
§3

</doc>
<doc id="831208" url="https://pl.wikipedia.org/wiki?curid=831208" title="Synagoga Szmula Herszberga i Kadeta Gilwana w Łodzi">
Synagoga Szmula Herszberga i Kadeta Gilwana w Łodzi

Synagoga Szmula Herszberga i Kadeta Gilwana w Łodzi – prywatny dom modlitwy znajdujący się w Łodzi przy ulicy Piotrkowskiej 81.
Synagoga została założona w 1898 roku z inicjatywy Szmula Herszberga i Kadeta Gilwana. Mogła ona pomieścić 50 osób. Podczas II wojny światowej hitlerowcy zdewastowali synagogę. 

</doc>
<doc id="831210" url="https://pl.wikipedia.org/wiki?curid=831210" title="Synagoga Menaszego Bławata i Hersza Muchnickiego w Łodzi">
Synagoga Menaszego Bławata i Hersza Muchnickiego w Łodzi

Synagoga Menaszego Bławata i Hersza Muchnickiego w Łodzi – prywatny dom modlitwy znajdujący się w Łodzi przy ulicy Piotrkowskiej 82.
Synagoga została założona w 1896 roku z inicjatywy Menaszego Bławata i Hersza Muchnickiego. Mogła ona pomieścić 30 osób. Podczas II wojny światowej hitlerowcy zdewastowali synagogę. 

</doc>
<doc id="831212" url="https://pl.wikipedia.org/wiki?curid=831212" title="Admir Adżem">
Admir Adżem



</doc>
<doc id="831213" url="https://pl.wikipedia.org/wiki?curid=831213" title="Synagoga Jakuba Wiślickiego w Łodzi">
Synagoga Jakuba Wiślickiego w Łodzi

Synagoga Jakuba Wiślickiego w Łodzi – prywatny dom modlitwy znajdujący się w Łodzi przy ulicy Piotrkowskiej 83.
Synagoga została założona w 1893 roku z inicjatywy Jakuba Wiślickiego. Mogła ona pomieścić 30 osób. Podczas II wojny światowej hitlerowcy zdewastowali synagogę.

</doc>
<doc id="831214" url="https://pl.wikipedia.org/wiki?curid=831214" title="Synagoga Chaskiela Pelca w Łodzi">
Synagoga Chaskiela Pelca w Łodzi

Synagoga Chaskiela Pelca w Łodzi – prywatny dom modlitwy znajdujący się w Łodzi przy ulicy Piotrkowskiej 88.
Synagoga została założona w 1900 roku z inicjatywy Chaskiela Pelca. Mogła ona pomieścić 81 osób. Podczas II wojny światowej hitlerowcy zdewastowali synagogę. 

</doc>
<doc id="831215" url="https://pl.wikipedia.org/wiki?curid=831215" title="Canis aureus">
Canis aureus



</doc>
<doc id="831218" url="https://pl.wikipedia.org/wiki?curid=831218" title="Dactylorhiza">
Dactylorhiza



</doc>
<doc id="831221" url="https://pl.wikipedia.org/wiki?curid=831221" title="Synagoga Majera Palucha w Łodzi (ul. Piotrkowska 92)">
Synagoga Majera Palucha w Łodzi (ul. Piotrkowska 92)

Synagoga Majera Palucha w Łodzi – prywatny dom modlitwy znajdujący się w Łodzi przy ulicy Piotrkowskiej 92.
Synagoga została założona w 1908 roku z inicjatywy Majera Palucha. Została ona przeniesiona z lokalu przy ulicy Krótkiej 12. Mogła ona pomieścić 55 osób. Podczas II wojny światowej hitlerowcy zdewastowali synagogę.

</doc>
<doc id="831224" url="https://pl.wikipedia.org/wiki?curid=831224" title="Synagoga Berszta Lipszyca w Łodzi">
Synagoga Berszta Lipszyca w Łodzi

Synagoga Berszta Lipszyca w Łodzi – prywatny dom modlitwy znajdujący się w Łodzi przy ulicy Piotrkowskiej 107.
Synagoga została założona w 1891 roku z inicjatywy Berszta Lipszyca. Podczas II wojny światowej hitlerowcy zdewastowali synagogę. 

</doc>
<doc id="831226" url="https://pl.wikipedia.org/wiki?curid=831226" title="Michael Paré">
Michael Paré

Michael Kevin Paré (ur. 9 października 1958 w Brooklynie) – amerykański aktor filmowy i telewizyjny, piosenkarz, producent filmowy, model i kucharz. 
Ikona kina akcji klasy C i filmów VHS. Był często obsadzany w rolach żołnierzy, bohaterów wojennych, policjantów i stereotypowych twardzieli. Jego cechami charakterystycznymi były niski, głęboki głos, muskularna sylwetka i aparycja klasyczna dla bohatera akcji.
Życiorys.
Wczesne lata.
Urodził się i dorastał w nowojorskim Brooklynie w stanie Nowy Jork jako jedno z ośmiorga dzieci Joan i adwokata Francisa Paré. Jego matka była Irlandką, a ojciec był pochodzenia francuskiego i kanadyjskiego. Miał trzech braci i sześć sióstr. W 1963, gdy Paré miał pięć lat, jego ojciec zmarł na białaczkę.
Jako nastolatek dorabiał w barze Dairy Queen. W liceum był w drużynie zapaśniczej. Po ukończeniu szkoły średniej i otrzymaniu stypendium z Uniwersytetu Michigan, kształcił się w Kulinarnej Szkole Amerykańskiej (Culinary Institute of America) w Hyde Park w stanie Nowy Jork, gdzie uczęszczali także m.in.: Anthony Bourdain, Maciej Kuroń czy Paul Bocuse. Był szefem kuchni w nowojorskie Cafe Europa. Przeniósł się na Manhattan i podjął pracę w restauracji Tavern On The Green w Central Park, gdy agentka Yvette Bikoff przekonała go, aby spróbował aktorstwa. Podpisał kontrakt z agentem modeli. Poznawał techniki sztuki aktorskiej pod kierunkiem Uty Hagen i Marvina Nelsona w Herbert Berghof Studio w Nowym Jorku, a także w Actors Studio. Jego idolami stali się James Dean i Marlon Brando.
Kariera.
Kiedy przyjechał do Hollywood, dostawał role licealistów. Przez dwa lata próbował zaistnieć w Los Angeles, zanim został odkryty przez agenta podczas przesłuchania do roli w kultowym serialu przygodowo–komediowym ABC "Największy amerykański bohater" ("The Greatest American Hero", 1981–1983), gdzie w rezultacie zagrał twardego ucznia Tony’ego Villicanę z Williamem Kattem, Robertem Culpem, Connie Selleccą i Faye Grant. Doprowadziło to do głównej roli Harry’ego w dramacie ABC "Zwariowane czasy" ("Crazy Times", 1981) z Davidem Caruso i Rayem Liottą. Zadebiutował na kinowym ekranie jako Max w australijskiej komedii historycznej "Tajniacy" ("Undercover", 1983). Zabłysnął rolą gwiazdora rocka lat 50. w dramacie muzycznym "Eddie i krążowniki" ("Eddie and the Cruisers", 1982) z Tomem Berengerem i Ellen Barkin oraz sequelu "" ("Eddie and the Cruisers II: Eddie Lives!", 1989).
W sensacyjno-przygodowym romansie muzycznym utrzymanym w atmosferze rock and rolla "Ulice w ogniu" ("Street of Fire", 1984) u boku Diane Lane i Willema Dafoe zagrał postać chłopaka gwiazdy rocka, weterana wojny wietnamskiej. Gdy Oliver Stone zaproponował mu rolę w "Salvador" (1986) i "Plutonie" (1986), obie odrzucił, gdy jego agent i inni twierdzili, że Stone nie jest reżyserem, tylko scenarzystą. W serialu CBS "Rycerze z Houston" ("Houston Knights", 1987-1988) wcielił się w policjanta z Chicago sierżanta Joeya La Fiammy, który po przyjeździe do Houston wpada w konflikt ze swoim współpracownikiem. We wrześniu 1989 trafił na okładkę magazynu „Playgirl”. Wziął udział w reklamach telewizyjnych w Japonii. 
Był głównym bohaterem filmów sensacyjnych: "Eksperyment Filadelfia" ("The Philadelphia Experiment", 1984), "Księżyc 44" ("Moon 44", 1990) Rolanda Emmericha, "Miasto śmierci" ("The Killing Streets", 1991), "Śmierć w słońcu" ("Into the Sun", 1992) i "Hiszpańska róża" ("Point of Impact", 1993). W filmie akcji klasy B "Komandosi śmierci" (1994) powierzono mu rolę torturowanego oficera marynarki wojennej Brada Cartowskiego. Pracując na planie zdjęciowym tej produkcji, był w szczytowej formie fizycznej i mógł pochwalić się mocno rozwiniętą muskulaturą. W hollywoodzkim remake’u z 1960 – dreszczowcu sci-fi Johna Carpentera "Wioska przeklętych" ("Village of the Damned", 1995) zagrał postać przesądnego męża brzemiennej żony z Christopherem Reeve’em, Kirstie Alley i Markiem Hamillem. 
Można go było zobaczyć w dwóch produkcjach kanadyjskich sci-fi Producers Network Association – telewizyjnym "Wrota Carvera" ("Carver's Gate", 1995) i kinowym "Wierzchołek" ("Falling Fire", 1998), telewizyjnym dreszczowcu ABC "Kolonia" ("The Colony", 1996) z Casperem Van Dienem i komediodramacie Sofii Coppoli "Przekleństwa niewinności" ("Virgin Suicides", 1999). W komedii "Ulotna nadzieja" ("Hope Floats", 1998) wystąpił jako mąż głównej bohaterki granej przez Sandrę Bullock, który podczas nadawanego „na żywo” talk-show oświadcza o zdradzie żony z jej najlepszą przyjaciółką (Rosanna Arquette). 
Kreacja detektywa w horrorze "Seed: Skazany na śmierć" ("Seed", 2005) przyniosła mu nagrodę aktorską, przyznaną na Estepona International Fantasy and Horror Film Festival, gdzie uzyskał również nagrodę za wybitne osiągnięcia artystyczne. Wystąpił potem w ekranowej wersji gry komputerowej "BloodRayne" (2005) z udziałem Kristanny Loken, Billy’ego Zane’a i Bena Kingsleya, filmie akcji "Far Cry" (2008) w reżyserii Uwego Bolla u boku Tila Schweigera i Udo Kiera, a także w filmach: "Tunnel Rats" (2008), "" ("Rampage", 2009), "Prawnik z Lincolna" ("The Lincoln Lawyer", 2011), "Zaginiona" ("Gone", 2012) i "Taśmy Watykanu" ("The Vatican Tapes", 2015). 
Jego rolę skorumpowanego szeryfa Olsona w sensacyjnym dreszczowcu kryminalnym "Dobry, zły i martwy" ("4Got10", 2015) u boku Johnny’ego Messnera i Dolpha Lundgrena uhonorowano nagrodą dla najlepszego aktora podczas Burbank International Film Festival 2015. W 2016 na Międzynarodowym Festiwalu Filmowym „Akcja na filmie” w Las Vegas otrzymał dwie nagrody – dla wykonawcy akcji roku za rolę ranczera Claya Travisa w westernie "Traded" (2016) i wraz z innymi aktorami dla znakomitej obsady w filmie fabularnym jako ambasador Patrick Adams Jr. w dramacie kryminalnym "Czerwony liść klonu" ("The Red Maple Leaf", 2016) z Jamesem Caanem, Krisem Kristoffersonem, Martinem Landauem i Paulem Sorvino. W dreszczowcu "Przemoc po amerykańsku" ("American Violence", 2017) z Bruce’em Dernem i Denise Richards pojawił się w roli kryminalisty Martina Bigga.
Życie prywatne.
W latach 1980–1982 był żonaty z producentką filmową Lisą Katselas. W latach 1984–1985 był w nieformalnym związku z aktorką Nancy Allen, z którą we wrześniu 1984 był na okładce magazynu „Playgirl”. W latach 1986–1988 jego żoną była Marisa Roebuck. 21 marca 1992 zawarł związek małżeński z holenderską byłą modelkę Marjolein Booy, z którą ma syna. Posiada mieszkanie w Amsterdamie.
Śpuścizna.
Janet Maslin, wpływowa krytyczka współpracująca z dziennikiem "The New York Times", uznała jego pierwszą rolę w filmie kinowym ("Eddie i krążowniki") za udany debiut aktorski. Albert Nowicki ("Prime Movies") pisał, że „Michael Paré nie należał nigdy do hollywoodzkiej ekstraklasy i można uznać go za aktora niedocenionego”, a Marta Górna ("Gazeta Wyborcza") stwierdziła, że Paré to aktor „posągowo przystojny”. W 2013 roku podczas międzynarodowego festiwalu filmowego Action on Film przyznano mu nagrodę Half-Life Award za osiągnięcia aktorskie w zakresie kina sensacyjnego.

</doc>
<doc id="831231" url="https://pl.wikipedia.org/wiki?curid=831231" title="Synagoga Henocha Bryczkowskiego w Łodzi (ul. Piotrkowska 107)">
Synagoga Henocha Bryczkowskiego w Łodzi (ul. Piotrkowska 107)

Synagoga Henocha Bryczkowskiego w Łodzi – prywatny dom modlitwy znajdujący się w Łodzi przy ulicy Piotrkowskiej 107.
Synagoga została założona w 1895 roku z inicjatywy Henocha Bryczkowskiego. W tym samym roku została przeniesiona do nowego lokalu przy ulicy Piotrkowskiej 118.

</doc>
<doc id="831233" url="https://pl.wikipedia.org/wiki?curid=831233" title="Synagoga Henocha Bryczkowskiego w Łodzi (ul. Piotrkowska 118)">
Synagoga Henocha Bryczkowskiego w Łodzi (ul. Piotrkowska 118)

Synagoga Henocha Bryczkowskiego w Łodzi – prywatny dom modlitwy znajdujący się w Łodzi w podwórku kamienicy Juliusza Szulca.
Historia.
Synagoga została założona w 1895 roku z inicjatywy Henocha Bryczkowskiego, który stał się jej starszym. Synagogę przeniesiono z lokalu przy ulicy Piotrkowskiej 107. Mogła ona pomieścić do 31 osób. Podczas II wojny światowej została zdewastowana przez Niemców. 
Galeria Odlot.
Aktualnie w budynku znajduje się Galeria Odlot, prowadzona przez stowarzyszenie Towarzystwo Przyjaciół „Dom na Osiedlu”. Galeria stanowi miejsce prezentacji dzieł zrobionych przez wychowanków stowarzyszenia, m.in. rękodzieł, tkanin artystycznych, obrazów, rzeźb, przedmiotów użytkowych.

</doc>
<doc id="831234" url="https://pl.wikipedia.org/wiki?curid=831234" title="Gothic Lolita">
Gothic Lolita

 – podkategoria stylu i mody młodzieżowej lolita (lolita fashion), zapoczątkowana przez młodych Japończyków. Jedną z bardziej znanych japońskich gwiazd preferujących styl Gothic Lolita jest Mana, gitarzysta nieistniejącego już zespołu Malice Mizer oraz gitarzysta i lider obecnie działającej formacji Moi dix Mois.
Etymologia nazwy.
Człon pierwszy – „gothic” – wywodzi się od europejskiego gotyku, dawniej kojarzonego ze strzelistymi katedrami i architekturą, a obecnie – z subkulturą gotycką przesiąkniętą czarnymi akcesoriami, afirmacją mroku i okultyzmu. Genezy tej nazwy należy szukać za to na przełomie osiemnastego i dziewiętnastego wieku w powieści (literaturze) gotyckiej, gdzie bohaterki płci żeńskiej tworzone były według określonego, specyficznego schematu dziewicy, skontrastowanego z upiornością i demonizmem innych postaci.
Drugi człon to zdrobnienie imienia Dolores, które zyskało popularność i zupełnie nowy wydźwięk po wydaniu "Lolity" Nabokova. Jednak sama moda nie ma nic wspólnego z postacią wykreowaną w powieści. Chodzi o skromny wygląd bez podtekstu seksualnego.
Wyznaczniki stylu.
Styl i moda lolita () korzenie mają w epoce wiktoriańskiej (z wpływami rokoka). Nastolatki noszą stroje przypominające te z epoki (koszule z okrągłymi kołnierzykami, sukienki i spódnice co prawda nie do ziemi, a do kolan). Ważną rolę grają ozdoby głowy (bonnety, headdressy) oraz zazwyczaj delikatny makijaż podkreślający urodę. Stylizacje dopełniają "stylowe" parasole, torebki itp.
Swoim wizerunkiem lolity starają się przypominać wiktoriańskie damy. Gothic Lolita jest najbardziej znanym ze stylów Lolita Fashion.

</doc>
<doc id="831237" url="https://pl.wikipedia.org/wiki?curid=831237" title="Eric Close">
Eric Close

Eric Randolph Close (ur. 24 maja 1967 w Staten Island, w stanie Nowy Jork) – amerykański aktor i reżyser telewizyjny i filmowy.
Życiorys.
Jest najstarszym z trzech synów ortopedy Fredericka Close (ur. 1939) i Evy Close (ur. 1943). Ma dwóch młodszych braci – Randy’ego (ur. 1970) i Christophera (ur. 1972). Kiedy miał siedem lat jego rodzina przeprowadziła się do San Diego, gdzie z czasem występował w lokalnym teatrze. W 1985 roku ukończył Valhalla High School. W1989 roku otrzymał dyplom ukończenia wydziału komunikacji na Uniwersytecie Południowej Kalifornii w Los Angeles. Uczęszczał także do Instituto Internacional w Madrycie.
Karierę na małym ekranie rozpoczął od występu w telewizyjnej ekranizacji autobiograficznej książki Suzanne Somers ABC "Utrzymane tajemnice" ("Keeping Secrets", 1991) jako brat głównej bohaterki oraz udziału w serialu ABC "MacGyver" (1991) z Richardem Deanem Andersonem. Niebawem zagrał postać Sawyera Walkera w operze mydlanej NBC "Santa Barbara" (1992–93) oraz zadebiutował na kinowym ekranie w dramacie biograficznym Edwarda Jamesa Olmosa "Moja Ameryka" ("American Me", 1992). Występował na scenie teatru w Los Angeles w spektaklu "Sprzedawczyk pieśni" ("Rat Songs").
Pojawił się w telefilmie "Herkules i zaginione królestwo" ("Hercules: The Legendary Journeys – Hercules and the Lost Kingdom", 1994) u boku Kevina Sorbo i Anthony’ego Quinna oraz serialach: ABC "Rodzina McKenna" ("McKenna", 1994) z Glorią Reuben, Rickiem Petersem i Jennifer Love Hewitt, NBC "Siostry" ("Sisters", 1995–96) ze Swoosie Kurtz, Joe Flaniganem, Paulem Ruddem, Stephenem Collinsem i Johnem Wesleyem Shippem, NBC "Mroczne niebo" ("Dark Skies", 1996–97) z Jeri Ryan i J.T. Walshem oraz CBS "Siedmiu wspaniałych" ("The Magnificent Seven", 1998–2000) u boku Michaela Biehna, Laurie Holden i Rona Perlmana.
Zagrał w serialach CBS – "Nowe wcielenie" ("Now and Again", 1999–2000) jako Michael Wiseman oraz "Bez śladu" ("Without a Trace", 2002–2007) w roli nowojorskiego agenta FBI Martina Fitzgeralda.
W 1995 roku ożenił się z Keri. Mają dwie córki – Katię (ur. 1998) i Ellę.

</doc>
<doc id="831238" url="https://pl.wikipedia.org/wiki?curid=831238" title="Synagoga Moszka Kona w Łodzi">
Synagoga Moszka Kona w Łodzi

Synagoga Moszka Kona w Łodzi – prywatny dom modlitwy znajdujący się w Łodzi przy ulicy Piotrkowskiej 117.
Synagoga została założona w 1900 roku z inicjatywy Moszka Kona. Mogła ona pomieścić 15 osób. Podczas II wojny światowej hitlerowcy zdewastowali synagogę. 

</doc>
<doc id="831241" url="https://pl.wikipedia.org/wiki?curid=831241" title="Synagoga Icka Gamprechta w Łodzi">
Synagoga Icka Gamprechta w Łodzi

Synagoga Icka Gamprechta w Łodzi – prywatny dom modlitwy znajdujący się w Łodzi przy ulicy Piotrkowskiej 120.
Synagoga została założona w 1900 roku z inicjatywy Icka Gamprechta. Podczas II wojny światowej Niemcy zdewastowali synagogę. 

</doc>
<doc id="831244" url="https://pl.wikipedia.org/wiki?curid=831244" title="Synagoga Moszka Galtrichta w Łodzi">
Synagoga Moszka Galtrichta w Łodzi

Synagoga Moszka Galtrichta w Łodzi – prywatny dom modlitwy znajdujący się w Łodzi przy ulicy Piotrkowskiej 120.
Synagoga została założona w 1902 roku z inicjatywy Moszka Galtrichta. Mogła ona pomieścić 30 osób. Podczas II wojny światowej Niemcy zdewastowali synagogę. 

</doc>
<doc id="831245" url="https://pl.wikipedia.org/wiki?curid=831245" title="Peter Cetera">
Peter Cetera

Peter Cetera (ur. 13 września 1944 w Chicago) – amerykański muzyk i wokalista, były basista grupy Chicago.
Życiorys.
Urodził się w rodzinie polsko-amerykańskiej. Był drugim z sześciorga rodzeństwa. Od dzieciństwa wykazywał zainteresowanie muzyką. Kiedy miał 5 lat nauczył się grać na akordeonie. W wieku 14 lat zakupił swoją pierwszą gitarę.
Grywał w kilku różnych chicagowskich zespołach, lecz renomę zdobył po opuszczeniu The Exceptions. Wtedy to właśnie (w 1967) wstąpił do zespołu znanego jako The Big Thing. Niedługo potem zespół zmienił nazwę na Chicago Transit Authority. Podczas pracy z zespołem powstało wiele popularnych utworów, takich jak np. „You’re the Inspiration”, „Hard to Say I’m Sorry”, „Wishing You Were Here” oraz jeden z najbardziej rozpoznawalnych utworów zespołu – „If You Leave Me Now”. W 1985 roku Cetera zdecydował na opuszczenie zespołu i rozpoczęcie kariery solowej.
Już w 1986 roku odniósł spektakularny sukces piosenką „The Glory of Love” napisaną wraz z Davidem Fosterem na potrzeby filmu "The Karate Kid, Part II". Późniejsza kariera piosenkarza to występy między innymi z Cher (piosenka „After All” – temat końcowy z filmu "Chances are"), Paulem Anką czy Amy Grant. W 1998 roku ogłosił rezygnację z dalszej twórczości, jednak w 2001 wydał kolejny album.

</doc>
<doc id="831247" url="https://pl.wikipedia.org/wiki?curid=831247" title="Synagoga Lewka Jakubowicza w Łodzi">
Synagoga Lewka Jakubowicza w Łodzi

Synagoga Lewka Jakubowicza w Łodzi – prywatny dom modlitwy znajdujący się w Łodzi przy ulicy Piotrkowskiej 145.
Synagoga została założona w 1893 roku z inicjatywy Lewka Jakubowicza. Mogła ona pomieścić 30 osób. Podczas II wojny światowej hitlerowcy zdewastowali synagogę. 

</doc>
<doc id="831248" url="https://pl.wikipedia.org/wiki?curid=831248" title="Marianne Jean-Baptiste">
Marianne Jean-Baptiste

Marianne Raigipcien Jean-Baptiste (ur. 26 kwietnia 1967 w Londynie) – brytyjska aktorka.

</doc>
<doc id="831249" url="https://pl.wikipedia.org/wiki?curid=831249" title="Radiówek">
Radiówek

Radiówek – osada w Polsce położona w województwie mazowieckim, w powiecie otwockim, w gminie Wiązowna. Nazwę ustalono 24 stycznia 1962.
Miejscowość jest odrębną jednostką pomocniczą w gminie Wiązowna o nazwie Osiedle Radiówek.
W latach 1975–1998 miejscowość należała administracyjnie do województwa warszawskiego.
Historia.
Historia Radiówka sięga lat 30. XX wieku, kiedy to zakupiono teren pod budowę osiedla. W latach 1938-39 na zlecenie Ministerstwa Poczt i Telegrafów firma A. Szretera z Warszawy rozpoczęła budowę zespołu obiektów radiostacji krótkofalowej z podzespołów pochodzących ze Szwecji. Do wojny powstały obiekty naziemne radiostacji i budynek mieszkalny usytuowany przy szosie lubelskiej. Nie zostały one jednak wyposażone i przed wojną radiostacja nie funkcjonowała. W latach 1944-45 na terenie radiostacji znajdował się punkt sanitarny i szpital polowy żołnierzy 1 Armii Wojska Polskiego.
Zaraz po zakończeniu II wojny światowej przystąpiono do aktywowania radiostacji. Około 1948 roku zaczęto montaż urządzeń technicznych i jednocześnie rozpoczęto budowę osiedla dla jej pracowników. W założeniu w wybudowanych domach mieli mieszkać tylko pracownicy radiostacji, którą około 1951 roku w okresie zimnej wojny rozbudowano o obiekty podziemne. W okresie tym radiostację obok osiedla nadzorował Korpus Bezpieczeństwa Wewnętrznego, a potem Jednostki Nadwiślańskie MSW. Była to jedna z kilku stacji znajdujących się wokół Warszawy zagłuszających Głos Ameryki i Radio Wolna Europa nadając na częstotliwościach tych rozgłośni szumy i trzaski. Na zamkniętym terenie znajdował się również tajny ośrodek łączności dla celów dyplomatycznych i agenturalnych. Pozostał po nim wielokondygnacyjny podziemny schron, niegdyś wyposażony we własny generator, śluzy i filtry.
Budowa osiedla zakończyła się w 1950 roku, a jej zamysł był podobny jak w przypadku warszawskiego Osiedla Łączności (Boernerowa). W związku z powojennym "głodem mieszkaniowym" w Warszawie, osiedlali się tu także urzędnicy instytucji związanych z ministerstwem łączności. W późniejszym czasie wprowadzili się tu również lekarze dojeżdżający do pracy w Warszawie czy pracownicy Instytutu Badań Jądrowych w Świerku. Osiedle stanowiło zespół dwóch domów sześciorodzinnych i dwudziestu dwóch bliźniaków, uzupełniony o tzw. Dom Społeczny, który łączył w sobie funkcje kulturalne, oświatowe i usługowe. Mieściły się w nim w różnych okresach rozmaite placówki: kino-teatr, biblioteka, sklep spożywczy, przedszkole, ośrodek zdrowia, szkoła i ośrodek szkoleniowy. Wszystkie domy miały bieżącą wodę i były wyposażone w łazienki, a całe osiedle było skanalizowane i podłączone do własnej oczyszczalni ścieków.
W początkowej fazie swojego istnienia osiedle było ogrodzone, ale dostępne dla wszystkich, natomiast radiostacja, która była obiektem militarnym znajdowała się pod ochroną strażników – z tego względu nazwa Radiówek na mapach topograficznych i samochodowych pojawiła się dopiero pod koniec lat osiemdziesiątych. Jako autora nazwy wskazuje się Jerzego Jędrzejczaka, wieloletniego mieszkańca i administratora, który wskazał tę nazwę jako lepiej brzmiącą i bardziej kojarzącą się z resortem-właścicielem niż początkowa "Radiostacja".
Na przełomie lat sześćdziesiątych i siedemdziesiątych wewnątrz osiedla wydzielono cztery działki z przeznaczeniem dla gminnych nauczycieli. Z czasem powstały na nich jeszcze cztery prywatne domy, niezwiązane stylem z resztą zabudowań. Z biegiem lat osiedle, będące własnością najpierw Stacji Radiowych i Telewizyjnych w Warszawie, a potem Telekomunikacji Polskiej zaczęło podupadać - zaprzestano inwestowania w budynki i infrastrukturę, niektóre z osiedlowych domów nieremontowane popadały w stopniową ruinę, te, o które dbali ich najemcy były w znacznie lepszym stanie. Sieć kanalizacyjna przestała również funkcjonować, a nieczystości były transportowane przez samochody asenizacyjne; budynek, który służył dawniej jako oczyszczalnia pełnił później funkcję zbiorczego szamba.
W 1996 roku Radiówek został przekazany przez Telekomunikację Polską władzom gminy Wiązowna. Gmina dokonała podziału terenów osiedlowych na poszczególne działki wraz z domami, a w 1998 roku odsprzedała je ich dotychczasowym najemcom. Część wydzielonych działek wraz z Domem Społecznym, drogą i oczyszczalnią ścieków pozostały własnością Gminy. W lipcu 2015 roku osiedle zostało podłączone do gminnej sieci kanalizacyjnej. W 2021 roku osiedle ma zostać przyłączone do sieci gazowej.
Atrakcje i instytucje pomocowe.
W Radiówku zlokalizowany jest park im. George'a Bidwella. Ponadto w miejscowości znajdują się: osiedlowy klub, boisko piłkarskie z piłkochwytami, plac zabaw i siłownia plenerowa. Przy osiedlu Radiówek znajdują się ogródki działkowe, zarządzane przez Stowarzyszenie Użytkowników Działek Rekreacyjnych "Radiówek".
W Radiówku swoją siedzibę ma Centrum Usług Społecznych Gminy Wiązowna oraz Centrum Wolontariatu, Stowarzyszenie Seniorów "Bądźmy Razem", Stowarzyszenie Rodzin i Przyjaciół Osób Niepełnosprawnych Intelektualnie "Jesteśmy" wraz z Warsztatami Terapii Zajęciowej działającymi przy tym stowarzyszeniu. Funkcjonuje tu również Stowarzyszenie Przyjaciół Radiówka, które wydaje Biuletyn informacyjny mieszkańców Osiedla Radiówek "Głos Radiówka".
Znany mieszkaniec.
W latach 1956–1960 w Radiówku mieszkał angielski pisarz George Bidwell.
Transport.
Radiówek znajduje się bezpośrednio przy Szosie Lubelskiej (S17). Od 1 maja 2020 do 3 czerwca 2020 bezpośredni dojazd transportem zbiorowym do Radiówka zapewniała linia 722 kursująca z Warszawy do Otwocka ("Wiatraczna" - "Kupiecka"), która zajeżdżała do osiedla w wybranych kursach; wcześniej od 1 marca 2009 roku na pętli na osiedlu linia ta kończyła swoją trasę. Od 4 czerwca 2020 autobus nie zatrzymywał się na terenie osiedla, lecz w zatoce za wiaduktem drogi bocznej S17, która znajduje się kilkaset metrów od osiedla. Od 5 lutego 2022 autobusy linii 722 na stałe zatrzymują się na przystanku Radiówek 03 przy budynku Centrum Usług Społecznych. 

</doc>
<doc id="831250" url="https://pl.wikipedia.org/wiki?curid=831250" title="Synagoga Bera Wolfa Szpigela w Łodzi">
Synagoga Bera Wolfa Szpigela w Łodzi

Synagoga Bera Wolfa Szpigela w Łodzi – prywatny dom modlitwy znajdujący się w Łodzi przy ulicy Piotrkowskiej 197.
Synagoga została założona w 1898 roku z inicjatywy Bera Wolfa Szpigela. Mogła ona pomieścić 30 osób. Podczas II wojny światowej hitlerowcy zdewastowali synagogę. 

</doc>
<doc id="831251" url="https://pl.wikipedia.org/wiki?curid=831251" title="Synagoga Michała Rotholza w Łodzi">
Synagoga Michała Rotholza w Łodzi

Synagoga Michała Rotholza w Łodzi – prywatny dom modlitwy znajdujący się w Łodzi przy ulicy Piotrkowskiej 284.
Synagoga została założona w 1900 roku z inicjatywy Michała Rotholza. Mogła ona pomieścić 30 osób. Podczas II wojny światowej hitlerowcy zdewastowali synagogę. 

</doc>
<doc id="831253" url="https://pl.wikipedia.org/wiki?curid=831253" title="Enrique Murciano">
Enrique Murciano

Enrique Ricardo Murciano Jr. (ur. 9 lipca 1973 w Miami) – amerykański aktor pochodzenia kubańskiego. Popularność zdobył dzięki roli agenta Danny’ego Taylora w serialu "Bez śladu" ("Without a Trace", 2002–2009), wyprodukowanym przez telewizję CBS (w polskiej wersji językowej serial emitowany był przez telewizję TVN).
Życiorys.
Wczesne lata.
Urodził się i dorastał w Miami na Florydzie jako syn Christiny i Enrique Murciano Seniora. Jego matka pracowała w radiu, a ojciec był muzykiem. Jego rodzice rozwiedli się, gdy miał 10 lat, po czym wychowywała go matka. Uczęszczał do prywatnej szkoły katolickiej Christopher Columbus High School im. Marcelina Champagnata w hrabstwie Miami-Dade. W 1995 ukończył Tulane University w Nowym Orleanie. Na studiach rozważał karierę polityczną. Studiował prawo w New England School of Law w Bostonie, ale po jakimś czasie zrezygnował, aby rozpocząć karierę aktorską. Wkrótce przeniósł się do Los Angeles.
Kariera.
Na swoim pierwszym przesłuchaniu w 1997 dostał rolę Alejandro w dreszczowcu sensacyjnym Jana de Bonta "" ("Speed 2: Cruise Control") z udziałem Sandry Bullock, Jasona Patrica i Willema Dafoe. Dwa lata później trafił na mały ekran w dwóch produkcjach NBC - sitcomie "A teraz Susan" ("Suddenly Susan", 1999) z Brooke Shields i serialu sensacyjnym "Kameleon" ("The Pretender", 1999) z Michaelem T. Weissem. W dramacie kryminalnym "Traffic" (2000) wystąpił w roli agenta DEA Ricky’ego w kilku kluczowych scenach z Luisem Guzmánem i Donem Cheadle. Na planie dramatu wojennego Ridleya Scotta "Helikopter w ogniu" (2001) u boku Josha Hartnetta i Ewana McGregora poznał Jerry’ego Bruckheimera, który później zaproponował mu współpracę przy serialu CBS "Bez śladu" ("Without a Trace", 2002–2009) u boku Anthony’ego LaPaglii i Poppy Montgomery.
Na krótko pojawił się jako Francisco Torres w serialu "Spyder Games" (2001) wyprodukowanym przez MTV. Na swoim koncie ma udział w komedii sensacyjnej "" (2005) z Sandrą Bullock i komedii romantycznej "How to Go Out On a Date In Queens" (2006) z Robem Estesem. W dramacie Andy’ego Garcíi "Hawana – miasto utracone" (2005) zagrał tam jednego z trzech braci Fellove, których życie zmieniło się wskutek działań rewolucyjnych na Kubie prowadzonych przez Fidela Castro. 
Życie prywatne.
W latach 2002−2003 spotykał się z Molly Sims. Od sierpnia 2008 do lutego 2011 związany był z modelką Lily Cole.

</doc>
<doc id="831259" url="https://pl.wikipedia.org/wiki?curid=831259" title="Rebecca Romijn">
Rebecca Romijn

Rebecca Romijn-Stamos (ur. 6 listopada 1972 w Berkeley) – amerykańska aktorka i modelka.
Życiorys.
Pochodzi z Kalifornii, gdzie rozpoczęła międzynarodową karierę. Było to dopiero w 1995 roku, kiedy miała już 23 lata. Wówczas studiowała na uniwersytecie w Santa Cruz specjalizując się w muzyce. Jednocześnie miała spore problemy finansowe i to spowodowało, że zaczęła szukać pracy. Znalazła ją w jednej z agencji modelek w San Francisco, a dwa miesiące później pojawiła się już na paryskich wybiegach. Wkrótce została modelką kontraktową Escady, Chantala Thomassa, Giorgio Armaniego, Soni Rykiel i Christiana Diora, a w latach 1997-2001 była modelką katalogów Victoria’s Secret. Ponadto współpracuje ze Sports Illustrated oraz Tommy Hilfiger. Pojawiała się na okładkach prestiżowych magazynów mody na świecie, jak: Elle, Cosmopolitan, Glamour, Mademoiselle, Grazzia, GQ, Marie Claire. Pracowała również jako modelka w Kapsztadzie w Południowej Afryce.
Od czasu do czasu próbuje swych sił w aktorstwie. Między innymi gościła w MTV House of Style, „Austin Powers”, miała epizody w „Przyjaciołach” oraz „Pełnej chacie”. Występ właśnie w tym ostatnim serialu miał dla modelki bardzo duże znaczenie, tym razem na gruncie uczuciowym. Tam właśnie poznała swojego byłego już męża, Johna Stamosa, który jest jednym z głównych bohaterów tego serialu komediowego.
14 lipca 2007 poślubiła Jerry’ego O’Connella. Mają dwie córki, bliźniaczki Dolly i Charlie (ur. 28 grudnia 2008).

</doc>
<doc id="831265" url="https://pl.wikipedia.org/wiki?curid=831265" title="Studium (dwumiesięcznik)">
Studium (dwumiesięcznik)

Studium – krakowski dwumiesięcznik literacki, poświęcony literaturze najnowszej (podtytuł: „pismo o nowej literaturze”). Wydawanie pisma zostało zawieszone.
Pismo prezentowało twórczość pisarzy najmłodszej generacji oraz krytyczną ocenę nowej literatury. Charakterystyczne dla "Studium" były cykle felietonów (felietoniści to np. Radosław Wiśniewski, Jakub Winiarski czy Błażej Dzikowski) oraz wywiady z pisarzami i osobowościami związanymi ze współczesnym życiem literackim.
Z działem krytycznym "Studium" współpracowali m.in. Anna Kałuża, Jacek Guturow, Joanna Orska, Marcin Pietrzak, Jakub Beczek, Wojciech Rusinek, Adam Pluszka.
Pismo powstało jako efekt warsztatów wydawniczych słuchaczy I rocznika Studium Literacko-Artystycznego, pierwszej w Polsce Szkoły Pisarzy działającej od 1994 r. na Uniwersytecie Jagiellońskim i związane było z SLA. Przez długi czas wydawcą "Studium" było wydawnictwo Zielona Sowa, którego właścicielem był Mariusz Czyżowski, absolwent SLA, aż do momentu sprzedania pisma Krakowskiemu Wydawnictwu Naukowemu (czyli de facto pismo pozostało nadal w tych samych rękach, jako że po sprzedaniu „Zielonej Sowy” WSiPowi jej dotychczasowi właściciele założyli Krakowskie Wydawnictwo Naukowe). Równolegle z czasopismem wydawano serię książek „Biblioteka "Studium"”.

</doc>
<doc id="831266" url="https://pl.wikipedia.org/wiki?curid=831266" title="Hugh Dancy">
Hugh Dancy

Hugh Michael Horace Dancy (ur. 19 czerwca 1975 w Stoke-on-Trent, w Anglii) – brytyjski aktor filmowy, teatralny i telewizyjny, model.
Życiorys.
Wczesne lata.
Urodził się w Stoke-on-Trent w hrabstwie ceremonialnym Staffordshire jako najstarsze dziecko publicystki Sarah Ann (z domu Birley) i brytyjskiego profesora filozofii na Reading University – Jonathana Dancy’ego. Ma młodszego brata Jacka (ur. 25 maja 1977) i siostrę Katharine Sarah Redman (ur. 5 marca 1980). Dorastał w Newcastle-under-Lyme, gdzie wieku od 5 do 10 lat uczęszczał do Edenhurst Preparatory School. Naukę kontynuował w Dragon School w Oksfordzie, a następnie w Winchesterze College w Winchesterze w hrabstwie Hampshire. Mając 18 lat uczył się aktorstwa w Winchesterze College Players, grając w komedii szekspirowskiej "Wieczór Trzech Króli" w Winchesterze oraz w Minack Theatre w Kornwalii. W 1997 ukończył literaturę angielską w St Peter’s College na Uniwersytecie w Oksfordzie. Dorabiał jako barman.
Kariera.
Występował na scenie w Londynie w kilku małych produkcjach teatralnych Williama Szekspira – "Burza", "Miarka za miarkę", "Wieczór Trzech Króli", "Wiele hałasu o nic" oraz "Lot nad kukułczym gniazdem" Kena Keseya.
Przed kamerą stanął po raz pierwszy w brytyjskich serialach: "Proces i odwet 2" ("Trial &amp; Retribution II", 1998), "Nowe przygody Robin Hooda" ("The New Adventures of Robin Hood", 1998) i "Dangerfield" (1998-99). Biegły w języku francuskim, zagrał Francuza zafascynowanego rycerzami w serialu fantasy "Zagadki z przeszłości/Łowcy skarbów" ("Relic Hunter", 2000). Debiutował na dużym ekranie rolą D’Artagnana w kolejnej brytyjsko-francuskiej adaptacji kinowej książki Aleksandra Dumasa "Młode szpady" ("Young Blades", 2001) oraz amerykańskim dramacie wojennym Ridleya Scotta "Helikopter w ogniu" ("Black Hawk Down", 2001) jako sierżant Kurt „Doc” Schmid.
Za rolę hrabiego Królestwa Essex Roberta Devereux w biograficznym melodramacie telewizyjnym HBO "Elżbieta I" ("Elizabeth I", 2005) zdobył nominację do nagrody Emmy i Satelity. Zabłysnął w przygodowym dramacie wojennym "Król Artur" ("King Arthur", 2004) jako Galahad, jeden z wiernych Rycerzy Okrągłego Stołu.
W 2004 wraz z Kate Moss wziął udział w kampanii reklamowej Burberry.
Swoje możliwości dramatyczne ukazał kreując rolę pełnego ideałów nauczyciela języka angielskiego w opartym na prawdziwych wydarzeniach dramacie "Strzelając do psów" ("Shooting Dogs", 2005). W nieudanym sequelu "Nagi instynkt 2" ("Basic Instinct 2", 2006) z Sharon Stone zagrał postać londyńskiego dziennikarza, bestialsko zamordowanego przez hipnotyzującą i fascynującą kusicielkę. Za rolę Adama Rakiego w dramacie "Adam" (2009) opowiadającym o bohaterze z zespołem Aspergera, był nominowany do nagrody Satelita, a za rolę Teda w "Martha Marcy May Marlene" (2011) otrzymał nominację do nagrody Gotham.
Od 27 stycznia do 28 marca 2010 w MCC Theater grał w off-broadwayowskiej sztuce Alexi'a Kaye Campbella "Duma" ("The Pride") z Benem Whishawem. W latach 2010–2011 w Manhattan Theatre Club grał główną rolę Thomasa w broadwayowskiej komedii erotycznej "Wenus w futrze" ("Venus in Fur"), za którą dostał nominację do nagrody Toby 2012 dla najlepszego aktora nowojorskich scen teatralnych.
W serialu NBC "Hannibal" (2013) wcielał się w agenta Willa Grahama, który mierzy się z prześladującymi go koszmarami z martwymi ludźmi, a także swoją własną ciemną stroną.
Życie prywatne.
Od 2006 spotyka się z aktorką Claire Danes, którą poznał na planie filmu Wieczór. Wspólnie zagrali w melodramacie "Wieczór" ("Evening", 2007) oraz w 8. sezonie serialu Homeland. Zawarli związek małżeński we Francji we wrześniu 2009 r. Mają dwóch synów Cyrusa Michaela Christophera (ur. 17 grudnia 2012) oraz Rowana (ur. 27 sierpnia 2018)

</doc>
<doc id="831267" url="https://pl.wikipedia.org/wiki?curid=831267" title="Historia kolei w Afryce">
Historia kolei w Afryce

Koleje w Afryce pojawiły się jednocześnie na północy (Egipt) i na południu (brytyjskie kolonie Kraju Przylądkowego i Natalu). Koleje północy zbudowano przeważnie na torze normalnym, podczas gdy południa – wąskim, 1067 mm (tzw. „rozstaw przylądkowy”). Przed rozwojem motoryzacji i lotnictwa sieć kolejowa w skali kontynentu nie zdążyła się ukształtować. Koleje marokańskie powstały najpóźniej; stanowią one jednak rzadki przykład nadal dobrze funkcjonującej sieci. W krajach położonych bardziej centralnie pojedyncze linie, czy słabo wykształcone sieci kolejowe, zostały zamknięte albo znajdują się w upadku (pociągi mogą jeździć nieregularnie, z częstotliwością jednego lub kilku na tydzień). Obecnie o funkcjonującej sieci kolejowej można mówić właściwie tylko w odniesieniu do kilku państw Afryki Południowej (głównie RPA, Zimbabwe), Afryki Północnej (Egipt oraz Algieria – Maroko) oraz Afryki Wschodniej (Kenia, Tanzania).
Metro.
Na całym kontynencie tylko dwa miasta mają metro: Kair i Algier.
Wydarzenia.
Budowa sieci kolejowej w Afryce południowej, zwłaszcza w północnej części regionu, była forsowana przez Cecila Rhodesa, przedsiębiorcę i kolonizatora.

</doc>
<doc id="831269" url="https://pl.wikipedia.org/wiki?curid=831269" title="Zbigniew Białek">
Zbigniew Białek

Zbigniew Białek (ur. 5 listopada 1982 w Koszalinie) – polski koszykarz, grający na pozycji silnego skrzydłowego, reprezentant Polski.
W latach 2001-2004 oraz 2010-2012 zawodnik Czarnych Słupsk. Od lutego 2013 roku był zawodnikiem Stelmetu Zielona Góra, z którym zdobył mistrzostwo Polski w sezonie 2012/2013. W sezonie 2013/2014 początkowo reprezentował AZS Koszalin, z którego odszedł w grudniu 2013. Od stycznia 2014 jest zawodnikiem Wilków Morskich Szczecin.

</doc>
<doc id="831276" url="https://pl.wikipedia.org/wiki?curid=831276" title="Transport w Bydgoszczy">
Transport w Bydgoszczy

Tramwaje.
16.01.2016 uruchomiono trasę tramwajową do dużej bydgoskiej dzielnicy Fordon, wskutek tego w znaczny sposób została zmieniona sieć komunikacji miejskiej w Bydgoszczy. W nowej sieci „Sieć na Pięć” komunikacja miejska opierać się ma głównie na liniach tramwajowych.
W skład komunikacji tramwajowej w Bydgoszczy wchodzi:
Autobusy.
Komunikacja autobusowa w Bydgoszczy składa się z 46 (w sezonie letnim 49) linii autobusowych:
Najważniejszymi węzłami/miejscami przesiadkowymi są:
Autobusy w Bydgoszczy kursują regularnie od dwudziestolecia międzywojennego.
System A+T.
1 kwietnia 2007 roku weszła w życie uchwała Nr VIII/65/07 Rady Miasta Bydgoszczy z 28 lutego 2007 roku wprowadzająca nowy cennik opłat za przejazd środkami lokalnego transportu zbiorowego w Bydgoszczy. Zgodnie z tym cennikiem na określonych liniach łączonych w systemie A+T (autobus + tramwaj) można podróżować na jednym bilecie zwykłym. Dotyczy to przejazdów z Fordonu, Osowej Góry i Łęgnowa do centrum miasta lub odwrotnie.
PKS w Bydgoszczy.
Dworzec autobusowy jest umieszczony na granicach centrum Bydgoszczy nad Brdą. Obiekt oddano do użytku 29 marca 1975. W pobliżu znajduje się przystanek tramwajowy dla linii 3, 4, 5, 8 i 10..
Transport kolejowy.
Bydgoszcz jest ważnym węzłem kolejowym w Polsce. Na terenie miasta znajduje się 5 stacji kolejowych (z czego dwie nieczynne) oraz 8 przystanków osobowych (z czego cztery nieczynne).
Bydgoszcz Główna.
Najważniejszy dworzec w Bydgoszczy, z którego rocznie korzysta ponad 2 mln osób. Stacja posiada 7 peronów. Statystycznie korzysta z niej ponad 90% podróżnych przemieszczających się koleją z/do Bydgoszczy.
Bydgoszcz Leśna.
Druga ważna stacja kolejowa na trasie do Torunia i do Chełmży przez Bydgoszcz Fordon. Znajduje się tam mały budynek stacyjny umieszczony zaraz przy pętli autobusowej Os. Leśne. Stacja posiada 1 peron, przy którym znajdują się 2 tory. Tor 2 biegnie w stronę Bydgoszcz Bielawy, a tor 1 w stronę Bydgoszczy Głównej. Zatrzymują się tu wszystkie pociągi przejeżdżające przez teren stacji, z wyjątkiem niektórych pociągów kursujących w nocy.
Bydgoszcz Bielawy.
Mały przystanek osobowy przy lokomotywowni Bydgoszcz Wschód. Stacja posiada 2 perony i jest położona na północnym skraju osiedla Bartodzieje.
Bydgoszcz Wschód.
Trzeci ważny dworzec kolejowy na którym zatrzymują się wszystkie pociągi osobowe i wyznaczone pośpieszne. Stacja posiada nieduży budynek w którym mieści się nieczynna poczekalnia, kasa biletowa i kasa towarowa. Przed stacją od strony Bydgoszczy Głównej odchodzą tory do Inowrocławia używane tylko przez pociągi towarowe. 30 metrów za stacją odchodzi tor zelektryfikowany do Bydgoszczy Fordon, a dalej do Unisławia (niezelektryfikowany). Stacja składa się z 2 peronów.
Linia kolejowa nr 18, kierunek Piła.
Jeden z przystanków osobowych w dzielnicy Flisy na trasie do Szczecina. Stacja posiada poczekalnię (zamkniętą), 2 perony i budynek dróżnika. Zatrzymują się tu pociągi osobowe.
Jeden z przystanków osobowych w dzielnicy Osowa Góra przy wyjeździe na Szczecin. Składa się z 2 peronów pozbawionych kasy biletowej i poczekalni. Zatrzymują się tu pociągi osobowe.
Obwodnica towarowa nr 201, kierunek Nowa Wieś Wielka.
Nieczynny Przystanek należący do Zakładów Chemicznych „ZACHEM” położony po obu stronach wiaduktu drogowego łączącego Kapuściska z Łęgnowem.
Jedna z nieczynnych w ruchu pasażerskim stacji kolejowych w Bydgoszczy. Stacja posiada 2 perony i niezdewastowany zamieszkany budynek stacyjny. Stacja znajduje się w lesie przy magistrali węglowej. Jest to stacja manewrowa pełniąca ważną rolę w ruchu towarowym.
Linia kolejowa nr 209, kierunek Chełmża.
Przystanek Osobowy na trasie do Fordonu. Stacja położona jest przy hipermarkecie AUCHAN. 13 listopada 2008 roku na trasę powróciły pociągi pasażerskie jadące tędy do Chełmży przez Unisław Pomorski oraz do Torunia.
Mały przystanek z jednym peronem umieszczony przy UTP, za wiaduktem nad ulicą Kaliskiego. Budynek jest zamurowany. Na wiadukcie jest miejsce pod drugi tor. 13 listopada 2008 roku na trasę powróciły pociągi pasażerskie jadące tędy do Chełmży przez Unisław Pomorski oraz do Torunia.
Stacja kolejowa w Bydgoszczy w dzielnicy Fordon. Stacja leży na trasie Bydgoszcz Wschód – Brodnica. Posiada 2 perony, dodatkowe torowisko do manewrów, budynek stacyjny oraz posterunki stacyjne. Ruch pociągów pasażerskich zawieszono częściowo w 2000 roku, a całkowicie w 2004 roku. Pociągi towarowe dojeżdżały tam nieco dłużej. W budynku stacyjnym niegdyś znajdował się motel, ale teraz stoi on pusty. 13 listopada 2008 roku na trasę powróciły pociągi pasażerskie jadące tędy do Chełmży przez Unisław Pomorski oraz do Torunia.
Linia kolejowa nr 18, kierunek Toruń.
Przystanek położony jest nad Brdą. W budynku znajdują się kasa biletowa, poczekalnia i dyżurny ruchu.
Linia kolejowa nr 356, kierunek Poznań.
Przystanek wyremontowany ze środków z UE. Na przystanku od 12 czerwca 2016 zatrzymują się pociągi osobowe relacji Bydgoszcz – Inowrocław.
BiTCity.
BiTCity to projektowana Szybka Kolej Miejska łącząca Bydgoszcz i Toruń.
W maju 2007 opracowano studium wykonalności przebiegu bydgosko-toruńskiej kolei metropolitalnej BiTCity, które jest podstawą do ubiegania się o unijne wsparcie do Programu Operacyjnego Infrastruktura i Środowisko 2007-2013. Pozwoli to na modernizację istniejącego torowiska oraz zakup taboru niezbędnego do uruchomienia BiTCity.
Aktualnie pod nazwą BiTCity określa się bilet aglomeracyjny umożliwiający przejazd z jednego miasta do drugiego i korzystania przez kolejną godzinę z komunikacji w tym drugim mieście. Przykładowo, jeżeli ktoś jedzie z Bydgoszczy do Torunia, to po przyjeździe do Torunia ma możliwość korzystania przez godzinę z komunikacji miejskiej w Toruniu.
Transport lotniczy.
Historia portu lotniczego.
Lotnisko w Bydgoszczy powstało podczas I wojny światowej, zostało utworzone na potrzeby armii niemieckiej. W styczniu 1920 roku obszar Bydgoszczy wraz z lotniskiem został przejęty przez wojska wielkopolskie na mocy traktatu wersalskiego i od tego czasu aż do końca lat dwudziestych bydgoskie lotnisko służyło wojskom polskim.
Loty cywilne zostały rozpoczęte w czerwcu 1929 roku, kiedy to PLL „LOT” uruchomiły połączenia z Gdańskiem, Warszawą i Poznaniem. Połączenia te były realizowane do 1933 roku.
W czasie II wojny światowej i po niej lotnisko w Bydgoszczy było rozbudowywane, jednak loty komunikacyjne PLL „LOT” wznowiły dopiero po 1948 roku i z przeszło 10-letnią przerwą, przypadającą na lata 60., obsługiwały bydgoski Port Lotniczy do roku 1981. Na krótko uruchomiono wówczas połączenia z Poznaniem i Gdańskiem, ale najdłużej funkcjonującą i eksploatowaną linią lotniczą było połączenie Bydgoszcz-Warszawa.
Działania zmierzające do reaktywowania cywilnego portu lotniczego w Bydgoszczy podjęto w 1992 roku w efekcie dokonujących się w kraju przemian gospodarczych.
W celu uruchomienia lotniska powołano wówczas Bydgoską Korporację Lotniczą Sp. z o.o., która funkcjonowała do czerwca 1995 roku. W 1995 roku Bydgoską Korporację Lotniczą Sp. z o.o. została przekształcona w spółkę akcyjną Port Lotniczy Bydgoszcz S.A., która zarządza portem do dnia dzisiejszego. Znaczącym osiągnięciem spółki było przekształcenie lotniczego portu regionalnego w Bydgoszczy w międzynarodowy port lotniczy.
Bydgoskie lotnisko posiada koncesję Ministra Transportu i Gospodarki Morskiej oraz certyfikat „Polskie Świadectwo Kwalifikacyjne” wydany przez Główny Inspektorat Lotnictwa Cywilnego.
1 maja 2004 roku został oddany do użytku nowy budynek terminala pasażerskiego. Port otrzymał tytuł „Firmy roku 2003”. Tytuł ten został przyznany za szczególny wkład w rozwój regionu oraz osiągnięcia w rozwoju transportu lotniczego. 31 stycznia 2004 r. została wręczona statuetka Polskiego Klubu Biznesu.
Port Lotniczy Bydgoszcz S.A. otrzymał 11.05.2007 r. z rąk Prezesa Urzędu Lotnictwa Cywilnego, Pana Grzegorza Kruszyńskiego, certyfikat lotniska użytku publicznego upoważniający do zarządzania lotniskiem w rozumieniu Ustawy Prawo Lotnicze z 2002 r. Certyfikat ten wydaje się z orzeczenia ULC dla lotniska, które spełnia wszystkie wymogi bezpieczeństwa potwierdzone przez audyt certyfikacyjny przeprowadzony przez zespół certyfikacyjny Urzędu Lotnictwa Cywilnego. Proces certyfikacji, który miał miejsce w Porcie Lotniczym Bydgoszcz S.A., jest sprawdzianem trwałej zdolności lotniska do bezpiecznego wykonywania działalności w myśl Rozporządzenia Ministra Infrastruktury z dnia 6 Maja 2003 w sprawie certyfikacji działalności w lotnictwie cywilnym oraz Ustawy Prawo Lotnicze.
13 marca 2015 zostało zamknięte ostatnie stałe połączenie krajowe Bydgoszcz - Warszawa, mimo wysokiego zainteresowania tym połączeniem.
Połączenia lotnicze.
Połączenia międzynarodowe:
Połączenia sezonowe:

</doc>
<doc id="831287" url="https://pl.wikipedia.org/wiki?curid=831287" title="Sir Cadogan">
Sir Cadogan



</doc>
<doc id="831291" url="https://pl.wikipedia.org/wiki?curid=831291" title="Dominique Horwitz">
Dominique Horwitz

Dominique Horwitz (ur. 23 kwietnia 1957 w Paryżu) – niemiecki aktor.
Filmografia.
W 1990 r. zagrał diabła w spektaklu muzycznym Roberta Wilsona „The Black Rider, the casting of the magic bullets”.

</doc>
<doc id="831295" url="https://pl.wikipedia.org/wiki?curid=831295" title="Louis Mahoney">
Louis Mahoney

Louis Mahoney (ur. 8 września 1938, zm. 28 czerwca 2020) – brytyjski aktor.

</doc>
<doc id="831301" url="https://pl.wikipedia.org/wiki?curid=831301" title="I liga urugwajska w piłce nożnej (1973)">
I liga urugwajska w piłce nożnej (1973)

Mistrzostwa Urugwaju w roku 1973 były mistrzostwami rozgrywanymi według systemu, w którym wszystkie kluby rozgrywały ze sobą mecze każdy z każdym u siebie i na wyjeździe, a o tytule mistrza i dalszej kolejności decydowała końcowa tabela.

</doc>
<doc id="831302" url="https://pl.wikipedia.org/wiki?curid=831302" title="Ernie Macmillan">
Ernie Macmillan



</doc>
<doc id="831303" url="https://pl.wikipedia.org/wiki?curid=831303" title="Charles Townshend (2. wicehrabia Townshend)">
Charles Townshend (2. wicehrabia Townshend)

Charles Townshend (ur. 18 kwietnia 1674, zm. 21 czerwca 1738) – brytyjski polityk.
Był szwagrem pierwszego premiera Wielkiej Brytanii, Roberta Walpole’a. Jego żoną była Dorothy Walpole (1686-1726), którą poślubił w roku 1713, gdy zmarła jego pierwsza żona Elisabeth Pelham. Jego wnukiem był Charles Townshend, późniejszy kanclerz skarbu.
W latach 1709–1711 był ambasadorem brytyjskim w Holandii. W 1721 roku szwagrowie podzielili władzę między siebie. Townshend przejął wówczas sprawy zagraniczne, w których prowadzeniu uzyskiwał coraz większą niezależność, budząc w końcu niepokój Roberta Walpole’a, który doprowadził w 1730 roku do dymisji Townshenda z rządu. Przyczyną konfliktu między nimi, który wybuchł w 1729 roku, była antyhabsburska polityka, jaką na własną rękę zaczął realizować Townshend.
Punktem wyjścia dla Charlesa Townshenda był fakt rządzenia przez Jerzego II króla Wielkiej Brytanii kilkoma państwami i narodami, co, zdaniem Townshenda, wykluczało jakikolwiek prymat Karola VI Habsburga – władcy wielonarodowego imperium w Europie. Nie bacząc na to, że cesarz rzymski był od końca XVII wieku sojusznikiem Wielkiej Brytanii (do unii 1707 szkocko-angielskiej - Anglia) chciał on, w porozumieniu z chwilowo zaprzyjaźnioną Francją Ludwika XV i kardynała André Hercule’a de Fleury’ego rozebrać Niderlandy Austriackie (Belgię). Walpole nie mógł dopuścić do takich zmian w konstelacji sił w Europie.

</doc>
<doc id="831304" url="https://pl.wikipedia.org/wiki?curid=831304" title="Aminopteryna">
Aminopteryna

Aminopteryna, kwas 4-aminofoliowy – organiczny związek chemiczny, antagonista kwasu foliowego. Należy do antymetabolitów. W roku 1948 lekarz z bostońskiego szpitala Sidney Farber zastosował aminopterynę w leczeniu ostrych białaczek.

</doc>
<doc id="831306" url="https://pl.wikipedia.org/wiki?curid=831306" title="Nicola Walker">
Nicola Walker

Nicola Walker (ur. w 1970 r. w Londynie) – angielska aktorka.

</doc>
<doc id="831313" url="https://pl.wikipedia.org/wiki?curid=831313" title="Wojna i Pokój (stacja telewizyjna)">
Wojna i Pokój (stacja telewizyjna)

Wojna i Pokój – polski kanał telewizyjny należący do ITI Neovision; filmowa stacja prezentująca wyłącznie klasyczne i współczesne dzieła kinematografii radzieckiej i rosyjskiej. Pozycje programowe były nadawane do wyboru z polskim lektorem lub w wersji oryginalnej oraz z możliwością włączenia polskich napisów.
Historia.
Kanał Wojna i Pokój został uruchomiony 17 października 2006 roku i emitował program przez 18 godzin na dobę.
Dyrektorem kanału była Katarzyna Jesień.
1 czerwca 2012 roku została uruchomiona wersja HD stacji. Od tego dnia Wojna i Pokój rozpoczęła dzielenie sygnału w godzinach wieczornych z Sundance Channel, który nadawany jest również w Polsce w wersji całodobowej (początkowo emisja odbywała się w godzinach 18.00–6.00, a od 1 września 2012 od 20.00 do 6.00).
Nadawanie zakończył 5 kwietnia 2013 roku, w związku z fuzją Cyfry+ i n.
Ramówka.
Ramówka stacji oparta była na współczesnych pełnometrażowych produkcjach kina rosyjskiego, której dopełnieniem były obrazy klasyki radzieckiej: seriale, kreskówki i filmy dokumentalne. Żelaznym punktem ramówki była codzienna premiera filmowa o 21.00.
Propozycje filmowe nadawane są w stałych blokach tematycznych:

</doc>
<doc id="831314" url="https://pl.wikipedia.org/wiki?curid=831314" title="Nafta-Gaz Piła">
Nafta-Gaz Piła



</doc>
<doc id="831315" url="https://pl.wikipedia.org/wiki?curid=831315" title="Elżbieta Rumuńska">
Elżbieta Rumuńska

Elżbieta Rumuńska (ur. 12 października 1894, w Rumunii; zm. 14 listopada 1956, we Francji) – księżniczka Rumunii, królowa Grecji.
Jej rodzicami byli król Rumunii - Ferdynand I i królowa Maria Koburg. 27 lutego 1921 roku, w Bukareszcie wyszła za mąż za Jerzego II. Para jednak nie miała dzieci.
Gdy mąż Elżbiety został usunięty z tronu, udała się razem z nim do Rumunii. Pod koniec roku 1934, po upadku republiki w Grecji, rodzina królewska powróciła do kraju. W 1940 roku, po zajęciu Grecji przez wojska niemieckie i włoskie, Elżbieta ponownie opuściła kraj. Umarła w 1956 roku, we francuskim Cannes. Pochowana została w kościele Hedinger Kirche w Sigmaringen.

</doc>
<doc id="831316" url="https://pl.wikipedia.org/wiki?curid=831316" title="Nafta Gaz Piła">
Nafta Gaz Piła



</doc>
<doc id="831319" url="https://pl.wikipedia.org/wiki?curid=831319" title="Michael Sheen">
Michael Sheen

Michael Christopher Sheen (ur. 5 lutego 1969 w Newport) – walijski aktor, producent i działacz polityczny.
Wczesne lata.
Urodził się w Newport w Walii jako syn Margaret, sekretarki, i Meyricka Sheena, kierownika personelu British Steel Corporation. Ma młodszą siostrę Joanne. Kształcił się w Blaenbaglan Primary School, Glan Afan Comprehensive School i wreszcie w Neath Port Talbot College, gdzie ukończył maturę z angielskiego, dramatu i socjologii. Rozważał naukę angielskiego na uniwersytecie, ale zamiast tego zdecydował się uczęszczać do szkoły teatralnej. W 1988 przeniósł się do Londynu, gdzie w 1991 ukończył Royal Academy of Dramatic Art. Dorabiał w walijskiej restauracji typu fast food Burger Master i na drugim roku studiów otrzymał stypendium.
Kariera.
W 1991 zadebiutował na scenie Gielgud Theatre w roli Alexandrosa Eliopolosa w sztuce "Kiedy tańczyła". Po występie w Royal National Theatre w przedstawieniu "Neon Gravy" (1991), odniósł sukces w Royal Exchange w Manchesterze w roli Romeo Monteki w tragedii szekspirowskiej "Romeo i Julia" (1992). Rola Perdicana w sztuce Alfreda de Musset "Nie igra się z miłością" (1993) przyniosła mu nominację do nagrody im. Iana Charlesona. Był nominowany do Laurence Olivier Award za występy jako Wolfgang Amadeus Mozart w "Amadeuszu" Petera Shaffera (1998–1999) i jako David Frost w spektaklu "Frost/Nixon" Petera Morgana (2006–2007), prezentowane też na Broadwayu.
Po występie jako Joe w miniserialu BBC One "Gallowglass" (1993) na podstawie powieści Ruth Rendell, zadebiutował na kinowym ekranie w roli Lodovico w ekranizacji "Otella" Williama Szekspira – "Otello" ("Othello", 1995) w reż. Olivera Parkera. W filmie biograficznym "Wilde" (1997) zagrał Robbiego Rossa. Jako Mark Furness, były architekt, który zmaga się z utrudniającymi mu normalne funkcjonowanie nawykami i tikami nerwowymi w telewizyjnym komediodramacie ITV "Dirty Filthy Love" (2004) był nominowany do Nagrody Telewizyjnej BAFTA. W komedii romantycznej "Pozew o miłość" ("Laws of Attraction", 2004) pojawił się jako gwiazda rocka Thorne Jamison.
Dwukrotnie wcielił się w postać premiera Tony’ego Blaira w dwóch filmach Stephena Frearsa – produkcji telewizyjnej Channel 4 "Umowa" ("The Deal", 2003) i dramacie biograficznym "Królowa" ("The Queen", 2006), a za kinową kreację Blaira zdobył nominację do Nagrody BAFTA dla najlepszego aktora drugoplanowego. Rola dziennikarza i gospodarza programów telewizyjnych David Frosta w dramacie politycznym Rona Howarda "Frost/Nixon" (2008) został uhonorowany nagrodą „London Evening Standard”. W biograficznym komediodramacie sportowym Toma Hoopera "Przeklęta liga" ("The Damned United", 2009) wystąpił w roli butnego i utalentowanego trenera piłkarskiego Briana Clougha. Jako seksuolog William H. Masters w serialu Showtime "Masters of Sex" (2013–2016) był nominowany do Złotego Globu dla najlepszego aktora w serialu dramatycznym. Za rolę anioła Aziraphale, handlarza rzadkimi książkami w serialu BBC Two "Dobry omen" ("Good Omens", 2019) otrzymał nominację do Nagrody Saturna w kategorii najlepszy drugoplanowy aktor telewizyjny.
Życie prywatne.
W latach 1995–2003 był związany z aktorką Kate Beckinsale, z którą ma córkę Lily Mo Sheen (ur. 31 stycznia 1999). Od września 2010 do lutego 2013 tworzył związek z aktorką Rachel McAdams, z którą wystąpił w komedii romantycznej "O północy w Paryżu" (2011). Od lutego 2014 do grudnia 2017 był związany z Sarah Silverman. W grudniu 2018 związał się z aktorką Anną Lundberg.

</doc>
<doc id="831320" url="https://pl.wikipedia.org/wiki?curid=831320" title="Auto Technisches Spezialzubehör">
Auto Technisches Spezialzubehör

ATS (pełna nazwa Auto Technisches Spezialzubehör) – niemiecki zespół Formuły 1, występujący w Mistrzostwach Świata w latach 1977-1984.
Szefem zespołu był Günther Schmidt, właściciel firmy produkującej felgi aluminiowe pod tą samą nazwą.
W pierwszym sezonie startów ATS używał nadwozi zespołu Penske, który wycofał się z Mistrzostw Świata Formuły 1 wraz z końcem poprzedniego roku. Od 1978 roku ATS wystawiał już samochody własnej konstrukcji.
W historii Formuły 1 kierowcy ATS zdobyli tylko 8 punktów w 99 wyścigach Grand Prix. Najlepszy wynik – piąte miejsce – uzyskano trzykrotnie: (Hans Joachim Stuck w Grand Prix Stanów Zjednoczonych – Zachód 1979; Manfred Winkelhock w Grand Prix Brazylii 1982 oraz Eliseo Salazar w Grand Prix San Marino 1982).
W latach 1977-1982 zespół używał silników Forda. Ekspansja jednostek napędowych z turbodoładowaniem spowodowała, iż w 1983 roku ATS również dołączył do grona użytkowników tego typu silników. Dostawcą został bawarski koncern BMW.
Umowa z BMW nie przyniosła jednak spodziewanych korzyści. Po dwóch sezonach, w których ATS nie zdobył żadnego punktu, BMW zrezygnowało z dalszej współpracy. Günther Schmidt nie zdołał znaleźć nowego dostawcy silników i zespół zniknął ze sceny F1 wraz z końcem 1984 roku.

</doc>
<doc id="831325" url="https://pl.wikipedia.org/wiki?curid=831325" title="Synagoga Eliasza Łódzkiego w Łodzi">
Synagoga Eliasza Łódzkiego w Łodzi



</doc>
<doc id="831329" url="https://pl.wikipedia.org/wiki?curid=831329" title="Synagoga Henocha Bryczkowskiego w Łodzi">
Synagoga Henocha Bryczkowskiego w Łodzi



</doc>
<doc id="831330" url="https://pl.wikipedia.org/wiki?curid=831330" title="Synagoga Izraela Rotmana w Łodzi">
Synagoga Izraela Rotmana w Łodzi



</doc>
<doc id="831334" url="https://pl.wikipedia.org/wiki?curid=831334" title="Kiczewo">
Kiczewo

Kiczewo (, , "Kërçova", ) – miasto w zachodniej Macedonii Północnej, ośrodek administracyjny gminy Administracyjnie należy do gminy Kiczewo. Liczba ludności – 27 067 osób (55% – Macedończycy, 28% – Albańczycy, 9% – Turcy, 5% – Romowie; dane ze spisu w 2002).
Kiczewo leży w śródgórskiej Kotlinie Kiczewskiej między pasmami górskimi Bistra na zachodzie i Porecze na wschodzie.
Pierwsza pisemna wzmianka o Kiczewie pochodzi z czasów trzeciej wojny Rzymu z Macedonią, gdy miasto pod nazwą "Uskana" należało do królestwa Macedonii. W czasach najazdu Słowian na Półwysep Bałkański okolice Kiczewa zasiedliło prawdopodobnie słowiańskie plemię Brsjaków. Następnie Kiczewo jest wzmiankowane w dokumencie cesarza bizantyjskiego Bazylego II z 1018 jako "Kicavis". W XI wieku wspomina o nim arcybiskup Ochrydy Teofilakt. Za czasów osmańskich Kiczewo było regionalnym ośrodkiem władz cywilnych i wojskowych. W 1878 w mieście powstał pierwszy oddział zbrojny Wewnętrznej Macedońskiej Organizacji Rewolucyjnej. W 1903 mieszkańcy miasta brali udział w powstaniu ilindeńskim. Od 1913 miasto należało do Królestwa Serbii, a od 1919 – do Królestwa Serbów, Chorwatów i Słoweńców (późniejszej Jugosławii. Podczas II wojny światowej Kiczewo było okupowane przez wojska włoskie. W okolicy działało wiele oddziałów partyzanckich.
W okolicy Kiczewa znajdują się dwa zabytkowe prawosławne monastery: Przeczystej Bogurodzicy i świętego Jerzego.
W mieście znajduje się końcowa stacja linii kolejowej ze Skopje. Dojazd możliwy jest 2 pociągami każdego dnia i zajmuje około 2 godzin. Linię obsługują koleje państwowe MZ. Jest to najbliższa stacja kolejowa od popularnej turystycznie Ochrydy. Wedle transgranicznego projektu dotowanego przez Europejski Bank Centralny linia kolejowa ma być przedłużona do granicy z Albanią i połączyć miasto z Librazhdem oraz Durrës.

</doc>
<doc id="831335" url="https://pl.wikipedia.org/wiki?curid=831335" title="AZS AWF Danter Poznań">
AZS AWF Danter Poznań



</doc>
<doc id="831336" url="https://pl.wikipedia.org/wiki?curid=831336" title="Marge Dursley">
Marge Dursley



</doc>
<doc id="831338" url="https://pl.wikipedia.org/wiki?curid=831338" title="Gothic lolita">
Gothic lolita



</doc>
<doc id="831339" url="https://pl.wikipedia.org/wiki?curid=831339" title="Synagoga Józefa Gejnzlera w Łodzi">
Synagoga Józefa Gejnzlera w Łodzi



</doc>
<doc id="831340" url="https://pl.wikipedia.org/wiki?curid=831340" title="New rave">
New rave

New rave (także: nu rave, neu rave) – termin używany (przede wszystkim w UK) na określenie muzyki będącej połączeniem różnych gatunków muzyki elektronicznej i rocka, najczęściej dance punka i indie rocka. Fraza „new rave” oznacza nową wersję muzyki rave i jest parafrazą określenia „new wave”. Większość popularnych zespołów uważanych za przedstawicieli new rave pochodzi z Wielkiej Brytanii, która jest zresztą uznawana za miejsce narodzin tego stylu muzycznego.
Grupy muzyczne charakterystyczne dla tego gatunku.
Zespoły, których styl muzyczny można określić jako new rave, to między innymi:

</doc>
<doc id="831341" url="https://pl.wikipedia.org/wiki?curid=831341" title="Virgin Atlantic Airways">
Virgin Atlantic Airways

Virgin Atlantic Airways to brytyjskie linie lotnicze należące do Virgin Group (51%) i Delta Airlines (49%). Główna siedziba znajduje się w Crawley (West Sussex), w Anglii, blisko londyńskiego lotniska Gatwick.
Linia obsługuje połączenia pomiędzy Wielką Brytanią a Ameryką Północną, Karaibami, Azją i Australią z głównych baz - Gatwick oraz Heathrow, używając jedynie samolotów szerokokadłubowych.
2 marca 2023 r. linie dołączyły do sojuszu linii lotniczych SkyTeam.
Historia.
Pomysł i powstanie.
Randolph Fields (amerykański prawnik) tuż po zakończeniu Wojny o Falklandy w 1982 roku, postanowił wykorzystać moment na rozwinięcie intratnego biznesu, jakim niewątpliwie było ustanowienie połączenia lotniczego pomiędzy Falklandami a Wielką Brytanią.
Skontaktował się z Alanem Hellarym, czołowym pilotem prywatnych brytyjskich linii lotniczych Laker Airways, który w tym samym czasie myślał o ustanowieniu komercyjnych lotów pomiędzy tymi regionami. Razem z pracownikami upadłych linii Laker Airways zaczęli pracować nad realizacją pomysłu, nadając nowym liniom nazwę British Atlantic Airways.
Z powodu zbyt krótkiego pasa startowego lotniska Port Stanley w stolicy Falklandów - pomysł został porzucony. Zamiast tego Hellary i Fields próbowali zapewnić BAA licencję na loty pomiędzy Londynem-Gatwick a Nowym Jorkiem JFK. Podanie zostało odrzucone w maju 1983 po protestach British Airways, British Caledonian i British Airports Authority. Wobec tego Hellary i Fields aplikowali o licencję na loty pomiędzy Gatwick a Newark, trasę tę miały obsługiwać DC-10 mogące pomieścić 380 pasażerów. Perspektywa bezpośredniej konkurencji z amerykańską tanią lotniczą People Express zmusiła do rezygnacji z kolejnego pomysłu.
Poszukując dodatkowego źródła finansowania Randolph Fields poznał Richarda Bransona (pomysłodawca i założyciel Virgin Group) podczas przyjęcia w Londynie, wtedy też zaproponował mu spółkę. Po długich negocjacjach Fields zgodził się na obniżenie wielkości swoich udziałów w BAA do 25%, zmianę nazwy na Virgin Atlantic i sam został pierwszym przewodniczącym. Po rozbieżnościach co do zarządzania firmą wykupiono udziały Fieldsa za sumę miliona funtów, z dodatkową zapłatą po pierwszej dywidendzie. Po ingerencji Sądu Najwyższego, tę dodatkową płatność Fields otrzymał na krótko przed śmiercią w 1997 roku.
22 czerwca 1984 roku Virgin Atlantic zainaugurowały połączenie pomiędzy Gatwick i Newark Boeingiem 747-200 wyleasingowanym dawniej należącym do Aerolíneas Argentinas. Linia zaczęła przynosić zyski już podczas pierwszego roku działalności. Dzięki wsparciu ze strony siostrzanej Virgin Records nabyła zdolność do sfinansowania używanego 747-200.
Rozwój.
W 1986 roku Virgin Atlantic Airways nabyły kolejnego Boeinga 747, którego włączyła do służby na trasie Gatwick-Miami. Dodatkowa maszyna włączyła się także w loty z Gatwick do Nowego Jorku (1988), Tokyo(1989), Los Angeles (1990), Boston (1991) i Orlando (1992). W 1987 uruchomiono połączenie pomiędzy Luton a Dublinem (samolot - Vickers Viscount, wycofany w 1990 roku).
Późniejsze lata.
W marcu 2000 roku Virgin Group sprzedały 49% udziałów w Virgin Atlantic Airways liniom lotniczym Singapore Airlines, pozostając w posiadaniu 51%.
W czerwcu 2002 roku Virgin Atlantic kupiły pierwszego Airbusa A340-600.
W 2003 roku Virgin Atlantic obsłużyły 3,8 milionów pasażerów, liczba ta wzrosła do 4,6 milionów w 2006, co usytuowało linie na siódmym miejscu w rankingu brytyjskich linii lotniczych pod względem ilości pasażerów, oraz na drugim pod względem przebytych odległości, ze względu na długodystansowe loty.
31 października 2005 roku Virgin Atlantic dokonał charytatywnego lotu do Islamabadu, stolicy Pakistanu, przewożąc 55 ton ładunku pomocy humanitarnej, po trzęsieniu ziemi, które miało miejsce w tym rejonie.
Virgin Atlantic wzięła udział w testach biopaliw, wykorzystując jednego ze swoich Boeingów 747. W lutym 2008 odbyły lot bez pasażerów z Heathrow do Amsterdamu, z jednym silnikiem w 20% zasilanym przez biopaliwa.
W czerwcu 2013 roku linie lotnicze Delta Airlines odkupiły od Singapore Airlines 49% akcji w Virgin Atlantic.
Flota.
Flota Virgin Atlantic składa się zarówno z samolotów marki Boeing jak i Airbus. Przeciętny wiek floty to 8,5 roku (stan na marzec 2018). Linie zamówiły Airbusa A380-800, który ma być dostarczony w 2018 roku. Ostatecznie w marcu 2018 linie anulowały zamówienie na A380.
Linie partnerskie.
Virgin Atlantic Airways podpisało partnerstwo z następującymi liniami lotniczymi:

</doc>
<doc id="831345" url="https://pl.wikipedia.org/wiki?curid=831345" title="Scott Speedman">
Scott Speedman

Robert Scott Speedman (ur. 1 września 1975 w Londynie) – brytyjski aktor filmowy i telewizyjny.
Życiorys.
Wczesne lata.
Urodził się w Londynie jako syn Szkotów – nauczycielki edukacji wczesnoszkolnej i atletki olimpijskiej Mary Speedman (z domu Campbell) i Roya Speedmana (1944–1999). Jego siostra Tracey zmarła na raka 8 lutego 2016. Kiedy miał cztery lata rodzina przeprowadziła się do Toronto, w prowincji Ontario. Mając dwanaście i czternaście lat znalazł się w drużynie sztafety pływackiej, która ustanowiła rekord Kanady na dystansie 400 metrów. W 1992 roku wraz z kanadyjską drużyną pływacką juniorów osiągnął dobre wyniki podczas prób olimpijskich, lecz kontuzja szyi zakończyła jego karierę sportową. Po ukończeniu Earl Haig Secondary School w Toronto, w latach 1994-1996 studiował na Uniwersytecie Toronto. Brał udział w szkolnych przedstawieniach, a jego ulubionymi aktorami byli Dustin Hoffman i Gene Hackman. Studiował aktorstwo w Showcase Theatre w Toronto i Neighborhood Playhouse w Nowym Jorku.
Kariera.
Debiutował na dużym ekranie w dramacie sportowym o hokeju na lodzie "Kapitał własny" ("Net Worth", 1995), a rok później pojawił się w telewizyjnym biograficznym dramacie sportowym CBS o łyżwiarstwie "Braterska obietnica" ("A Brother's Promise – The Dan Jansen Story", 1996) oraz serialu "Gęsia skórka" ("Goosebumps", 1996). 
Za rolę Bena Covingtona w serialu "Felicity" (1998-2002) był trzykrotnie nominowany do nagrody Teen Choice. Kreacja męża chorej na raka młodej kobiety w melodramacie "Moje życie beze mnie" ("My Life Without Me", 2003) z udziałem Deborah Harry i Marka Ruffalo przyniosła mu nagrodę Złotej Fali na festiwalu filmów kobiecych w Bordeaux. Za postać studenta medycyny Michaela Corvina w filmie "Underworld" (2003) odebrał nagrodę Saturna.

</doc>
<doc id="831347" url="https://pl.wikipedia.org/wiki?curid=831347" title="Przetłok bromolejowy">
Przetłok bromolejowy

Przetłok bromolejowy – technika tworzenia artystycznych obrazów fotograficznych, rozwinięcie bromoleju, zaliczana do technik chromianowych pośrednich. Polega ona na tym, iż odbieloną i zgarbowaną odbitkę srebrową pokrywa się farbą olejną (tak jak w bromoleju) z tym, że w następnym etapie niewyschnięty jeszcze obraz przenoszony jest na inny papier za pomocą pras do technik graficznych.
Tę pracochłonną i "szlachetną" technikę stosowali artyści tacy jak Robert Demachy, a w Polsce Jan Bułhak, Wojciech Buyko, Tadeusz Cyprian i Bolesław Gardulski. Wykorzystywał ją także Tadeusz Przypkowski. Po II wojnie światowej wykorzystywana raczej rzadko.

</doc>
<doc id="831349" url="https://pl.wikipedia.org/wiki?curid=831349" title="Cleison Edson Assuncao">
Cleison Edson Assuncao



</doc>
<doc id="831351" url="https://pl.wikipedia.org/wiki?curid=831351" title="Vanderlei Gonçalves Barbosa">
Vanderlei Gonçalves Barbosa



</doc>
<doc id="831352" url="https://pl.wikipedia.org/wiki?curid=831352" title="Murilo Rufino Barbosa">
Murilo Rufino Barbosa



</doc>
<doc id="831353" url="https://pl.wikipedia.org/wiki?curid=831353" title="André Paulo Barreto">
André Paulo Barreto



</doc>
<doc id="831355" url="https://pl.wikipedia.org/wiki?curid=831355" title="Antônio Fábio Francez Cavalcante">
Antônio Fábio Francez Cavalcante



</doc>
<doc id="831358" url="https://pl.wikipedia.org/wiki?curid=831358" title="Fabio Costa de Brito">
Fabio Costa de Brito



</doc>
<doc id="831359" url="https://pl.wikipedia.org/wiki?curid=831359" title="Synagoga Lejzera Bursztynowicza w Łodzi">
Synagoga Lejzera Bursztynowicza w Łodzi



</doc>
<doc id="831360" url="https://pl.wikipedia.org/wiki?curid=831360" title="Qantas">
Qantas

Qantas Airways – narodowe linie lotnicze Australii założone w 1920 roku. Siedziba linii mieści się w Mascot, dzielnicy Sydney, a głównym węzłem jest port lotniczy Sydney. Są to największe i najstarsze linie lotnicze Australii oraz drugie najstarsze na świecie (holenderskie KLM założono rok wcześniej).
Qantas Airways zostały odznaczone czterema gwiazdkami w rankingu Skytraxu, firmy konsultingowej prowadzącej badania pasażerskich linii lotniczych. W 2011 roku zajęły ósme miejsce na liście World’s Best Airline 2011, co oznacza spadek w porównaniu do lat poprzednich.
W roku 2010 Qantas posiadał 65% udziału w przewozach krajowych, jednak na rynku przewozów międzynarodowych przegrywa z azjatyckimi przewoźnikami, z powodu relatywnie wysokich kosztów działalności i intensywnego współzawodnictwa konkurentów.
Historia.
Początki.
Qantas Airlines powstały 16 listopada 1920 roku w Winton (Queensland) jako Queensland and Northern Territory Aerial Services Limited. Założycielami byli Paul McGinness (1896-1955), Hudson Fysh (1895–1974), Fergus McMaster (1879–1950) i Arthur Baird (1889-1954). Pierwszym samolotem linii był brytyjski dwupłatowiec Avro 504 . W sierpniu 1920 roku jego cena wynosiła 1425 funtów australijskich (waluta została zastąpiona dolarem australijskim w 1966 roku). Maszyna ta poruszała się z prędkością 105 km/h i zabierała na pokład pilota i dwóch pasażerów. Pierwszym pasażerem linii Qantas był 84-letni Alexander Kennedy, 2 listopada 1922 roku odbył on lot z Charleville do Cloncurry, z biletem numer 1.
Pomiędzy 1926 a 1928 rokiem linie zbudowały flotę składającą się z siedmiu de Havilland DH.50 i jednego Airco DH.9, która znajdowała się w hangarze w Longreach.
W 1928 roku właściciele Qantas podpisali kontrakt z Royal Flying Doctor Service of Australia ("Królewska Służba Latających Lekarzy Australii") na loty medyczne. Pilotem czteroosobowego DH50A był Arthur Affleck, służył on razem z chirurgiem Vincentem Welchem. W ciągu kolejnego roku przebyli oni ponad 28 000 kilometrów, udzielając pomocy 255 osobom. Obsługiwali obszar większy od Wielkiej Brytanii.
Łodzie latające, wojna i okres powojenny: 1934-1959.
18 stycznia 1934 roku Qantas i brytyjskie Imperial Airways (prekursor British Airways) stworzyły linie Qantas Empire Airways Limited (QEA). Każde z linii otrzymały po 49% udziałów, a 2% zostały ulokowane w rękach niezależnego sędziego. QEA rozpoczęły działalność w grudniu 1934 roku na trasie z Brisbane (gdzie mieściła się siedziba spółki) do Darwin. Loty międzynarodowe rozpoczęły w 1935 roku, kiedy uruchomiono połączenie z Brisbane do Singapuru. Przez kolejne trzy lata DH.86 obsługiwał tę trasę bez żadnych problemów, jednak był zbyt mały, by sprostać rosnącemu popytowi. Linie zadecydowały o wprowadzeniu łodzi latających Short Empire, z pomocą których rozpoczęły loty do Anglii z załogami zmieniającymi się w Singapurze.
To połączenie zostało przerwane przez działania wojenne w 1942 roku. Pięć z dziesięciu łodzi latających, będących w posiadaniu Qantasa, zostało zniszczonych w wyniku akcji wojennych i wypadków. Większość pozostałych maszyn została wzięta przez rząd Australii na potrzeby wojska.
W 1943 roku linie Qantas wznowiły loty łodziami latającymi pomiędzy Cejlonem (dziś Sri Lanka) a australijskim Perth, kiedy zakupiono amerykańską Consolidated PBY Catalina. Trasa ta została przedłużona przez brytyjskie linie BOAC, dając połączenie z Londynem. Sektor o długości 5652 kilometrów był najdłuższym przelotem bez międzylądowań na tamte czasy, a przeciętny czas jego przebycia wynosił 28 godzin. Pasażerowie otrzymywali certyfikat członkostwa "The Rare and Secret Order of the Double Sunrise", jako że podczas lotu słońce wschodziło dwukrotnie.
W 1944 roku flota linii została zwiększona o konwencjonalne Consolidated B-24 Liberator, które obsługiwały trasę z Kolombo (na Sri Lance) do australijskiego Exmouth. Później na tej trasie pojawiły się Avro Lancastrian. Latały one z Sydney do Gawler z lądowaniem w celu uzupełnienia paliwa w Adelaide i w Exmouth, gdzie załoga i pasażerowie przeczekiwali noc. Następny przystanek był w Kolombo, gdzie tankowano paliwo, kolejny w Karaczi (Pakistan), gdzie maszyny BOAC zabierały pasażerów w ostatni odcinek do Wielkiej Brytanii. Na tej trasie, zwanej "Kangaroo Service" po raz pierwszy zostało użyte logo z kangurem.
W 1947 roku Qantas Empire Airways zostały znacjonalizowane, kiedy rząd australijski (na czele którego stał Ben Chifley) wykupił udziały należące do BOAC. Krótko potem uruchomiono pierwsze połączenie poza Imperium brytyjskie do Tokio i Hongkongu, obsługiwane przez Avro Lancastrian, który wkrótce zastąpiono DC-4.
W 1947 roku do floty dołączyły samoloty typu Lockheed L-749 Constellation, które włączono na trasie do Londynu. W 1952 roku Qantas rozszerzył siatkę swoich połączeń przez Ocean Indyjski do Johannesburga (przez Perth), na Wyspy Kokosowe i Mauritius. Mniej więcej w tym czasie rząd brytyjski rozpoczął naciski na linie Qantas, by te zakupiły samoloty De Havilland Comet, jednak Hudson Fysh wątpił w opłacalność tego posunięcia i z powodzeniem oparł się presji brytyjczyków.
W styczniu 1958 roku Qantas stały się drugimi liniami lotniczymi oferującymi loty dookoła świata. Dostarczone w 1954 roku Lockheed 1049 Super Constellation latały w kierunku zachodnim z Australii do Londynu, przez Azję i Bliski Wschód i w kierunku wschodnim przez Auckland i Honolulu. W 1959 Qantas odebrał samolot Lockheed L-188 Electra.
Era odrzutowa: 1959-1992.
We wrześniu 1956 roku Qantas zamówiły siedem maszyn typu Boeing 707-138, które dostarczono pomiędzy czerwcem a wrześniem 1959 roku. Odrzutowce obsługiwały trasę do Nowego Jorku, którą później przedłużono do Londynu. Tym samym Qantas były trzecimi liniami pokonującymi Ocean Atlantycki (tuż po BOAC i Pan Am). Dodatkowo, Qantas zmodyfikowały flotę B707, montując w nich silniki turbowentylatorowe. Powstałe w ten sposób modele nazywano "V-jets" od łacińskiego "vannus" ("wentylator"). Kolejne dwa B707 zamówiono w 1963 roku. Do marca 1966 we flocie Qantas znajdowało się 19 samolotów tego typu, obsługujących najważniejsze trasy linii, a pięć kolejnych zostało zamówionych.
W latach 60. liczba pasażerów gwałtownie rosła, w związku z tym Qantas zamówił większe samoloty – Boeing 707-338C. A pod koniec dziesięciolecia, w 1967 – do puli zamówień dołączył cztery maszyny typu Boeing 747-200. W tym samym roku linie zmieniły nazwę z Qantas Empire Airways na Qantas Airways, aktualną do dnia dzisiejszego. Pierwszy Boeing 747-238B wszedł do służby we wrześniu 1971 roku, a 3 lata później, kiedy australijskie Darwin zostało doszczętnie zniszczone przez "Cyklon Tracy" – ustanowił rekord świata w ilości osób przewiezionych podczas jednego lotu. Boeing 747 ewakuował 673 osoby z zagrożonych terenów. Pod koniec dekady zarząd linii zamówił dwa DC-10, które miały obsługiwać trasę do Wellington (Nowa Zelandia), jednak zamówienie zmieniono na dwa B747SP. W marcu 1979 wycofano B707, tym samym Qantas pozostały jedynymi liniami mającymi we flocie tylko B747. Tego samego roku, jako pierwsze linie na świecie, Qantas wprowadziły klasę biznesową na pokładach swoich maszyn.
W 1985 roku do floty dołączył Boeing 767–200 i Boeing 747–300, którego w 1989 zastąpiono modelem -400. Dostarczenie pierwszego 747-400 było momentem ustanowienia kolejnego rekordu w historii lotnictwa cywilnego. 17 sierpnia 1989 roku Boeing 747-400 (VH-OJA) pokonał 18 001 kilometrów bez międzylądowań, z Londynu do Sydney. Podróż pod dowództwem kapitana Davida Massy-Greene’a zajęła 20 godzin, 9 minut i 5 sekund. W 1935 roku ta sama trasa wymagała 5 różnych samolotów, trzech linii lotniczych, 42 międzylądowań celem zatankowania, dwóch linii kolejowych i 14 dni spędzonych w podróży. Nie był to jednak typowy lot pasażerski. Na pokładzie Boeinga znajdowało się 18 osób, włączając w to załogę samolotu oraz ładunek cargo.
Prywatyzacja: 1992-2006.
W sierpniu 1992 roku rząd australijski sprzedał liniom Qantas krajowego przewoźnika Australian Airlines, dając tym samym dostęp do rynku australijskiego pierwszy raz w historii. Transakcja przyniosła Qantasowi maszyny Boeing 737 i Airbus A300. Prywatyzacja Qantasa nastąpiła w marcu 1993 roku, British Airways wykupiło 25% udziałów za 665 milionów dolarów australijskich. W wyniku opóźnień dopiero w 1995 roku wykupiono resztę udziałów, za które rząd australijski otrzymał 1,45 miliarda dolarów. Zagraniczni akcjonariusze pozyskali 20% udziałów, co daje razem 45% obcego kapitału. Zgodnie z prawem australijskim 51% akcji musi pozostać w rękach Australijczyków, co jest stale monitorowane.
W 1998 roku zarząd Qantas wraz z American Airlines, British Airways, Canadian Airlines i Cathay Pacific stworzył sojusz Oneworld. Działalność sojuszu rozpoczęła się w lutym 1999 i jeszcze tego samego roku dołączyły hiszpańskie Iberia i fińskie Finnair.
W 2000 roku Qantas zamówił 12 samolotów Airbus A380-800 z możliwością zamówienia kolejnych 12. Po przetestowaniu ośmiu z dwunastu opcjonalnych, Qantas zwiększył zamówienie do 20, stając się tym samym trzecimi liniami lotniczymi, które odebrały A380 (po Singapore Airlines i Emirates).
14 września 2001 roku, po 66 latach działalności, zostały zamknięte linie Ansett Australia, będące głównym konkurentem Qantasa na rynku krajowym. Tym samym udział Qantasa w rynku wzrósł do prawie 90%, reszta należała do stosunkowo nowych Virgin Blue. W tym czasie, by sprostać rosnącemu popytowi Qantas zamówił 15 samolotów Boeing 737–800, które otrzymał zaledwie trzy miesiące później. Ten nadzwyczajnie krótki czas pomiędzy zamówieniem a dostawą był możliwy w wyniku zamachów 11 września w Stanach Zjednoczonych. American Airlines w następstwie wydarzeń zrezygnowały z zamówienia jakie złożyły na dostawy samolotów Boeing 737-800.
W tym samym czasie Virgin Blue ogłosiły zwiększenie swojej floty, częstotliwości lotów i utworzenie nowych połączeń, co poskutkowało zmniejszeniem udziału Qantasa w rynku krajowym do 60%. W odpowiedzi na to posunięcie konkurenta, Qantas utworzył niskobudżetowego przewoźnika Jetstar Airways, co pozwoliło utrzymać udział w rynku na poziomie 65%.
Kolejnym krokiem było wkroczenie Qantasa na rynek nowozelandzki. Wpierw linie wykupiły pakiet udziałów w Air New Zealand, a następnie przejęły na zasadzie franczyzy Ansett New Zealand. W 2003 roku podjęły próbę wykupienia większego (ale wciąż mniejszościowego) pakietu udziałów w Air New Zealand, co zakończyło się niepowodzeniem. W związku z tym, by podtrzymać swoją konkurencyjność, włączyły Jetstar na trasach do Nowej Zelandii. We wrześniu 2004 roku British Airways sprzedały 18,25% udziałów w spółce Qantas.
13 grudnia 2005 Qantas ogłosił złożenie zamówienia na 115 maszyn typu Boeing 787 Dreamliner (45 zamówień wiążących, 20 opcji i 50 praw zakupu). Dreamlinery zastąpią we flocie szerokokadłubowe Boeingi 767-300, a także pozwolą na zwiększenie efektywności (poprzez większą liczbę pasażerów) i ustanowienie nowych połączeń.
Qantas obecnie: 2007-dziś.
Obecnie linie Qantas są pełnymi posiadaczami linii Jetstar Airways, Jetconnect (połączenia pomiędzy Australią a Nową Zelandią), QantasLink (włącznie z Sunstate Airlines i Eastern Australia Airlines), Qantas Freight (do których należą Express Freighters Australia). Ponadto posiadają 46.05% udziałów międzynarodowych Air Pacific. Poprzez QantasLink są w posiadaniu 50% w Australian air Express i Star Track Express, pozostałe 50% w obu spółkach należą do Australia Post.
Od momentu prywatyzacji w 1993 Qantas są jednymi z najbardziej dochodowych linii na świecie.
W nadchodzących latach Qantas planuje wycofać samoloty typu Boeing 747, które w latach 80. stanowiły całą flotę linii. Ostatnie trzy B747-300 zostały wycofane w 2008 roku, a seria 747-400 do 2013 roku ma zostać zastąpiona przez Airbusy A380. Zarząd rozważa również Airbusy A350 lub Boeingi 777-300ER jako dodatek do floty A380. Również B787 Dreamlinery mają przejąć część połączeń. Również w 2008 roku pierwszy Airbus A380 Qantasa został odebrany podczas ceremonii 19 września. 21 września samolot dotarł do Sydney. Kapitanem tego lotu był Peter Probert, pilot Qantasa, którego ojciec dostarczył do Australii pierwszego Boeinga 747 w 1971 roku. Maszyna weszła do służby na trasie Melbourne-Los Angeles 20 października 2008, a następnie z Sydney do Los Angeles. Drugi A380 dostarczony w grudniu 2008 zwiększył częstotliwość lotów na tych samych trasach.
29 października 2011 roku CEO Alan Joyce ogłosił bezterminowe zawieszenie wszystkich lotów krajowych i międzynarodowych linii Qantas w związku ze strajkiem pilotów i personelu naziemnego. Działalność zostanie wznowiona dopiero po osiągnięciu porozumienia między zarządem linii a związkami zawodowymi. Według szacunków Alana Joyce’a wstrzymanie lotów będzie kosztowało linie Qantas 21 milionów dolarów dziennie. Odwołano ponad 600 lotów, a zmiany dotknęły około 70 tysięcy pasażerów, w tym 17 szefów rządów brytyjskiej Wspólnoty Narodów uczestniczących w szczycie Commonwealthu w Perth. Australijski minister infrastruktury i transportu Anthony Albanese poinformował, iż sprawa została skierowana do sądu pracy.
31 października 2011 linie Qantas wznowiły loty po prawie dwóch dniach przerwy. O godzinie 15:41 lokalnego czasu lot 41 z Sydney do Dżakarty wzbił się w powietrze. Komisja arbitrażowa wyznaczyła zarządowi linii i związkowcom termin 21 dni na negocjacje, jeśli w tym czasie nie rozwiążą sporu narzuci swój werdykt.
25 marca 2017 roku, należący do australijskiego przewoźnika Boeing 787-9, numer lotu QF10, wystartował z portu lotniczego Londyn-Heathrow o godzinie 13:30 czasu lokalnego i po pokonaniu 14 498 km, spędzeniu w powietrzu 17 godzin, następnego dnia wylądował w Perth o godzinie 13:15 czasu lokalnego. Lot w drugą stronę, QF9, wystartował z Perth o 18:50 lokalnego czasu aby wylądować w Londynie o 05:10 nad ranem następnego dnia. Był to pierwszy pasażerski, regularny lot bezpośrednio z Australii do Wielkiej Brytanii bez międzylądowań.
2 maja 2018 roku przewoźnik postanowił zamówić sześć nowych Boeing 787-9, które zastąpią z eksploatacji Boeing 747-400. Nowe samoloty zostaną dostarczone do końca 2020 roku. Będą posiadały taką samą konfigurację jak obecnie użytkowane maszyny tego typu, skoncentrowane na siedzeniach klasy biznes oraz premium economy mieszcząc łącznie 236 pasażerów. Również w związku w unowocześnieniem swojej floty linia planuje w 2019 roku otwarcie swojej akademii pilotażowej która pozwoli pomóc w szkoleniu pilotów do obsługi nowych samolotów.
Flota.
Tabela przedstawia flotę linii Qantas (stan na kwiecień 2020).
Porty docelowe.
Qantas obsługuje 20 krajowych i 21 międzynarodowych portów lotniczych w 14 krajach Afryki, Ameryki Północnej i Południowej, Europy, Azji i Oceanii.
Linie partnerskie.
Poza Oneworld Qantas zawarł porozumienia codeshare z następującymi liniami:
Wypadki i incydenty.
Od wybuchu II wojny światowej miały miejsca następujące wypadki i incydenty:

</doc>
<doc id="831362" url="https://pl.wikipedia.org/wiki?curid=831362" title="Anderson Luiz de Sousa">
Anderson Luiz de Sousa



</doc>
<doc id="831365" url="https://pl.wikipedia.org/wiki?curid=831365" title="Super Series">
Super Series

Super Series były to mecze pokazowe między zespołami ze Związku Radzieckiego a zespołami z NHL. Turniej ten był rozgrywany 9 razy w latach 1976-1991. ZSRR reprezentowały zespoły z radzieckiej ligi hokeja. Wyjątkiem był rok 1983 kiedy ZSRR reprezentował reprezentacja Związku Radzieckiego.
Wyniki poszczególnych Super Series.
Super Series 1976.
Red Army przeciwko NHL.
Red Army wygrała serie: 2 wygrane, 1 remis, 1 przegrana 
Soviet Wings przeciwko NHL.
Soviet Wings wygrała serie: 3 wygrane, 0 remisów, 1 porażka
Super Series 1978.
Spartak Moskwa przeciwko NHL.
Spartak wygrał serie:3 wygrane, 0 remisów, 2 porażki
Super Series 1979.
Soviet Wings przeciwko NHL.
Soviet Wings wygrała serie:2 wygrane, 1 remis, 1 porażka
Super Series 1980.
Dinamo Moskwa przeciwko NHL.
Dinamo Moskwa wygrała serie:2 wygrane, 1 remis, 1 porażka
Red Army przeciwko NHL.
Red Army wygrała serie: 3 wygrane, 0 remisów, 2 porażki
Super Series 1983.
Reprezentacja ZSRR przeciwko NHL.
Reprezentacja ZSRR wygrała serie: 4 wygrane, 0 remisów, 2 porażki
Super Series 1986.
Red Army przeciwko NHL.
Red Army wygrała serie: 5 wygranych, 0 remisów, 1 porażka
Dinamo Moskwa przeciwko NHL.
Dinamo Moskwa wygrała serie: 2 wygrane, 1 remis, 1 porażka
Super Series 1989.
Red Army przeciwko NHL.
Red Army wygrała serie: 4 wygrane, 1 remis, 2 porażki
Dynamo Ryga preciwko NHL.
Drużyny z NHL wygrała serie: 4 wygrane, 1 remis, 2 porażki
Super Series 1990.
Chimik Mytiszczi przeciwko NHL.
Chimik Mytiszczi zremisowała serie z drużynami NHL: 3 wygrane, 0 remisów, 3 porażki
Soviet Wings przeciwko NHL.
Drużyny NHL wygrała serie: 3 wygrane, 1 remisów, 1 porażka
Red Army przeciwko NHL.
Red Army wygrała serie: 4 wygrało, 0 remisów, 1 porażka
Dinamo Moskwa przeciwko NHL.
Dinamo Moskwa wygrała serie: 3 wygrane, 0 remisów, 2 porażki
Super Series 1991.
Chimik Mytiszczi przeciwko NHL.
Chimik Mytiszczi zremisowała serie z drużynami NHL: 3 wygrane, 1 remis, 3 porażki 
Red Army przeciwko NHL.
Red Army wygrała serie: 6 wygranych, 0 remisów, 1 porażka
Dinamo Moskwa przeciwko NHL.
Dinamo Moskwa wygrała serie: 3 wygrane, 2 remisy, 2 porażki

</doc>
<doc id="831370" url="https://pl.wikipedia.org/wiki?curid=831370" title="Shane Brolly">
Shane Brolly

Shane Brolly (ur. 6 marca 1970 w Belfaście) – brytyjski aktor filmowy i telewizyjny.
Życiorys.
Dorastał w irlandzkiej rodzinie aktorskiej, jego brat Clark Heathcliffe i siostra Kathy są także aktorami. W latach 90. pracował dla sieci kablowych. Debiutował na kinowym ekranie w thrillerze "Lep na muchy" ("Flypaper", 1997) u boku Craiga Sheffera, Jamesa Wildera i Lucy Liu. Zabłysnął potem niewielką rolą porucznika Burrowsa w thrillerze sci-fi "" ("Impostor", 2002). Na srebrnym ekranie pojawił się w roli playboya billionera w serialu "ChromiumBlue.com" (2002).
Życie prywatne.
27 listopada 2006 roku poślubił aktorkę Sarah Buxton, z którą ma syna Finna Michaela (ur. 18 grudnia 2006). Od marca 2005 roku zamieszkali razem w Los Angeles.~

</doc>
<doc id="831371" url="https://pl.wikipedia.org/wiki?curid=831371" title="Hyper Transport">
Hyper Transport



</doc>
<doc id="831373" url="https://pl.wikipedia.org/wiki?curid=831373" title="Anderson Soares da Silva">
Anderson Soares da Silva



</doc>
<doc id="831384" url="https://pl.wikipedia.org/wiki?curid=831384" title="Herb klanu">
Herb klanu

Herb klanu (ang. "Coat of Arms"), herb klanu szkockiego – wizualny identyfikator przynależności klanowej, świadczący, wraz z tartanem i zawołaniem wojennym o przynależności do konkretnego szkockiego klanu.
W heraldyce szkockiej, jak i całego Zjednoczonego Królestwa, herb przysługuje tylko konkretnej osobie i może być dziedziczony w niezmienionej postaci przez głównego spadkobiercę. Dla pozostałych członków rodziny lub klanu mających prawo do herbu urząd heroldii Szkocji (Lord Lyon King of Arms) wprowadza zmiany w herbie podstawowym, najczęściej w postaci systemu bordiur wokół tarczy. W przeciwieństwie więc do heraldyki polskiej nie można mówić o herbie danego rodu lub klanu.
Z pewnym uproszczeniem można nazwać herbem klanu herb w wersji podstawowej, tzn. bez uszczerbień – czyli taki jaki przysługuje tylko wodzowi klanu. Pamiętać należy przy tym, że herby innych członków klanu, o ile mają takowe zarejestrowane w heroldii, choć od herbu podstawowego wywodzą się, to obowiązkowo muszą się od niego różnić. Niekiedy herb w wersji podstawowej jest herbem tylko historycznym, nie występującym już współcześnie w swej czystej wersji. Niekiedy bowiem nawet w herbach wodzów, wskutek dziedziczenia dóbr i tytułów jest połączony z innymi herbami tworząc herb złożony. Herb wodza klanu, w wersji podstawowej, bez łączenia z innymi herbami i bez uszczerbień nazywany jest często w brytyjskiej literaturze "Old" lub "of Old" (ang. – stary, dawny).
Przykłady herbów wodzów klanów.
Wszyscy członkowie klanu natomiast, niezależnie od stopnia pokrewieństwa z wodzem, nazwiska i prawa posiadania herbu mogą używać godeł klanowych (ang. "clan badges", "clan cres").
Wywodzą się z heraldyki i zwykle są związane z herbem rodowym naczelnika klanu, zazwyczaj przedstawiają sam klejnot herbowy (stąd jedna z angielskich nazw "crest" – klejnot) otoczony pasem wzorowanym na Orderze Podwiązki, z wypisanym zawołaniem lub dewizą klanu. Naczelnik, jego rodzina i wodzowie gałęzi klanu używają godła wpisanego w okrąg (ozdobiony również zawołaniem), a nie otoczonego pasem.
Noszone przy berecie czasem bywa ozdabiane orlimi lub kogucimi piórami, których rodzaj i liczba określają pozycję w klanowej hierarchii. Naczelnikowi przysługują trzy pióra. Czasem prawdziwe pióra zastępowane są srebrnymi, a w przypadku jeżeli nosiciel godła posiada tytuł arystokratyczny, godło jest także ozdabiane koroną rangową.
Mobilia klanowe zwykle noszone są przy nakryciu głowy szkockiego stroju narodowego, jako spinka przerzucanego przez ramię tartanu bywa także noszone w klapie, stosowane jako ozdobnik papeterii, wizytówek czy ekslibrisów.
Godła te, mimo że nie są herbami, nie mogą być dowolnie tworzone, każdy klan musi je zarejestrować w heroldii. Używanie natomiast takiego godła, nie wymaga w przeciwieństwie do herbu, osobnego nadania, i każdy członek klanu ma do niego prawo.
Niektóre szkockie klany posiadają także prastare symbole z okresu przedheraldycznego, "Plantbadges" – godła roślinne, np. gałązki określonych roślin. Bywają one m.in. noszone przy nakryciach głowy lub jako dekoracja stroju narodowego.

</doc>
<doc id="831387" url="https://pl.wikipedia.org/wiki?curid=831387" title="Julcimar Conceição de Souza">
Julcimar Conceição de Souza



</doc>
<doc id="831392" url="https://pl.wikipedia.org/wiki?curid=831392" title="Elton Aparecido de Souza">
Elton Aparecido de Souza



</doc>
<doc id="831396" url="https://pl.wikipedia.org/wiki?curid=831396" title="Glauber Vian Correa">
Glauber Vian Correa



</doc>
<doc id="831397" url="https://pl.wikipedia.org/wiki?curid=831397" title="Luiz Eduardo Tavares">
Luiz Eduardo Tavares



</doc>
<doc id="831400" url="https://pl.wikipedia.org/wiki?curid=831400" title="Summi Pontificatus">
Summi Pontificatus

Summi Pontificatus – encyklika o solidarności ludzkiej i państwie totalitarnym ogłoszona 20 października 1939 przez papieża Piusa XII jako pierwszy tego typu akt jego pontyfikatu. Nawiązywała do ogłoszonej 40 lat wcześniej w 1899 r. encykliki "Annum sacrum" papieża Leona XIII, w której poświęcono świat Najświętszemu Sercu Jezusa. Pius XII uznawał, że był to w czasach szerzącego się materializmu i laicyzmu akt opatrznościowy, bowiem błędy nowoczesności, wynikające z odejścia od religii i Kościoła doprowadziły do "bankructwa duchowego i moralnego", a ostatecznie do wojny. "Summi Pontificatus" można więc traktować jako program nowego pontyfikatu, którego celem była odbudowa cywilizacji chrześcijańskiej.
Treść.
W swojej encyklice Pius XII potępił rozpętanie II wojny światowej przez totalitaryzm Niemiec nazistowskich i ZSRR. Jednak papież nie wymienił z nazwy ani tych państw, ani systemów politycznych w nich panujących. Krytykę zawarł w sugestywnych słowach przeciw odejściu ludzi od wiary w Boga i od zasad prawa naturalnego, regulującego stosunki międzyludzkie i międzynarodowe. Za najważniejsze zasady uznał równość wszystkich ludzi wynikającą z ich przyrodzonej godności, powszechną solidarność międzyludzką opartą na miłości braterskiej oraz organiczny charakter społeczeństwa z rodziną jako wspólnotą podstawową. Bez wątpienia przypomnienie tych zasad było skierowane przeciw rasizmowi (w tym antysemityzmowi), nacjonalizmowi i teoriom walki klasowej. Następnie Pius XII potępił absolutyzm (wszechwładzę) władzy państwowej, która nie czuje się skrępowana żadnymi nadrzędnymi normami. Rości sobie ona pretensje do rządów nawet nad duszami ludzi. Papież skrytykował takie teorie państwa, zwłaszcza zaś pogwałcenie praw sumienia, w tym swobody wyznawania wiary i wychowania chrześcijańskiego, a także ograniczanie praw rodziny i wolności inicjatywy prywatnej.
Pod koniec encykliki, wymieniając nieszczęścia wojny, której nie udało mu się zapobiec na drodze dyplomatycznych wysiłków, Pius XII wspomniał o Polsce, "narodzie tak Nam drogim, tej Polsce, która przez swą niezłomną wierność dla Kościoła i przez wielkie zasługi, jakie zdobyła, broniąc chrześcijańskiej kultury i cywilizacji - o czym historia nigdy nie zapomni - ma prawo do ludzkiego i braterskiego współczucia całej ludzkości. Położywszy swą ufność w Bogarodzicy Dziewicy, "Wspomożyciele Wiernych", czeka ona upragnionego dnia, w którym, jak tego domagają się zasady sprawiedliwości i prawdziwie trwałego pokoju, wyłoni się wreszcie zmartwychwstała z owego jak gdyby potopu, który się na nią zwalił".
Encyklika zawiera również wizję nowego ładu społecznego, opartego na wartościach chrześcijańskich i prawie naturalnym. Papież wyraził przekonanie, że tylko na ich gruncie możliwe jest zbudowanie sprawiedliwego porządku powojennego.
Pius postrzegał ustroje totalitarne raczej nie jako źródło zła, ale następstwo upadku moralnego ludzkości, i taki pogląd głosił w encyklice:
Odbiór.
Tekst encykliki został objęty cenzurą zarówno w III Rzeczy, jak i w ZSRR.
Szef Gestapo, Heinrich Müller, powiedział o niej:
"The New York Times" w wydaniu z dnia 28 października 1939 roku informował na pierwszej stronie o opublikowaniu encykliki, opatrzywszy artykuł nagłówkiem "Papież potępia dyktatorów, tych, którzy łamią traktaty oraz rasizm".
W trakcie "dziwnej wojny" alianckie lotnictwo zrzuciło nad Niemcami 88 tysięcy egzemplarzy encykliki przetłumaczonej na język niemiecki.

</doc>
<doc id="831403" url="https://pl.wikipedia.org/wiki?curid=831403" title="Synagoga Szulima Nejmana w Łodzi">
Synagoga Szulima Nejmana w Łodzi

Synagoga Szulima Nejmana w Łodzi – prywatny dom modlitwy znajdujący się w Łodzi przy ulicy Podrzecznej 5.
Synagoga została zbudowana w 1902 roku z inicjatywy Szulima Nejmana. Mogła ona pomieścić 75 osób. Podczas II wojny światowej hitlerowcy zdewastowali synagogę.

</doc>
<doc id="831405" url="https://pl.wikipedia.org/wiki?curid=831405" title="Synagoga Moszka Orbacha i Chemii Frenkela w Łodzi">
Synagoga Moszka Orbacha i Chemii Frenkela w Łodzi

Synagoga Moszka Orbacha i Chemii Frenkela w Łodzi – prywatny dom modlitwy znajdujący się w Łodzi przy ulicy Podrzecznej 8.
Synagoga została zbudowana w 1891 roku z inicjatywy Moszka Orbacha i Chemii Frenkela. Podczas II wojny światowej hitlerowcy zdewastowali synagogę.

</doc>
<doc id="831407" url="https://pl.wikipedia.org/wiki?curid=831407" title="POKEY">
POKEY

POKEY – stworzony w latach 70. przez firmę Atari Inc. układ wejścia-wyjścia, stosowany w całej rodzinie 8-bitowych Atari, różnych konsolach oraz automatach do gier. Układowi POKEY nadano oznaczenie CO12294. Posiada on 40 pinów. Układ jest odpowiedzialny za: generowanie dźwięku, obsługę klawiatury, obsługę portu szeregowego, obsługę potencjometrów czy generowanie liczb pseudolosowych. Nazwa POKEY pochodzi od słów – potencjometr (Paddle) i klawiatura.
Generowanie dźwięku za pomocą pokeya.
POKEY posiada cztery kanały audio, z których każdy posiada własną regulację częstotliwości, szumu i siły głosu.
Każdy kanał ma 8-bitowy dzielnik częstotliwości i 8-bitowy rejestr do wyboru szumu i głośności.
AUDIOF1 do AUDIOF4 – rejestry częstotliwości ()
AUDC1 do AUDC4 – rejestr głośności i szumów ()
AUDCTL – wspólny rejestr do sterowania generatorami
Opis rejestrów AUDIOC1-4.
Generacja losowych szumów odbywa się poprzez odczyt górnych 8 bitów rejestru, przesuwającego 17-bit.
Rejestry te taktowane są częstotliwością 1,79 MHz NTSC a 1,77 MHz PAL. Jednak ich wyjścia mogą być próbkowane niezależnie przez cztery kanały audio, w tempie dzielnika częstotliwości danego kanału.
Opis rejestru AUDIOCTL.
"1" oznacza włączony, chyba że napisane jest inaczej:
Wszystkie cztery dzielniki częstotliwości (AUDIOF) mogą być równocześnie taktowane 64 KHz lub 15 KHz.
Dzielniki częstotliwości 1 i 4 mogą być taktowane na przemian zegarem CPU (1,79 MHz NTSC a 1,77 MHz PAL).
Dzielniki częstotliwości 2 i 4 mogą być taktowane na przemian wyjściem dzielników 1 i 3.
Dzięki temu układ Pokey umożliwia łączenie ze sobą kanałów 8-bitowych, tak by uzyskany dźwięk miał dokładność 16-bitową.
Poniżej, możliwości konfiguracji kanałów:
Dodatkowe informacje.
Każda operacja wejścia-wyjścia powoduje zmianę wartości rejestrów sterujących generatorami, dlatego, kiedy korzystamy z układu Pokey do generowania dźwięku, to po każdej takiej operacji powinno się go od nowa inicjować. Należy wpisać wartość 3 do rejestru $D20F oraz 0 do rejestru $D208
Szeregowy port wejścia wyjścia.
Składają się na niego:
Osiem przerwań IRQ.
Przerwania mogą zostać włączone lub wyłączone programowo za pomocą rejestru IRQEN.
Rejestr IRQSTAT zawiera status przerwań.
Klawiatura.
Sześcioklawiszowy rejestr aktualnie wciśniętych klawiszy (K0 K5), który przechowuje wartości od 00 do 3F. Znajdują się tutaj dwie wartości sterujące. Jedna z nich pełni rolę deszyfratora wszystkich 6 wartości. Druga wartość sterująca jest przeznaczona do dekodowania znaków specjalnych CTRL, SHIFT i BREAK.
Potencjometry.
Osiem portów do mierzenia czasu narastania wejścia. Każde wejście ma 8-bitowy licznik, odmierzający czas przy wyświetlaniu każdej kolejnej linii telewizyjnej. Każde wejście ma także tranzystor zrzutu, który można włączyć lub wyłączyć programowo.
Inne cechy.
Ponadto POKEY oferuje:

</doc>
<doc id="831408" url="https://pl.wikipedia.org/wiki?curid=831408" title="Synagoga Józefa Szpigela w Łodzi">
Synagoga Józefa Szpigela w Łodzi

Synagoga Józefa Szpigela w Łodzi – prywatny dom modlitwy znajdujący się w Łodzi przy ulicy Podrzecznej 9.
Synagoga została zbudowana w 1898 roku z inicjatywy Józefa Szpigela. Mogła ona pomieścić 30 osób. Podczas II wojny światowej hitlerowcy zdewastowali synagogę.

</doc>
<doc id="831409" url="https://pl.wikipedia.org/wiki?curid=831409" title="Zofia Hohenzollern (1870–1932)">
Zofia Hohenzollern (1870–1932)

Zofia Dorota Ulryka Alicja Hohenzollern (ur. 14 czerwca 1870 w Poczdamie w Niemczech, zm. 13 stycznia 1932 we Frankfurcie) – księżniczka pruska, królowa Grecji.
Życiorys.
Zofia Dorota Ulryka była córką cesarza Niemiec Fryderyka III Hohenzollerna i cesarzowej Wiktorii (a po niej wnuczką królowej Wiktorii). Była siostrą cesarza niemieckiego Wilhelma II. W rodzinie nazywano ją „Sossy”.
27 października 1889 poślubiła późniejszego króla Konstantyna I. Grecy byli bardzo zadowoleni z tego ślubu, ponieważ zgodnie z przepowiednią, za panowania Konstantyna i Zofii (imiona ostatnich władców Konstantynopola przed zdobyciem go przez Turków) Konstantynopol stanie się ponownie chrześcijański. Para królewska doczekała się sześciorga dzieci:
W 1890 Zofia ogłosiła swój zamiar przejścia z luteranizmu na greckie prawosławie, co spowodowało jej konflikt z niemiecką rodziną, szczególnie z cesarzową, Augustą Wiktorią. W czasie I wojny światowej Zofia niesłusznie była podejrzewana o proniemieckie sympatie, gdyż jej brat był cesarzem Niemiec. W rzeczywistości, podobnie jak matka, była probrytyjska.
Niezwykle dystyngowana królowa Zofia była bardzo nieśmiała, wolała więc zajmować się dziećmi i niemal nigdy nie pokazywała się publicznie. Bywała przesadnie skrupulatna: każdej soboty wkładała białe rękawiczki, by sprawdzić czystość pałacowych mebli.
W 1916, gdy król i królowa zamieszkiwali w Tatoi, wybuchł tajemniczy pożar, który zniszczył ich pałac i większość otaczających go lasów. Królowa Zofia przebiegła półtorej mili trzymając w ramionach najmłodsze dziecko.
16 czerwca 1917 Konstantyn I abdykował. Zofia wraz z całą rodziną królewską wyjechała do Szwajcarii. W kraju pozostał jej syn, ówczesny król Aleksander I, który umarł w 1920. Konstantyn I otrzymał propozycję objęcia tronu po synu i cała rodzina wróciła do Grecji. Po porażce w wojnie w Azji Mniejszej, król został zmuszony do abdykacji.
W ostatnich latach życia zdiagnozowano u królowej raka. Zofia zmarła w 1932 w Niemczech. Po przywróceniu monarchii została ponownie pochowana, tym razem na cmentarzu królewskim w Tatoi, obok męża i innych członków rodziny królewskiej.

</doc>
<doc id="831411" url="https://pl.wikipedia.org/wiki?curid=831411" title="Synagoga Ezriela Terakowskiego w Łodzi">
Synagoga Ezriela Terakowskiego w Łodzi

Synagoga Ezriela Terakowskiego w Łodzi – prywatny dom modlitwy znajdujący się w Łodzi przy ulicy Podrzecznej 9.
Synagoga została zbudowana w 1891 roku z inicjatywy Ezriela Terakowskiego. Podczas II wojny światowej hitlerowcy zdewastowali synagogę.

</doc>
<doc id="831412" url="https://pl.wikipedia.org/wiki?curid=831412" title="Synagoga Moszka Józefowicza w Łodzi">
Synagoga Moszka Józefowicza w Łodzi

Synagoga Moszka Józefowicza w Łodzi – prywatny dom modlitwy znajdujący się w Łodzi przy ulicy Podrzecznej.
Synagoga została zbudowana w 1891 roku z inicjatywy Moszka Józefowicza. Podczas II wojny światowej okupanci niemieccy zdewastowali synagogę.

</doc>
<doc id="831413" url="https://pl.wikipedia.org/wiki?curid=831413" title="Atari POKEY">
Atari POKEY



</doc>
<doc id="831414" url="https://pl.wikipedia.org/wiki?curid=831414" title="Pedro Miguel Carreira Resendes">
Pedro Miguel Carreira Resendes



</doc>
<doc id="831415" url="https://pl.wikipedia.org/wiki?curid=831415" title="Synagoga Lewka Lewkowicza w Łodzi">
Synagoga Lewka Lewkowicza w Łodzi

Synagoga Lewka Lewkowicza w Łodzi – prywatny dom modlitwy znajdujący się w Łodzi przy ulicy Podrzecznej 9.
Synagoga została zbudowana w 1891 roku z inicjatywy Lewka Lewkowicza. Podczas II wojny światowej Niemcy zdewastowali synagogę.

</doc>
<doc id="831417" url="https://pl.wikipedia.org/wiki?curid=831417" title="Synagoga Józefa Gociała w Łodzi">
Synagoga Józefa Gociała w Łodzi

Synagoga Józefa Gociała w Łodzi – prywatny dom modlitwy znajdujący się w Łodzi przy ulicy Podrzecznej 11.
Synagoga została zbudowana w 1902 roku z inicjatywy Józefa Gociała. Mogła ona pomieścić 41 osób. Podczas II wojny światowej hitlerowcy zdewastowali synagogę.

</doc>
<doc id="831419" url="https://pl.wikipedia.org/wiki?curid=831419" title="Synagoga Hersza Karmioła w Łodzi">
Synagoga Hersza Karmioła w Łodzi

Synagoga Hersza Karmioła w Łodzi – prywatny dom modlitwy znajdujący się w Łodzi przy ulicy Podrzecznej 12.
Synagoga została zbudowana w 1898 roku z inicjatywy Hersza Karmioła. Mogła ona pomieścić 30 osób. Podczas II wojny światowej hitlerowcy zdewastowali synagogę.

</doc>
<doc id="831420" url="https://pl.wikipedia.org/wiki?curid=831420" title="Armando Gonçalves Teixeira">
Armando Gonçalves Teixeira



</doc>
<doc id="831421" url="https://pl.wikipedia.org/wiki?curid=831421" title="Synagoga Lejba Szwajcara w Łodzi">
Synagoga Lejba Szwajcara w Łodzi

Synagoga Lejba Szwajcara w Łodzi – prywatny dom modlitwy znajdujący się w Łodzi przy ulicy Podrzecznej 21.
Synagoga została zbudowana w 1891 roku z inicjatywy Lejba Szwajcara. Podczas II wojny światowej hitlerowcy zdewastowali synagogę.

</doc>
<doc id="831424" url="https://pl.wikipedia.org/wiki?curid=831424" title="Valdir Teodoro">
Valdir Teodoro



</doc>
<doc id="831425" url="https://pl.wikipedia.org/wiki?curid=831425" title="Tachar">
Tachar

Tachar (perski/paszto: تخار) – prowincja w północno-wschodnim Afganistanie. Prowincja Tachar graniczy z Tadżykistanem na północy, z prowincją Badachszan na wschodzie, z prowincją Pandższir na południu, z prowincją Baghlan na południowym zachodzie oraz z prowincją Kunduz na zachodzie. W 2021 roku liczyła ponad 1,1 mln mieszkańców.
Dystrykty.
Prowincja Tachar dzieli się na 12 dystryktów:

</doc>
<doc id="831427" url="https://pl.wikipedia.org/wiki?curid=831427" title="Edytowanie RNA">
Edytowanie RNA

Edytowanie RNA, redagowanie RNA – zmiana informacji w transkrypcie RNA przez reakcję chemiczną powodującą zmianę jednej zasady azotowej w inną. Proces ten obserwuje się w cząsteczkach tRNA, rRNA i mRNA organizmów eukariotycznych. Może on polegać na insercji lub delecji nukleotydów oraz na deaminacji nukleozydów, kiedy cytydyna jest przekształcana w urydynę (C → U), a adenozyna w inozynę (A → I). Podczas translacji inozyna interpretowana jest jako guanozyna. Edycja RNA powoduje, że sekwencja aminokwasowa kodowanego przez transkrypt białka jest inna, niż wynika to z sekwencji kodującego je genu.
Edycja przez insercję/delecję.
Edycja RNA przez insercję urydyny występuje w mitochondriach kinetoplastydów. W edycji bierze udział gRNA ("guide RNA") częściowo komplementarne do fragmentu, który ma ulec zmianie. Wiąże się ono z tym fragmentem, a różnice są kopiowane z gRNA na mRNA. Zazwyczaj efektem jest przesunięcie ramki odczytu. 
Edycja przez deaminację.
U ssaków występują dwa rodzaje edycji RNA. Pierwsza to edycja cytydyny w urydynę (C-U), m.in. w mRNA kodującym apolipoproteinę B (apoB) - enzym katalizujący tę reakcję to APOBEC1. W ten sposób z jednego genu powstają dwie izoformy białka, apoB-100 i apoB-48. Krótsza izoforma pozbawiona domeny wiążącej LDL, zwana apoB-48, powstaje w wyniku wprowadzenia kodonu stop (UAA) na pozycji 2153. Deaminacja C-U katalizowana przez enzym AID (ang. "activation-induced deaminase") odgrywa rolę także w powstawaniu zmienności przeciwciał w wyniku mutacji somatycznych. Drugim rodzajem edycji jest przekształcenie adenozyny w inozynę (A-I). Enzymy katalizujące taką reakcję należą do rodziny ADAR (lub ADAT, jeśli edycja zachodzi w tRNA). Taka edycja zachodzi m.in. w mRNA dla GluR-B, podjednostki receptora neuroprzekaźnika kwasu glutaminowego - zmienia ona pojedynczy aminokwas, co wpływa na przepuszczalność wapnia przez kanały jonowe zawierające tę podjednostkę.

</doc>
<doc id="831428" url="https://pl.wikipedia.org/wiki?curid=831428" title="Redagowanie RNA">
Redagowanie RNA



</doc>
<doc id="831430" url="https://pl.wikipedia.org/wiki?curid=831430" title="Frank Clarence Mars">
Frank Clarence Mars



</doc>
<doc id="831435" url="https://pl.wikipedia.org/wiki?curid=831435" title="New Found Glory">
New Found Glory

New Found Glory (dawniej A New Found Glory) – amerykański zespół poppunkowy założony w Coral Springs na Florydzie w 1997. Członkowie bandu bardziej jednak identyfikują się ze stanem Kalifornia. Założycielami są: wokalista - Jordan Pundik, gitarzyści - Chad Gilbert i Steve Klein, basista Ian Grushka oraz perkusista Joe Moreno. Po kilku występach nastąpiła zmiana perkusisty, którego zastąpił Cyrus Bolooki. W grudniu 2013 grupę opuścił Steve Klein. Od tego czasu występują jako kwartet.
W muzyce "New Found Glory" słychać wpływy punkowych kapel takich jak Green Day czy NOFX oraz mocniejszych brzmień z pogranicza Hatebreed i Madball. Sami określają swoją muzykę jako "Easy Core".
Historia.
Początek, debiutancka EP oraz "Nothing Gold Can Stay" (1997–1999).
Zespół powstał w okresie letnim 1997 roku kiedy to Jordan Pundik (wokalista) poznał Stephena Kleina (gitarzysta) w "Marjory Stoneman Douglas High School". Już wtedy zaczęli razem tworzyć muzykę. Nazwa zespołu powstała podczas gdy Jordan i Steven pracowali w restauracji "Red Lobster". Jak to Jordan stwierdził - "Jak wymyśliliśmy nazwę? Napisaliśmy ją na serwetce. Wydaje mi się, że wsadziliśmy coś z piosenki zespołu Get Up Kids "A Newfound Interest in Massachusetts"".
Następnie zaprosili do wspólnej gry basistę Iana Grushkę, który wcześniej grał w zespole o nazwie "Inner City Kids". Pierwsze próby odbywały się w garażu Iana. Następnie uzupełnili skład o perkusistę Joe "Taco Joe" Moreno. Wkrótce potem, Chad Gilbert, były wokalista Shai Hulud, dołączył do nich na gitarę zamykając kwintet.
Zespół nagrał swoją debiutancką EP-kę "It's All About Girls" w 1997 roku w mieszkaniu przyjaciela, która była kolportowana przez niezależną wytwórnię Fiddler Records. Współpraca z Moreno nie układała im się jak najlepiej. Chad stwierdził w wywiadzie dla "Alternative Press", że perkusja na EP-ce była źle zagrana.
Wkrótce Moreno został zastąpiony przez obecnego perkusistę Cyrusa Bolooki. Po ustabilizowaniu składu NFG wyruszyli w trasę na wschodnie wybrzeże i szybko sprzedali cały nakład EP-ki. Undergroundowy sukces zespołu przyciągnął uwagę wytwórni płytowej "Eulogy Recordings" co zaowocowało podpisaniem umowy i zwiększeniem dystrybucji ich muzyki.
Po sukcesie "It's All About Girls", zespół nagrał swój debiutancki album "Nothing Gold Can Stay" (1999). Początkowo sprzedawali go z jednostronną wkładką podczas koncertów wspierających grupę NOFX. Richard Reines, współzałożyciel "Drive-Thru Records" bacznie obserwując ich dokonania, spotkał się z zespołem i zaproponował współpracę. NFG podpisali w pięcioosobowym składzie umowę z Drive-Thru na 5.000 $ za licencję "Nothing Gold Can Stay", która sprzedała się w ponad 300.000 egzemplarzy.
W 2009 "Nothing Gold Can Stay" została okrzyknięta mianem "10 Classic Albums of '99" na łamach "Alternative Press".

</doc>
<doc id="831437" url="https://pl.wikipedia.org/wiki?curid=831437" title="Synagoga Zeliga Rajbenbacha w Łodzi">
Synagoga Zeliga Rajbenbacha w Łodzi



</doc>
<doc id="831439" url="https://pl.wikipedia.org/wiki?curid=831439" title="Uskok San Andreas">
Uskok San Andreas



</doc>
<doc id="831441" url="https://pl.wikipedia.org/wiki?curid=831441" title="Doiran">
Doiran



</doc>
<doc id="831446" url="https://pl.wikipedia.org/wiki?curid=831446" title="Synagoga Józefa Nelkena w Łodzi">
Synagoga Józefa Nelkena w Łodzi



</doc>
<doc id="831451" url="https://pl.wikipedia.org/wiki?curid=831451" title="Konstantin Sidienko (wiceadmirał)">
Konstantin Sidienko (wiceadmirał)

Konstantin Siemienowicz Sidienko (ros. "Константин Семенович Сиденко", ur. 2 lutego 1953 w Chabarowsku), rosyjski wiceadmirał, morski oficer pokładowy okrętów podwodnych, w latach 2006-2007 dowódca Floty Bałtyckiej.
W 1989 ukończył Akademię Wojenno-Morską i rozpoczął służbę na stanowiskach dowódczych okrętów podwodnych Floty Oceanu Spokojnego. W 1994 ukończył Akademię Sztabu Generalnego Sił Zbrojnych Federacji Rosyjskiej. W 1999 został szefem sztabu, a w 2000 głównodowodzącym wojsk rosyjskich na północnym wschodzie. Od 2002 był szefem sztabu – zastępcą dowódcy Floty Oceanu Spokojnego. 
6 maja 2006 objął stanowisko dowódcy Floty Bałtyckiej, jednocześnie dowódcy Kaliningradzkiego Rejonu Obronnego.

</doc>
<doc id="831452" url="https://pl.wikipedia.org/wiki?curid=831452" title="Synagoga Izraela Sendrowicza w Łodzi">
Synagoga Izraela Sendrowicza w Łodzi

Synagoga Izraela Sendrowicza w Łodzi – prywatny dom modlitwy znajdujący się w Łodzi przy ulicy Południowej 2, obecnie ulica Rewolucji 1905 roku.
Synagoga została zbudowana w 1895 roku z inicjatywy Izraela Sendrowicza. Mogła ona pomieścić 30 osób. Podczas II wojny światowej hitlerowcy zdewastowali synagogę.

</doc>
<doc id="831454" url="https://pl.wikipedia.org/wiki?curid=831454" title="Synagoga Jakuba Finkelberga w Łodzi">
Synagoga Jakuba Finkelberga w Łodzi

Synagoga Jakuba Finkelberga w Łodzi – prywatny dom modlitwy znajdujący się w Łodzi przy ulicy Południowej 18, obecnie Rewolucji 1905 roku.
Synagoga została zbudowana w 1893 roku z inicjatywy Jakuba Finkelberga, Majera Wolfa Bermana i Abrama Markowicza. Mogła ona pomieścić 30 osób. Podczas II wojny światowej hitlerowcy zdewastowali synagogę.

</doc>
<doc id="831456" url="https://pl.wikipedia.org/wiki?curid=831456" title="Synagoga Józefa Nelkena w Łodzi (ul. Południowa 18)">
Synagoga Józefa Nelkena w Łodzi (ul. Południowa 18)

Synagoga Józefa Nelkena w Łodzi – prywatny dom modlitwy znajdujący się w Łodzi przy ulicy Południowej 18, obecnie ulica Rewolucji 1905 roku.
Synagoga została zbudowana w 1902 roku z inicjatywy Józefa Nelkena. Mogła ona pomieścić 30 osób. Podczas II wojny światowej hitlerowcy zdewastowali synagogę.

</doc>
<doc id="831457" url="https://pl.wikipedia.org/wiki?curid=831457" title="Sparta Lubliniec">
Sparta Lubliniec

LKS Sparta Lubliniec – klub sportowy z Lublińca założony w 1936 roku. Obecnie, w sezonie 2020/2021 zespół występuje w klasie okręgowej. Drużyna swoje spotkania rozgrywa na stadionie przy ul. 74 Górnośląskiego Pułku Piechoty.
Linki zewnętrzne.
Strona internetowa klubu

</doc>
<doc id="831458" url="https://pl.wikipedia.org/wiki?curid=831458" title="Suspiratio">
Suspiratio

Suspiratio (także "stenasmus") – figura retoryczna w muzyce renesansu i baroku odzwierciedlająca westchnienie. Zazwyczaj była to krótka pauza.

</doc>
<doc id="831461" url="https://pl.wikipedia.org/wiki?curid=831461" title="Landsberied">
Landsberied

Landsberied – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Monachium, w powiecie Fürstenfeldbruck, wchodzi w skład wspólnoty administracyjnej Mammendorf. Leży około 6 km na południowy zachód od Fürstenfeldbruck.
Polityka.
Wójtem gminy jest Korbinian Hillmeier z CSU/WDG, rada gminy składa się z 12 osób.
Oświata.
W gminie znajduje się przedszkole (75 miejsc).

</doc>
<doc id="831462" url="https://pl.wikipedia.org/wiki?curid=831462" title="Synagoga Zalmana Solomonowicza w Łodzi (ul. Południowa 20)">
Synagoga Zalmana Solomonowicza w Łodzi (ul. Południowa 20)

Synagoga Zalmana Solomonowicza w Łodzi – prywatny dom modlitwy znajdujący się w Łodzi przy ulicy Południowej 20, obecnie Rewolucji 1905 roku.
Synagoga została zbudowana w 1897 roku z inicjatywy Zalmana Solomonowicza. Mogła ona pomieścić 20 osób. Podczas II wojny światowej hitlerowcy zdewastowali synagogę.

</doc>
<doc id="831463" url="https://pl.wikipedia.org/wiki?curid=831463" title="Synagoga Zalmana Solomonowicza w Łodzi (ul. Południowa 22)">
Synagoga Zalmana Solomonowicza w Łodzi (ul. Południowa 22)

Synagoga Zalmana Solomonowicza w Łodzi – prywatny dom modlitwy znajdujący się w Łodzi przy ulicy Południowej 22, obecnie Rewolucji 1905 roku.
Synagoga została zbudowana w 1897 roku z inicjatywy Zalmana Solomonowicza. Mogła ona pomieścić 30 osób. Podczas II wojny światowej hitlerowcy zdewastowali synagogę.

</doc>
<doc id="831465" url="https://pl.wikipedia.org/wiki?curid=831465" title="Mammendorf">
Mammendorf

Mammendorf – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Monachium, w powiecie Fürstenfeldbruck, siedziba wspólnoty administracyjnej Mammendorf. Leży około 9 km na północny zachód od Fürstenfeldbruck, przy drodze B2.
Polityka.
Wójtem gminy jest Johann Thurner z BGM, rada gminy składa się z 16 osób.

</doc>
<doc id="831466" url="https://pl.wikipedia.org/wiki?curid=831466" title="Synagoga Zalmana Solomonowicza w Łodzi">
Synagoga Zalmana Solomonowicza w Łodzi



</doc>
<doc id="831468" url="https://pl.wikipedia.org/wiki?curid=831468" title="Bowling for Soup">
Bowling for Soup

Bowling for Soup – amerykański zespół poppunkowy stworzony w Teksasie w 1994 roku. Formacja jest znana głównie dzięki singlowi „Girl All the Bad Guys Want”, za który została nominowana w 2003 roku do nagrody przez Grammy Award. Bowling for Soup stylem przypomina takie zespoły jak: New Found Glory, Son of Dork lub Blink-182.

</doc>
<doc id="831470" url="https://pl.wikipedia.org/wiki?curid=831470" title="Mittelstetten (Bawaria)">
Mittelstetten (Bawaria)

Mittelstetten – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Monachium, w powiecie Fürstenfeldbruck, wchodzi w skład wspólnoty administracyjnej Mammendorf. Leży około 15 km na północny wschód od Fürstenfeldbruck, przy drodze B2.
Polityka.
Wójtem gminy jest Ernst Presser z BU, rada gminy składa się z 12 osób.

</doc>
<doc id="831471" url="https://pl.wikipedia.org/wiki?curid=831471" title="Synagoga Zeliga Rajbenbacha w Łodzi (ul. Południowa 21)">
Synagoga Zeliga Rajbenbacha w Łodzi (ul. Południowa 21)

Synagoga Zeliga Rajbenbacha w Łodzi – prywatny dom modlitwy znajdujący się w Łodzi przy ulicy Południowej 21, obecnie Rewolucji 1905 roku.
Synagoga została zbudowana w 1894 roku z inicjatywy Zeliga Rajbenbacha. Mogła ona pomieścić 30 osób. W 1898 synagoga została przeniesiona do nowego lokalu na Kamiennej 13.

</doc>
<doc id="831472" url="https://pl.wikipedia.org/wiki?curid=831472" title="Oberschweinbach">
Oberschweinbach

Oberschweinbach – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Monachium, w powiecie Fürstenfeldbruck, wchodzi w skład wspólnoty administracyjnej Mammendorf. Leży około 10 km na północny zachód od Fürstenfeldbruck.
Polityka.
Wójtem gminy jest Bernhard Schulze z BVG, wcześniej urząd ten pełniła Uta Lucht, rada gminy składa się z osób.

</doc>
<doc id="831474" url="https://pl.wikipedia.org/wiki?curid=831474" title="Moorenweis">
Moorenweis

Moorenweis – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Monachium, w powiecie Fürstenfeldbruck. Leży około 15 km na południowy zachód od Fürstenfeldbruck.
Polityka.
Wójtem gminy jest Josef Schäffler z CSU, rada gminy składa się z 16 osób.

</doc>
<doc id="831475" url="https://pl.wikipedia.org/wiki?curid=831475" title="Synagoga Hersza Lipsztejna i Bernsztejna Codyka w Łodzi">
Synagoga Hersza Lipsztejna i Bernsztejna Codyka w Łodzi

Synagoga Hersza Lipsztejna i Bernsztejna Codyka w Łodzi – prywatny dom modlitwy znajdujący się w Łodzi przy ulicy Południowej 25, obecnie ulica Rewolucji 1905 roku.
Synagoga została zbudowana w 1895 roku z inicjatywy Hersza Lipsztejna i Bernsztejna Codyka. Mogła ona pomieścić 30 osób. Podczas II wojny światowej hitlerowcy zdewastowali synagogę.

</doc>
<doc id="831477" url="https://pl.wikipedia.org/wiki?curid=831477" title="Adrie Koster">
Adrie Koster

Adrianus "Adrie" Cornelis Koster (ur. 18 listopada 1954 w Zierikzee) – holenderski trener piłkarski i piłkarz grający na pozycji prawego pomocnika.
Kariera piłkarska.
Adrie Koster jest wychowankiem stołecznego VV Zierikzee, gdzie grywał na szczeblu juniorskim. Zawodową karierę piłkarską rozgrywał jedynie sześć lat w holenderskich klubach. Jest wychowankiem Roda JC, w której grał dwa sezony. Rozegrał tam pięćdziesiąt sześć spotkań, w czym zaliczył jedenaście trafień. W sezonie 1979/1980 został sprzedany do zespołu górnej tabeli Eredivisie - PSV Eindhoven. Zadebiutował tam 2 października 1979 przeciwko NAC Breda (8:1). Po znakomitej grze zgłaszały się po niego kluby z takich państw jak Hiszpania czy Włochy. Nagła kontuzja, która uprzykrzała mu grę w piłkę nożną przerwała jego karierę piłkarską. Zrezygnował z gry i został trenerem.
Kariera reprezentacyjna.
Z reprezentacją był związany od 20 września 1978, kiedy zadebiutował w meczu przeciwko Islandii. Karierę reprezentacyjną zakończył dokładnie miesiąc później przeciwko Niemcom. W reprezentacji "Oranje" zagrał łącznie 3 mecze. Był także w kadrze na Euro 80, jednak nie pojawił się ani razu na boisku.
Kariera trenerska.
Na karierę trenerską zdecydował się po tym jak doznał ciężkiej kontuzji w PSV Eindhoven. Właśnie ten klub został pierwszym pracodawcą Andri'ego, ale jako asystenta pierwszego szkoleniowca. Podobnie było w Willem II Tilburg, lecz ostatni sezon pozwolił mu zostać podstawowym trenerem, a nie jak wcześniej. W sezonach 1991/92 oraz 1992/93 był trenerem klubu, gdzie wychował się jako piłkarz - Roda JC Kerkrade. Następnie przez życie trenerskie Adri'ego Kostera przeplatały się drużyny z dolnych półek Eredivisie oraz Eerste divisie: Helmond Sport, TOP Oss, SBV Excelsior oraz VVV Venlo. W okresie 2003/04 nie miał klubu, ale szybko, bo w sezonie 2005/06 zgłosił się po niego jeden z lepszych zespołów w Holandii, RKC Waalwijk. Jako trener nie osiągnął rządnych sukcesów. 9 października 2007 roku został trenerem Ajaksu Amsterdam. Na stanowisku zastąpił Henka ten Cate, który zdecydował się odejść do Chelsea F.C..

</doc>
<doc id="831479" url="https://pl.wikipedia.org/wiki?curid=831479" title="Synagoga Szlamy Kaca w Łodzi (ul. Południowa 27)">
Synagoga Szlamy Kaca w Łodzi (ul. Południowa 27)

Synagoga Szlamy Kaca w Łodzi – prywatny dom modlitwy znajdujący się w Łodzi przy ulicy Południowej 27, obecnie Rewolucji 1905 roku.
Synagoga została zbudowana w 1899 roku z inicjatywy Szlamy Chaima Kaca. Została przeniesiona z lokalu mieszczącego się przy ulicy Wschodniej 33. Podczas II wojny światowej hitlerowcy zdewastowali synagogę.

</doc>
<doc id="831482" url="https://pl.wikipedia.org/wiki?curid=831482" title="Olching">
Olching

Olching – miasto w Niemczech, w kraju związkowym Bawaria, w rejencji Górna Bawaria, w regionie Monachium, w powiecie Fürstenfeldbruck. Leży około 5 km na północny wschód od Fürstenfeldbruck, nad rzeką Amper, przy autostradzie A8, drodze B471 i linii kolejowej Monachium – Augsburg. Do 18 czerwca 2011 gmina wiejska "(Gemeinde)".
Polityka.
Wójtem gminy jest Andreas Magg z SPD, wcześniej urząd ten obejmował Franz Huber, rada gminy składa się z 30 osób.

</doc>
<doc id="831483" url="https://pl.wikipedia.org/wiki?curid=831483" title="Soroban">
Soroban

 – japońska odmiana liczydła, odpowiednik europejskiego abakusa. 
Składa się z 23 lub 27 linii przeciętych poprzeczną belką. W jednej linii znajdują się 4 koraliki poniżej belki i 1 koralik powyżej niej. Obliczeń dokonuje się poprzez przesuwanie koralików do lub od belki poprzecznej. Każda pionowa linia przedstawia 1 cyfrę w liczbie. Każdy z koralików poniżej belki poprzecznej ma wartość równą 1, a powyżej niej wartość równą 5. Dziesięć kombinacji położeń koralików na jednej linii odpowiada dziesięciu cyfrom:
Mimo że Japonia jest krajem wysoce skomputeryzowanym, to przyrząd ten nadal jest tam wykorzystywany do wykonywania obliczeń. Wprawny rachmistrz jest w stanie szybciej dokonać obliczeń na sorobanie, niż niewprawny użytkownik za pomocą kalkulatora. Im większe liczby występują w obliczeniu, tym szybsza jest metoda liczenia na sorobanie. Przykładowo 1 milion wymaga przesunięcia 1 koralika, podczas gdy w kalkulatorze należy wcisnąć 7 cyfr.
W ostatnich latach naukowcy – w oparciu o doświadczenia i wykorzystanie nowoczesnych technologii – wykazali, iż korzystanie z sorobanu rozwija prawą półkulę mózgu. W niektórych krajach wprowadzono w szkołach naukę posługiwania się tym liczydłem z korzyścią dla uczniów.
Historia i znaczenie.
Soroban dotarł do Japonii w XV wieku z Chin. W okresie Edo (1603–1868) Japonia była krajem zamkniętym (sakoku), ale jej tradycyjny system edukacyjny, w tym nauczania posługiwania się sorobanem był kontynuowany. W okresie Meiji nastąpiła szybka zmiana wynikająca z gwałtownego procesu modernizacji i absorbowania osiągnięć Zachodu. Dotyczyło to także sposobów kształcenia. Okazało się, że soroban jest nadal przydatny i uczniowie musieli obowiązkowo uczyć się posługiwania nim.
W 1944 r. Japońska Izba Handlu i Przemysłu wprowadziła oficjalny system egzaminacyjny. Osoba, która osiągnęła najwyższy – z trzech – poziom miała prawo do nauczania. Około 45 mln osób poddało się egzaminom, a około 11 mln zdało je na poszczególne stopnie.
Po II wojnie światowej szybki proces rozwoju Japonii oraz powszechna komputeryzacja spowodowały odejście od tradycyjnych wartości, w tym sztuki liczenia na sorobanie. Wynikłe z tego problemy uświadomiły jednak Japończykom grożące niebezpieczeństwa i w ostatnich dekadach nastąpił powrót do nauczania podstaw we wszystkich dziedzinach. W 1989 r. Ministerstwo Edukacji uznało konieczność rozszerzenia nauczania posługiwania się sorobanem jako podstawy w nauczaniu matematyki w szkołach podstawowych nie tylko w klasie trzeciej, ale także w czwartej. Obecnie przedmiot ten jest nauczany w klasie trzeciej i wyższych. 
W 2004 r. w szkołach podstawowych miasta Amagasaki, w prefekturze Hyōgo, zorganizowano „specjalną strefę nauki liczenia” (inaczej: „strefę sorobanu”). System rozpoczął się od jednej szkoły, aby w 2009 r. objąć wszystkie 43 szkoły. Uczniowie osiągają nie tylko sprawność matematyczną, ale uzyskują także m.in.: pewność siebie, świeżość umysłu, zdolność większej koncentracji, poprawę pamięci.
Ono – miasto sorobanów.
W prefekturze Hyōgo znajduje się miasto Ono znane jako "miasto sorobanu". Jest to jeden z tradycyjnych produktów wytwarzanych w tym regionie. Stąd liczydła tamtejsze nazywane są "Banshū-soroban", gdzie Banshū jest dawną nazwą części obecnej prefektury Hyōgo. W 1983 r. utworzono w tym mieście Muzeum Przemysłu Tradycyjnego. Jedną z sal przeznaczono na prezentację sorobanów.

</doc>
<doc id="831488" url="https://pl.wikipedia.org/wiki?curid=831488" title="Synagoga Suchera Lewkowicza w Łodzi">
Synagoga Suchera Lewkowicza w Łodzi

Synagoga Suchera Lewkowicza w Łodzi – prywatny dom modlitwy znajdujący się w Łodzi przy ulicy Południowej 30, obecnie Rewolucji 1905 roku.
Synagoga została zbudowana w 1895 roku z inicjatywy Suchera Lewkowicza. Mogła ona pomieścić 32 osoby. Podczas II wojny światowej Niemcy zdewastowali synagogę.

</doc>
<doc id="831489" url="https://pl.wikipedia.org/wiki?curid=831489" title="Embrithopoda">
Embrithopoda



</doc>
<doc id="831490" url="https://pl.wikipedia.org/wiki?curid=831490" title="Emmering (powiat Fürstenfeldbruck)">
Emmering (powiat Fürstenfeldbruck)

Emmering – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Monachium, w powiecie Fürstenfeldbruck. Leży około 3 km na wschód od Fürstenfeldbruck, nad rzeką Amper, przy drodze B2, B471.
Polityka.
Wójtem gminy jest Michael Schanderl z FW, rada gminy składa się z 20 osób.

</doc>
<doc id="831491" url="https://pl.wikipedia.org/wiki?curid=831491" title="DESY">
DESY

DESY (skrót od Deutsches Elektronen-Synchrotron – Niemiecki Synchrotron Elektronowy) – laboratorium fizyki i ośrodek badawczy zlokalizowane w Hamburgu. Także nazwa jednego z akceleratorów wybudowanych w tym laboratorium. DESY należy do największych europejskich ośrodków naukowych, posiada drugi co do wielkości w Europie (po CERN-ie) akcelerator cząstek.
Podstawowymi zadaniami DESY są: prowadzenie badań podstawowych w dziedzinie fizyki cząstek elementarnych, budowa akceleratorów cząstek i rozwój technologii akceleratorowej, oraz prowadzenie badań z użyciem promieniowania synchrotronowego.
Laboratorium stwarza możliwości prowadzenia badań z użyciem zainstalowanej w nim aparatury naukowcom z całego świata. Regularnie współpracują z nim uczeni z 33 krajów.
Historia.
DESY zostało powołane 18 grudnia 1959 roku wspólnie przez niemieckie ministerstwo nauki i miasto Hamburg, jako fundacja finansowana ze środków publicznych. W nowo utworzonym laboratorium natychmiast rozpoczęto budowę pierwszego akceleratora, który nadał nazwę całemu przedsięwzięciu.
Poczynając od lat 70. XX w., ośrodek zaczął nabierać zdecydowanie międzynarodowego charakteru. Przyczyniły się do tego z jednej strony budowa pierścienia akumulacyjnego PETRA, przy którym eksperymenty prowadziły duże międzynarodowe zespoły fizyków, z drugiej otwarcie programu badań z użyciem promieniowania synchrotronowego i powołanie laboratorium HASYLAB. W tym okresie w DESY pojawiła się też stała placówka Europejskiego Laboratorium Biologii Molekularnej (EMBL).
W roku 1984 podjęto decyzję o budowie akceleratora HERA. Przypieczętowało to międzynarodowy charakter ośrodka. Po raz pierwszy zagraniczne instytucje brały udział nie tylko w budowie aparatury eksperymentalnej, ale także samego akceleratora. Wypracowana przy tej okazji metoda współpracy stała się modelem dla innych wielkich międzynarodowych przedsięwzięć naukowych.
W roku 1992, w rezultacie zjednoczenia Niemiec przyłączono do DESY wschodnioniemiecki Instytut Fizyki Wysokich Energii (Institut fur Hochenergiephysik, IfH) w Zeuthen.
Finansowanie i zatrudnienie.
DESY finansowane jest w 90% przez Ministerstwo Nauki RFN, w pozostałych 10% przez kraje związkowe Wolne i Hanzeatyckie Miasto Hamburg i Brandenburgię. Roczny budżet DESY wynosi około 160 mln euro (dane z roku 2006). Koszty budowy i eksploatacji aparatury pomiarowej są częściowo pokrywane przez współpracujące instytucje.
Zatrudnienie w DESY wynosi około 1600 osób, z czego 1400 przypada na Hamburg, a 200 na Zeuthen. Etatowo zatrudnionych jest łącznie w obydwu lokalizacjach około 350 pracowników naukowych. Ponadto w DESY pracuje jednocześnie kilkuset magistrantów i doktorantów. Liczba zagranicznych naukowców współpracujących z DESY i korzystających z jego urządzeń szacowana jest na 2750 osób, z czego 1800 prowadzi badania z użyciem promieniowania synchrotronowego w Hasylab, pozostali biorą zaś udział w eksperymentach z dziedziny fizyki cząstek elementarnych.
Akceleratory.
Wszystkie kolejno budowane w DESY akceleratory były urządzeniami w swoim czasie unikatowymi na świecie i wykorzystującymi nowatorskie rozwiązania techniczne. Kolejne urządzenia oferują coraz wyższe energie i intensywności rozpędzanych wiązek. Wcześniej wybudowane akceleratory, po zakończeniu programu badań naukowych, służą zazwyczaj jako wstępne stopnie przyspieszania dla nowych urządzeń.
DESY.
Budowa tego synchrotronu rozpoczęła się w roku 1960, pierwszą wiązkę dostarczył w roku 1964. Budowa kosztowała 110 mln. marek niemieckich i została sfinansowana przez fundację Volkswagena. DESY był wówczas największym tego typu akceleratorem na świecie, zdolnym rozpędzać elektrony do energii 7,4 GeV. Przy ich pomocy dokonane zostały w roku 1966 precyzyjne testy elektrodynamiki kwantowej, potwierdzające jej przewidywania.
Program badań naukowych przy akceleratorze zakończył się w roku 1976, DESY służy od tego czasu przede wszystkim jako wstępny stopień rozpędzania dla później zbudowanych urządzeń. Okazjonalnie wykorzystywany był jednak nadal jako źródło wysokoenergetycznych elektronów i fotonów, przede wszystkim do testowania detektorów cząstek. W latach 1986-1988 DESY zostało gruntownie przebudowane na potrzeby pierścienia HERA i składa się obecnie z synchrotronu elektronowego DESY II i synchrotronu protonowego DESY III.
Przy DESY prowadzono też pierwsze badania wykorzystujące promieniowanie synchrotronowe, demonstrując użyteczność tego narzędzia dla wielu dziedzin nauki.
DORIS.
DORIS (skrót od "Doppel Ring Speicher") był pierwszym w DESY pierścieniem akumulacyjnym umożliwiającym przechowywanie i zderzanie ze sobą przeciwbieżnych wiązek elektronów i pozytonów. Budowa rozpoczęła się w roku 1969, uruchomienie nastąpiło w roku 1974. DORIS ma całkowitą długość około 300 metrów, zderzenia wiązek następują w dwóch prostoliniowych sekcjach pierścienia. Energia każdej z wiązek początkowo wynosiła 3,5 GeV, potem podniesiona została do 5,3 GeV, aby umożliwić rezonansową produkcję mezonu Ypsilon.
Do najciekawszych odkryć dokonanych przy użyciu DORIS należą: obserwacja stanów wzbudzonych charmonium w roku 1975 i odkrycie, w roku 1987 oscylacji w układzie B0 – anty-B0, analogicznych do oscylacji neutralnych mezonów K.
Od roku 1980 DORIS wykorzystywany jest jako źródło promieniowania synchrotronowego do badań materiałowych, strukturalnych i biologicznych. Początkowo wykorzystywano do badań promieniowanie powstające jako produkt uboczny przy utrzymywaniu elektronów na kołowych orbitach. W roku 1984 akcelerator wyposażony został w wigglery i undulatory – urządzenia w których elektrony są prowadzone przez system magnesów po silnie zakrzywionych „wężowatych” orbitach, co znacznie zwiększa intensywność tego promieniowania.
Program badań w dziedzinie fizyki cząstek elementarnych przy DORIS zakończony został w roku 1992 i od tego czasu akcelerator wykorzystywany jest wyłącznie jako źródło promieniowania synchrotronowego.
PETRA.
PETRA (skrót od "Positron-Elektron Tandem Ring Anlage") była, podobnie jak DORIS, pierścieniem akumulacyjnym umożliwiającym wielogodzinne utrzymywanie wiązek elektronów i pozytonów na kołowych orbitach i zderzanie ich ze sobą w czterech punktach na obwodzie pierścienia. Z długością pierścienia wynoszącą 2304 metry i nominalną energią wiązek wynoszącą 17,3 GeV, PETRA była, w chwili oddania do użytku w roku 1979, największym na świecie tego typu urządzeniem. Maksymalna, osiągnięta w roku 1984 energia wiązek Petry wyniosła 21,8 GeV (co odpowiada 43,6 GeV energii zderzenia w układzie środka masy).
Produkty zderzeń wiązek rejestrowane były przez cztery duże detektory: CELLO, JADE, MARK-J i TASSO, wybudowane i użytkowane przez międzynarodowe zespoły naukowe. Najciekawsze naukowo wyniki uzyskane przy akceleratorze, to odkrycie gluonu w roku 1979 i badania mechanizmu hadronizacji, czyli zamiany powstałych w zderzeniu wysokoenergetycznych kwarków i gluonów w obserwowalne cząstki – hadrony. Pomiary te stanowiły testy chromodynamiki kwantowej.
Program badań w dziedzinie fizyki cząstek elementarnych został zakończony w roku 1986, zaś PETRA, podobnie jak DESY, została przebudowana na preakcelerator dla pierścienia HERA, m.in. przez dobudowanie w tym samym tunelu synchrotronu rozpędzającego protony do energii 40 GeV.
W roku 1995 w wiązkę elektronową PETRY wbudowano pierwszy undulator, zamieniając tym samym akcelerator w kolejne źródło światła synchrotronowego. Po zakończeniu programu HERA planowana jest przebudowa akceleratora na najsilniejsze w DESY (i jedno z najsilniejszych na świecie) źródło promieniowania synchrotronowego.
HERA.
HERA (skrót od "Hadron Elektron Ring Anlage") jest pierścieniem o długości 6336 m i tym samym największym akceleratorem w DESY. Jest też pierwszym i jedynym do tej pory na świecie zderzaczem przeciwbieżnych wiązek elektronów i protonów. Budowa akceleratora rozpoczęła się w roku 1986, oddany do użytku został w roku 1992, a zakończył działanie w lipcu 2007.
Maksymalne energie wiązek HERY wynoszą: 920 GeV dla wiązki protonów i 30 GeV dla wiązki elektronów (co odpowiada 330 GeV maksymalnej energii zderzenia w układzie środka masy. Istnieje możliwość użycia wiązki pozytonów w miejsce elektronów. Od roku 2001 możliwe jest zderzanie podłużnie spolaryzowanych wiązek elektronów.
Pierścień protonowy Hery wykorzystuje do utrzymania cząstek na orbicie technologię elektromagnesów nadprzewodzących, natężenie pola magnetycznego przy maksymalnej energii wiązki protonowej wynosi 5,5 T. Dla chłodzenia magnesów do temperatury pracy 4,2 K w DESY wybudowano największą podówczas w Europie skraplarnię helu.
Ze względu na swoje rozmiary, pierścień HERA wykracza daleko poza teren samego laboratorium. Dlatego zbudowany został w tunelu wydrążonym na głębokości kilkunastu metrów pod ziemią. Większa część akceleratora przebiega pod terenem parku ludowego ("Altonaer Volkspark"). W czterech równo odległych punktach na obwodzie pierścienia zlokalizowane są podziemne hale eksperymentalne. W dwóch z nich zachodzą zderzenia wiązek, w pozostałych dwóch możliwe są tylko doświadczenia z pojedynczą wiązką.
Produkty zderzeń elektronów z protonami obserwowane były przez dwa wielkie detektory: ZEUS i H1. Oba urządzenia skonstruowane są w taki sposób, by wykryć i precyzyjnie zmierzyć kierunki lotu i energie produktów zderzenia. Jednoczesne prowadzenie pomiarów przez dwa detektory pozwoliło na krzyżowe sprawdzanie wyników, dla wyeliminowania ewentualnych błędów pomiarowych. Eksperymenty te m.in. potwierdziły teorie wchodzące w skład modelu standardowego fizyki cząstek elementarnych i pozwoliły na precyzyjne pomiary parametrów tego modelu. Dokonały też pomiarów struktury wewnętrznej protonu z nieosiągalną wcześniej rozdzielczością.
Poza wymienionymi dużymi detektorami od roku 1995 przy Herze działał eksperyment HERMES, którego celem było badanie spinowej struktury protonu, przez rozpraszanie podłużnie spolaryzowanej wiązki elektronów na tarczy gazowej, zaś w latach 1999-2003 zbierał dane eksperyment HERA-B, badający produkcję ciężkich kwarków w zderzeniach wiązki protonowej ze stałą tarczą.
FLASH.
FLASH (skrót of "Freie-Elektronen Laser in Hamburg") jest liniowym akceleratorem i laserem na swobodnych elektronach, wytwarzającym koherentne promieniowanie w zakresie dalekiego nadfioletu i miękkiego promieniowania X. Zbudowany w roku 2004, na bazie akceleratora testowego dla projektu TESLA, wówczas pod nazwą VUV-FEL (nazwę zmieniono w roku 2006). FLASH oferuje kilka stanowisk testowych do badań z użyciem tego wyjątkowego promieniowania i był jednocześnie poligonem testowym dla budowanego wówczas większego urządzenia XFEL.
HASYLAB.
HASYLAB (skrót od "Hamburger Synchrotronstrahlungslabor") powstał w roku 1980 i służy badaczom z różnych dziedzin nauki i techniki, dostarczając intensywnych wiązek promieniowania synchrotronowego. Wykorzystywane jest ono do badań w takich dziedzinach jak: fizyka ciała stałego, chemia, biologia molekularna, geologia, medycyna czy badania materiałowe. Laboratorium bywa też wykorzystywane przez firmy pracujące nad polepszeniem swoich produktów – przykładem są badania włókien żarówek prowadzone przez firmę OSRAM, mające na celu wyprodukowanie trwalszej żarówki.
Początkowo HASYLAB oferował 15 stanowisk eksperymentalnych przy akceleratorze DORIS, wykorzystywanym naprzemiennie do zderzania elektronów z pozytonami i do produkcji promieniowania synchrotronowego. Wraz z rosnącym zapotrzebowaniem laboratorium było rozbudowywane. Od roku 1993 DORIS działa wyłącznie na potrzeby HASYLAB-u. Obecnie laboratorium ma 42 stanowiska pomiarowe przy DORIS i trzy stanowiska testowe przy akceleratorze PETRA.
Fizyka teoretyczna.
Grupa fizyki teoretycznej w DESY zajmuje się przede wszystkim badaniami w dziedzinach kosmologii i fizyki cząstek elementarnych. Ośrodek w Zeuthen posiada superkomputer wykorzystywany do obliczeń na potrzeby teorii cząstek elementarnych.
Przyszłość.
Program eksperymentalny w dziedzinie fizyki cząstek elementarnych został w DESY zakończony w roku 2007, wraz z wyłączeniem akceleratora HERA, chociaż analiza zebranych danych potrwa jeszcze kilka lat. DESY uczestniczy jednak w projekcie ILC (International Linear Collider), mającym na celu wybudowanie, w międzynarodowej współpracy, liniowego zderzacza elektronów i pozytonów długości 20-40 km, umożliwiającego osiągnięcie energii zderzenia na poziomie 1 TeV. Akcelerator wykorzystywać ma do rozpędzania cząstek rozwiniętą w DESY technologię TESLA. Lokalizacja ILC nie jest jeszcze ustalona, jedną z rozważanych możliwości jest Hamburg.
W roku 2009 przebudowany akcelerator PETRA zostanie przekazany na potrzeby HASYLAB, wydajnie zwiększając możliwości tego laboratorium tak pod względem liczby stanowisk pomiarowych, jak i zakresu energii i intensywności dostarczanego promieniowania rentgenowskiego.
Początkowo planowane na rok 2016 oddanie do użytku dwukilometrowego akceleratora liniowego i lasera na swobodnych elektronach XFEL – X-ray free-electron laser, odbyło się w 2017 roku. Urządzenie to wytwarza bardzo krótkie i silne błyski spójnego promieniowania rentgenowskiego i w momencie otwarcia było najsilniejszym na świecie źródłem tego promieniowania, umożliwiając badania dotychczas niemożliwe, na przykład obserwację zachowania pojedynczych atomów wchodzących w reakcje chemiczne.
Polska w DESY.
Współpraca polskich uczonych z DESY rozpoczęła się od indywidualnego udziału fizyków w zespołach eksperymentalnych pracujących przy akceleratorze PETRA.
Charakteru instytucjonalnego współpraca ta nabrała z rozpoczęciem projektu HERA. Udział w projekcie zgłosiło pięć polskich instytucji: Uniwersytet Warszawski, Instytut Problemów Jądrowych im. Andrzeja Sołtana, Instytut Fizyki Jądrowej w Krakowie, Akademia Górniczo-Hutnicza i Uniwersytet Jagielloński. Polska stała się w ten sposób jednym z dwunastu krajów oficjalnie uczestniczących w budowie Hery. Do DESY oddelegowanych zostało kilkudziesięciu polskich inżynierów i techników, którzy brali udział w projektowaniu, budowie i testowaniu elementów urządzenia. Polska dostarczyła materiał na budowę rury części elektronowej akceleratora.
Równolegle polscy fizycy z wymienionych wyżej instytucji przystąpili do zespołów projektujących obydwa duże detektory: ZEUS i H1. Istotne elementy obydwu urządzeń zostały w pełni zaprojektowane i zbudowane w Polsce. Skalę zaangażowania obrazuje fakt, że w roku 1992 w samym tylko zespole ZEUS 39 na 464 tworzących go fizyków pochodziło z polskich uczelni i instytutów, dane nie uwzględniają przy tym pracujących w tym samym zespole polskich badaczy afiliowanych przy zagranicznych instytucjach.
Obecnie w budowie Europejskiego Lasera Rentgenowskiego na Swobodnych Elektronach (European XFEL) uczestniczą trzy polskie instytucje: Narodowe Centrum Badań Jądrowych w Otwocku-Świerku, Instytut Fizyki Jądrowej PAN w Krakowie i Wrocławski Park Technologiczny.
Od wczesnych lat 80. XX w. dzięki przychylności dyrekcji DESY, corocznie kilku studentów z Polski uczestniczy w programie „summer student” – kilkutygodniowych praktykach studenckich połączonych z programem wykładów z fizyki.

</doc>
<doc id="831492" url="https://pl.wikipedia.org/wiki?curid=831492" title="Arsinoitherium">
Arsinoitherium



</doc>
<doc id="831496" url="https://pl.wikipedia.org/wiki?curid=831496" title="Maisach (Bawaria)">
Maisach (Bawaria)

Maisach – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Monachium, w powiecie Fürstenfeldbruck. Leży około 5 km na północ od Fürstenfeldbruck, nad rzeką Maisach.
Polityka.
Wójtem gminy jest Hans Seidl z CSU, poprzednio urząd ten obejmował Gerhard Landgraf, rada gminy składa się z 24 osób.

</doc>
<doc id="831498" url="https://pl.wikipedia.org/wiki?curid=831498" title="Puchheim (Niemcy)">
Puchheim (Niemcy)

Puchheim – miasto w Niemczech, w kraju związkowym Bawaria, w rejencji Górna Bawaria, w regionie Monachium, w powiecie Fürstenfeldbruck. Leży około 10 km na południowy wschód od Fürstenfeldbruck, przy drodze B2. Do 16 maja 2011 gmina wiejska "(Gemeinde)".
W latach 1910-1914 funkcjonowało tutaj jedno z pierwszych lądowisk na Bawarii. W Puchheim między 1914 a 1920 znajdował się również obóz jeniecki, przetrzymujący głównie obywateli Francji, Rosji i Anglii.
W miejscowość znajduje się przystanek S-Bahn z Monachium, dojazd do centrum Monachium jest możliwy w niespełna 20 minut.
Polityka.
Wójtem gminy jest Herbert Kränzlein z SPD, rada gminy składa się z 24 osób.
Współpraca.
Miejscowości partnerskie:

</doc>
<doc id="831500" url="https://pl.wikipedia.org/wiki?curid=831500" title="Gross-Titlis-Schanze">
Gross-Titlis-Schanze

Gross-Titlis-Schanze – duża skocznia narciarska o punkcie konstrukcyjnym K125 i rozmiarze HS140, zlokalizowana w szwajcarskim Engelbergu, na północnym stoku szczytu Titlis (3238 m n.p.m.), na wysokości 1180 m n.p.m., otwarta w 1971 r. Nie jest wyposażona w igelit.
W skład kompleksu, oprócz Gross-Titlis-Schanze, wchodziły również obiekty: K-62 (Klein-Titlis-Schanze z 1964 r.), K-36 (Bubenschanze z 1967 r.) i K-10.
Historia.
Engelberg był jedną z pierwszych miejscowości w Szwajcarii, które posiadały skocznię narciarską. W jej tworzeniu i rozwoju od początku uczestniczył miejscowy klub narciarski - złożony w 1903 r. - Sport-Club Engelberg. Pierwszy tutejszy konkurs, w którym wzięło udział 10 skoczków, odbył się w 1904 r. w obecności niewielkiej liczby widzów. W tym samym roku generalne zgromadzenie klubu przyznało kredyt 133 franków i 50 czarnych koni na budowę nowej skoczni – Saindrainschanze, otwartej w 1907 r. Po zaledwie kilku latach okazało się, że obiekt jest przestarzały. Dlatego na początku lat 20. XX wieku zdecydowano o budowie nowej skoczni na zboczach góry Titlis. 4 lata po otwarciu obiektu rozegrano na nim zawody, podczas których zginął jeden ze skoczków, a kilku zostało rannych, dlatego cała konstrukcja została po raz pierwszy poddana przebudowie. Dodatkowo reaktywowano Sandrainschanze. Z biegiem lat jednak żadna z nich nie odpowiadała obowiązującym standardom. W związku z tym, w 1964 r. oddano do użytku średnią skocznię K-62 Klein-Titlis-Schanze, a w 1971 r. dużą Gross-Titlis-Schanze. Zaczęto organizować na niej międzynarodowe zawody, jednak w 1983 r. Międzynarodowa Federacja Narciarska (FIS) uznała, że obiekt ponownie nie spełnia wymogów. Z tego powodu w 1984 r. skocznia po raz kolejny została zmodernizowana. Od tego czasu na Gross-Titlis-Schanze regularnie odbywają się zawody Pucharu Świata. Od 2016 r. obiekt posiada sztuczne oświetlenie. Konkursy w Engelbergu już od lat są ostatnimi zawodami Pucharu Świata przed świętami Bożego Narodzenia i Turniejem Czterech Skoczni. W marcu 2016 r. rozpoczęła się przebudowa skoczni. Jej koszt wyniósł 2,9 milionów franków szwajcarskich, a objęła ona m.in. podniesienie progu o 2 metry i cofnięcie go o 4 metry, montaż torów lodowych TopSpeed (pierwsze na świecie tory podświetlane modułami LED), przystosowanie do obecnych standardów FIS oraz instalację nowego, bardziej wydajnego systemu oświetlenia. Przebudowa zakończyła się w październiku 2016 r. Rozmiar przebudowanego obiektu wynosi 140 metrów. Pierwsze zawody po modernizacji przeprowadzono w dniach 17–18 grudnia 2016, z czego pierwszy konkurs odbył się przy sztucznym oświetleniu.
Parametry skoczni.
Dane sprzed przebudowy w 2016 r.: 
Dane po przebudowie w 2016 r.:

</doc>
<doc id="831502" url="https://pl.wikipedia.org/wiki?curid=831502" title="Grosstitlisschanze">
Grosstitlisschanze



</doc>
<doc id="831503" url="https://pl.wikipedia.org/wiki?curid=831503" title="Płytka Stichta">
Płytka Stichta

Płytka Stichta – przyrząd do asekuracji, element wyposażenia wspinaczkowego. Jest to płaska okrągła płytka z dwoma podłużnymi otworami, wyposażona (lub nie) w wytrzymałą sprężynę, która zapobiega klinowaniu się liny w przyrządzie. Posiada także wpinany w karabinek sznurek, zapobiegający zbyt dalekiemu odsunięciu się przyrządu od asekurującego.
Zaletami są: prostota konstrukcji, skuteczność na linach o różnej grubości, nieskręcanie liny, możliwość zjazdu na podwójnej linie i trwałość. 
Wady to: obecność sznurka, który może zaplątać się w linę, oraz słabe odprowadzanie ciepła powstającego przy długich i szybkich zjazdach (wynikające ze stosunkowo niewielkiej powierzchni).

</doc>
<doc id="831504" url="https://pl.wikipedia.org/wiki?curid=831504" title="Mariusz Mężyk">
Mariusz Mężyk

Mariusz Mężyk (ur. 2 września 1983 w Nowym Sączu) – polski piłkarz występujący na pozycji napastnika.
Życiorys.
Jego poprzednie kluby to: Dunajec Nowy Sącz, Glinik/Karpatia Gorlice, Pogoń Staszów, KSZO Ostrowiec Świętokrzyski, Tłoki Gorzyce, Sandecja Nowy Sącz, ŁKS Łódź, Polonia Bytom i Kolejarz Stróże.
W sezonie 2007/2008 zadebiutował w ekstraklasie, gdyż Polonia Bytom z 3. miejsca awansowała do Orange Ekstraklasy. W minionych rozgrywkach 23-letni napastnik zdobył 13 bramek, czym bardzo przyczynił się do tego awansu.
Przed sezonem 2007/2008 prasa szeroko opisywała pogłoski o rychło nadchodzącym odejściu Mężyka z Polonii Bytom (kończył mu się klubowy kontrakt, więc po jego wygaśnięciu mógł odejść za darmo do innego klubu), swój akces zgłosiła Odra Wodzisław Śląski, drugoligowa Polonia Warszawa (oba te kluby interesowały się utalentowanym napastnikiem już po rundzie jesiennej sezonu 2006/2007, jednak wówczas z transferu nic nie wyszło), piłkarz był także w luźnej sferze zainteresowań krakowskiej Wisły. W sezonie 2008/2009 Mężyk miał być zawodnikiem Kolejarza Stróże, jednak w ostatniej chwili zdecydował się na powrót do rodzinnego miasta i grę w Sandecji Nowy Sącz. W meczu z Pelikanem Łowicz doznał kontuzji i pauzował do końca sezonu.

</doc>
<doc id="831505" url="https://pl.wikipedia.org/wiki?curid=831505" title="Eichenau (Bawaria)">
Eichenau (Bawaria)

Eichenau – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Monachium, w powiecie Fürstenfeldbruck. Leży około 7 km na wschód od Fürstenfeldbruck, przy linii kolejowej Monachium – Memmingen.
Polityka.
Wójtem gminy jest Hubert Jung z CSU, rada gminy składa się z osób.
Współpraca.
Miejscowości partnerskie:
Oświata.
W gminie znajdują się dwie szkoły podstawowe oraz jedna Hauptschule.

</doc>
<doc id="831510" url="https://pl.wikipedia.org/wiki?curid=831510" title="Alling (Bawaria)">
Alling (Bawaria)

Alling – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Monachium, w powiecie Fürstenfeldbruck. Leży około 5 km na południowy wschód od Fürstenfeldbruck, przy drodze B2.
Polityka.
Wójtem gminy jest Frederik Röder z CSU, rada gminy składa się z 16 osób.
Współpraca.
Miejscowość partnerska:
Oświata.
W gminie znajdują się dwa przedszkole (125 miejsc) oraz szkoła podstawowa (6 nauczycieli, 121 uczniów).

</doc>
<doc id="831512" url="https://pl.wikipedia.org/wiki?curid=831512" title="I liga urugwajska w piłce nożnej (1972)">
I liga urugwajska w piłce nożnej (1972)

Mistrzostwa Urugwaju w roku 1972 były mistrzostwami rozgrywanymi według systemu, w którym wszystkie kluby rozgrywały ze sobą mecze każdy z każdym u siebie i na wyjeździe, a o tytule mistrza i dalszej kolejności decydowała końcowa tabela.
Primera División.
Klub Central zmienił nazwę na Central Español.

</doc>
<doc id="831514" url="https://pl.wikipedia.org/wiki?curid=831514" title="Veles">
Veles

 

</doc>
<doc id="831515" url="https://pl.wikipedia.org/wiki?curid=831515" title="Türkenfeld">
Türkenfeld

Türkenfeld – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Monachium, w powiecie Fürstenfeldbruck. Leży około 15 km na południowy zachód od Fürstenfeldbruck, przy linii kolejowej Monachium – Memmingen.
Polityka.
Wójtem gminy jest Pius Keller z CSU, poprzednio urząd ten obejmował Georg Klaß, rada gminy składa się z 16 osób.

</doc>
<doc id="831519" url="https://pl.wikipedia.org/wiki?curid=831519" title="Víctor Aristizábal">
Víctor Aristizábal

Víctor Aristizábal (ur. 9 grudnia 1971 w Medellín) – piłkarz kolumbijski grający na pozycji napastnika.
Kariera klubowa.
Víctor Aristizábal pochodzi z Medellin i właśnie w drużynie z tego miasta, Atlético Nacional, rozpoczął piłkarską karierę. W lidze zadebiutował już w wieku 18 lat, w 1989 roku. Swój pierwszy sukces z tym klubem osiągnął jeszcze w tym samym roku, gdy jako członek kadry Atletico Nacional sięgnął po puchar Copa Libertadores, gdy klub z Medellin w finale okazał się lepszy od paragwajskiej Olimpii Asuncion. W tym samym roku wygrał ze swoim klubem także Copa InterAmericana. Kolejny sukces nadszedł 2 lata później, gdy Aristizábal już jako dojrzalszy piłkarsko zawodnik został pierwszy raz w karierze mistrzem Kolumbii. W 1993 roku popisał się wysoką skutecznością, gdy zdobył 20 goli w całym sezonie. Wyczyn ten spowodował, że Aristizábal szybko trafił do Europy. Zasilił wówczas szeregi hiszpańskiej Valencii, jednak w klubie tym nie zagrzał długo miejsca i po rozegraniu ledwie 7 meczów w lidze szybko wrócił do Medellin. Po powrocie zdobył kolejne mistrzostwo kraju, a w 1995 Copa Interamericana, a grał wówczas także w przegranym finale z brazylijskim Grêmio Porto Alegre.
Na początku 1996 roku Aristizábal trafił do Brazylii. Jednak jego pierwszy sezon w São Paulo FC nie był zbyt udany. Victor rozegrał ledwie 13 meczów i zdobył 5 goli, a ze swoją drużyną zajął 11. miejsce w lidze. W kolejnym sezonie jego zespół również nie odniósł sukcesu i zakończył go ledwie na 12. miejscu. W 1998 roku Kolumbijczyk przeszedł do Santos FC, gdzie grał jeszcze mniej jak w zespole São Paulo. Przez 2 sezony rozegrał ledwie 11 meczów i zdobył 2 gole i pod koniec roku wrócił do ojczyzny. W 2000 roku Aristizábal ponownie został zawodnikiem Atletico Nacional. W Kolumbii ponownie odzyskał skuteczność i zdobył 13 goli dla swojego klubu. W 2001 roku Victor grał dla Deportivo Cali. Doszedł z nim do decydującej o mistrzostwie fazy play-off, a przez cały sezon uzyskał 14 goli w lidze.
W 2002 roku Victor znów wyjechał z kraju. Został graczem Esporte Clube Vitória, z którym zajął 10. miejsce w lidze. Jeszcze przed końcem sezonu wyjechał do Kataru, do tamtejszego Al-Rajjan SC. Po grze w Katarze znów został piłkarzem brazylijskiego klubu, tym razem Cruzeiro EC. Zdobył aż 21 goli w lidze i był jednym z najskuteczniejszych zawodników swojego klubu i walnie przyczynił się do wywalczenia mistrzostwa Brazylii. W 2004 roku został piłkarzem Coritiba FBC (zajął z nią 12. miejsce) i po roku gry w tym klubie wrócił do ojczyzny.
Następne dwa sezony w karierze Aristizábal spędził w swoim macierzystym klubie, Atletico Nacional. W 2005 roku w wieku 34 lat został królem strzelców fazy Apertura (16 goli) i przyczynił się do wygrania tej fazy przez swój klub. Ogółem w lidze zdobył 25 goli, a w kolejnym sezonie 17, ale Atletico już nie powtórzyło sukcesu sprzed roku. W 2007 roku pomimo 36 lat Aristizábal nadal jest zawodnikiem pierwszego składu klubu z Medellin.
Kariera reprezentacyjna.
W 1992 roku Aristizábal był członkiem olimpijskiej reprezentacji Kolumbii na Igrzyska Olimpijskie w Barcelonie. Był tam podstawowym zawodnikiem, jednak nie pomógł zespołowi w wyjściu z grupy.
W pierwszej reprezentacji Aristizábal zadebiutował 24 lutego 1993 roku w zremisowanym 0:0 meczu z Wenezuelą. W 1994 roku został powołany przez selekcjonera Francisco Maturanę do kadry na Mistrzostwa Świata w USA, jednak nie zagrał na nich ani minuty. W 1998 roku Aristizábal znów był w kadrze na Mistrzostwa Świata. W pierwszym meczu turnieju z Rumunią (0:1) zagrał w podstawowym składzie, jednak w kolejnych: z Tunezją (1:0) i Anglią (0:2) wchodził na boisko jako rezerwowy. Kolumbia ostatecznie zajęła 3. miejsce i nie wyszła z grupy.
W swojej karierze Aristizábal ma także udział w turniejach Copa América. W Copa América 1993 wystąpił w 5 meczach i zdobył 1 gola (z Argentyną), a Kolumbia odpadła w ćwierćfinale. W Copa América 2001 wywalczył mistrzostwo kontynentu, a z 6 golami na koncie został królem strzelców turnieju. Reprezentacyjną karierę Aristizábal kończył w 2003 roku, 10 września w przegranym 0:4 wyjazdowym meczu z reprezentacją Boliwii, rozegranym w ramach eliminacji do Mistrzostw Świata 2006.
W reprezentacji Kolumbii Aristizábal rozegrał 66 meczów i zdobył 15 goli.
Linki zewnętrzne.
Statystyki w bazie national-football-teams.com

</doc>
<doc id="831521" url="https://pl.wikipedia.org/wiki?curid=831521" title="Victor Aristizabal">
Victor Aristizabal



</doc>
<doc id="831522" url="https://pl.wikipedia.org/wiki?curid=831522" title="Egenhofen">
Egenhofen

Egenhofen – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Monachium, w powiecie Fürstenfeldbruck. Leży około 15 km na północny zachód od Fürstenfeldbruck.
Polityka.
Wójtem gminy jest Josef Nefele z BVGG, rada gminy składa się z 16 osób.

</doc>
<doc id="831523" url="https://pl.wikipedia.org/wiki?curid=831523" title="The Spectator">
The Spectator

The Spectator – pismo założone w 1711 roku w Wielkiej Brytanii. Głównymi pomysłodawcami i autorami piszącymi doń artykuły byli Richard Steele i Joseph Addison. Pismo przedstawiało wigowski pogląd na świat. Od momentu wydania pierwszego numeru datuje się często brytyjskie oświecenie jako całość. Irlandczyk Steele i Anglik Addison podejmowali głównie tematykę społeczną i czasem naukową. „The Spectator” wydawano do 1714 roku. Zgromadzone później numery w jeden gruby tom były po 1714 roku dostępne w kawiarniach-czytelniach, jakich wówczas pełno było w Londynie i w bibliotekach.
Przedtem gazety były właściwie jedynie biuletynami informacyjnymi, nie wyrażały żadnej opinii i nie miały ambicji ulepszania społeczeństwa. „The Spectator” był pierwszy.
Ideę naśladowano w wielu krajach; Niemczech, Francji i Włoszech („Osservatore”).
Pod koniec XVIII wieku Stanisław August Poniatowski, wielki anglofil patronował stworzeniu polskiego odpowiednika – „Monitora”.
Pismo ośmieszało elementy magiczne w życiu Anglików; wiarę w czary, alchemię, odczynianie, klątwy i legendy. Jednocześnie przedstawiając wiele możliwości rozumnego postępowania i popularyzując teorie filozoficzne przedstawione prostymi słowami.
"The Spectator" był obok broszur, które wydawał 70 lat potem Thomas Paine największym sukcesem wydawniczym XVIII wieku. Neil Postman szacował, że z jego treścią mogła być obeznana nawet 1/4 mieszkańców 600-tysięcznego Londynu, gdyż był dostępny w kawiarniach i barach za darmo. Jednoczesny nakład dochodził do 50 tys. egzemplarzy, co było fenomenem w czasach, gdy nawet dzieła Paine’a były drukowane w ok. 20 tys. egz., podobnie jak powiastki Voltaire’a.
Taki sam tytuł („The Spectator”) nosi dziś magazyn założony przez braci Berclay na początku XIX wieku.

</doc>
<doc id="831524" url="https://pl.wikipedia.org/wiki?curid=831524" title="Synagoga Irego Wajnberga w Łodzi">
Synagoga Irego Wajnberga w Łodzi

Synagoga Irego Wajnberga w Łodzi – prywatny dom modlitwy znajdujący się w Łodzi przy ulicy Północnej 5.
Synagoga została zbudowana w 1902 roku z inicjatywy Irego Wajnberga. Mogła ona pomieścić 40 osób. Podczas II wojny światowej hitlerowcy zdewastowali synagogę.

</doc>
<doc id="831525" url="https://pl.wikipedia.org/wiki?curid=831525" title="Wyższa Szkoła Ekonomiczna w Krakowie">
Wyższa Szkoła Ekonomiczna w Krakowie



</doc>
<doc id="831527" url="https://pl.wikipedia.org/wiki?curid=831527" title="Synagoga Moszka Kochańskiego w Łodzi">
Synagoga Moszka Kochańskiego w Łodzi

Synagoga Moszka Kochańskiego w Łodzi – prywatny dom modlitwy znajdujący się w Łodzi przy ulicy Północnej 6.
Synagoga została zbudowana w 1897 roku z inicjatywy Moszka Kochańskiego. Podczas II wojny światowej hitlerowcy zdewastowali synagogę.

</doc>
<doc id="831530" url="https://pl.wikipedia.org/wiki?curid=831530" title="Synagoga Hersza Zilbersztejna w Łodzi (ul. Północna 6)">
Synagoga Hersza Zilbersztejna w Łodzi (ul. Północna 6)

Synagoga Hersza Zilbersztejna w Łodzi – prywatny dom modlitwy znajdujący się w Łodzi przy ulicy Północnej 6.
Synagoga została zbudowana w 1897 roku z inicjatywy Hersza Zilbersztejna. Mogła ona pomieścić 50 osób. Podczas II wojny światowej hitlerowcy zdewastowali synagogę.

</doc>
<doc id="831533" url="https://pl.wikipedia.org/wiki?curid=831533" title="Synagoga Hersza Zilbersztejna w Łodzi (ul. Północna 7)">
Synagoga Hersza Zilbersztejna w Łodzi (ul. Północna 7)

Synagoga Hersza Zilbersztejna w Łodzi – prywatny dom modlitwy znajdujący się w Łodzi przy ulicy Północnej 7.
Synagoga została zbudowana w 1893 roku z inicjatywy Hersza Zilbersztejna. Mogła ona pomieścić 50 osób. Podczas II wojny światowej hitlerowcy zdewastowali synagogę.

</doc>
<doc id="831534" url="https://pl.wikipedia.org/wiki?curid=831534" title="Gröbenzell">
Gröbenzell

Gröbenzell – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Monachium, w powiecie Fürstenfeldbruck. Leży około 10 km na wschód od Fürstenfeldbruck i ok. 16 km na północny zachód od centrum Monachium, przy autostradzie A8 i linii kolejowej Monachium – Augsburg. Gröbenzell połączony jest z monachijską kolej miejską (linia S3).
W regionie miejscowość ta (jak i sąsiednie) nosi miano sypialni Monachium - zdecydowana liczba mieszkańców pracuje w stolicy Bawarii.
Polityka.
Wójtem gminy jest Dieter Rubenbauer z CSU, rada gminy składa się z 24 osób.

</doc>
<doc id="831537" url="https://pl.wikipedia.org/wiki?curid=831537" title="Hans Sarpei">
Hans Sarpei

Hans Adu Sarpei (ur. 28 czerwca 1976 w Temie) – ghański piłkarz występujący na pozycji obrońcy.
Kariera klubowa.
Sarpei jako junior grał w kolońskich zespołach SV Fühlingen Chorweiler, CfB Ford Niehl, FC Viktoria Köln oraz SCB Preußen Köln. Następnie już jako senior grał w pierwszej drużynie Preußen. W kolejnych latach grał w drużynach Winfriedia Mülheim, Siegburger SV 04 oraz VfL Rheinbach, a na początku 1999 roku przeszedł do drużyny SC Fortuna Köln, grającej w 2. Bundeslidze. W lidze tej zadebiutował 14 marca 1999 w przegranym 0:4 meczu z SpVgg Greuther Fürth. W Fortunie grał do końca sezonu 1999/2000.
W 2000 roku Sarpei przeszedł do MSV Duisburg, będącego spadkowiczem z Bundesligi. Spędził tam sezon 2000/2001, podczas którego zajął z klubem 11. miejsce w lidze. W 2001 roku został zawodnikiem pierwszoligowego VfL Wolfsburg. W Bundeslidze zadebiutował 14 października 2001 w wygranym 4:0 pojedynku z 1. FC Köln. Najwyższym miejscem w lidze osiągniętym z Wolfsburgiem było 8. w sezonie 2002/2003. Graczem Wolfsburga był przez 6 sezonów. W tym czasie rozegrał tam 139 spotkań i zdobył 3 bramki.
W 2007 roku Sarpei podpisał kontrakt z także pierwszoligowym Bayerem 04 Leverkusen. Zadebiutował tam 25 sierpnia 2007 w wygranym przez Bayer 3:0 ligowym meczu z Karlsruher SC. W Bayerze grał przez 3 sezony. W sierpniu 2010 roku przeszedł do FC Schalke 04. W sezonie 2010/2011 zdobył z nim Puchar Niemiec, a w 2012 roku zakończył karierę.
Kariera reprezentacyjna.
W reprezentacji Ghany Sarpei zadebiutował 7 października 2000 w wygranym 4:1 meczu eliminacji Pucharu Narodów Afryki 2002 z Zimbabwe. Trzykrotnie był w kadrze na Puchar Narodów Afryki (PNA 2006, PNA 2008, PNA 2010) oraz dwukrotnie w składzie na mistrzostwa świata (MŚ 2006, MŚ 2010).
W latach 2000–2010 w drużynie narodowej rozegrał 36 spotkań i zdobył 1 bramkę.

</doc>
<doc id="831538" url="https://pl.wikipedia.org/wiki?curid=831538" title="Synagoga Hersza Zilbersztejna w Łodzi">
Synagoga Hersza Zilbersztejna w Łodzi



</doc>
<doc id="831540" url="https://pl.wikipedia.org/wiki?curid=831540" title="Feliks Konopka">
Feliks Konopka

Feliks Konopka ps. Piotr Krzemień (ur. 17 lipca 1888 w majątku Breń Gmina Olesno (powiat dąbrowski) k. Dąbrowy Tarnowskiej, zm. 17 lutego 1982 w Krakowie) – polski poeta i malarz pochodzenia ziemiańskiego (syn Jana Franciszka Konopki), tłumacz literatury niemieckiej i francuskiej na język polski oraz literatury polskiej na język francuski.
Studiował na Uniwersytecie Jagiellońskim, po ukończeniu którego uczył się malarstwa u Jacka Malczewskiego (przyjaciela rodziny Konopków) w Akademii Sztuk Pięknych. Przed wojną był związany z grupą literacką Czartak. Korespondował m.in. z Marią Pawlikowską-Jasnorzewską i Mariną Bersano-Begey.
Publikował od 1917 roku. W 1929 opublikował pierwszy tomik wierszy, „Słowa w ciemności”. Po wojnie pracował m.in. przy konserwacji ołtarza Wita Stwosza w Kościele Mariackim w Krakowie. Spośród tłumaczeń za szczególnie znaczący uważa się pierwszy całościowy przekład Fausta, opublikowany w 1962 roku, za który w roku następnym otrzymał nagrodę polskiego PEN-Clubu. W roku 1972 wydał tom wierszy „Ostatnia jesień” a w 1981 – kolejny tom wierszy wybranych, „Skarbonki z rudej gliny”.
W 1978 roku ożenił się z Marią Gościej (źródło: "Dziennik wypadków", informacja pod datą 27 lutego 1982 roku).

</doc>
<doc id="831542" url="https://pl.wikipedia.org/wiki?curid=831542" title="Synagoga Moszka Michałowicza w Łodzi">
Synagoga Moszka Michałowicza w Łodzi

Synagoga Moszka Michałowicza w Łodzi – prywatny dom modlitwy znajdujący się w Łodzi przy ulicy Północnej 7.
Synagoga została zbudowana w 1896 roku z inicjatywy Moszka Michałowicza. Mogła ona pomieścić 30 osób. Podczas II wojny światowej hitlerowcy zdewastowali synagogę.

</doc>
<doc id="831543" url="https://pl.wikipedia.org/wiki?curid=831543" title="Synagoga Moszka Fajtlowicza w Łodzi">
Synagoga Moszka Fajtlowicza w Łodzi

Synagoga Moszka Fajtlowicza w Łodzi – prywatny dom modlitwy znajdujący się w Łodzi przy ulicy Północnej 9.
Synagoga została zbudowana w 1896 roku z inicjatywy Moszka Fajtlowicza. Mogła ona pomieścić 30 osób. Podczas II wojny światowej hitlerowcy zdewastowali synagogę.

</doc>
<doc id="831546" url="https://pl.wikipedia.org/wiki?curid=831546" title="Wielki Elektor">
Wielki Elektor



</doc>
<doc id="831547" url="https://pl.wikipedia.org/wiki?curid=831547" title="Synagoga Zeliga Wajngartena w Łodzi">
Synagoga Zeliga Wajngartena w Łodzi

Synagoga Zeliga Wajngartena w Łodzi – prywatny dom modlitwy znajdujący się w Łodzi przy ulicy Północnej 9.
Synagoga została zbudowana w 1891 roku, z inicjatywy Zeliga Wajngartena. Podczas II wojny światowej hitlerowcy zdewastowali synagogę.

</doc>
<doc id="831549" url="https://pl.wikipedia.org/wiki?curid=831549" title="Synagoga Majera Adesmana w Łodzi">
Synagoga Majera Adesmana w Łodzi

Synagoga Majera Adesmana w Łodzi – prywatny dom modlitwy znajdujący się w Łodzi przy ulicy Północnej 10.
Synagoga została zbudowana w 1902 roku z inicjatywy Majera Adesmana. Mogła ona pomieścić 30 osób. Podczas II wojny światowej hitlerowcy zdewastowali synagogę.

</doc>
<doc id="831550" url="https://pl.wikipedia.org/wiki?curid=831550" title="Synagoga Lejba Helperna w Łodzi">
Synagoga Lejba Helperna w Łodzi

Synagoga Lejba Helperna w Łodzi – prywatny dom modlitwy znajdujący się w Łodzi przy ulicy Północnej 11.
Synagoga została zbudowana w 1896 roku z inicjatywy Lejba Helperna. Mogła ona pomieścić 25 osób. Podczas II wojny światowej hitlerowcy zdewastowali synagogę.

</doc>
<doc id="831552" url="https://pl.wikipedia.org/wiki?curid=831552" title="Synagoga Szmula Fridmana i Isaaka Szpiwaka w Łodzi">
Synagoga Szmula Fridmana i Isaaka Szpiwaka w Łodzi

Synagoga Szmula Fridmana i Isaaka Szpiwaka w Łodzi – prywatny dom modlitwy znajdujący się w Łodzi przy ulicy Północnej 11.
Synagoga została zbudowana w 1891 roku z inicjatywy Szmula Fridmana i Isaaka Szpiwaka. Podczas II wojny światowej Niemcy zdewastowali synagogę.

</doc>
<doc id="831553" url="https://pl.wikipedia.org/wiki?curid=831553" title="Synagoga Rafała Landau w Łodzi">
Synagoga Rafała Landau w Łodzi

Synagoga Rafała Landau w Łodzi – prywatny dom modlitwy znajdujący się w Łodzi przy ulicy Północnej 11.
Synagoga została zbudowana w 1891 roku z inicjatywy Rafała Landau. Podczas II wojny światowej hitlerowcy zdewastowali synagogę.

</doc>
<doc id="831555" url="https://pl.wikipedia.org/wiki?curid=831555" title="Synagoga Icka Landau w Łodzi">
Synagoga Icka Landau w Łodzi

Synagoga Icka Landau w Łodzi – prywatny dom modlitwy znajdujący się w Łodzi przy ulicy Północnej 11.
Synagoga została zbudowana w 1899 roku z inicjatywy Icka Nusena Landau. Mogła pomieścić 40 osób. Podczas II wojny światowej została zdewastowana przez hitlerowców.

</doc>
<doc id="831556" url="https://pl.wikipedia.org/wiki?curid=831556" title="Synagoga Lewka Zilbermana w Łodzi">
Synagoga Lewka Zilbermana w Łodzi

Synagoga Lewka Zilbermana w Łodzi – prywatny dom modlitwy znajdujący się w Łodzi przy ulicy Północnej 21.
Synagoga została zbudowana w 1896 roku z inicjatywy Lewka Zilbermana. Mogła ona pomieścić 30 osób. Podczas II wojny światowej hitlerowcy zdewastowali synagogę.

</doc>
<doc id="831557" url="https://pl.wikipedia.org/wiki?curid=831557" title="Synagoga Abrama Witelzona w Łodzi">
Synagoga Abrama Witelzona w Łodzi

Synagoga Abrama Witelzona w Łodzi – prywatny dom modlitwy znajdujący się w Łodzi przy ulicy Północnej 23.
Synagoga została zbudowana w 1902 roku z inicjatywy Abrama Witelzona. Mogła ona pomieścić 50 osób. Podczas II wojny światowej hitlerowcy zdewastowali synagogę.

</doc>
<doc id="831558" url="https://pl.wikipedia.org/wiki?curid=831558" title="Jan Kazimierz Wilczyński">
Jan Kazimierz Wilczyński

Jan Kazimierz Maciej Longin Ildefons Wilczyński (ur. 26 lutego 1806 w Jassanach, zm. 18 lutego 1885 w powiecie wiłkomierskim) – polski lekarz, kolekcjoner i wydawca.
Był najmłodszym dzieckiem Zygmunta Wilczyńskiego i Tekli z Romerów. Jako roczne dziecko stracił ojca. W 1827 ukończył studia medyczne na Uniwersytecie Wileńskim i wyjechał na dalsze studia do Paryża. Podczas powstania listopadowego (1830–1831) przebywał w Warszawie. W 1835 powrócił do Wilna.
Wydał słynne "Album Wileńskie" (fr. "Album de Wilna"), w 1860 wydał także "Album Kijowskie" i "Album Warszawskie", jednak nie znalazły one powodzenia u odbiorców.
W 1863 podczas powstania styczniowego (1863–1864) zainteresowała się nim policja carska.
Ostatnią swoją podróż odbył w 1870 do Paryża. Ostatnie 15 lat swojego życia spędził w samotności i zapomnieniu. Został pochowany na cmentarzu Na Rossie w Wilnie.

</doc>
<doc id="831560" url="https://pl.wikipedia.org/wiki?curid=831560" title="Synagoga Szymona Frenkela w Łodzi">
Synagoga Szymona Frenkela w Łodzi

Synagoga Szymona Frenkela w Łodzi – prywatny dom modlitwy znajdujący się w Łodzi przy ulicy Północnej 25.
Synagoga została zbudowana w 1902 roku z inicjatywy Szymona Frenkela. Mogła ona pomieścić 35 osób. Podczas II wojny światowej hitlerowcy zdewastowali synagogę.

</doc>
<doc id="831561" url="https://pl.wikipedia.org/wiki?curid=831561" title="Płyn nienewtonowski">
Płyn nienewtonowski

Płyn nienewtonowski − każdy płyn, który nie spełnia hydrodynamicznego prawa Newtona. W przeciwieństwie do płynu newtonowskiego, lepkość płynu nienewtonowskiego nie jest stała w warunkach izobarycznych, lecz zmienia się w czasie. Krzywa płynięcia (wykres zależności naprężeń stycznych od szybkości ścinania) takiego płynu nie jest funkcją liniową. W przypadku kiedy naprężenie styczne wzrasta mniej niż proporcjonalnie do wzrostu szybkości ścinania, jest to płyn nienewtonowski rozrzedzany ścinaniem. Natomiast kiedy naprężenie styczne wzrasta bardziej niż proporcjonalnie do wzrostu szybkości ścinania, jest to płyn nienewtonowski zagęszczany ścinaniem.
Oddzielnym rodzajem płynów nienewtonowskich są tzw. "plastycznolepkie płyny binghamowskie", czyli płyny o krzywych płynięcia opisanych funkcją liniową przecinającą oś rzędnych w punkcie o wartości dodatniej. W przypadku tych płynów istnieje minimalne naprężenie, poniżej którego płyn nie może płynąć i zachowuje się jak sprężyste ciało stałe.

</doc>
<doc id="831562" url="https://pl.wikipedia.org/wiki?curid=831562" title="Synagoga Majera Kirszbauma w Łodzi">
Synagoga Majera Kirszbauma w Łodzi

Synagoga Majera Kirszbauma w Łodzi – prywatny dom modlitwy znajdujący się w Łodzi przy ulicy Północnej 25.
Synagoga została zbudowana w 1909 roku z inicjatywy Majera Kirszbauma. Mogła ona pomieścić 40 osób. Podczas II wojny światowej hitlerowcy zdewastowali synagogę.

</doc>
<doc id="831563" url="https://pl.wikipedia.org/wiki?curid=831563" title="Andrzej Stawar">
Andrzej Stawar

Andrzej Stawar, właśc. Edward Janus (ur. 30 kwietnia 1900 w Warszawie, zm. 5 sierpnia 1961 w Saint-Germain-en-Laye) – polski marksista, publicysta, krytyk literacki, tłumacz z jęz. rosyjskiego. Jeden z redaktorów „Miesięcznika Literackiego”, „Nurtu” i współpracownik „Dźwigni”. Członek KPP, jedna z najważniejszych postaci przedwojennej lewicowej elity intelektualnej.
Życiorys.
Do 1915 uczył się w gimnazjum, potem przerwał naukę i został robotnikiem. 1919–1922 służył w WP. Ok. 1923 związał się z KPRP/KPP i pracował w jej Centralnej Redakcji. W 1924 pracował w sekretariacie Komunistycznej Frakcji Poselskiej. Publikował w miesięczniku „Nowa Kultura” inspirowanym przez KPP. 10 IX 1931 aresztowany i przez 2 miesiące więziony w Warszawie. 1929-1933 współpracował z Krajową Redakcją KPP. Od 1927 sekretarz miesięcznika literackiego „Dźwignia”. Od 1925 publikował w „Wiadomościach Literackich”. W 1934 faktycznie zerwał z KPP. Przyłączył się do krytyki stalinizmu przez antystalinowskie prądy w ruchu komunistycznym krytykujące „biurokratyczne zniekształcenia w państwie robotniczym”; jednocześnie był przeciwnikiem trockizmu. We wrześniu 1939 przedostał się na Węgry, od 1940 pracował w Komitecie ds. Opieki nad Polskimi Uchodźcami na Węgrzech w Budapeszcie. Współpracował z emigracyjnymi pismami polskimi, od marca 1944 ukrywał się przed Niemcami okupującymi Węgry. VI 1945 wrócił do kraju. Od 1949 r. został objęty zakazem druku, gdyż nie chciał się samokrytycznie odnieść do swoich polemik z KPP z lat 30. – zakaz do 1956 roku. Po wojnie drukował w „Kuźnicy”. Autor książek o Tadeuszu Boyu-Żeleńskim, Konstantym Ildefonsie Gałczyńskim, Henryku Sienkiewiczu i Stanisławie Brzozowskim. Był odznaczony Orderem Sztandaru Pracy II klasy. Od stycznia 1961 przebywał we Francji, gdzie zmarł. Jego zwłoki sprowadzono do kraju i pochowano w Alei Zasłużonych na wojskowych Powązkach (kwatera A22-tuje-3).

</doc>
<doc id="831566" url="https://pl.wikipedia.org/wiki?curid=831566" title="Synagoga Fiszela Fajna w Łodzi">
Synagoga Fiszela Fajna w Łodzi

Synagoga Fiszela Fajna w Łodzi – prywatny dom modlitwy znajdujący się w Łodzi przy ulicy Północnej 31.
Synagoga została zbudowana w 1902 roku z inicjatywy Fiszela Fajna. Mogła ona pomieścić 38 osób. Podczas II wojny światowej hitlerowcy zdewastowali synagogę.

</doc>
<doc id="831567" url="https://pl.wikipedia.org/wiki?curid=831567" title="Sailor Moon S">
Sailor Moon S

 – japoński serial anime z cyklu "Czarodziejka z Księżyca". Seria składa się z 38 odcinków (90-127). Anime jest na podstawie mangi Naoko Takeuchi i zostało wyemitowane w 1994 roku. W mandze cała historia została opowiedziana w tomach od siódmego do jedenastego. Powstał także film pełnometrażowy – "".
W 1995 roku, w 17. Anime Grand Prix, organizowanym przez magazyn Animage, trzecia seria Czarodziejki zajęła drugie miejsce w kategorii: najlepsze anime.
Fabuła.
W trzeciej części pojawiają się dwie nowe czarodziejki Sailor Uranus i Sailor Neptune. Poszukują posiadaczy trzech talizmanów, które są zaklęte w kryształach czystych, ludzkich serc. Główni przeciwnicy drużyny Czarodziejek – Bractwo Śmierci, także poszukuje talizmanów, aby przebudzić Mesjasza Ciszy, który będzie zdolny sprowadzić na Ziemię mistrza Pharaoh 90. Po zdobyciu trzech kryształów i stworzeniu Świętego Graala (któremu towarzyszyła nowa przemiana Sailor Moon), nowe czarodziejki postanowiły odszukać Mesjasza, który będzie zdolny zapobiec planom Bractwa Śmierci.
Postacie.
Hotaru Tomoe.
 – przyjaciółka Chibiusy, która po raz pierwszy pojawia się w 111 odcinku i 24 akcie mangi. Pojawia się krótko po utworzeniu się Świętego Graala. Jedną z jej form jest , która czasami przejmuje nad nią kontrolę, usiłując zdobyć kryształy czystych serc, konieczne do całkowitego przebudzenia. Okazuje się ona także być Sailor Saturn – wojowniczką zniszczenia, której udaje się pokonać mistrza Pharaoh 90.
Dubbing japoński.
Lista dubbingowanych postaci:

</doc>
<doc id="831576" url="https://pl.wikipedia.org/wiki?curid=831576" title="Psoralen">
Psoralen

Psoralen ("furanokumaryna") – heterocykliczny organiczny związek chemiczny z grupy laktonów, furanowa pochodna kumaryny.
Jest to naturalny związek występujący w wielu roślinach, np. w lubczyku ogrodowym ("Levisticum officinale"), rucie zwyczajnej ("Ruta graveolens"), dyptamie jesionolistnym ("Dictamnus albus") i selerze. Środek stosowany w fotochemioterapii jako fotouczulacz w leczeniu łuszczycy.

</doc>
<doc id="831579" url="https://pl.wikipedia.org/wiki?curid=831579" title="Jan Zygmunt Deybel">
Jan Zygmunt Deybel

Jan Zygmunt Deybel von Hammerau niem. "Johann Sigmund Deybel" (ur. około 1685-1690 w Saksonii, zm. 1752) – saski architekt rokokowy, w Polsce od początku XVIII wieku, major artylerii koronnej.
Życiorys.
W Polsce od 1719 roku, od 1721 pracował w warszawskim urzędzie budowli królewskich, od 1726 architekt króla Augusta II Mocnego. Oficer artylerii konnej, w 1736 awansowany na kapitana, w 1746 na majora.
Posługiwał się formami architektury francuskiej w oparciu o albumy J. Mariette’a "L’Architecture française" (3 tom, 1727-1737). Był nauczycielem architekta Efraima Szregera i malarza Zygmunta Vogla. 
Ojciec Krystiana Godfryda Deybla de Hammerau (1725-1798), polskiego generała.

</doc>
<doc id="831580" url="https://pl.wikipedia.org/wiki?curid=831580" title="Adam Gdacjusz">
Adam Gdacjusz

Adam Gdacjusz (Adam Gdacius, Gdak), zw. "Śląskim Rejem" (ur. 1609 lub 1610 w Kluczborku, zm. 7 kwietnia lub 18 września 1688 tamże) – polski pisarz religijny, kaznodzieja, duchowny luterański, postyllograf.
Życiorys.
Do szkół uczęszczał prawdopodobnie w Brzegu i Wrocławiu. W roku 1633 zapisał się do gimnazjum toruńskiego. Rok później (1634) pracował już jako kantor i nauczyciel w Podhradie na Spiszu. W roku 1637 uczył się w gimnazjum elbląskim, skąd udał się do Wilna, gdzie ponownie został kantorem, tym razem w szkole ewangelickiej, a następnie jej rektorem. Powróciwszy stamtąd, był od roku 1641 diakonem w rodzinnym Kluczborku. Ściśle związał się z Kluczborkiem, gdzie od roku 1644 był najpierw diakonem, a potem proboszczem (1646) i seniorem. Kształcił się w Brzegu, Wrocławiu i Toruniu, następnie był m.in. rektorem szkoły w Bardiowie w ówczesnych Węgrzech (obecnie Słowacja).
W roku 1642 ożenił się z Marianną, córką Tomasza Scopiusa, pastora w Nagodowicach. Zmarł prawdopodobnie 7 kwietnia 1688 roku w Kluczborku.
Twórczość.
Tworzył po polsku i łacinie głównie literaturę kaznodziejsko-moralizatorską oraz poezję. Jego najważniejszym dziełem jest "Postilla popularis, to jest kazania na Ewangelie święte" (Leszno 1650 lub 1651). W swych kazaniach ukazywał niedolę ludu śląskiego i rozpasanie moralne po wojnie 30-letniej. Był gorącym propagatorem języka polskiego na Śląsku i przeciwnikiem germanizacji. Jako pierwszy wprowadził gwarę śląską do literatury. Książki Gdacjusza przyczyniły się do umocnienia polskiego środowiska protestanckiego na Śląsku, a pobudzając aktywność czytelniczą służyły też podniesieniu ogólnego poziomu oświaty wśród ludu.
Ważniejsze utwory.
W latach 1674–1687 wydał drukiem 24 pozycje (głównie w Brzegu i Oleśnicy), m.in.:

</doc>
<doc id="831582" url="https://pl.wikipedia.org/wiki?curid=831582" title="Twierdzenie Riesza-Skorochoda">
Twierdzenie Riesza-Skorochoda

Twierdzenie Riesza-Skorochoda – twierdzenie z pogranicza teorii miary i analizy funkcjonalnej, postulujące, że dla nieujemnego funkcjonału liniowego, spełniającego warunek Skorochoda, istnieje dokładnie jedna miara, po której całka jest tym funkcjonałem.
Ustalenia wstępne.
Ustalmy przestrzeń metryczną formula_1 i niech:
Funkcjonał liniowy formula_7 nazywamy nieujemnym, gdy formula_8 dla każdej ciągłej i ograniczonej funkcji formula_9
Uwagi.
jest liniowy i nieujemny, a jeżeli przestrzeń formula_1 jest przestrzenią polską, to spełniony jest:
Warunek Skorochoda.
Dla każdego formula_17 istnieje taki zbiór zwarty formula_18 że
Twierdzenie Riesza-Skorochoda.
Jeżeli nieujemny funkcjonał liniowy formula_7 spełnia warunek Skorochoda, to istnieje dokładnie jedna taka miara formula_21 że
Wniosek.
Dla każdego ciągłego funkcjonału liniowego formula_7 istnieje dokładnie jedna taka σ-addytywna funkcja zbiorów formula_25 że

</doc>
<doc id="831587" url="https://pl.wikipedia.org/wiki?curid=831587" title="Wacław Rogowicz">
Wacław Rogowicz

Wacław Jakub Rogowicz herbu Lubicz (ur. 28 września 1879 w Warszawie, zm. 8 marca 1960 tamże) – polski powieściopisarz, nowelista, publicysta, tłumacz literatury rosyjskiej i francuskiej oraz działacz społeczny.
Życiorys.
Syn warszawskiego lekarza Jakuba Ignacego Rogowicza i Marii z Zawadzkich (1841–1939). Legitymował się herbem szlacheckim Lubicz. Miał dwóch braci: Jana Antoniego i Stefana oraz siostrę Jadwigę (1878–1971). Rogowiczowie mieszkali w kamienicy przy ul. Nowogrodzkiej 26 w Warszawie, tuż obok ulicy Marszałkowskiej, w miejscu dzisiejszego hotelu Novotel Warszawa Centrum.
Był absolwentem V Rządowego Gimnazjum Filologicznego w Warszawie. W 1898 rozpoczął studia medyczne na Cesarskim Uniwersytecie Warszawskim. Studiował także prawo, ale studia te porzucił po półroczu. W latach 1906–1909 studiował na Faculté des lettres na Uniwersytecie Paryskim znanym jako Sorbona.
Poezję pisywał już w dzieciństwie, w 1894 roku pod pseudonimami "Wacław R.", "Wł. R.", "W.R." opublikował na łamach warszawskiej Gazety Polskiej "Listy z Niemiec". Publikował wiersze oraz prozaiczne obrazki na łamach "Wędrowca", Tygodnika Polskiego oraz Bluszcza. Za swój debiut Rogowicz uważał opowiadanie "De mortuis nil nisi bene. Szkic z teki podróżnej", opublikowane na łamach czasopisma "Wędrowiec" w 1900 roku. Pierwszą jego książką była wydana własnym nakładem powieść współczesna "Zocha" (1902), która w swej treści nawiązywała do "Karykatur" Jana Augusta Kisielewskiego. Owocem jego wyprawy na Kaukaz oraz pobytu w Tyflisie, w latach 1900–1901, była napisana prozą i wierszem książka, pt. "Mozaika kaukaska" (1905).
Podczas studiów na Sorbonie poznał wielu artystów, m.in. Auguste Rodina, Konstantina Balmonta, Lwa Tołstoja i innych. W 1907 zgłosił swoją kandydaturę do paryskiej masońskiej loży Wielkiego Wschodu Francji.
Po powrocie do Warszawy był recenzentem teatralnym i sekretarzem redakcji "Prawdy". Współpracował również z "Tygodnikiem Ilustrowanym" i "Nową Gazetą". W latach 1913–1916 był redaktorem czasopisma "Wieś i Dwór".
Był jednym z sygnatariuszy sporządzonej 22 lutego 1916 "Deklaracji Stronnictw Niepodległościowych Królestwa oraz przedstawicieli bezpartyjnych w sprawie utworzenia państwa polskiego". W latach 1916–1919 był zastępcą sekretarza Uniwersytetu Warszawskiego, a następnie w latach 1919–1922 pełnił funkcję sekretarza generalnego warszawskich Teatrów Miejskich. W 1920 podpisał deklarację grupy pisarzy lewicowych protestujących przeciw "panującej w kraju reakcji." Treść deklaracji odczytano na Wszechdzielnicowym Zjeździe Literatów Polskich w Warszawie. W tym samym roku jako ochotnik wstąpił do Wojska Polskiego i otrzymał stopień podporucznika pospolitego ruszenia. W latach 1924–1928 pełnił funkcję referenta spraw literatury w Ministerstwie Wyznań Religijnych i Oświecenia Publicznego. Jak wspominał Edward Kozikowski, Rogowicz dał się wówczas poznać jako "człowiek wyjątkowo uczynny, starający się pomagać pisarzom pod względem materialnym." W 1927 wygłosił przemówienie na bankiecie wydanym przez polski PEN Club, na cześć przybyłego do stolicy Thomasa Manna. Był sekretarzem Warszawskiej Kasy Przezorności i Pomocy dla Literatów i Dziennikarzy, tzw. "Kasy Literackiej." Był członkiem masonerii. Odbył podróże do Francji, Jugosławii i Grecji. W 1932 był jednym z warszawskich delegatów na odbywający się w Krakowie zjazd Związku Zawodowego Literatów Polskich (w 1939 został członkiem zarządu warszawskiego oddziału stowarzyszenia). W latach 30. XX wieku pisał artykuły na tematy literackie, publikując m.in. w "Tygodniku Literackim", zajmował się również publicystyką polityczną. Publikował w "Gazecie Polskiej", "Epoce", "Kurierze Porannym" i "Dzienniku Ludowym". W 1932 wydał zbiór artykułów, pt. "Reflektorem po czarnych koszulach", wymierzony przeciw włoskim faszystom. W 1936 został wybrany w skład prezydium Komisji Literackiej przy Lidze Obrony Praw Człowieka i Obywatela. W 1937 był jednym z założycieli Klubu Demokratycznego i wszedł w skład zarządu organizacji. W tym samym roku wystosował list otwarty do rektora Politechniki Warszawskiej, Józefa Zawadzkiego, protestując przeciwko gettu ławkowemu. Był prelegentem w Polskim Radiu, pisał do czasopism "Radio" i "Antena", a w 1935 wszedł w skład jury konkursu Polskiego Radia na słuchowisko.
Po wybuchu II wojny światowej wyjechał do Wilna, gdzie pisał do "Kuriera Wileńskiego". W 1940 powrócił do Warszawy, gdzie przeżył okupację niemiecką i powstanie warszawskie (nie został wysiedlony ponieważ mieszkał na krańcach miasta). W tym czasie pisywał do polskiej prasy podziemnej. W lutym 1945 nawiązał współpracę z "Życiem Warszawy", na którego łamach apelował m.in. o utworzenie muzeum Warszawy. W tym samym roku był jednym z delegatów z Warszawy na I Zjazd Związku Zawodowego Literatów Polskich w Krakowie, na którym został wybrany w skład sądu koleżeńskiego oraz do komisji kwalifikacyjnej w zakresie przekładów. W 1946 jako wieloletni członek polskiego PEN Clubu został delegatem Polski na pierwszy powojenny kongres PEN Clubów w Sztokholmie. Jego trzymiesięczny pobyt w Szwecji zaowocował reportażami i szkicami opublikowanymi na łamach "Robotnika". W tym samym roku został wiceprezesem zarządu głównego Towarzystwa Polsko-Szwedzkiego oraz członkiem Rady Naczelnej Ogólnopolskiej Ligi do Walki z Rasizmem. Był również działaczem Stronnictwa Demokratycznego i redagował cześć literacką "Kuriera Codziennego".
Jego głównym zajęciem była praca przekładowa. Tłumaczył dzieła m.in. Lwa Tołstoja, Alekseja Tołstoja, Louisa Aragona, André Malraux, Denisa Diderota, Iwana Bunina
Nagrody i odznaczenia.
W 1951 otrzymał Nagrodę Polskiego PEN Clubu za przekład z literatury obcej na język polski. Został odznaczony Krzyżem Komandorskim (1955) i Krzyżem Oficerskim (1952) Orderu Odrodzenia Polski.
Życie prywatne.
W 1903 roku, jak zapisała sama zainteresowana "zdawał się mieć poważne zamiary" wobec Zofii Nałkowskiej, która wkrótce została żoną Leona Rygiera.
Był trzykrotnie żonaty. Jego pierwszą żoną była Wanda Fukierówna (1881–1959). Mieli dwoje dzieci: córkę Krystynę Milewską i zmarłego w młodości syna Henryka (zm. 5 sierpnia 1935). Następnie ożenił się ze Stefanią "primo voto" Gajdzińską (zm. ok. 1946). Ostatnią żoną pisarza, aż do jego śmierci była Wanda Drozdowska, która w czasie okupacji niemieckiej działała w konspiracji, a także walczyła w powstaniu warszawskim.
W 1945 podjął nieudaną próbę osiedlenia się w Matejkowicach na Dolnym Śląsku. Ostatecznie do końca życia pozostał w Warszawie.
3 kwietnia 1959 został potrącony przez tramwaj, przez co uległ wstrząsowi mózgu i potłuczeniu. Zmarł 3 marca 1960. Pochowany został w grobowcu rodzinnym na cmentarzu Powązkowskim w Warszawie (kwatera 71-5-1/2).

</doc>
<doc id="831591" url="https://pl.wikipedia.org/wiki?curid=831591" title="Synagoga Mordki Herca w Łodzi (ul. Rokicińska 6)">
Synagoga Mordki Herca w Łodzi (ul. Rokicińska 6)

Synagoga Mordki Herca w Łodzi – prywatny dom modlitwy znajdujący się w Łodzi przy ulicy Rokicińskiej 6.
Synagoga została zbudowana w 1899 roku z inicjatywy Mordki Herca. Mogła ona pomieścić 30 osób. Synagoga została przeniesiona z lokalu mieszczącego się przy ulicy Rokicińskiej 12. Podczas II wojny światowej hitlerowcy zdewastowali synagogę

</doc>
<doc id="831593" url="https://pl.wikipedia.org/wiki?curid=831593" title="Jan Jordan (zm. przed 1596)">
Jan Jordan (zm. przed 1596)

Jan Jordan z Zakliczyna herbu Trąby (druga połowa XVI wieku, zm. przed 1596 r.) – rotmistrz, żupnik krakowski.
Był synem starosty samborskiego Hermolausa Jordana i Katarzyny Wielogłowskiej. W 1540 r. od wdowy Ewy po Cikowskim, kupił Duklę. Rozbudował zamek w Dukli i otrzymał w tym roku od króla Zygmunta Starego przywilej dla tego grodu na odbywanie dwóch dorocznych jarmarków i cotygodniowych targów. W 1580 r. kupił wieś Siekluk, obecnie Sieklówka. Za Zygmunta Augusta służył na Litwie jako towarzysz w chorągwiach Jana Pileckiego i Jakuba Secygniowskiego, a potem jako rotmistrz. W 1564 r. odznaczył się w działaniach pod Smoleńskiem. W 1568 r. wsławił się w wyprawie Olbrachta Łaskiego pod Oczaków nad Morzem Czarnym. Od r. 1569 dowodził chorągwią jazdy wojska kwarcianego (100 koni) i w r. 1572 brał udział w wyprawie Mikołaja Mieleckiego do Mołdawii. W bitwie pod Chocimem 12 IV jego chorągiew stanowiła część hufca czelnego. Służyło w niej 4 jego braci: Jerzy, Stanisław, Spytek Wawrzyniec i Krzysztof Jordan. Piąty zaś brat Jakub Jordan dowodził w tej bitwie piechotą i artylerią. Został zabity przed 1596 r.
Po Janie Jordanie, dziedzicem Dukli został Wawrzyniec Jordan (1519 - 1580), kasztelan krakowski - brat przyrodni (z drugiej żony jego ojca Anny Jarosławskiej), który w 1598 roku, przekazał Duklę, jako posag swojej córce Zofii Jordan - żonie Samuela Zborowskiego

</doc>
<doc id="831595" url="https://pl.wikipedia.org/wiki?curid=831595" title="Synagoga Mordki Herca w Łodzi (ul. Rokicińska 12)">
Synagoga Mordki Herca w Łodzi (ul. Rokicińska 12)

Synagoga Mordki Herca w Łodzi – prywatny dom modlitwy znajdujący się w Łodzi przy ulicy Rokicińskiej 12.
Synagoga została zbudowana w 1898 roku z inicjatywy Mordki Herca. Mogła ona pomieścić 30 osób. W 1899 roku została przeniesiona do nowego lokalu przy ulicy Rokicińskiej 6.

</doc>
<doc id="831596" url="https://pl.wikipedia.org/wiki?curid=831596" title="Synagoga Mordki Herca w Łodzi (ul. Rokicińska 20)">
Synagoga Mordki Herca w Łodzi (ul. Rokicińska 20)

Synagoga Mordki Herca w Łodzi – prywatny dom modlitwy znajdujący się w Łodzi przy ulicy Rokicińskiej 20.
Synagoga została zbudowana w 1898 roku z inicjatywy Mordki Herca. Mogła ona pomieścić 30 osób. Podczas II wojny światowej hitlerowcy zdewastowali synagogę.

</doc>
<doc id="831598" url="https://pl.wikipedia.org/wiki?curid=831598" title="Borek (Kotórz Mały)">
Borek (Kotórz Mały)

Borek – część wsi Kotórz Mały w Polsce, położona w województwie opolskim, w powiecie opolskim, w gminie Turawa.
W latach 1975–1998 Borek należał administracyjnie do ówczesnego województwa opolskiego.
Wierni kościoła rzymskokatolickiego należą do parafii Kotórz Wielki.

</doc>
<doc id="831602" url="https://pl.wikipedia.org/wiki?curid=831602" title="Synagoga Mordki Herca w Łodzi (ul. Rokicińska 28)">
Synagoga Mordki Herca w Łodzi (ul. Rokicińska 28)

Synagoga Mordki Herca w Łodzi – prywatny dom modlitwy znajdujący się w Łodzi przy ulicy Rokicińskiej 28.
Synagoga została zbudowana w 1904 roku z inicjatywy Mordki Herca. Została przeniesiona z lokalu znajdującego się przy ulicy Niskiej 18.

</doc>
<doc id="831606" url="https://pl.wikipedia.org/wiki?curid=831606" title="Donald Campbell">
Donald Campbell

Donald Malcolm Campbell (ur. 23 marca 1921 w Horley, zm. 4 stycznia 1967 w Coniston Water w Lancashire) – brytyjski kierowca wyścigowy.
Campbell ośmiokrotnie ustanawiał rekordy prędkości na lądzie i na wodzie. Jest jedyną osobą, która w jednym roku ustanowiła rekord zarówno na lądzie, jak i na wodzie.
Rodzina.
Donald był synem Sir Malcolma Campbella, który pojazdami „Bluebird” ustanowił aż 13 rekordów prędkości w latach 20. i 30. XX wieku.
Rekordy prędkości na wodzie.
Swój pościg za rekordami Donald Campbell rozpoczął na starej łodzi ojca „Blue Bird K4". Jednak stara konstrukcja nie wytrzymała kolejnych prób i w 1951 roku Campbell przesiadł się na nową łódź, „Bluebird K7". Wyposażona była ona w silnik odrzutowy Metropolitan-Vickers Beryl i miał konstrukcję hydroplanu.
Na tej łodzi Campbell ustanowił w latach 1955–1964 siedem rekordów prędkości. Pierwszy rekord ustanowił 23 lipca 1955 na jeziorze Ullswater, a prędkość która osiągnął to 202,15 mph (324 km/h). Jeszcze w tym samym roku Campbell uzyskał prędkość 216 mph. Następne rekordy to: 225 mph w 1956, 239 mph w 1957, 248 mph w 1958, 260 mph w 1959. Swój ostatni rekord Campbell ustanowił 31 grudnia 1964 roku na jeziorze Dumbleyoung w Australii, gdzie uzyskał prędkość 276,33 mph (442 km/h).
Ostatni wyścig.
W 1966 roku Campbell postanowił ustanowić kolejny rekord prędkości na wodzie. Tym razem za cel postawił sobie przekroczenie 300 mil na godzinę. Próba odbyła się w listopadzie 1966 roku na jeziorze Coniston. Jednak Campbellowi nie sprzyjała tym razem aura oraz przestarzały silnik w jego łodzi. Próba nie powiodła się.
Po wstawieniu nowego silnika, 4 stycznia 1967 roku Campbell wrócił na Coniston. Do pobicia rekordu zabrakło niewiele. Po przekroczeniu prędkości 300 mil, tuż przed punktem pomiarowym, łódź Campbella uniosła się dziobem do góry i z ogromną siłą uderzyła o taflę wody. Bluebird roztrzaskał się, a Donald Campbell zginął na miejscu.
Wokół śmierci Campbella narosło wiele legend. Do końca nie wiadomo co było przyczyną tego, iż łódź straciła kontakt z wodą. Najbardziej prawdopodobnym wydaje się, że nowy silnik, dużo cięższy od poprzedniego zaburzył wyważenie łodzi. Wiele osób wskazuje na samobójstwo, uważając że Campbell celowo mógł zwiększyć nagle moc silnika.
Legenda Campbella.
Campbell jest w Wielkiej Brytanii osobą bardzo znaną. W 1988 losy jego ostatniej próby pobicia rekordu były inspiracją do nakręcenia filmu "Across the lake". W rolę Donalda Campbella wcielił się Anthony Hopkins. W 2003 roku telewizja BBC poświęciła Capmbellowi jeden z odcinków serii "Days That Shook the World". Zespół Marillion poświęcił Campbellowi utwór „Out of This World” z płyty „Afraid of Sunlight”.

</doc>
<doc id="831607" url="https://pl.wikipedia.org/wiki?curid=831607" title="Synagoga Mordki Herca w Łodzi (ul. Rokicińska 31)">
Synagoga Mordki Herca w Łodzi (ul. Rokicińska 31)

Synagoga Mordki Herca w Łodzi – prywatny dom modlitwy znajdujący się w Łodzi przy ulicy Rokicińskiej 31.
Synagoga została zbudowana w 1899 roku z inicjatywy Mordki Herca. Mogła ona pomieścić 30 osób. Podczas II wojny światowej hitlerowcy zdewastowali synagogę.

</doc>
<doc id="831609" url="https://pl.wikipedia.org/wiki?curid=831609" title="Synagoga Majera Palucha w Łodzi">
Synagoga Majera Palucha w Łodzi

Synagoga Majera Palucha w Łodzi – prywatny dom modlitwy znajdujący się w Łodzi przy ulicy Promenadnej 34.
Synagoga została zbudowana w 1903 roku z inicjatywy Majera Palucha. Mogła ona pomieścić 30 osób. Podczas II wojny światowej hitlerowcy ją zdewastowali.

</doc>
<doc id="831611" url="https://pl.wikipedia.org/wiki?curid=831611" title="Alfred Czermiński">
Alfred Czermiński

Alfred Czermiński (ur. 26 lipca 1923 w Jeżewie, zm. 19 grudnia 2011 w Gdyni) – profesor nauk ekonomicznych w zakresie nauk o zarządzaniu. Uważany jest za „jednego z prekursorów nauki o organizacji i zarządzaniu w powojennej Polsce”.
Życiorys.
W czerwcu 1960 obronił doktorat na Wydziale Morskim Wyższej Szkoły Ekonomicznej w Sopocie (promotorem pracy pt. "Płace w przetwórstwie rybnym" był prof. Józef Kulikowski). Od początku swojej działalności naukowej związany z Wydziałem Zarządzania Uniwersytetu Gdańskiego, gdzie pełnił m.in. funkcję dziekana oraz utworzył Instytut Organizacji i Zarządzania. Był twórcą pierwszej niepublicznej szkoły wyższej w województwie pomorskim – Wyższej Szkoły Administracji i Biznesu w Gdyni. Był jednym z pionierów nauki o organizacji i zarządzaniu w Polsce. Był honorowym członkiem Komitetu Nauk Organizacji i Zarządzania PAN.
W trakcie swojej 44-letniej kariery nauczyciela akademickiego wypromował 51 doktorów, z których 4 osiągnęło status profesora tytularnego, a 5 doktora habilitowanego.
16 października 2003, otrzymał tytuł doktora honoris causa Uniwersytetu Gdańskiego.
Został pochowany na Cmentarzu Witomińskim w Gdyni (kwatera 51-20-12).

</doc>
<doc id="831613" url="https://pl.wikipedia.org/wiki?curid=831613" title="Synagoga Mordki Herca w Łodzi">
Synagoga Mordki Herca w Łodzi



</doc>
<doc id="831616" url="https://pl.wikipedia.org/wiki?curid=831616" title="Alborz">
Alborz



</doc>
<doc id="831617" url="https://pl.wikipedia.org/wiki?curid=831617" title="Alburz">
Alburz



</doc>
<doc id="831619" url="https://pl.wikipedia.org/wiki?curid=831619" title="Bershka">
Bershka

Bershka – marka odzieżowa powstała w 1998 roku, stworzona z myślą o młodszych klientach. Podobnie jak Pull&amp;Bear, Zara, Stradivarius, Oysho i Zara Home należy do hiszpańskiej firmy Inditex.
Obecnie istnieje 910 sklepów w 64 krajach. Charakteryzują się one dużą powierzchnią, przestronnymi wnętrzami i nowoczesnym wystrojem. Jednym z założeń marki jest wykreowanie tychże sklepów na miejsca spotkań ulicznej mody, muzyki i sztuki. Klienci mogą w nich oglądać filmy, słuchać muzyki albo czytać czasopisma.

</doc>
<doc id="831622" url="https://pl.wikipedia.org/wiki?curid=831622" title="Pull&amp;Bear">
Pull&amp;Bear

Pull&amp;Bear (Pull and Bear) – marka odzieżowa powstała w 1991 roku, należąca do hiszpańskiego przedsiębiorstwa Inditex Group. Od września 2011 roku marka sprzedaje za pośrednictwem sklepu internetowego, dostępnego również od 28 października 2011 roku dla klientów z Polski. Wraz z kolekcją jesień/zima 2010 sklepy Pull&amp;Bear w Europie zyskały nowe logo oraz nowy styl prezentacji asortymentu.
W Polsce do sieci Pull&amp;Bear od 2006 roku należą 34 sklepy.

</doc>
<doc id="831623" url="https://pl.wikipedia.org/wiki?curid=831623" title="Synagoga Pereca Grinberga w Łodzi">
Synagoga Pereca Grinberga w Łodzi

Synagoga Pereca Grinberga w Łodzi – prywatny dom modlitwy znajdujący się w Łodzi przy ulicy Rzgowskiej 2.
Synagoga została zbudowana w 1901 roku z inicjatywy Pereca Grinberga. Podczas II wojny światowej hitlerowcy zdewastowali synagogę.

</doc>
<doc id="831624" url="https://pl.wikipedia.org/wiki?curid=831624" title="Michał Piotrowski (poeta)">
Michał Piotrowski (poeta)

Michał Piotrowski, pseud. eMPi (ur. 4 sierpnia 1976) – dziennikarz, poeta.
Życiorys.
Ukończył filologię polską na Uniwersytecie Gdańskim.
Jest autorem książek poetyckich, stypendystą Marszałka Województwa Pomorskiego, laureatem Nagrody Miasta Gdańska dla Młodych Twórców Kultury (2003) i laureatem nagrody fundacji „Johny Walker Keep Walking Award” (2005). W grudniu 2011 roku odebrał Nagrodę Marszałka Województwa Pomorskiego dla Twórców Kultury. Jego wiersze tłumaczone były m.in. na język niemiecki, litewski i słowacki.
Jest też współzałożycielem zespołu muzycznego Towary Zastępcze, w którym pisze teksty, udziela się wokalnie i gra na thereminie.
Jako dziennikarz współpracował m.in. z "Dziennikiem Bałtyckim" i "Aktivistem", w latach 2002-2007 był redaktorem kwartalnika literackiego "Migotania, przejaśnienia". Na antenie studenckiego "Radia SAR" prowadził autorskie audycje satyryczne (od 2002 do 2005 roku). Jest także autorem bloga gadugadu.blog.pl, tworzonego wspólnie z Piotrem Czerskim.
Od stycznia 2015 roku do czerwca 2017 roku na antenie Radia Gdańsk prowadził audycję, w której wraz z Antonim Pawlakiem czytali i rozmawiali o wierszach nadesłanych przez słuchaczy. W sumie wyemitowano 124 odcinki audycji.
Został rzecznikiem prasowym marszałka województwa pomorskiego, wcześniej pracował w Referacie Prasowym Urzędu Miejskiego w Gdańsku.
Jest członkiem Grupy Poszukiwawczo-Ratowniczej OSP Gdańsk.

</doc>
<doc id="831626" url="https://pl.wikipedia.org/wiki?curid=831626" title="Synagoga Jankiela Fersztera w Łodzi">
Synagoga Jankiela Fersztera w Łodzi

Synagoga Jankiela Fersztera w Łodzi – prywatny dom modlitwy znajdujący się w Łodzi przy ulicy Rzgowskiej 8.
Synagoga została zbudowana w 1896 roku z inicjatywy Jankiela Fersztera. Mogła ona pomieścić 30 osób. Podczas II wojny światowej hitlerowcy zdewastowali synagogę.

</doc>
<doc id="831627" url="https://pl.wikipedia.org/wiki?curid=831627" title="Synagoga Moszka Krela i Moszka Bergera w Łodzi">
Synagoga Moszka Krela i Moszka Bergera w Łodzi

Synagoga Moszka Krela i Moszka Bergera w Łodzi – prywatny dom modlitwy znajdujący się w Łodzi przy ulicy Rzgowskiej 10.
Synagoga została zbudowana w 1891 roku z inicjatywy Moszka Krela i Moszka Bergera. Podczas II wojny światowej hitlerowcy zdewastowali synagogę.

</doc>
<doc id="831629" url="https://pl.wikipedia.org/wiki?curid=831629" title="Synagoga Icka Maślanki w Łodzi">
Synagoga Icka Maślanki w Łodzi

Synagoga Icka Maślanki w Łodzi – prywatny dom modlitwy znajdujący się w Łodzi przy ulicy Składowej 13.
Synagoga została zbudowana w 1897 roku z inicjatywy Icka Maślanki. Mogła ona pomieścić 30 osób. Podczas II wojny światowej hitlerowcy zdewastowali synagogę.

</doc>
<doc id="831633" url="https://pl.wikipedia.org/wiki?curid=831633" title="Franciszek Mirandola">
Franciszek Mirandola

Franciszek Mirandola, właśc. Franciszek Zdzisław Pik (ur. 13 lipca 1871 w Krośnie, zm. 3 czerwca 1930 w Krakowie) – polski pisarz, poeta i tłumacz okresu Młodej Polski. Kojarzony z takimi kierunkami literackimi jak impresjonizm i ekspresjonizm. Jeden z pierwszych twórców rodzimej fantastyki naukowej oraz fantastyki grozy (tzw. "weird fiction").
Życiorys.
Syn Wojciecha Pika, miejscowego aptekarza (także radnego i burmistrza Krosna) i Marii ze Stacherskich. Ukończył studia na wydziale farmacji Uniwersytetu Jagiellońskiego. Choć trudności materialne zmuszały poetę do prowadzenia aptek – w Krośnie, Stryju, Bukowsku, uparcie wracał co jakiś czas do Krakowa, a szczęśliwe czasy studiów pozwoliły mu odbywać podróże literackie i naukowe (Mirandola studiował filozofię w Heidelbergu, przebywał w Berlinie i Paryżu).
W 26 stycznia 1901 roku zawarł związek małżeński z Elżbietą Marią Lewakowską (córką konwertyty Augusta Lewakowskiego) w Krośnie. W tym czasie mieszkał w domu z numerem 54.
Podobieństwo własnego nazwiska (Pik) do pierwszego członu nazwiska włoskiego renesansowego pisarza Pico della Mirandola podsunęło mu pomysł na pseudonim literacki.Przełożył około 200 tomów prozy literatur: włoskiej, francuskiej, angielskiej, niemieckiej i skandynawskiej. Publikował także tłumaczenia poezji (m.in. Novalisa i Laforgue).
Debiutem poetyckim Mirandoli jest wydany w Krakowie w 1898 roku zbiór wierszy "Liber tristium", stanowiący wyraz typowej atmosfery młodopolskiej. W 1901 roku ukazał się kolejny tom poezji zatytułowany "Liryki".
Duża część poezji Mirandoli, rozproszona po pismach lewicowych, nigdy nie została zebrana. Jest to grupa utworów rewolucyjnych, związanych z polskim ruchem robotniczym. Mirandola zetknął się z ruchem socjalistycznym w latach uniwersyteckich i wstąpił do PPS. Brał udział w redagowaniu czasopisma "Naprzód" – jeszcze jako tygodnika, następnie współpracował z innymi pismami socjalistycznymi i lewicowymi: "Ogniwo", "Robotnik" warszawski, "Prawo Ludu, Promień" lwowski. W Bibliotece "Latarni" wydał broszurę "Sztuka a lud".
Okres wojny 1914-1918 spędził Mirandola w galicyjskim miasteczku, gdzie tworzył nowele drukowane
w czasopismach, a potem zebrane w tomie "Tempore belli". Wydanie w 1916 roku nie zakończyło cyklu. W 1919 ukazał się kolejny zbiór prozy pod tytułem "Tropy".
Ostatnie lata życia Mirandoli nie sprzyjały oryginalnej twórczości. Tłumaczył pozycje wchodzące w skład serii „Biblioteka Laureatów Nobla” Wydawnictwa Polskiego R. Wegnera w Poznaniu. Zaczął interesować się filmem – układać scenariusze i napisy, opracowywał serie przezroczy.
Mimo tak różnorodnych zajęć poeta żył w nędzy – zapomniany, atakowany przez pisma z powodu filologicznych nieścisłości swoich przekładów, nadużywający alkoholu, załamał się po śmierci bliskiego przyjaciela, Władysława Orkana, i w niedługi czas potem, w pierwszych dniach czerwca 1930 roku, zmarł w swoim mieszkaniu przy ul. Felicjanek, z którego właśnie oczekiwał eksmisji za niezapłacony czynsz.
Został pochowany na Cmentarzu Rakowickim.
Twórczość.
Jako poeta Mirandola kultywował tendencje impresjonistyczne oraz parnasizm. Były to przeważnie drobne utwory okolicznościowe bądź opisowe, charakteryzujące się kunsztem i sprawnością formalną. Tematyka tych wierszy była jednak wtórna względem panujących w okresie Młodej Polski tendencji czy typowych dla tej epoki fascynacji.
Ponadczasową wartość zdradzają jednak nowele fantastyczne Mirandoli zebrane w tomie "" (1919). Prozę tę zwykło się zaliczać do początków polskiego ekspresjonizmu, choć Mirandola posłużył się również elementami symbolizmu, groteski, baśni, oniryzmu i horroru. Dzięki temu "Tropy" są niejako prekursorskie względem powstałego później surrealizmu. Na wykreowanie osobliwego świata prozy Mirandoli wielki wpływ odegrała filozofia Wschodu, pisma Nietzschego i psychoanalityczne teorie Junga. "Tropy" stawiają zatem Mirandolę w szeregu takich pionierów "niesamowitości" w literaturze polskiej jak: Bogusław Adamowicz, Antoni Lange, Stanisław Baliński czy Stefan Grabiński.
Upamiętnienie.
Na fasadzie kamienicy przy ulicy Rynek 8 w Krośnie, nabytej w 1867 przez aptekarza Wojciecha Pika, w której urodził się jego syn Franciszek, w setną rocznicę urodzin poety w grudniu 1971 staraniem Stowarzyszenia Miłośników Ziemi Krośnieńskiej została umieszczona tablica upamiętniająca pisarza.
W 2015 r. w Bibliotece PWSZ w Krośnie została otwarta czytelnia im. Pika Mirandoli.
Linki zewnętrzne.
Tłumaczenia Franciszka Mirandoli w serwisie Wolne Lektury:
Utwory Franciszka Mirandoli w serwisie Wolne Lektury:

</doc>
<doc id="831635" url="https://pl.wikipedia.org/wiki?curid=831635" title="Synagoga Chila Kligiera w Łodzi">
Synagoga Chila Kligiera w Łodzi

Synagoga Chila Kligiera w Łodzi – prywatny dom modlitwy znajdujący się w Łodzi przy ulicy Skwerowej 18.
Synagoga została zbudowana w 1898 roku z inicjatywy Chila Kligiera. Mogła ona pomieścić 30 osób. Podczas II wojny światowej hitlerowcy zdewastowali synagogę.

</doc>
<doc id="831637" url="https://pl.wikipedia.org/wiki?curid=831637" title="Polbank EFG">
Polbank EFG

Polbank EFG S.A. (Polbank) – bank obecny na polskim rynku od 14 lutego 2006 do 31 grudnia 2012, od września 2011 w formie spółki akcyjnej w ramach greckiej grupy kapitałowej EFG Eurobank Ergasias. Wcześniej funkcjonował w formie instytucji kredytowej działającej na terytorium RP. . Z początkiem 2013 roku został połączony z Raiffeisen Bank Polska S.A, a połączony bank zmienił nazwę na "Raiffeisen Polbank".
Historia.
Polbank EFG był częścią grupy kapitałowej European Financial Group z siedzibą w Genewie, będącej udziałowcem banków oraz innych instytucji finansowych na całym świecie. Początkowo Grecy chcieli wykupić wrocławski Eurobank modyfikując tylko nazwę na Eurobank EFG. Jednak ostatecznie zdecydowali się na budowanie marki od podstaw i stworzenie nowego gracza na rynku usług bankowych w formie oddziału zagranicznego. Polbank EFG oferował produkty bankowe adresowanych do klientów indywidualnych (m.in. kredyty hipoteczne, gotówkowe, karty kredytowe, konta oszczędnościowe, lokaty), korporacyjnych (m.in. obsługa transakcji handlowych, zarządzanie płynnością firmy) oraz małych przedsiębiorstw (m.in. pełna oferta kredytowa i rozliczeniowa).
W lipcu 2010 Polbank EFG ogłosił, że wkracza w kolejną fazę rozwoju i poszukuje partnera w Polsce.
Następstwem przyjętej strategii było przekształcenie oddziału w 2012 w spółkę powołaną na prawie polskim (Polbank EFG S.A.) i ogłoszenie planów fuzji z Raiffeisen Bank Polska. Fuzja prawna nastąpiła 31 grudnia 2012 i Polbank przestał tego dnia funkcjonował jako osobny podmiot prawny, a w maju 2014 miała miejsce fuzja operacyjna i technologiczna, oznaczająca przeniesienie danych z systemów dawnego Polbanku do docelowej architektury IT połączonego banku.

</doc>
<doc id="831638" url="https://pl.wikipedia.org/wiki?curid=831638" title="Gustav Robert Kirchhoff">
Gustav Robert Kirchhoff



</doc>
<doc id="831643" url="https://pl.wikipedia.org/wiki?curid=831643" title="I liga urugwajska w piłce nożnej (1971)">
I liga urugwajska w piłce nożnej (1971)

Mistrzostwa Urugwaju w roku 1971 podzielone zostały na dwa etapy. W pierwszym etapie wszystkie 12 klubów rozgrywało ze sobą mecze każdy z każdym u siebie i na wyjeździe. Na podstawie uzyskanych wyników w pierwszym etapie utworzono dwie grupy po 6 klubów każda – mistrzowską i spadkową. Drugi etap wyłonił mistrza Urugwaju i spadkowicza.

</doc>
<doc id="831653" url="https://pl.wikipedia.org/wiki?curid=831653" title="Gady ssakozębne">
Gady ssakozębne



</doc>
<doc id="831656" url="https://pl.wikipedia.org/wiki?curid=831656" title="Synagoga Majera Abramowicza w Łodzi">
Synagoga Majera Abramowicza w Łodzi



</doc>
<doc id="831657" url="https://pl.wikipedia.org/wiki?curid=831657" title="Demir Hisar">
Demir Hisar

Demir Hisar (t. "Żeleznec", dawniej "Murgaszewo"; maced. i bułg. "Демир Хисар", "Железнец", "Мургашево", gr. "Σιδερόκαστρον" - "Siderókastron") – miasto w południowo-zachodniej Macedonii Północnej, na wschodnich stokach pasma górskiego Płakenska Płanina, nad Crną Reką. Ośrodek administracyjny gminy Demir Hisar i obwodu Demir Hisar. Liczba mieszkańców - 2.593 osoby (95% Macedończyków) [2002]
Pod koniec XIX wieku Murgaszewo było małą wsią zamieszkaną przez 240 Albańczyków. Awans miejscowości zaczął się w 1946, po przeniesieniu do niej siedziby władz gminy. W latach dziewięćdziesiątych XX wieku nazwę wsi zmieniono zgodnie z nazwą gminy.
Linki zewnętrzne.
Oficjalna strona gminy

</doc>
<doc id="831658" url="https://pl.wikipedia.org/wiki?curid=831658" title="Józef Birkenmajer">
Józef Birkenmajer

Józef Antoni Birkenmajer (ur. 19 marca 1897 w Czernichowie, zm. 26 września 1939 w Warszawie) – polski slawista, historyk literatury i krytyk literacki, poeta i tłumacz, profesor. Podoficer w 5 Dywizji Strzelców Polskich; więzień obozów bolszewickich w Krasnojarsku i Omsku. 
Życiorys.
Józef Antoni Birkenmajer urodził się 19 marca 1897 w Czernichowie, w rodzinie Ludwika Antoniego, astronoma, historyka nauk ścisłych i profesora Uniwersytetu Jagiellońskiego, oraz Zofii z Karlińskich, córki Franciszka Karlińskiego i Ludmiły z Luckerów. Wychowanek Konwiktu oo. Jezuitów w Chyrowie (1907–1915) i maturzysta Gimnazjum św. Anny w Krakowie (23 czerwca 1915). Miał liczne rodzeństwo; spośród starszych braci Aleksander Ludwik był historykiem nauk ścisłych i filozofii oraz bibliotekoznawcą, Alfred Józef – publicystą i posłem na Sejm, a młodszy Wincenty polonistą i znanym taternikiem.
Po wybuchu I wojny światowej powołany do austriackiej szkoły oficerskiej w październiku 1915 roku i następnie wysłany na front wschodni. Wzięty do niewoli rosyjskiej 7 sierpnia 1916; więziony w twierdzy w Pskowie. Zesłany do kazamatów w Czelabińsku, potem do Troickosawska na granicy mongolskiej, a stamtąd do obozu w Berezówce nad Bajkałem. W maju 1918 roku uciekł do formującej się 5 Dywizji Syberyjskiej Wojska Polskiego w Irkucku. Od 8 września dowódca plutonu 1. kompanii Polskiego Legionu Irkuckiego; front uralski; kampania kadrowa 1. Pułku Strzelców Polskich w Ufie. Od 27 lutego powołany do sztabu dowództwa Wojsk Polskich w Nowo-Nikołajewsku; redaktor „Żołnierza Polskiego” razem z Szymonem A. Nawrockim.
Po kapitulacji 5. Dywizji Syberyjskiej w dniu 10 stycznia 1920 roku, internowany przez bolszewików do obozu jenieckiego w Krasnojarsku. Skazany przez komunistyczny sąd wojenny w Omsku na ciężkie roboty w Tule. Uciekł z obozu 1 października 1920 roku i przedzierał się nocami na zachód; po miesiącu dotarł do Wojsk Polskich stacjonujących we wsi Porozoki na Litwie, 1200 km od Tuły. Po pięciu latach wojny i kazamatów powrócił do Polski 1 listopada 1920 roku i przeszedł do rezerwy jako oficer 5. pułku strzelców podhalańskich.
W latach 1921–1924 studiował polonistykę, lingwistykę porównawczą i filologię klasyczną, początkowo na Uniwersytecie Jagiellońskim, a następnie na Uniwersytecie Warszawskim. Już od 1921 roku rozwinął działalność literacką i publicystyczną. Był wybitnym tłumaczem literatury angielskiej i klasycznej. W roku 1922 ożenił się z Marią (Masią) Jętkiewiczówną, poznaną na Syberii, córką polskiego inżyniera, i osiadł na stałe w Warszawie. Aby zabezpieczyć byt rozrastającej się rodzinie, podjął pracę nauczyciela języka polskiego i łaciny w szkołach gimnazjalnych. Jednocześnie kontynuował pracę naukową, uzyskując stopień doktora filozofii na podstawie rozprawy "Bolesław Chrobry w literaturze polskiej" (1932) oraz pisząc pracę habilitacyjną Patrium Carmen – Bogurodzica Dziewica (1937). Od 1925 współredaktor "Biblioteki Laureatów Nobla", od 1926 członek PEN Clubu, od 1927 członek Czartaka, grupy poetów beskidzkich, w latach 1932–1934 współpracownik "Wielkiej Literatury Powszechnej" Trzaski &amp; Everta. W latach 1938–1939 był wykładowcą literatury słowiańskiej w Stanach Zjednoczonych na Uniwersytecie Wisconsin w Madison. W sierpniu 1939 roku wrócił do kraju, aby objąć Katedrę Historii i Literatury Polskiej na Katolickim Uniwersytecie Lubelskim.
Po wybuchu II wojny światowej zgłosił się ochotniczo do wojska jako porucznik rezerwy. W dniu 26 września 1939 r. zginął śmiercią żołnierza na murach Cytadeli w obronie Warszawy. Został pochowany na nowym cmentarzu Służewie przy ul. Wałbrzyskiej.
Pozostawił żonę z sześciorgiem dzieci. Jednym z jego synów był Krzysztof Birkenmajer (zm. 2019), geolog i polarnik.
Twórczość.
Zasłynął z międzywojennych przekładów angielskiej literatury przygodowej, nacechowanych dbałością stylistyczną i bogactwem języka, pozwalającym na wyzyskanie wyrazów bliskoznacznych w celu osiągnięcia wytwornej melodii i uniknięcia powtórzeń. Pomimo upływu dziesięcioleci i zmiany przyzwyczajeń czytelniczych jego doskonałe i wciąż wznawiane tłumaczenia pozostają źródłem poznania wielu dzieł obcego piśmiennictwa romantycznego.
Mniej znana jest jego własna proza (zbiór opowiadań "Łzy Chrystusowe") i twórczość poetycka, na którą złożyły się dwa zbiory własnych utworów oraz przekłady poezji klasycznej (Horacego).
Józef Birkenmajer dowodził, że pieśń Bogurodzica jest dziełem św. Wojciecha.
Przekłady.
Literatura angielska.
Wśród przekładów najbardziej znane są:
Literatura łacińska.
Wśród przekładów z języka łacińskiego znane są w szczególności (w nawiasach daty pierwszego polskiego wydania w tłum. J.B.):

</doc>
<doc id="831659" url="https://pl.wikipedia.org/wiki?curid=831659" title="Psolaren">
Psolaren



</doc>
<doc id="831664" url="https://pl.wikipedia.org/wiki?curid=831664" title="Central Espanol Montevideo">
Central Espanol Montevideo



</doc>
<doc id="831665" url="https://pl.wikipedia.org/wiki?curid=831665" title="Śnieżycowy Jar">
Śnieżycowy Jar



</doc>
<doc id="831672" url="https://pl.wikipedia.org/wiki?curid=831672" title="Jan Zygmunt Deybel von Hammerau">
Jan Zygmunt Deybel von Hammerau



</doc>
<doc id="831673" url="https://pl.wikipedia.org/wiki?curid=831673" title="Barbara Broccoli">
Barbara Broccoli

Barbara Dana Broccoli (ur. 18 czerwca 1960 w Los Angeles) – amerykańska producentka filmowa, córka słynnego producenta filmów o Jamesie Bondzie, Alberta R. Broccoliego. Wyspecjalizowała się w filmie i komunikacji telewizyjnej na Loyola Marymount University, pracując uprzednio w wydziale castingów i produkcji wytwórni EON Productions, odpowiedzialnej za całą „bondowską” serię od 1962 roku począwszy. Po śmierci ojca sama zajęła się produkcją kolejnych części cyklu, współpracując z bratem Michaelem G. Wilsonem. Jest żoną Fredericka Zollo, również producenta filmowego. Posiada niezależną wytwórnię zwaną Astoria Productions. Laureatka Nagrody BAFTA (2013) i Tony Award (2012, 2018).
Praca nad cyklem o Bondzie.
Barbara Broccoli rozpoczęła pracę nad serią filmową o brytyjskim agencie w wieku 22 lat, jako asystentka reżysera w filmie "Ośmiorniczka", nagrywanym w 1983 roku. Niedługo potem awansowała na stanowisko współproducentki filmu "W obliczu śmierci" (1987). Aktualnie jest główną producentką – wraz z bratem pracowała nad czterema filmami z Pierce'em Brosnanem w roli głównej, a obecnie nad nowymi produkcjami z Danielem Craigiem.
Kierując się sugestią, że nowy M w filmie "GoldenEye" (1995) powinien być kobietą, zdecydowała się zaangażować Judi Dench. To teoretycznie ryzykowne posunięcie okazało się strzałem w dziesiątkę, dało bowiem drugie dno relacjom Bond-M.

</doc>
<doc id="831675" url="https://pl.wikipedia.org/wiki?curid=831675" title="Synagoga Szlamy Kaca w Łodzi">
Synagoga Szlamy Kaca w Łodzi



</doc>
<doc id="831678" url="https://pl.wikipedia.org/wiki?curid=831678" title="The Trip">
The Trip

The Trip – niezależny amerykański film fabularny (miłosny komediodramat) z 2002 roku, napisany, wyprodukowany i wyreżyserowany przez debiutanta Milesa Swaina, z Larrym Sullivanem i Steve'em Braunem obsadzonymi w rolach głównych. Film prezentowany był podczas festiwali kina offowego i queerowego, gdzie spotykał się z powszechnym uznaniem i wyróżniany był nagrodami.
Fabuła.
Lata 70., Los Angeles. Podczas jednego z przyjęć w domu bogatego przedsiębiorcy Petera Baxtera poznają się Alan Oakley i Tommy Ballenger. Pierwszy jest początkującym pisarzem-republikaninem, który kończy tworzyć książkę poświęconą homoseksualizmowi i stylowi życia osób LGBT. Tommy z kolei zajmuje się filantropią, pracując z grupą mającą na celu zmienić negatywny wizerunek gejów w społeczeństwie. Pomimo początkowych zapewnień Alana o własnym heteroseksualizmie, wkrótce obaj tworzą parę. Po czterech latach książka Alana zostaje wydana wbrew jego woli. Bohater potępia w niej świat gejów i lesbijek, choć teraz sam do niego przynależy. Miłość Oakleya i Ballengera zostaje wystawiona na próbę.

</doc>
<doc id="831684" url="https://pl.wikipedia.org/wiki?curid=831684" title="Synagoga Abrama Bergera w Łodzi">
Synagoga Abrama Bergera w Łodzi



</doc>
<doc id="831685" url="https://pl.wikipedia.org/wiki?curid=831685" title="Emerald (dekorator okien)">
Emerald (dekorator okien)

Emerald – dekorator okien zajmujący się wyświetlaniem obramowań okien. Współpracuje z managerem okien Compiz Fusion.
Emerald wywodzi się w prostej linii z dekoratora o nazwie cgwd (), który działał w menadżerze okien Compiz. Gdy część programistów tworzących Compiza odłączyła się i utworzyła własny projekt o nazwie Beryl, dekorator cgwd został przepisany i wykorzystany w nowym projekcie pod zmienioną nazwą.

</doc>
<doc id="831687" url="https://pl.wikipedia.org/wiki?curid=831687" title="Olga Romanowa (królowa Grecji)">
Olga Romanowa (królowa Grecji)

Olga Konstantynowna Romanowa (gr. Όλγα; ros. О́льга Константи́новна; ur. 22 sierpnia/ 3 września 1851 w Pawłowsku, zm. 18 czerwca 1926 w Rzymie) – wielka księżna Rosji, królowa Grecji w latach 1867-1913 jako żona Jerzego I Greckiego.
Olga Romanowa była córką wielkiego księcia Konstantego Mikołajewicza Romanowa, brata cara Aleksandra II, oraz Aleksandry z Saksonii-Altenburga, córki księcia Saksonii-Altenburg, Józefa Wettyna.
W 1867 roku wyszła za mąż za króla Grecji, Jerzego I, z którym miała ośmioro dzieci – króla Grecji, Konstantyna I (1868-1923), Jerzego (1869-1957), Aleksandrę (1870-1891), Mikołaja (1872-1938), Marię (1876-1940), Olgę (1881), Andrzeja (1882-1944) i Krzysztofa (1888-1940). Wnukami Olgi byli trzej królowie Grecji, Jerzy II Grecki (1890-1947), Aleksander Grecki (1893-1920) i Paweł I Grecki (1901-1964), a także mąż królowej brytyjskiej, Elżbiety II, Filip, książę Edynburga (1921-2021).
Dzieciństwo.
Urodziła się 22 sierpnia/ 3 września 1851 roku w pałacu w Pawłowsku jako drugie dziecko i pierwsza córka Konstantego Romanowa i jego żony, Aleksandry z Saksonii-Altenburga. Przez ojca dziewczynka była wnuczką cara Mikołaja I, bratanicą cara Aleksandra II i kuzynką cara Aleksandra III.
Otrzymała imię Olga, które było dość często nadawane dziewczynkom związanym z rosyjską rodziną cesarską – nosiła je chociażby jej ciotka, siostra jej ojca, Olga Romanowa (królowa Wirtembergii). Imię Olga nosiła również św. Olga Kijowska, wielka księżna kijowska, święta Kościoła katolickiego i prawosławnego.
W dzieciństwie Olga nazywana była Muguet (fr. konwalia) i była opisywana jako bardzo spokojna i nieśmiała, zwłaszcza w porównaniu do swojej siostry, Wiery. „Moja Olga to urocze dziecko, jest moją radością i powodem do dumy. Jest tak słodka, wesoła, prosta i posłuszna” – pisała o dziewczynce jej matka, Aleksandra. Natomiast najbliższe relacje łączyły Olgę z jej starszym bratem, Mikołajem, z którym utrzymywała kontakt nawet po jego wygnaniu.
W 1862 ojciec Olgi, Konstanty, został mianowany przez swojego brata, Aleksandra II, namiestnikiem Królestwa Polskiego. Nie został jednak dobrze przyjęty przez Polaków, o czym świadczy fakt, że dzień po tym, gdy przybył z rodziną do Warszawy, dokonano na niego nieudanego zamachu. Po wybuchu powstania styczniowego Konstanty został odwołany przez cara ze swojej funkcji, a następnie powrócił z rodziną do Petersburga.
Królowa Grecji.
Małżeństwo.
W 1863 roku król Grecji, Jerzy I, odwiedził Rosję, aby podziękować stryjowi Olgi, carowi Aleksandrowi II, za jego wsparcie w osadzeniu go na greckim tronie. Tam też mężczyzna po raz pierwszy spotkał Olgę. Dziewczyna miała wówczas dwanaście lat. Ich drugie spotkanie miało miejsce cztery lata później, w 1867 roku. Wówczas Jerzy przyjechał do Rosji, aby odwiedzić swoją siostrę, Dagmarę Duńską, która rok wcześniej wyszła za mąż za carewicza Aleksandra. Nie doszło jednak do zawarcia oficjalnych zaręczyn pomiędzy Olgą a Jerzym. Konstanty uważał, że jego piętnastoletnia córka jest za młoda na małżeństwo. Postanowiono odczekać z zaręczynami do momentu ukończenia przez Olgę szesnastu lat.
27 października 1867 roku w kaplicy Pałacu Zimowego Olga wyszła za mąż za Jerzego i stała się królową Grecji. Małżeństwo było sukcesem rosyjskiej dyplomacji, ponieważ wzmocniło stosunki dyplomatyczne Grecji i Rosji i zbliżyło do siebie oba panujące dynastie. Niezwykle ważne było wzmocnienie pozycji Rosji w tym regionie Morza Śródziemnego, zwłaszcza w przededniu zagrożenia konfliktem zbrojnym z Turcją. Ślub Olgi i Jerzego został przyjęty z entuzjazmem również wśród Greków, między innymi ze względów religijnych – Jerzy był luteraninem, natomiast Olga – tak jak większość Greków – wyznawała prawosławie.
Trudne początki.
Do swojego nowego kraju przyjechała z wyprawą ślubną i ukrytą w niej kolekcją lalek. Przed wyjazdem do Grecji zdążyła otrzymać wskazówkę od stryja, Aleksandra II, aby „kochać swoją nową Ojczyznę dwa razy bardziej niż własną”. Olga nie była jednak przygotowana do pełnienia roli królowej i początkowo była przytłoczona nową sytuacją. Potwierdza to fakt, że podczas jednego z oficjalnych przyjęć Olga zaginęła, a gdy wreszcie udało się ją odnaleźć – płakała, ściskając swojego ulubionego misia.
Aby jak najlepiej spełniać się w roli królowej, posłuchała rady swojej matki i zaczęła interesować się archeologią oraz historią Grecji. Chciała w ten sposób zyskać poparcie społeczne. Oprócz tego w niecały rok nauczyła się języka greckiego i angielskiego. Olga mogła liczyć również na wsparcie swojego męża – wraz z Jerzym stanowili bardzo zżytą ze sobą parę i – wbrew panującym wówczas zwyczajom na dworach królewskich – spędzali dużo czasu ze swoimi dziećmi.
Życie rodziny królewskiej było stosunkowo spokojne, a dwór nie był tak okazały jak ten w Petersburgu. Olga przez cały czas pobytu w Grecji tęskniła za Rosją. Jej pokój wypełniony był ikonami z jej ojczyzny, a w pałacowej kaplicy śpiewała z dziećmi słowiańskie pieśni. Często odwiedzała rosyjskie statki cumujące w Pireusie i zapraszała rosyjskich marynarzy do pałacu królewskiego. Ponadto była jedyną kobietą w historii mającą tytuł Admirała Imperialnej Marynarki Wojennej Rosji, który otrzymała jeszcze w dniu ślubu.
Kiedy w 1888 roku urodził się Krzysztof, ósme i ostatnie dziecko Olgi i Jerzego, kobieta postanowiła uczynić go „małym Rosjaninem”. Świadczy o tym chociażby to, że dziecko królowa postanowiła urodzić w swoim rodzinnym Pawłowsku, w przeciwieństwie do pozostałych dzieci, które przyszły na świat w Grecji. Oprócz tego rodzicami chrzestnymi chłopca został car Rosji, Aleksander III, z żoną, Marią Fiodorowną.
Działalność charytatywna.
Szacunek swoich poddanych Olga zaskarbiła sobie dzięki swojej działalności charytatywnej. Królowa angażowała się w niesienie pomocy ubogim i sierotom. Została patronką sierocińca Amalieion założonego przez poprzednią królową Grecji, Amalię Oldenburg. Ponadto podjęła się również reformy systemu więziennictwa. Dzięki niej powstały osobne więzienia dla kobiet i młodocianych przestępców.
Pod koniec XIX wieku Olga w centrum Aten założyła największy szpital w Grecji – Evangelismos. Uważa się, że spośród wszystkich przedsięwzięć charytatywnych, które podejmowała królowa, to właśnie ten szpital był jej ulubionym.
Dzięki wsparciu Olgi wybudowano również przytułki dla nieuleczalnie chorych i niepełnosprawnych starszych osób, a także sanatorium dla chorych na zapalenie płuc. Oprócz tego królowa zaangażowała się również w niesienie pomocy niezamożnym dziewczętom – utworzyła dla nich szkołę gotowania czy szkołę tkacką.
Olga przyczyniła się do wybudowania rosyjskiego szpitala w Pireusie. Utworzyła go, aby upamiętnić swoją najstarszą córkę, Aleksandrę, która zmarła w Moskwie w 1891 roku. Choć szpital był przeznaczony głównie dla rosyjskich marynarzy, niósł pomoc wszystkim marynarzom. Królowa wspierała również zakładanie szpitali w czasie trwania konfliktów pomiędzy Grecją a jej sąsiadami, zwłaszcza podczas wojny grecko-tureckiej i I wojny bałkańskiej. Za pracę na rzecz rannych Olga i jej synowa, Zofia Pruska, w grudniu 1897 roku zostały odznaczone Krzyżem Królewskiego Czerwonego Krzyża przez królową brytyjską, Wiktorię.
Przy całym swoim oddaniu działalności charytatywnej, Olga przez cały czas była pokorna. Świadczą o tym jej słowa, które powiedziała kiedyś do swojej przyjaciółki: „Jakżebym chciała być bardziej przydatna dla ludzi!”. Gdy jej rozmówczyni zapewniła ją, że jest bardzo pomocna dla swoich poddanych, Olga miała odpowiedzieć: „Ze mnie jest wielkie zero i nawet nie staraj się tego podważyć”.
Kontrowersje.
Krótko po klęsce Grecji w wojnie grecko-tureckiej w 1897 roku niezadowoleni Grecy rok później oddali strzały do męża i córki Olgi. Pomimo zamachu Olga nalegała, aby mogła kontynuować swoje obowiązki bez ochrony wojskowej. Jej syn, Mikołaj, napisał w swoich pamiętnikach, że gdy pewnego dnia powiedział swojej matce o znaczeniu opinii publicznej, Olga miała odpowiedzieć: „Wolę być rządzona przez dobrze urodzonego lwa niż przez czterysta szczurów takich jak ja”.
Największe kontrowersje dotyczące Olgi związane są z "Evangeliką". Odwiedzając żołnierzy, którzy zostali ranni we wspomnianej wojnie grecko-tureckiej, królowa – jako żarliwa wyznawczyni prawosławia – czytała im Biblię. Pismo Święte było wówczas dostępne w Grecji jedynie w niezrozumiałej dla przeciętnych ludzi "koine" (historycznej formie języka greckiego), dlatego odwiedzani przez nią ludzie go nie rozumieli. Olga była świadoma, że problem niezrozumienia Biblii nie dotyczy jedynie żołnierzy, ale również innych, niewykształconych greckich obywateli. Dlatego też postanowiła przetłumaczyć Pismo Święte na język, którym posługiwali się przeciętni Grecy. Gdy tłumaczenie było już gotowe, zostało wysłane do metropolity Aten oraz Synodu, aby otrzymać zgodę na jego publikację. Wiadomość o tym oburzyła większość duchownych, dlatego ostatecznie Synod nie zgodził się na publikację tłumaczenia.
Mimo próśb i nalegań Olgi, hierarchowie nie zmienili zdania w tej kwestii. Zdeterminowana królowa postanowiła wydać tłumaczenie bez zgody Synodu. Ponieważ były one niedrogie, szybko zostały sprzedane. Wywołało to jednak powszechne oburzenie. Do utrzymania porządku zostało wezwane wojsko.
Wdowieństwo.
Śmierć Jerzego I.
W 1913 roku I wojna bałkańska zakończyła się klęską Imperium Osmańskiego, które zostało pokonane przez zjednoczone siły greckie, bułgarskie, serbskie i czarnogórskie. W wyniku konfliktu terytorium Grecji znacznie się powiększyło, ale państwa sojusznicze szybko się podzieliły, a Grecja i Bułgaria zaczęły rywalizować o swoje wpływy w Salonikach i okolicach. Aby potwierdzić kontrolę Grecji nad tym terytorium mąż Olgi, król Jerzy I, udał się tam z wizytą. 18 marca 1913 roku, podczas popołudniowego spaceru, został zamordowany przez Aleksandrosa Schinasa (gr. Αλέξανδρος Σχινάς). Zamachowiec prawdopodobnie należał do organizacji socjalistycznej.
Olga często powtarzała, że „zakochała się w człowieku, nie w królu”, dlatego bardzo przeżyła odejście ukochanego męża, chociaż samą śmierć określiła „wolą Bożą”. Do Salonik przybyła dzień po dokonanym zamachu. Tam, wraz z rodziną, odwiedziła miejsce, gdzie został zamordowany jej mąż. Nabożeństwo żałobne odbyło się natomiast w Katedrze Zwiastowania Matki Bożej w Atenach, głównej świątyni Greckiego Kościoła Prawosławnego.
W wyniku śmierci męża nowym królem Grecji został najstarszy syn Olgi, Konstantyn, a królową – jego żona, Zofia Pruska. Olga, choć otrzymała do dyspozycji jedno ze skrzydeł pałacu królewskiego, postanowiła wrócić do rodzinnej Rosji, aby spędzić czas ze swoim bratem, Konstantym, oraz jego rodzinnym w Pawłowsku, gdzie się urodziła.
I wojna światowa.
W chwili wybuchu wojny Olga przebywała w Rosji, gdzie postanowiła pozostać. Tam, wraz ze swoją szwagierką, Elżbietą, założyła szpital dla rannych żołnierzy. Zdała sobie również sprawę z zagrożenia rewolucją. Próbowała uświadomić to carycy Aleksandrze, ale bezskutecznie. Później naraziła się kobiecie, gdy podpisała petycję z prośbą o ułaskawienie dla jej wnuka, Dymitra, który został zesłany na front perski za udział w zabójstwie faworyta Aleksandry, Grigorija Rasputina.
Po upadku caratu Olga pozostała w Rosji, gdzie jej sytuacja materialna była bardzo trudna. Po wybuchu rewolucji bolszewickiej zdała sobie sprawę z konieczności opuszczenia kraju, jednak rewolucjoniści odmówili jej pozwolenia na wyjazd, a kłopoty wewnętrzne Grecji uniemożliwiły interwencje w jej sprawie. Po apelach o pomoc, otrzymała paszport w ambasadzie duńskiej. Jesienią 1918 roku wyjechała do Niemiec, dołączając do najstarszego syna i jego rodziny w Szwajcarii na początku 1919 roku.
Regentka Grecji.
Wielkim ciosem dla Olgi była wiadomość o śmierci jej dwóch braci, Mikołaja i Dymitra. „Moi bracia zginęli i pozostałam ostatnia z rodziny, niczym żałosny relikt przeszłości” – pisała w jednym z listów. Rodzina królowej zmagała się nie tylko z bolesnymi informacjami dotyczącymi rewolucji w Rosji, ale również z problemami finansowymi. Ponadto rząd grecki ograniczał kontakty rodziny z królem Aleksandrem Greckim, wnukiem Olgi, który zachorował na sepsę połączoną z gangreną po tym, gdy ugryzła go małpa. Mimo pomocy sprowadzonych przez premiera Wenizelosa czołowych, europejskich lekarzy, mężczyzna zmarł. Z całej rodziny na jego pogrzebie obecna była jedynie –przybyła pospiesznie ze Szwajcarii – Olga. Reszta królewskich krewnych demonstracyjnie zachowywała nieprzejednanie wobec decyzji politycznych i osobistych Aleksandra, jak też nie byliby mile widziani i zapewne nie zostaliby do Grecji wpuszczeni.
Rząd Grecji, po śmierci Aleksandra, zaproponował tron jego młodszemu bratu, Pawłowi. Mężczyzna jednak nie zgodził się na to, chcąc zachować się lojalnie względem ojca, Konstantyna, oraz starszego brata, Jerzego, odmówił. W międzyczasie doszło w Grecji do wyborów parlamentarnych, w których premier Wenizelos poniósł ogromną klęskę. Nowym premierem został Dimitrios Ralis, który – chcąc rozwiązać problem bezkrólewia – poprosił Olgę, aby została regentką Grecji. Kobieta zgodziła się na to i pełniła tę funkcję do 19 grudnia 1920 roku, kiedy to jej syn, Konstantyn, ponownie został królem Grecji.
Wygnanie i śmierć.
Sytuacja w Grecji, pomimo powrotu Konstantyna na tron, nie była łatwa. Wciąż trwała rozpoczęta w 1919 roku wojna grecko-turecka. We wrześniu 1921 roku Grecy ponieśli klęskę w bitwie pod Sakaryą (Sangarios), przez co nastąpił odwrót sił greckich z Anatolii, a ostatecznie przegrana w całej wojnie we wrześniu 1922 roku.
Niezadowolenie społeczne w Grecji przerodziło się w rewolucję, której skutkiem była abdykacja króla Konstantyna, na rzecz najstarszego syna – Jerzego. Olga, która wyjechała wówczas z Grecji, aby leczyć pogarszający się wzrok, ze smutkiem przyjęła wiadomość o abdykacji i wygnaniu najstarszego syna.
Okres wygnania Olga spędziła w wielu miejscach, między innymi w: Villi Anastasia w Rzymie i Spencer House w Londynie (należących do jej syna, Krzysztofa), Regent’s Park (gdzie apartament wynajmowała jej córka, Maria) oraz Sandringham House (należącego do szwagierki, Aleksandry).
Olga zmarła 18 czerwca 1926 roku w Villi Anastasia w Rzymie. Została pochowana w cerkwi prawosławnej we Florencji, gdzie po śmierci spoczął również jej najstarszy syn, były król Grecji, Konstantyn. Po przywróceniu monarchii w Grecji w 1935 roku jej ciało złożono w mauzoleum greckiej rodziny królewskiej w majątku Tatoi koło Aten.
Małżeństwo i potomstwo.
27 października 1867 roku wyszła za mąż za króla Grecji, Jerzego I.
Para królewska miała razem ośmioro dzieci:

</doc>
<doc id="831690" url="https://pl.wikipedia.org/wiki?curid=831690" title="Juliusz Kydryński">
Juliusz Kydryński

Juliusz Kydryński (ur. 30 czerwca 1921 w Tarnobrzegu, zm. 26 maja 1994 w Krakowie) – polski prozaik, krytyk teatralny i filmowy oraz tłumacz z języków angielskiego, niemieckiego i francuskiego, m.in. dramatów elżbietańskich; starszy brat Lucjana Kydryńskiego.
Życiorys.
Studiował na Wydziale Humanistycznym (polonistykę i anglistykę) UJ. W latach 1940–1945 był działaczem podziemia kulturalnego w Krakowie. W 1942 był więźniem w KL Auschwitz.
Debiutował w 1943 jako prozaik na łamach konspiracyjnego czasopisma „Miesięcznik Literacki”. Od 1945 był redaktorem tygodnika „Przekrój”. Był współpracownikiem prasy i radia.
Bliski przyjaciel Karola Wojtyły, późniejszego papieża Jana Pawła II, który ukrywał się w krakowskim mieszkaniu Kydryńskich w początkowym okresie okupacji przy ulicy Felicjanek 10, po śmierci ojca.
Został pochowany na tamtejszym Cmentarzu Salwatorskim (kw. SC9-13-13).
Nagrody.
W 1958 otrzymał nagrodę Hachette w Paryżu za reportaż.
Przekłady.
Ze względu na liczbę tłumaczonych autorów i przełożonych dzieł Juliusza Kydryńskiego można uznać za najbardziej zasłużonego w Polsce popularyzatora dramatu elżbietańskiego. Zasługą Kydryńskiego było pokazanie polskiemu czytelnikowi, że teatr elżbietański nie ograniczał się
do twórczości Williama Szekspira, ale stanowił wspólne dzieło co najmniej kilkunastu wybitnych dramaturgów.

</doc>
<doc id="831691" url="https://pl.wikipedia.org/wiki?curid=831691" title="Demir Kapija">
Demir Kapija

Demir Kapija (maced. Демир Капија) – miasto w południowej Macedonii Północnej, u ujścia Boszawy do Wardaru. Ośrodek administracyjny gminy Demir Kapija. Liczba mieszkańców – 3275 (96% Macedończyków) [2002].
W starożytności miasto było znane jako "Stenae", a po osiedleniu się Słowian jako "Prosek". Obecna nazwa jest turecka i znaczy „Żelazna Brama”. Wszystkie te nazwy pochodzą od przełomu Wardaru przez wapienne skały, znajdującego się w najbliższym sąsiedztwie miasta. Miasto pełniło zawsze funkcję fortecy strzegącej tego zwężenia doliny Wardaru. Za czasów Królestwa Jugosławii znajdowała się tu królewska letnia rezydencja i winnica. Obecnie w mieście istnieje kilka zakładów przetwórstwa spożywczego. W okolicy pozostały liczne zabytki z czasów starożytności, średniowiecza i panowania tureckiego.
Przez miasto przebiega międzynarodowa trasa E75 i linia kolejowa Skopje – Saloniki.

</doc>
<doc id="831692" url="https://pl.wikipedia.org/wiki?curid=831692" title="Las Zawadzki">
Las Zawadzki

Las Zawadzki – wieś w Polsce położona w województwie łódzkim, w powiecie łaskim, w gminie Widawa. 
W latach 1975–1998 miejscowość administracyjnie należała do województwa sieradzkiego.

</doc>
<doc id="831693" url="https://pl.wikipedia.org/wiki?curid=831693" title="Liceum Avalon">
Liceum Avalon

Liceum Avalon – powieść pisarki Meg Cabot z 2005 roku. 
Na podstawie książki powstał film z 2010 roku Liceum Avalon.
Opis fabuły.
Historia rozgrywa się we współczesnym Camelocie – w liceum Avalon. Ellie jest w liceum nowa i dopiero po pewnym czasie odkrywa, że a Avalonie nie wszystko jest takie, jak się wydaje – nawet ona sama. Na nowo rozgrywają się zdarzenia z legend o królu Arturze. Ellie zakłóca jednak bieg tych historii, bo zakochuje się w niewłaściwym bohaterze.

</doc>
<doc id="831698" url="https://pl.wikipedia.org/wiki?curid=831698" title="Synagoga Berka Dawida Radzynera w Łodzi (ul. Solna 5)">
Synagoga Berka Dawida Radzynera w Łodzi (ul. Solna 5)

Synagoga Berka Dawida Radzynera w Łodzi – prywatny dom modlitwy znajdujący się w Łodzi przy ulicy Solnej 5.
Synagoga została zbudowana w 1905 roku z inicjatywy Berka Dawida Radzynera. Została przeniesiona z lokalu znajdującego się przy ulicy Solnej 8. Podczas II wojny światowej hitlerowcy zdewastowali synagogę.

</doc>
<doc id="831700" url="https://pl.wikipedia.org/wiki?curid=831700" title="Synagoga Berka Dawida Radzynera w Łodzi (ul. Solna 8)">
Synagoga Berka Dawida Radzynera w Łodzi (ul. Solna 8)

Synagoga Berka Dawida Radzynera w Łodzi – prywatny dom modlitwy znajdujący się w Łodzi przy ulicy Solnej 8.
Synagoga została zbudowana w 1900 roku z inicjatywy Berka Dawida Radzynera. Mogła ona pomieścić 30 osób. W 1905 roku została przeniesiona do nowego lokalu znajdującego się przy ulicy Solnej 5.

</doc>
<doc id="831701" url="https://pl.wikipedia.org/wiki?curid=831701" title="Zygfryd de Löwe">
Zygfryd de Löwe

Zygfryd de Löwe – bohater negatywny "Krzyżaków" Henryka Sienkiewicza, rycerz zakonny, komtur ze Szczytna. Był bardzo zżyty z Rotgierem, zastępował mu ojca. Wraz z Rotgierem, Gotfrydem i Danveldem uknuł spisek o porwaniu Danusi. Po śmierci Rotgiera, który zginął w pojedynku ze Zbyszkiem, okaleczył pojmanego Juranda ze Spychowa. Nakazał wypalić mu drugie oko, uciąć język i odciąć prawą dłoń. Odciętą dłoń złożył potem w trumnie Rotgiera mówiąc: "Ucieszę Cię synku, gdziekolwiek jesteś. Uczyniłem więcej niżeśmy uradzili, Jurand zginie jak pies pod płotem. Tak... twój zabójca jeszcze żyw, ale ja go dosięgnę... I gorszą śmierć od samej męki mu zadam". Był bardziej okrutny niż reszta zakonników.
Maćko z Bogdańca wraz ze Zbyszkiem z Bogdańca odbili Danuśkę z rąk Zygfryda, a jego samego wzięli do niewoli. Mając złoczyńcę, postanowili posłać go wraz z Hlawą do Juranda, by ten uczynił z nim, co zechce. Jurand jednak puścił go z życiem. Targany wyrzutami sumienia Zygfryd po przekroczeniu granicy państwa krzyżackiego powiesił się.
W ekranizacji powieści w reżyserii Aleksandra Forda rolę Zygfryda grał Henryk Borowski, natomiast w rock operze w jego postać wcielił się Jan Janga-Tomaszewski.

</doc>
<doc id="831703" url="https://pl.wikipedia.org/wiki?curid=831703" title="Raczynów">
Raczynów

Raczynów – wieś w Polsce położona w województwie łódzkim, w powiecie łaskim, w gminie Widawa. 
W latach 1975–1998 miejscowość administracyjnie należała do województwa sieradzkiego.

</doc>
<doc id="831704" url="https://pl.wikipedia.org/wiki?curid=831704" title="Synagoga Berka Dawida Radzynera w Łodzi">
Synagoga Berka Dawida Radzynera w Łodzi



</doc>
<doc id="831706" url="https://pl.wikipedia.org/wiki?curid=831706" title="Synagoga Icka Frenkela w Łodzi">
Synagoga Icka Frenkela w Łodzi

Synagoga Icka Frenkela w Łodzi – prywatny dom modlitwy znajdujący się w Łodzi przy ulicy Solnej 11.
Synagoga została zbudowana w 1898 roku z inicjatywy Icka Abrama Frenkela. Mogła ona pomieścić 30 osób. Podczas II wojny światowej hitlerowcy zdewastowali synagogę.

</doc>
<doc id="831707" url="https://pl.wikipedia.org/wiki?curid=831707" title="Synagoga Szlamy Fridmana w Łodzi">
Synagoga Szlamy Fridmana w Łodzi

Synagoga Szlamy Fridmana w Łodzi – prywatny dom modlitwy znajdujący się w Łodzi przy ulicy Staro-Zarzewskiej 5.
Synagoga została zbudowana w 1903 roku z inicjatywy Szlamy Fridmana. Mogła ona pomieścić 40 osób. Podczas II wojny światowej Niemcy zdewastowali synagogę.

</doc>
<doc id="831708" url="https://pl.wikipedia.org/wiki?curid=831708" title="Synagoga Mordki Markusa w Łodzi (ul. Staro-Zarzewska 5)">
Synagoga Mordki Markusa w Łodzi (ul. Staro-Zarzewska 5)

Synagoga Mordki Markusa w Łodzi – prywatny dom modlitwy znajdujący się w Łodzi przy ulicy Staro-Zarzewskiej 5.
Synagoga została zbudowana w 1901 roku z inicjatywy Mordki Markusa. Podczas II wojny światowej hitlerowcy zdewastowali synagogę.

</doc>
<doc id="831709" url="https://pl.wikipedia.org/wiki?curid=831709" title="Bogowie i potwory">
Bogowie i potwory

Bogowie i potwory (ang. "Gods and Monsters") – amerykańsko-brytyjski film biograficzny o życiu Jamesa Whale, reżysera znanego z "Frankensteina" i "Narzeczonej Frankensteina". Film wyreżyserował w 1998 r. Bill Condon na podstawie powieści Christophera Brama "Ojciec Frankensteina".
Fabuła.
Fabuła filmu i książki jest spekulacją na temat ostatniego okresu w życiu reżysera, który 15 lat wcześniej opuścił Hollywood żyjąc z dala od filmowego świata. Starzeje się, przeszedł poważny udar mózgu, a otarcie się o śmierć przywołuje wspomnienia z dzieciństwa, z czasów I wojny światowej i czasów, gdy kręcił kasowe filmy. Jest homoseksualny. Miał w życiu wiele romansów. Mimo wieku interesuje się młodym, muskularnym Clayem, byłym komandosem, który wykonuje prace ogrodnicze w jego willi. Między mężczyznami rodzi się coś na kształt przyjaźni, z której celu Clay nie zdaje sobie do końca sprawy.
Obsada.
"Źródło: Filmweb"

</doc>
<doc id="831710" url="https://pl.wikipedia.org/wiki?curid=831710" title="Synagoga Moszka i Chaima Goldbergów w Łodzi">
Synagoga Moszka i Chaima Goldbergów w Łodzi

Synagoga Moszka i Chaima Goldbergów w Łodzi – prywatny dom modlitwy znajdujący się w Łodzi przy ulicy Staro-Zarzewskiej 35.
Synagoga została zbudowana w 1903 roku z inicjatywy Moszka i Chaima Goldbergów. Podczas II wojny światowej hitlerowcy zdewastowali synagogę.

</doc>
<doc id="831712" url="https://pl.wikipedia.org/wiki?curid=831712" title="Fetchmail">
Fetchmail

Fetchmail jest narzędziem pozwalającym na ściągnięcie poczty elektronicznej z zewnętrznych serwerów POP3 lub IMAP na lokalne konto użytkownika w systemach uniksopodobnych.
Autorem tego oprogramowania jest Eric S. Raymond. Fetchmail został użyty jako przykład modelu rozwoju oprogramowania open source w książce The Cathedral and the Bazaar.
Fetchmail rozpowszechniany jest na licencji GNU GPL.

</doc>
<doc id="831715" url="https://pl.wikipedia.org/wiki?curid=831715" title="Allan Simonsen (piłkarz)">
Allan Simonsen (piłkarz)

Allan Rodenkam Simonsen (ur. 15 grudnia 1952 w Vejle) – duński piłkarz grający na pozycji napastnika.
Laureat Złotej Piłki z 1977 roku. Dwukrotny zdobywca Pucharu UEFA (w 1975 i 1979) oraz Pucharu Zdobywców Pucharów (1982).
Reprezentant Danii na Igrzyskach Olimpijskich w Monachium 1972, Mistrzostwach Europy w 1984 i Mistrzostwach Świata w 1986.
Życiorys.
W Vejle BK zadebiutował w 1971. Z tym klubem wywalczył Mistrzostwo Danii w 1971 i 1972 oraz Puchar Danii w 1972. W reprezentacji zadebiutował w lipcu 1972 w towarzyskim meczu z Islandią. W tym meczu, wygranym przez Danię 5-2, strzelił 2 gole. Na Olimpiadzie w Monachium dotarł z reprezentacją swojego kraju do drugiej fazy grupowej. W całym turnieju strzelił trzy gole.
W latach 1972–1979 grał w niemieckiej Borussii Mönchengladbach. W 1975 zdobył Mistrzostwo Niemiec i Puchar UEFA (Simonen strzelił 2 gole w finałach tych rozgrywek). Rok później do kolejnego tytułu mistrza kraju dołożył Puchar Niemiec.
1977 był najlepszy w karierze Duńczyka. Najpierw ze swoim klubem zdobył po raz trzeci Mistrzostwo Niemiec, a 25 maja dotarł do finału Pucharu Mistrzów. W finale, przegranym ostatecznie przez Borussię z Liverpoolem 3-1, Simonsen zdobył jedynego gola dla niemieckiego klubu. Pod koniec roku Duńczyk zdobył Złotą Piłkę, wyprzedzając Kevina Keegana i Michela Platiniego.
W 1979 zdobył kolejny raz Puchar UEFA, zdobywając w finale gola decydującego o zwycięstwie Borussii. W lecie przeniósł się do FC Barcelony. Z tym klubem zdobył Puchar Hiszpanii w 1981 i Puchar Zdobywców Pucharów w następnym roku (w finale zdobył gola). Kiedy Barcelona kupiła Diego Maradonę, Simonsen został wystawiony na listę transferową z powodu obowiązującego wtedy limitu miejsc w składzie dla obcokrajowców.
W 1983 został sprzedany do Charlton Athletic, występującego wówczas w angielskiej drugiej lidze. Simonsen w 16 występach strzelił 9 goli, ale klub miał problemy w opłacaniu jego wysokich zarobków i wkrótce wystawił go na sprzedaż. Duńczyk odrzucił oferty Tottenhamu i kilku włoskich klubów i postanowił wrócić do klubu w którym rozpoczynał piłkarską karierę – Vejle BK.
W reprezentacji prowadzonej przez trenera Seppa Piontka odgrywał kluczową rolę. We wrześniu 1983 strzelił z rzutu karnego bramkę w meczu z Anglią na Wembley, decydującą o awansie Danii na Mistrzostwa Europy w 1984. Był to pierwszy awans reprezentacji na jakikolwiek turniej od Igrzysk Olimpijskich w Monachium w 1972 i pierwszy występ na Mistrzostwach Europy od 1964. W 1983 Simonsen zajął trzecie miejsce w głosowaniu nad przyznaniem Złotej Piłki.
Na turnieju finałowym Mistrzostw Europy w 1984 nie pograł długo – już podczas pierwszego meczu z Francją złamał nogę. Mimo braku Simonsena Dania dotarła do półfinałów.
Był członkiem reprezentacji w 1986, kiedy Dania po raz pierwszy w historii awansowała do finałów Mistrzostw Świata. Podczas turnieju w Meksyku wystąpił tylko w jednym meczu (wszedł na boisko z ławki rezerwowych). Ostatni raz w reprezentacji wystąpił we wrześniu 1986 w meczu z RFN, łącznie w reprezentacji narodowej rozegrał 55 meczów i strzelił 20 goli. Do zakończenia kariery piłkarskiej w 1989 grał w Vejle. Dla tego klubu rozegrał ogółem 282 mecze i strzelił 104 gole.
Niedługo potem został trenerem właśnie w Vejle BK. Był nim 2 lata. Od 1994 do 2001 był selekcjonerem Wysp Owczych, a następnie, w latach 2001–2004 reprezentacji Luksemburga.
Sukcesy.
Krajowe
Europejskie

</doc>
<doc id="831716" url="https://pl.wikipedia.org/wiki?curid=831716" title="Copa América 1993">
Copa América 1993

Copa América 1993 – trzydzieste szóste mistrzostwa kontynentu południowoamerykańskiego, odbyły się w dniach 15 czerwca – 4 lipca 1993 roku po raz trzeci w Ekwadorze. W turnieju zagrało po raz pierwszy dwanaście zespołów. Postanowiono zaprosić pierwszy raz zespoły spoza kontynentu południoamerykańskiego, drużyny ze strefy CONCACAF – Meksyk i Stany Zjednoczone. Zmieniono też zasady turnieju - drużyny podzielono na trzy czterozespołowe grupy. Zwycięzcy, drugie drużyny w grupie i dwa najlepsze zespoły z trzecich miejsc w grupach awansowali do ćwierćfinałów. Zwycięzcy ćwierćfinałów awansowali do półfinału, zaś drużyny wygrane z półfinałów awansowały do finału, a przegrane grali w meczu o trzecie miejsce. Wszystkie mecze rozgrywano w Quito na stadionie Atahualpa, w Ambato na stadionie Bella Vista, w Cuenca na stadionie Alejandro Serrano Aguilar, w Machali na stadionie Nueve de Mayo, w Guayaquil na Capwell oraz Monumental i w Portoviejo na Reales Tamarindos.
Podsumowanie.
Grupa A.
Tabela końcowa.
Grupa A
Grupa B.
Tabela końcowa.
Grupa B
Grupa C.
Tabela końcowa.
Grupa C
Finał.
Trzydziestym szóstym triumfatorem turnieju Copa América został po raz drugi z rzędu (w sumie czternasty) zespół Argentyny.

</doc>
<doc id="831721" url="https://pl.wikipedia.org/wiki?curid=831721" title="Lucjanów">
Lucjanów



</doc>
<doc id="831723" url="https://pl.wikipedia.org/wiki?curid=831723" title="Ludwig Węgierski Andegaweński">
Ludwig Węgierski Andegaweński



</doc>
<doc id="831724" url="https://pl.wikipedia.org/wiki?curid=831724" title="Ludwig Andegaweński">
Ludwig Andegaweński



</doc>
<doc id="831725" url="https://pl.wikipedia.org/wiki?curid=831725" title="Pehczewo">
Pehczewo

Pehczewo (maced. "Пехчево") – miasto we wschodniej Macedonii Północnej, nad rzeką Pisa (dopływem Bregałnicy), w górach Włahina Płanina, nad granicą macedońsko-bułgarską. Ośrodek administracyjny gminy Pehczewo. Liczba mieszkańców - 3 237 osób (95% Macedończyków) (2002).
Pehczewo jest głównym ośrodkiem regionu etnograficznego Maleszewo. Słynie z produkcji sera "Maleševsko sirenje" i ze stanowiska archeologicznego w pobliskim klasztorze "Sveti Petka", oprócz tego jest ośrodkiem sportów zimowych. W okolicznych górach wydobywa się rudę żelaza.

</doc>
<doc id="831727" url="https://pl.wikipedia.org/wiki?curid=831727" title="Sousuke Aizen">
Sousuke Aizen



</doc>
<doc id="831729" url="https://pl.wikipedia.org/wiki?curid=831729" title="Canada Cup">
Canada Cup

Canada Cup – turniej hokeja na lodzie rozegrany pięć razy między 1976 a 1991 rokiem. Po pierwszym Super Series w 1972 roku znacznie wzrosło zainteresowanie międzynarodowymi turniejami hokeja na lodzie. Rywalizacja w Canada Cup miała na celu pokazanie gry najlepszych krajów hokeja na lodzie na świecie. Została zapowiedziany w styczniu 1976 jako "turniej gigantów". Canada Cup został rozegrany pięć razy: w 1976, 1981, 1984, 1987, 1991. Aż cztery razy turniej wygrała reprezentacja Kanady. W turnieju brały udział reprezentacje Kanady, Czechosłowacji, Finlandii, ZSRR, Szwecji oraz Stanów Zjednoczonych. W 1984 roku zamiast Finlandii udział wzięła reprezentacja RFN. 
W 1996 roku Canada Cup został zastąpiony przez Puchar Świata w hokeju na lodzie.

</doc>
<doc id="831732" url="https://pl.wikipedia.org/wiki?curid=831732" title="Lucjanów (powiat łaski)">
Lucjanów (powiat łaski)

Lucjanów – wieś w Polsce położona w województwie łódzkim, w powiecie łaskim, w gminie Widawa. 
W latach 1975–1998 miejscowość administracyjnie należała do województwa sieradzkiego.

</doc>
<doc id="831733" url="https://pl.wikipedia.org/wiki?curid=831733" title="Sōsuke Aizen">
Sōsuke Aizen

, postać występująca w mandze i anime "Bleach", jeden z shinigami. Był dowódcą piątej dywizji Gotei 13. Jego ostatnim zastępcą była Momo Hinamori (wcześniej był nim Gin Ichimaru). W opisie dziejów Soul Society sprzed 110 lat widzimy go jako zastępcę Shinji Hirako, ówczesnego dowódcy 5 oddziału.
Opis postaci.
Aizen to "shinigami" o wyglądzie spokojnego intelektualisty. Nosi standardowy strój dowódcy oraz okulary. Jest bardzo miły dla swych podwładnych i współpracowników. Nie jest to jednak jego prawdziwa natura. Sam nigdy nie wpada w gniew, ale też nikogo się nie boi – osiągnął bowiem limit możliwości dla "shinigami". Jest osobą bardzo ambitną i bezwzględną w dążeniu do celu.
Zanpakutō.
Kyōka Suigetsu (鏡花水月, "Lustrzany kwiat wodnego księżyca"), w zwykłej postaci wygląda jak katana. Mocą broni jest "Kanzen Saimin" (完全催眠, dosł. "absolutna hipnoza"), dzięki której Aizen może stworzyć iluzję każdej rzeczy. Nawet jeśli ofiara zdaje sobie sprawę, że jest pod działaniem hipnozy i tak nie może jej nie ulec. Warunkiem koniecznym do zahipnotyzowania przeciwnika jest, aby ten zobaczył moment w którym uwolniona zostaje moc zanpakutō (dlatego niewidomi nie ulegają iluzji). Komendą, której używa Aizen, jest "rozpadnij się, Kyōka Suigetsu" (砕けろ, 鏡花水月; "Kudakero Kyōka Suigetsu").

</doc>
<doc id="831741" url="https://pl.wikipedia.org/wiki?curid=831741" title="Synagoga Henocha Łódzkiego w Łodzi">
Synagoga Henocha Łódzkiego w Łodzi

Synagoga Henocha Łódzkiego w Łodzi – nieistniejący prywatny dom modlitwy znajdujący się w Łodzi przy Starym Rynku 2.
Synagoga została zbudowana w 1899 roku z inicjatywy Henocha Łódzkiego. Mogła ona pomieścić 30 osób. Podczas II wojny światowej hitlerowcy zdewastowali synagogę.
Po likwidacji Ghetta Litzmannstadt w 1944 roku budynek, w którym mieścił się dom modlitwy został rozebrany. W latach 50. XX wieku na jego miejscu wzniesiono nową kamienicę.

</doc>
<doc id="831744" url="https://pl.wikipedia.org/wiki?curid=831744" title="Adam Rębacz">
Adam Rębacz

Adam Rębacz (ur. 13 kwietnia 1946 w Janowicach, zm. 4 lutego 2016 w Żaganiu) – generał dywizji Wojska Polskiego.
Życiorys.
W latach 1964–1967 był podchorążym Oficerskiej Szkoły Wojsk Pancernych w Poznaniu. W latach 1967–1975 był dowódcą plutonu i kompanii czołgów, a następnie pomocnikiem szefa sztabu ds. operacyjnych w 27 Pułku Czołgów Średnich w Gubinie. W latach 1975–1978 był słuchaczem Akademii Sztabu Generalnego w Rembertowie.
W 1978 został wykładowcą taktyki w Katedrze Taktyki Ogólnej Akademii Sztabu Generalnego w Warszawie. W 1980 objął stanowisko starszego oficera operacyjnego w Sztabie Śląskiego Okręgu Wojskowego we Wrocławiu. Następnie pełnił funkcję szefa sztabu 73 Pułku Czołgów Średnich w Gubinie. W latach 1981–1984 dowodził 23 Pułkiem Czołgów Średnich w Słubicach. Następnie został wyznaczony na stanowisko szefa sztabu 11 Drezdeńskiej Dywizji Pancernej w Żaganiu. W 1987 został dowódcą tej dywizji. W latach 1987–1989 był słuchaczem Akademii Sztabu Generalnego Sił Zbrojnych ZSRR w Moskwie. Po ukończeniu studiów powrócił na stanowisko dowódcy 11 DPanc.
W listopadzie 1991 otrzymał stopień generała brygady. W 1992 pełnił obowiązki szefa Departamentu Wychowania WP. W 1993 został zastępcą dyrektora, a w 1996 dyrektorem Departamentu Kontroli MON. W tym samym roku został mianowany na stopień generała dywizji. W latach 1997–1998 sprawował funkcję dowódcy Warszawskiego Okręgu Wojskowego a w latach 1998–2001 dowódcy Śląskiego Okręgu Wojskowego. W kwietniu 2001 roku został pełnomocnikiem dowódcy Wojsk Lądowych do spraw przekazania mienia wojskowego. 28 lutego 2002 został przeniesiony w stan spoczynku. Mieszkał w Żaganiu. W latach 2005–2010 pełnił funkcję Prezesa Zarządu Głównego Związku Byłych Żołnierzy Zawodowych i Oficerów Rezerwy Wojska Polskiego, a od maja 2010 do września 2013 prezes Związku Żołnierzy Wojska Polskiego.
Zmarł 4 lutego 2016 roku w Żaganiu. Pochowany został 10 lutego na Cmentarzu Komunalnym w Żaganiu.

</doc>
<doc id="831746" url="https://pl.wikipedia.org/wiki?curid=831746" title="Francisco Vallejo Pons">
Francisco Vallejo Pons

Francisco Vallejo Pons (ur. 21 sierpnia 1982 w Es Castell na Minorce) – hiszpański szachista, arcymistrz od 1999 roku.
Kariera szachowa.
W szachy gra od 5. roku życia. Sukcesy odniesione w bardzo młodym wieku (m.in. srebrne medale na mistrzostwach świata juniorów do lat 10 w Warszawie w 1991 oraz do lat 12 w Bratysławie w 1993, jak również na mistrzostwach Europy do lat 10 w Warszawie w 1992, brązowe medale na mistrzostwach świata do lat 10 w Duisburgu w 1992 oraz do lat 12 w Szeged w 1994) spowodowały, iż został uznany za jednego z najbardziej utalentowanych szachistów w historii hiszpańskich szachów.
W roku 1998 zwyciężył (wraz z Miguelem Illescasem Cordobą) w mistrzostwach kraju rozegranych w Linares. W 2000 zdobył w Oropesa del Mar tytuł mistrza świata juniorów do lat 18, a w Aviles tytuł wicemistrza Europy do lat 20. W tym samym roku zwyciężył w otwartym turnieju na Majorce. W 2001 triumfował w memoriale Jose Raula Capablanki w Hawanie oraz w Mondariz rozegrał mecz z Ivanem Sokolovem, zakończony remisem 4 - 4. W roku 2002 po raz pierwszy wystąpił w turnieju elity w Linares. Zajął również I miejsce w Dos Hermanas oraz zdobył srebrny medal (w finale przegrywając z Aleksiejem Szyrowem) mistrzostw Hiszpanii w Ayamonte. W 2004 wystąpił na mistrzostwach świata w Trypolisie, ale został wyeliminowany przez Zoltana Almasi w II rundzie. Rok później zajął XII miejsce w Pucharze Świata w Chanty-Mansyjsku. W 2006 triumfował (wraz z Rusłanem Ponomariowem) w Cuernavace oraz zwyciężył w mistrzostwach Hiszpanii, rozegranych w León. Pod koniec 2007 roku triumfował w cyklicznym turnieju rozegranym w Pampelunie. W 2009 r. zdobył w Palmie de Mallorce drugi w karierze tytuł mistrza kraju. Na przełomie 2010 i 2011 zwyciężył (wspólnie z Wugarem Gaszimowem) w tradycyjnym turnieju w Reggio Emilia, natomiast w 2011 r. podzielił I m. (wspólnie z Nigelem Shortem i Janem Gustafssonem) w Pattayi. W 2012 r. zwyciężył w León, pokonując w meczu szachów szybkich Weselina Topałowa.
Wielokrotnie reprezentował Hiszpanię w turniejach drużynowych, m.in.:
Najwyższy ranking w dotychczasowej karierze (stan na wrzesień 2017) osiągnął 1 lipca 2011 r., z wynikiem 2724 punktów zajmował wówczas 20. miejsce na światowej liście FIDE, jednocześnie zajmując 1. miejsce wśród hiszpańskich szachistów.

</doc>
<doc id="831748" url="https://pl.wikipedia.org/wiki?curid=831748" title="Synagoga Wolfa Frenkela i Jakuba Orbacha w Łodzi">
Synagoga Wolfa Frenkela i Jakuba Orbacha w Łodzi

Synagoga Wolfa Frenkela i Jakuba Orbacha w Łodzi – nieistniejący prywatny dom modlitwy znajdujący się w Łodzi przy Starym Rynku 6.
Synagoga została zbudowana w 1891 roku z inicjatywy Wolfa Frenkela i Jakuba Orbacha. Podczas II wojny światowej hitlerowcy zdewastowali synagogę.
Po likwidacji Ghetto Litzmannstadt w 1944 roku budynek, w którym mieścił się dom modlitwy został rozebrany. W latach 50. XX wieku na jego miejscu wzniesiono nową kamienicę.

</doc>
<doc id="831750" url="https://pl.wikipedia.org/wiki?curid=831750" title="Synagoga Judy Lubochińskiego i Lejba Joskowicza w Łodzi">
Synagoga Judy Lubochińskiego i Lejba Joskowicza w Łodzi

Synagoga Judy Lubochińskiego i Lejba Joskowicza w Łodzi – nieistniejący prywatny dom modlitwy znajdujący się w Łodzi przy Starym Rynku 11.
Synagoga została zbudowana w 1895 roku z inicjatywy Judy Lubochińskiego i Lejba Joskowicza. Mogła ona pomieścić 32 osoby. Podczas II wojny światowej hitlerowcy zdewastowali synagogę.
Po likwidacji Getta Litzmannstadt w 1944 roku budynek, w którym mieścił się dom modlitwy został rozebrany. W latach 50. XX wieku na jego miejscu wzniesiono nową kamienicę.

</doc>
<doc id="831751" url="https://pl.wikipedia.org/wiki?curid=831751" title="Synagoga Abrama Latowicza i Bombla Kaufepana w Łodzi">
Synagoga Abrama Latowicza i Bombla Kaufepana w Łodzi

Synagoga Abrama Latowicza i Bombla Kaufepana w Łodzi – nieistniejący prywatny dom modlitwy znajdujący się w Łodzi przy Starym Rynku 13.
Synagoga została zbudowana w 1891 roku z inicjatywy Abrama Latowicza i Bombla Kaufepana. Podczas II wojny światowej hitlerowcy zdewastowali synagogę.
Po likwidacji Ghetto Litzmannstadt w 1944 roku budynek, w którym mieścił się dom modlitwy został rozebrany. W latach 50. XX wieku na jego miejscu wzniesiono nową kamienicę.

</doc>
<doc id="831754" url="https://pl.wikipedia.org/wiki?curid=831754" title="ChKŻ">
ChKŻ



</doc>
<doc id="831756" url="https://pl.wikipedia.org/wiki?curid=831756" title="Synagoga Majera Rormana w Łodzi">
Synagoga Majera Rormana w Łodzi

Synagoga Majera Rormana w Łodzi – nieistniejący prywatny dom modlitwy znajdujący się w Łodzi przy Starym Rynku 14.
Synagoga została zbudowana w 1895 roku z inicjatywy Majera Moszka Rormana. Mogła ona pomieścić 30 osób. W 1897 roku została przeniesiona do nowego lokalu przy ulicy Aleksandryjskiej 8. 
Po likwidacji Ghetta Litzmannstadt w 1944 roku budynek, w którym mieścił się dom modlitwy został rozebrany. W latach 50. XX wieku na jego miejscu wzniesiono nową kamienicę.

</doc>
<doc id="831757" url="https://pl.wikipedia.org/wiki?curid=831757" title="Makedonski Brod">
Makedonski Brod

Makedonski Brod (maced. "Македонски Брод") – miasto w zachodniej Macedonii Północnej, nad Treską. Ośrodek administracyjny gminy Makedonski Brod. Liczba mieszkańców - 3.740 osób (99,6% Macedończyków) [2002].
Nazwa miasta pochodzi od istniejącego już w starożytności mostu nad Treską na drodze łączącej Prilep i Kičevo. Makedonski Brod jest głównym ośrodkiem regionu Poreče, leżącego między górami Karadžica, Suva Gora i Dautica.

</doc>
<doc id="831760" url="https://pl.wikipedia.org/wiki?curid=831760" title="Synagoga Abrama Bergera w Łodzi (Stary Rynek)">
Synagoga Abrama Bergera w Łodzi (Stary Rynek)

Synagoga Abrama Bergera w Łodzi – nieistniejący prywatny dom modlitwy znajdujący się w Łodzi przy Starym Rynku.
Synagoga została zbudowana w 1891 roku z inicjatywy Abrama Bergera. Podczas II wojny światowej hitlerowcy zdewastowali synagogę.
Po likwidacji Ghetto Litzmannstadt w 1944 roku budynek, w którym mieścił się dom modlitwy został rozebrany. W latach 50. XX wieku na jego miejscu wzniesiono nową kamienicę.

</doc>
<doc id="831761" url="https://pl.wikipedia.org/wiki?curid=831761" title="Synagoga w Łodzi (ul. Staro-Brzezińska 36)">
Synagoga w Łodzi (ul. Staro-Brzezińska 36)

Synagoga w Łodzi – prywatny dom modlitwy znajdujący się w Łodzi przy ulicy Staro-Brzezińskiej 36.
Synagoga została zbudowana w 1901 roku. Podczas II wojny światowej hitlerowcy zdewastowali synagogę.

</doc>
<doc id="831762" url="https://pl.wikipedia.org/wiki?curid=831762" title="USS New Haven (CL-109)">
USS New Haven (CL-109)

USS New Haven (CL-109) – amerykański lekki krążownik typu "Fargo".
Stępka okrętu została położona 28 lutego 1944 w stoczni New York Shipbuilding Corporation w Camden. Został zwodowany 2 grudnia 1944. W związku z postępem walk w czasie II wojny światowej, kontrakt na budowę okrętu został anulowany 12 sierpnia 1945.
Zobacz też.
Inne okręty noszące nazwę USS „New Haven”

</doc>
<doc id="831764" url="https://pl.wikipedia.org/wiki?curid=831764" title="Oskar Pawlas">
Oskar Pawlas

Oskar Pawlas (ur. 18 lipca 1924 w Suchej Średniej, w ówczesnej Czechosłowacji, zm. 21 kwietnia 2012) – polski artysta malarz.
Życiorys.
Swoje pejzaże zaczął wystawiać w 1957 roku. W dorobku ma ponad 70 wystaw indywidualnych i 120 zbiorowych. Odznaczony przez Ministra Kultury i Sztuki RP medalem Zasłużony dla Kultury Polskiej (1997), przez prezydenta RP Aleksandra Kwaśniewskiego Krzyżem Kawalerskim Orderu Zasługi Rzeczypospolitej Polskiej (2003), posiada wszystkie odznaczenia Polskiego Związku Kulturalno-Oświatowego w Czechach z wpisem do Złotej Księgi, odznaczenie Osobowość Miasta Hawierzowa oraz nagrodę Konsula Generalnego RP w Ostrawie – Srebrne Spinki.

</doc>
<doc id="831765" url="https://pl.wikipedia.org/wiki?curid=831765" title="USS Cheyenne (CL-117)">
USS Cheyenne (CL-117)

USS Cheyenne (CL-117) – amerykański lekki krążownik typu "Fargo".
W związku z postępem walk w czasie II wojny światowej, kontrakt na budowę okrętu (przyznany firmie Newport News Shipbuilding) został anulowany 12 sierpnia 1945.
Zobacz też.
Inne okręty noszące nazwę USS „Cheyenne”

</doc>
<doc id="831766" url="https://pl.wikipedia.org/wiki?curid=831766" title="Wałandowo">
Wałandowo

Wałandowo (maced. "Валандово") – miasto w południowo-wschodniej Macedonii Północnej, nad Anską Reką. Ośrodek administracyjny gminy Wałandowo. Liczba mieszkańców - 4402 osoby (97% Macedończyków).
Miasto ma charakter rolniczy, jest ośrodkiem lokalnego przemysłu spożywczego, w dużej części opartego na eksporcie do pobliskiej Grecji.

</doc>
<doc id="831767" url="https://pl.wikipedia.org/wiki?curid=831767" title="Kaliningradzki Rejon Obronny">
Kaliningradzki Rejon Obronny



</doc>
<doc id="831768" url="https://pl.wikipedia.org/wiki?curid=831768" title="USS Chattanooga (CL-118)">
USS Chattanooga (CL-118)

USS Chattanooga (CL-118) – niezrealizowany projekt amerykańskiego lekkiego krążownika typu "Fargo".
Historia.
Stępka okrętu została położona 9 października 1944 w stoczni Newport News Shipbuilding and Dry Dock Co. w Newport News, ale w związku z postępem walk w czasie II wojny światowej, kontrakt na budowę okrętu został anulowany 12 sierpnia 1945.
Zobacz też.
Inne okręty noszące nazwę USS „Chattanooga”

</doc>
<doc id="831773" url="https://pl.wikipedia.org/wiki?curid=831773" title="Równowaga">
Równowaga



</doc>
<doc id="831775" url="https://pl.wikipedia.org/wiki?curid=831775" title="Cerro Macá">
Cerro Macá

Cerro Macá – stratowulkan położony w Andach. Jego wysokość wynosi około 2300 m n.p.m. Ostatnia erupcja Cerro Maca miała miejsce w około 410 r.
Położenie.
Cerro Macá znajduje się w Chile, na północ od Aysen Fjord, na wschód od cieśniny Moraleda, w Región de Aisén. Cerro Macá leży przy strefie uskokowej Liquiñe-Ofqui.

</doc>
<doc id="831780" url="https://pl.wikipedia.org/wiki?curid=831780" title="Planetoidy typu V">
Planetoidy typu V



</doc>
<doc id="831781" url="https://pl.wikipedia.org/wiki?curid=831781" title="Leicestershire">
Leicestershire

Leicestershire (IPA: lub ) – hrabstwo administracyjne (niemetropolitalne), ceremonialne i historyczne w środkowej Anglii, w regionie East Midlands.
Hrabstwo ceremonialne zajmuje powierzchnię 2156 km² i liczy 1 031 300 mieszkańców (2016). Największym miastem, jedynym posiadającym status "city", oraz historyczną stolicą jest Leicester. Granice hrabstwa administracyjnego są tożsame z hrabstwem ceremonialnym z wyłączeniem Leicester, które stanowi osobną jednostkę administracyjną typu "unitary authority". Powierzchnia hrabstwa administracyjnego wynosi 2083 km², a liczba ludności – 682 957 (2016). Ośrodkiem administracyjnym hrabstwa jest Glenfield. Główne miasta hrabstwa administracyjnego to Loughborough, Hinckley, Coalville, Melton Mowbray i Market Harborough.
Leicestershire jest hrabstwem nizinnym, przeciętym z południa na północ przez rzekę Soar. Nad nią skoncentrowana jest większa część ludności hrabstwa, w szczególności w jego środkowej części, w mieście Leicester i jego okolicach. Wschodnia część hrabstwa ma charakter wybitnie wiejski. W części północno-zachodniej znajduje się Charnwood Forest, obszar niskich wzgórz, częściowo zalesionych; jego krajobraz urozmaicony przez odsłonięte skały.
Na zachodzie Leicestershire graniczy z hrabstwem Warwickshire, na północnym zachodzie ze Staffordshire oraz Derbyshire, na północy z Nottinghamshire, na wschodzie z Lincolnshire i Rutland, a na południu z Northamptonshire.
Podział administracyjny.
W skład hrabstwa wchodzi siedem dystryktów. Jako hrabstwo ceremonialne Leicestershire obejmuje dodatkowo jedną jednolitą jednostkę administracyjną ("unitary authority").

</doc>
<doc id="831782" url="https://pl.wikipedia.org/wiki?curid=831782" title="Międzynarodowa Federacja Hokeja na Lodzie">
Międzynarodowa Federacja Hokeja na Lodzie



</doc>
<doc id="831783" url="https://pl.wikipedia.org/wiki?curid=831783" title="Mail Retrieval Agent">
Mail Retrieval Agent



</doc>
<doc id="831784" url="https://pl.wikipedia.org/wiki?curid=831784" title="Mail submission agent">
Mail submission agent



</doc>
<doc id="831785" url="https://pl.wikipedia.org/wiki?curid=831785" title="Synagoga Jakuba Honigsztajna i Majera Krula w Łodzi">
Synagoga Jakuba Honigsztajna i Majera Krula w Łodzi

Synagoga Jakuba Honigsztajna i Majera Krula w Łodzi – prywatny dom modlitwy znajdujący się w Łodzi przy ulicy Średniej 2.
Synagoga została zbudowana w 1891 roku z inicjatywy Jakuba Honigsztajna i Majera Krula. Podczas II wojny światowej hitlerowcy zdewastowali synagogę.

</doc>
<doc id="831786" url="https://pl.wikipedia.org/wiki?curid=831786" title="Synagoga Roberta Karpfa w Łodzi">
Synagoga Roberta Karpfa w Łodzi

Synagoga Roberta Karpfa w Łodzi – prywatny dom modlitwy znajdujący się w Łodzi przy ulicy Średniej 17.
Synagoga została zbudowana w 1897 roku z inicjatywy Roberta Karpfa. Mogła ona pomieścić 75 osób. Podczas II wojny światowej hitlerowcy zdewastowali synagogę.

</doc>
<doc id="831787" url="https://pl.wikipedia.org/wiki?curid=831787" title="Synagoga Bera Krauskopfa w Łodzi">
Synagoga Bera Krauskopfa w Łodzi

Synagoga Bera Krauskopfa w Łodzi – prywatny dom modlitwy znajdujący się w Łodzi przy ulicy Średniej 44.
Synagoga została zbudowana w 1900 roku z inicjatywy Bera Szai Krauskopfa. Mogła ona pomieścić 30 osób. Podczas II wojny światowej hitlerowcy zdewastowali synagogę.

</doc>
<doc id="831790" url="https://pl.wikipedia.org/wiki?curid=831790" title="Alex Van Halen">
Alex Van Halen

Alexander Arthur Van Halen (ur. 8 maja 1953 w Amsterdamie) – amerykański perkusista holenderskiego pochodzenia; znany przede wszystkim jako muzyk grupy Van Halen, którą założył wspólnie z bratem Eddiem.
Życiorys.
Pierwotnie to Alex grał na gitarze, a Eddie na perkusji, lecz po niedługim czasie zauważyli, że starszy z braci ma większy talent do grania na tym instrumencie i tak już zostało. Przed założeniem grupy tytułowanej własnym nazwiskiem Alex wraz z bratem grali m.in. w: The Broken Comsb, The Trojan Rubber Company, Genesis oraz w The Space Brothers. W 1972 Alex i Eddie wraz z Markiem Stone’em założyli grupę Mammoth. Na perkusji grał Alex, na basie Mark, a na gitarze Eddie, który również był wokalistą tej grupy. W 1974 grupa ta zmieniła nazwę na obecną, a do grupy przybyli Michael Anthony, który zastąpił Stone’a na basie, oraz David Lee Roth, który został nowym wokalistą.

</doc>
<doc id="831791" url="https://pl.wikipedia.org/wiki?curid=831791" title="Oxfordshire">
Oxfordshire

Oxfordshire – hrabstwo administracyjne (niemetropolitalne), ceremonialne i historyczne w środkowej Anglii, w regionie South East England.
Powierzchnia hrabstwa wynosi 2605 km², a liczba ludności – 653 800 (2011). Stolicą i największym miastem, jedynym posiadającym status "city", jest Oksford, położony w środkowej części hrabstwa. Innymi większymi miastami na terenie Oxfordshire są Banbury, Abingdon-on-Thames i Bicester.
Zachodnią część hrabstwa zajmują wzgórza Cotswolds. Na terenie hrabstwa znajduje się wpisana na listę światowego dziedzictwa UNESCO posiadłość Blenheim Palace.
Na zachodzie Oxfordshire graniczy z hrabstwem Gloucestershire, na północnym zachodzie z Warwickshire, na północnym wschodzie z Northamptonshire, na wschodzie z Buckinghamshire, na południu z Berkshire, a na południowym zachodzie z Wiltshire.
Podział administracyjny.
W skład hrabstwa wchodzi pięć dystryktów.

</doc>
<doc id="831794" url="https://pl.wikipedia.org/wiki?curid=831794" title="Campari Group">
Campari Group

Campari Group – włoskie przedsiębiorstwo produkujące alkohole, założone w 1860 r. w Mediolanie przez Gaspare Campari. Sprzedaje swoje produkty w blisko 190 krajach oraz posiada 16 fabryk i 3 winnice.
W 2014 roku grupa osiągnęła łączny przychód w wysokości 1,560 mld euro, z czego 38,8% stanowiła sprzedaż w Stanach Zjednoczonych, 26,4% we Włoszech oraz 24,5% w pozostałych krajach Europy.
Campari Group zużyła w 2014 roku prawie 19 mln m³ wody, z czego 85% wykorzystane zostało w procesach destylacji oraz irygacji. Na potrzeby produkcji napojów w destylarniach firma wykorzystywała 22 litry wody do wyprodukowania butelki napoju alkoholowego, dla innych napojów ilość zużywanej wody wynosiła 2 litry przypadające na butelkę.
Marki.
Do 6 najważniejszych marek Campari Group, które w 2014 roku odpowiadały za 51% sprzedaży grupy, należą:

</doc>
<doc id="831795" url="https://pl.wikipedia.org/wiki?curid=831795" title="Łotwa w Konkursie Piosenki Eurowizji">
Łotwa w Konkursie Piosenki Eurowizji

Łotwa uczestniczy w Konkursie Piosenki Eurowizji od 2000. Od czasu debiutu konkursem w kraju zajmuje się łotewski nadawca publiczny Latvijas Televīzija (LTV).
Reprezentant Łotwy wybierany jest w trakcie krajowych eliminacji: w latach 2000–2012 noszących tytuł "Eirodziesma", w latach 2013–2014 – "Dziesma", a od 2015 – "Supernova".
Łotwa wygrała konkurs w 2002 (Marie N z piosenką „I Wanna”), dzięki czemu 48. Konkurs Piosenki Eurowizji odbył się w Rydze.
Uczestnictwo.
Łotwa uczestniczy w Konkursie Piosenki Eurowizji od 2000. Poniższa tabela uwzględnia wszystkich łotewskich reprezentantów, tytuły konkursowych piosenek oraz wyniki w poszczególnych latach.
Legenda:
Historia głosowania w finale (2000–2022).
Poniższe tabele pokazują, którym krajom Łotwa przyznaje w finale najwięcej punktów oraz od których państw łotewscy reprezentanci otrzymują najwyższe noty.
Kraje, którym Łotwa "przyznała" najwięcej punktów:
Kraje, od których Łotwa "otrzymała" najwięcej punktów:
Legenda:
Konkursy Piosenki Eurowizji zorganizowane na Łotwie.
Łotwa organizowała Konkurs Piosenki Eurowizji w 2003. Finał został rozegrany w ryskiej Skonto Hall.

</doc>
<doc id="831797" url="https://pl.wikipedia.org/wiki?curid=831797" title="Katabasis">
Katabasis



</doc>
<doc id="831798" url="https://pl.wikipedia.org/wiki?curid=831798" title="Synagoga Jonasa Czośniaka w Łodzi">
Synagoga Jonasa Czośniaka w Łodzi

Synagoga Jonasa Czośniaka w Łodzi – prywatny dom modlitwy znajdujący się w Łodzi przy ulicy Stodolnianej 7.
Synagoga została zbudowana w 1891 roku z inicjatywy Jonasa Czośniaka. Podczas II wojny światowej hitlerowcy zdewastowali synagogę.

</doc>
<doc id="831799" url="https://pl.wikipedia.org/wiki?curid=831799" title="Synagoga Henocha Frenkela w Łodzi">
Synagoga Henocha Frenkela w Łodzi

Synagoga Henocha Frenkela w Łodzi – prywatny dom modlitwy znajdujący się w Łodzi przy ulicy Targowej 10.
Synagoga została zbudowana w 1902 roku z inicjatywy Henocha Frenkela. Mogła ona pomieścić 36 osób. Podczas II wojny światowej Niemcy zdewastowali synagogę.

</doc>
<doc id="831800" url="https://pl.wikipedia.org/wiki?curid=831800" title="West Sussex">
West Sussex

West Sussex – hrabstwo administracyjne (niemetropolitalne) i ceremonialne w południowo-wschodniej Anglii, w regionie South East England, położone nad kanałem La Manche, w zachodniej części historycznego hrabstwa Sussex.
Powierzchnia hrabstwa wynosi 1991 km², a liczba ludności – 806 900 mieszkańców (2011). Ośrodkiem administracyjnym hrabstwa i jedynym miastem posiadającym status "city" jest Chichester. Największym miasta na terenie hrabstwa to Worthing, Crawley, Bognor Regis, Littlehampton, Shoreham-by-Sea, Horsham, Haywards Heath oraz Burgess Hill.
Na znacznym obszarze West Sussex ma charakter wiejski. Większe ośrodki miejskie skoncentrowane są w południowej, nadmorskiej części hrabstwa oraz na północnym wschodzie, gdzie znajduje się także port lotniczy Gatwick.
Przez hrabstwo przebiega pasmo wzgórz South Downs.
Na zachodzie West Sussex graniczy z hrabstwem Hampshire, na północy z Surrey a na wschodzie z East Sussex.
Podział administracyjny.
W skład hrabstwa wchodzi siedem dystryktów.

</doc>
<doc id="831801" url="https://pl.wikipedia.org/wiki?curid=831801" title="Welcome to Loserville">
Welcome to Loserville

Welcome to Loserville to debiut albumowy brytyjskiej grupy poppunkowej Son of Dork. Wydawnictwo ukazało się 7 listopada 2005 roku, w kilka miesięcy po tym jak lider zespołu James Bourne zakończył współpracę z boy's bandem Busted. W albumie znalazły się dwa single. "Ticket Outta Loserville" oraz "Eddie's Songs". Ten pierwszy wszedł na listy przebojów w Wielkiej Brytanii na 3. miejscu, a drugi zadebiutował na 10. Płyta weszła do angielskich notowań z 35. miejsca i po pewnym czasie otrzymała status złotej.

</doc>
<doc id="831803" url="https://pl.wikipedia.org/wiki?curid=831803" title="Makedonska Kamenica">
Makedonska Kamenica

Makedonska Kamenica (maced. "Македонска Каменица") – miasto we wschodniej Macedonii Północnej, na wschodnich zboczach gór Osogowska Planina, nad granicą z Bułgarią. Ośrodek administracyjny gminy Makedonska Kamenica. Liczba mieszkańców - 5.147 osób (99% Macedończyków) 2002.
Makedonska Kamenica powstała w 1950 jako osiedle górnicze - w sąsiedztwie miasta leży największa macedońska kopalnia cynku i ołowiu „Sasa”. Oprócz tego w mieście działa zakład włókienniczy. W okolicy uprawia się rolnictwo i leśnictwo.

</doc>
<doc id="831805" url="https://pl.wikipedia.org/wiki?curid=831805" title="Synagoga Majera Abramowicza w Łodzi (ul. Targowa 65)">
Synagoga Majera Abramowicza w Łodzi (ul. Targowa 65)

Synagoga Majera Abramowicza w Łodzi – prywatny dom modlitwy znajdujący się w Łodzi przy ulicy Targowej 65.
Synagoga została zbudowana w 1898 roku z inicjatywy Majera Abramowicza. Mogła ona pomieścić 40 osób. W 1910 roku została przeniesiona do nowego lokalu znajdującego się przy ulicy Głównej 46.

</doc>
<doc id="831806" url="https://pl.wikipedia.org/wiki?curid=831806" title="Szpieg w masce">
Szpieg w masce

Szpieg w masce – polski film fabularny, wyreżyserowany przez Mieczysława Krawicza z 1933 roku.
Fabuła.
Profesor Skalski prowadzi pracę nad promieniami, które byłyby zdolne na odległość zahamować wszelkie silniki, a przez co unieruchomić maszyny. Liczy na to, że jego wynalazek położy kres wszelkim wojnom na świecie. Jednak jego pracą interesuje się wywiad obcego państwa. Jego agentka, a zarazem śpiewaczka i tancerka uwodzi syna profesora, by zdobyć cudowny wynalazek.
Z filmu pochodzi popularna piosenka „Miłość ci wszystko wybaczy”.

</doc>
<doc id="831808" url="https://pl.wikipedia.org/wiki?curid=831808" title="Anabasis (muzyka)">
Anabasis (muzyka)

Anabasis, także asensus (wzrost, wejście) – muzyczna figura retoryczna wyrażająca treści podniosłe, radosne, mówiące np. o zmartwychwstaniu Jezusa.
Ma formę wstępującej, wznoszącej się melodii.

</doc>
<doc id="831810" url="https://pl.wikipedia.org/wiki?curid=831810" title="Kyklosis">
Kyklosis

Kyklosis, także circulatio (okrążenie, koło) – muzyczna figura retoryczna wyrażająca np. trwanie w bezruchu.
Charakteryzuje się krążeniem melodii wokół jednego dźwięku (np. na słowie "terra" dla ukazania kulistości Ziemi).

</doc>
<doc id="831812" url="https://pl.wikipedia.org/wiki?curid=831812" title="Lista księstw śląskich">
Lista księstw śląskich



</doc>
<doc id="831813" url="https://pl.wikipedia.org/wiki?curid=831813" title="Punkt jury">
Punkt jury

Punkt jury – odległość na skoczni wynosząca 95% jej rozmiaru, po osiągnięciu której sędziowie muszą naradzić się w sprawie kontynuowania zawodów i zastanowić nad bezpieczeństwem zawodników.
Jury rozstrzyga, czy w takim przypadku kontynuować rywalizację przy zachowaniu tej samej belki startowej i długości rozbiegu, czy zezwolić na dalsze jej przeprowadzenie z krótszego rozbiegu (zawodnik dostaje wtedy dodatkowe punkty za skrócony najazd, jeśli obowiązuje system rekompensaty) lub anulować jej wyniki i rozpocząć na nowo z krótszego rozbiegu (w pozostałych konkursach).

</doc>
<doc id="831815" url="https://pl.wikipedia.org/wiki?curid=831815" title="Księstwo śląskie">
Księstwo śląskie

Księstwo śląskie (, , ) – średniowieczne polskie księstwo dzielnicowe położone na Śląsku ze stolicą we Wrocławiu. Zostało wyodrębnione z państwa Piastów w 1138 roku. Od 1172 roku następowała fragmentacja księstwa na mniejsze księstwa śląskie. Generalnie w 1248 roku, po wyodrębnieniu księstwa wrocławskiego, księstwo śląskie jako jedne terytorium przestało istnieć, a księstwo wrocławskie stało się następcą i najważniejszym księstwem śląskim. W 1327 roku większość księstw rządzonych przez Piastów śląskich weszły w skład Królestwa Czech, później do Korony Czeskiej. Ostatecznie cały obszar pierwotnego księstwa śląskiego znalazł się w Królestwie Czech na mocy Układu w Trenczynie w 1335 roku.
Historia.
Powstało w 1138 roku po śmierci Bolesława III Krzywoustego (zgodnie z jego tzw. statutem) jako dzielnica przeznaczona dla jego najstarszego syna Władysława II Wygnańca i obejmowało prócz Śląska także ziemię lubuską i ziemię opolską. W XII wieku pojęcie Śląska ograniczało się tylko do jego obecnej zachodniej części z Wrocławiem i nie obejmowało początkowo władztwa książąt opolskich. Kolejni Piastowie podzielili Śląsk na liczne mniejsze księstwa, które w ciągu XIV wieku stały się lennem Królestwa Czeskiego, a królowie czescy przyjęli z czasem tytuł księcia Śląska. Od XV w. ze Śląskiem zaczęto utożsamiać również terytoria książąt górnośląskich. 
Po śmierci królów Czech i Polski, Wacława II w 1305 r. i Wacława III w 1306 r., księstwa śląskie stały się przedmiotem sporów między królem Czech i tytularnym królem Polski Janem Luksemburskim a królem Polski Władysławem I Łokietkiem w latach 20. XIV wieku. W 1322 roku Łokietek wykorzystał zamęt na Śląsku i na pewien czas opanował Wrocław. Przejściowo wykonywał nawet władzę zwierzchnią nad Śląskiem. Strata tego miasta przypada prawdopodobnie na lata 1324–1325. W trakcie wojny Łokietka z Brandenburgią, Jan Luksemburski po uchwaleniu podatków na wojnę przez szlachtę czeską wyruszył ze swoją armią w kierunku Polski. Jeszcze przed przekroczeniem Bramy Morawskiej do Opawy zjechali polscy książęta Bolesław niemodliński, Leszek raciborski, Kazimierz cieszyński, Władysław kozielsko-bytomski i złożyli hołd Janowi Luksemburskiemu. Następnie w Bytomiu hołd złożył mu Jan oświęcimski, a we Wrocławiu Bolesław opolski i Henryk VI wrocławski. W 1329 roku hołd złożyli mu Jan ścinawski, Bolesław brzesko-legnicki, Konrad oleśnicki i Henryk żagański.
Po śmierci ostatnich przedstawicieli kolejnych linii Piastów Śląskich ich księstwa były systematycznie włączane do domeny królewskiej (Wrocław 1335, Racibórz 1337, Świdnica 1368/1392, Opole 1532, , Brzeg i Legnica 1675). Do 1806 roku Śląsk był także częścią Świętego Cesarstwa Rzymskiego. W 1742 roku został podzielony na część pruską (jego władcy do 1918 roku tytułowali się "suwerenami i najwyższymi książętami Śląska") i austriacką (Śląsk Austriacki, którego władcy mimo utraty praktycznie całego regionu do 1918 roku tytułowali się "książętami Górnego i Dolnego Śląska").
Geografia.
Po utworzeniu, ziemie śląskie zajmowały górne i środkowe dorzecze Odry. Na południu Sudety, razem z Bramą Morawską stanowiły granicę z ziemiami czeskimi – ziemią kłodzką i Morawami. Po ponad stuletniej walce, granica została określona w roku 1137 zgodnie z porozumieniem zawartym z czeskim księciem Sobiesławem I. Na zachodzie Dolny Śląsk graniczył z niemiecką Marchią Łużycką (później z Łużycami Dolnymi) i byłą ziemią Milczan znajdującą się w pobliżach Budziszyna (później z Łużycami Górnymi) z granicą przebiegającą wzdłuż rzek Bóbr i Kwisa. Śląsk graniczył z Wielkopolską na północy i dzielnicą senioralną Małopolski na wschodzie, oddzielony był od nich rzekami Przemsza i Biała.
Granice zmieniały się nieznacznie w kolejnych dekadach. Gdy księstwo zostało przywrócone przez synów Władysława Wygnańca w 1163, obejmowało także ziemię lubuską na północny wschód od Krosna Odrzańskiego, który wcześniej był zachodnim przyczółkiem Wielkopolski, ale został zabrany przez margrabiów Brandenburgii w 1248. W 1177 książę krakowski Kazimierz Sprawiedliwy przyłączył byłe małopolskie kasztelanie Bytomia, Oświęcimia, Zatora, Siewierza i Pszczyny do Górnego Śląska na rzecz księcia Mieszka Plątonogiego. W 1443 księstwo siewierskie zakupili biskupi krakowscy, którzy w ten sposób stali się jego suwerennymi władcami (do 1790). W 1457 król polski zakupił księstwo oświęcimskie, a w 1494 księstwo zatorskie. Formalna inkorporacja Oświęcimia i Zatora Korony nastąpiła w 1564.

</doc>
<doc id="831817" url="https://pl.wikipedia.org/wiki?curid=831817" title="Synagoga Szlamy Epsztejna w Łodzi (ul. Widzewska 27)">
Synagoga Szlamy Epsztejna w Łodzi (ul. Widzewska 27)

Synagoga Szlamy Epsztejna w Łodzi – prywatny dom modlitwy znajdujący się w Łodzi w oficynie, na 1. piętrze dwupiętrowego budynku, przy ulicy Widzewskiej 27.
Synagoga została zbudowana w 1899 roku z inicjatywy Szlamy Epsztejna, Hersza Siemiatyckiego i Zachariasza Germana. Została ona przeniesiona z lokalu mieszczącego się przy Nowym Rynku 7. Mogła ona pomieścić 30 osób. Podczas II wojny światowej hitlerowcy zdewastowali synagogę.

</doc>
<doc id="831818" url="https://pl.wikipedia.org/wiki?curid=831818" title="Synagoga Szołoma Epsztejna w Łodzi">
Synagoga Szołoma Epsztejna w Łodzi



</doc>
<doc id="831819" url="https://pl.wikipedia.org/wiki?curid=831819" title="Synagoga Szlamy Epsztejna w Łodzi">
Synagoga Szlamy Epsztejna w Łodzi



</doc>
<doc id="831822" url="https://pl.wikipedia.org/wiki?curid=831822" title="Cerro Maca">
Cerro Maca



</doc>
<doc id="831824" url="https://pl.wikipedia.org/wiki?curid=831824" title="Tirata">
Tirata

Tirata – figura retoryczna stosowana do wyrażenia gwałtownych zjawisk (np. błyski, grzmoty). Jest ozdobnikiem z szybkim przebiegiem, którego sąsiednie dźwięki są odległe o sekundę.
Istnieją cztery warianty tego ozdobnika:

</doc>
<doc id="831825" url="https://pl.wikipedia.org/wiki?curid=831825" title="Synagoga Hersza Szpejberga i Jakuba Zaksa w Łodzi">
Synagoga Hersza Szpejberga i Jakuba Zaksa w Łodzi



</doc>
<doc id="831827" url="https://pl.wikipedia.org/wiki?curid=831827" title="Podegrodzie (województwo pomorskie)">
Podegrodzie (województwo pomorskie)

Podegrodzie (też "Miejski Folwark", niem. "Stadtvorwerk Garnsee" "Stadtvorwerk") – nieoficjalna nazwa nieokreślonej miejscowości w Polsce położona w województwie pomorskim, w powiecie kwidzyńskim, w gminie Gardeja.
W 1905 folwark zamieszkiwany przez 4 osoby należący do Gardeji.
Dokładne położenie miejscowości nie zostało wykazane źródłami i jest znacznie niepewne. Nie wskazano nadania nazwy polskiej nazwy, użyta nazwa "Podegrodzie" pochodzi ze słownika. 
Inne miejscowości o nazwie Podegrodzie: Podegrodzie

</doc>
<doc id="831828" url="https://pl.wikipedia.org/wiki?curid=831828" title="Assimilatio">
Assimilatio

Assimilatio, omiosis (upodobnienie) – muzyczna figura retoryczna naśladująca dźwięki natury (np. ptasi śpiew) czy sceny batalistyczne.
Może przyjmować postać np. dwóch naprzemiennych akordów naśladujących chód.

</doc>
<doc id="831829" url="https://pl.wikipedia.org/wiki?curid=831829" title="Piętno (film 1997)">
Piętno (film 1997)

Piętno (ang. "Bent") – brytyjski dramat wojenny w reżyserii Seana Mathiasa z 1997 r.

</doc>
<doc id="831830" url="https://pl.wikipedia.org/wiki?curid=831830" title="Synagoga Hersza Szpejberga i Jakuba Zaksa w Łodzi (ul. Widzewska 42)">
Synagoga Hersza Szpejberga i Jakuba Zaksa w Łodzi (ul. Widzewska 42)

Synagoga Hersza Szpejberga i Jakuba Zaksa w Łodzi − prywatny dom modlitwy znajdujący się w Łodzi przy ulicy Widzewskiej 42.
Synagoga została zbudowana w 1898 roku z inicjatywy Hersza Szpejberga i Jakuba Zaksa. Została przeniesiona z lokalu mieszczącego się przy ulicy Cegielnianej 46. Podczas II wojny światowej hitlerowcy zdewastowali synagogę.

</doc>
<doc id="831831" url="https://pl.wikipedia.org/wiki?curid=831831" title="Synagoga Iczego Walda w Łodzi">
Synagoga Iczego Walda w Łodzi

Synagoga Iczego Walda w Łodzi – prywatny dom modlitwy znajdujący się w Łodzi przy ulicy Widzewskiej 46.
Synagoga została zbudowana w 1913 roku z inicjatywy Iczego Walda. Została przeniesiona z lokalu mieszczącego się przy ulicy Południowej 46. Mogła ona pomieścić 40 osób. Podczas II wojny światowej hitlerowcy zdewastowali synagogę.

</doc>
<doc id="831834" url="https://pl.wikipedia.org/wiki?curid=831834" title="Synagoga Hersza Sznejberga w Łodzi">
Synagoga Hersza Sznejberga w Łodzi

Synagoga Hersza Sznejberga w Łodzi – prywatny dom modlitwy znajdujący się w Łodzi przy ulicy Widzewskiej 65.
Synagoga została zbudowana w 1891 roku z inicjatywy Hersza Sznejberga. Podczas II wojny światowej hitlerowcy zdewastowali synagogę.

</doc>
<doc id="831836" url="https://pl.wikipedia.org/wiki?curid=831836" title="Bogdanci">
Bogdanci

Bogdanci (maced. "Богданци") – miasto w południowo-wschodniej Macedonii Północnej, w dolinie Wardaru, nad granicą z Grecją. Ośrodek administracyjny gminy Bogdanci. Liczba mieszkańców - 6.011 osób (ponad 99% Macedończyków) [2002].

</doc>
<doc id="831837" url="https://pl.wikipedia.org/wiki?curid=831837" title="Synagoga Mendela Wieruszewskiego w Łodzi">
Synagoga Mendela Wieruszewskiego w Łodzi

Synagoga Mendela Wieruszewskiego w Łodzi – prywatny dom modlitwy znajdujący się w Łodzi przy ulicy Widzewskiej 71.
Synagoga została zbudowana w 1900 roku z inicjatywy Mendela Wieruszewskiego. Mogła ona pomieścić 31 osób. Podczas II wojny światowej hitlerowcy zdewastowali synagogę.

</doc>
<doc id="831838" url="https://pl.wikipedia.org/wiki?curid=831838" title="Synagoga Chaima Birnbauma w Łodzi">
Synagoga Chaima Birnbauma w Łodzi

Synagoga Chaima Birnbauma w Łodzi – prywatny dom modlitwy znajdujący się w Łodzi przy ulicy Widzewskiej 90.
Synagoga została zbudowana w 1910 roku z inicjatywy Chaima Birnbauma. Podczas II wojny światowej hitlerowcy zdewastowali synagogę.

</doc>
<doc id="831839" url="https://pl.wikipedia.org/wiki?curid=831839" title="Synagoga Lejzera Grosmana w Łodzi">
Synagoga Lejzera Grosmana w Łodzi

Synagoga Lejzera Grosmana w Łodzi – prywatny dom modlitwy znajdujący się w Łodzi przy ulicy Widzewskiej 119 lub 121.
Synagoga została zbudowana w 1899 roku z inicjatywy Lejzera Grosmana. Mogła ona pomieścić 35 osób. Podczas II wojny światowej hitlerowcy zdewastowali synagogę.

</doc>
<doc id="831840" url="https://pl.wikipedia.org/wiki?curid=831840" title="Jurki (Wandowo)">
Jurki (Wandowo)

Jurki – nieoficjalny przysiółek wsi Wandowo w Polsce położony w województwie pomorskim, w powiecie kwidzyńskim, w gminie Gardeja.
W latach 1975–1998 miejscowość administracyjnie należała do województwa elbląskiego.
Inne miejscowości o nazwie Jurki: Jurki

</doc>
<doc id="831842" url="https://pl.wikipedia.org/wiki?curid=831842" title="Synagoga Fajwela Fajlłowicza w Łodzi">
Synagoga Fajwela Fajlłowicza w Łodzi

Synagoga Fajwela Fajlłowicza w Łodzi – prywatny dom modlitwy znajdujący się w Łodzi przy ulicy Widzewskiej 121.
Synagoga została zbudowana w 1891 roku z inicjatywy Fajwela Fajlłowicza, Motela Bławata i Pinkusa Grosfreida. Mogła ona pomieścić osób. Podczas II wojny światowej hitlerowcy zdewastowali synagogę.

</doc>
<doc id="831849" url="https://pl.wikipedia.org/wiki?curid=831849" title="Barbara Gittings">
Barbara Gittings

Barbara Gittings (ur. 31 lipca 1932 w Wiedniu, zm. 18 lutego 2007 w Kennett Square, Pensylwania), amerykańska działaczka ruchu LGBT.
Urodziła się w Austrii, gdzie na placówce dyplomatycznej przebywał jej ojciec; później uczęszczała wraz z rodzeństwem do katolickich szkół w Montrealu. Rodzina wróciła do USA w czasie II wojny światowej. Gittings rozpoczęła studia na Northwestern University w Illinois, gdzie nawiązała bliską przyjaźń z jedną z koleżanek. Przyjaźń ta nie miała podtekstu seksualnego, ale odbierana była przez otoczenie jako związek lesbijski. Pod wpływem tych okoliczności Gittings zaakceptowała własną orientację homoseksualną, włączyła się w mało aktywny ruch LGBT, a także przerwała naukę na uczelni.
W 1958 była w gronie założycielek nowojorskiego oddziału pierwszej amerykańskiej organizacji lesbijskiej, Daughters of Bilitis. Przez trzy lata kierowała pracami tego oddziału, w latach 1963-1966 redagowała magazyn organizacji "The Ladder". W 1965 uczestniczyła w pierwszych marszach protestacyjnych wobec dyskryminacji osób homoseksualnych przez Białym Domem i innymi gmachami rządowymi w Waszyngtonie. W tym samym roku współorganizowała demonstrację na rzecz praw obywatelskich osób homoseksualnych przed Independence House w Filadelfii (demonstrację tę organizowano corocznie do 1969 w dniu 4 lipca). 
W latach 70. włączyła się w kampanię na rzecz usunięcia homoseksualizmu z listy zaburzeń psychicznych Amerykańskiego Stowarzyszenia Psychiatrycznego. Udało się jej nakłonić jednego z lekarzy-gejów do anonimowego wystąpienia na dorocznej konferencji tego stowarzyszenia w 1972; wystąpienie to przyczyniło się do wykreślenia homoseksualizmu ze wspomnianej listy w 1973. Gittings działała też na rzecz dostępu do literatury o tematyce LGBT w publicznych bibliotekach. Założyła w tym celu zespół w Amerykańskim Stowarzyszeniu Bibliotekarzy (Gay Task Force), redagowała specjalną bibliografię tematyczną, a także opracowała historię ruchu na rzecz walki z dyskryminacją na tle orientacji seksualnej w bibliotekach "Gays in Library Land". W 2003 Amerykańskie Stowarzyszenie Bibliotekarzy nagrodziło ją za tę kampanię honorowym członkostwem.
Od roku 1961 pozostawała przez kilkadziesiąt lat w związku partnerskim z Kay Lahausen, również działaczką tej organizacji. Wspólnie napisały książkę "The Gay Crusaders" (1973). Gittings zmarła w lutym 2007 po chorobie nowotworowej. Jej wspomnienia na temat wczesnego okresu działalności ruchu LGBT znalazły się w kilku zbiorach poświęconych tej tematyce, a także w filmie dokumentalnym "Before Stonewall" (1984). 
Od 2001 organizacja Gay &amp; Lesbian Alliance Against Defamation, zajmująca się walką z homofobią w mediach, przyznaje nagrodę jej imienia.

</doc>
<doc id="831850" url="https://pl.wikipedia.org/wiki?curid=831850" title="Albertowo">
Albertowo

Albertowo (do 31 grudnia 2002 "Pogórze") – część wsi Morawy w Polsce, położona w województwie pomorskim, w powiecie kwidzyńskim, w gminie Gardeja.
W latach 1975–1998 Albertowo administracyjnie należało do województwa elbląskiego. 1 stycznia 2003 nastąpiła zmiana nazwy z "Pogórze" na "Albertowo".

</doc>
<doc id="831851" url="https://pl.wikipedia.org/wiki?curid=831851" title="Synagoga Moszka Orbacha w Łodzi">
Synagoga Moszka Orbacha w Łodzi

Synagoga Moszka Orbacha w Łodzi – prywatny dom modlitwy znajdujący się w Łodzi przy ulicy Wolborskiej 1.
Synagoga została zbudowana w 1898 roku z inicjatywy Moszka Orbacha. Mogła ona pomieścić 30 osób. Podczas II wojny światowej hitlerowcy zdewastowali synagogę.

</doc>
<doc id="831853" url="https://pl.wikipedia.org/wiki?curid=831853" title="Synagoga Nusyna Nachmana Żelechowskiego w Łodzi">
Synagoga Nusyna Nachmana Żelechowskiego w Łodzi

Synagoga Nusyna Nachmana Żelechowskiego w Łodzi – prywatny dom modlitwy znajdujący się w Łodzi przy ulicy Wolborskiej 3.
Synagoga została zbudowana w 1898 roku z inicjatywy Nusyna Nachmana Żelechowskiego. Mogła ona pomieścić 30 osób. Podczas II wojny światowej hitlerowcy zdewastowali synagogę.

</doc>
<doc id="831854" url="https://pl.wikipedia.org/wiki?curid=831854" title="Synagoga Hercka Kaczki w Łodzi">
Synagoga Hercka Kaczki w Łodzi

Synagoga Hercka Kaczki w Łodzi – prywatny dom modlitwy znajdujący się w Łodzi przy ulicy Wolborskiej 18.
Synagoga została zbudowana w 1900 roku z inicjatywy Hercka Kaczki. Podczas II wojny światowej hitlerowcy zdewastowali synagogę.

</doc>
<doc id="831857" url="https://pl.wikipedia.org/wiki?curid=831857" title="Synagoga Idela Lubochińskiego w Łodzi">
Synagoga Idela Lubochińskiego w Łodzi

Synagoga Idela Lubochińskiego w Łodzi – prywatny dom modlitwy znajdujący się w Łodzi przy ulicy Wolborskiej 28.
Synagoga została zbudowana w 1904 roku z inicjatywy Idela Lubochińskiego. Została przeniesiona z lokalu znajdującego się przy ulicy Aleksandryjskiej 11. Mogła ona pomieścić 32 osoby. Podczas II wojny światowej hitlerowcy zdewastowali synagogę.

</doc>
<doc id="831858" url="https://pl.wikipedia.org/wiki?curid=831858" title="I liga urugwajska w piłce nożnej (1970)">
I liga urugwajska w piłce nożnej (1970)

Mistrzostwa Urugwaju w roku 1970 podzielone zostały na dwa etapy. W pierwszym etapie wszystkie 11 klubów rozgrywało ze sobą mecze każdy z każdym u siebie i na wyjeździe. Na podstawie uzyskanych wyników w pierwszym etapie utworzono dwie grupy, mistrzowską złożoną z 6 klubów, i spadkową złożoną z 5 klubów. Drugi etap wyłonił mistrza Urugwaju i dwie drużyny, które wzięły udział w turnieju barażowym o utrzymanie się w pierwszej lidze. Ostatecznie z ligi spadł jeden klub, a awansowały dwa, co w efekcie zwiększyło ligę z 11 do 12 klubów.

</doc>
<doc id="831859" url="https://pl.wikipedia.org/wiki?curid=831859" title="Synagoga Lejba Lubochińskiego w Łodzi">
Synagoga Lejba Lubochińskiego w Łodzi



</doc>
<doc id="831861" url="https://pl.wikipedia.org/wiki?curid=831861" title="Rafał z Proszowic">
Rafał z Proszowic

Rafał z Proszowic (właśc. Stanisław Budek; ur. 1453 w Proszowicach, zm. 26 stycznia 1534 w Warcie) – polski zakonnik, bernardyn, gwardian klasztorów w: Poznaniu, Krakowie, Wilnie i Kownie, prowincjał polskiej prowincji zwany błogosławionym Kościoła katolickiego.
Życiorys.
Jego ojciec, Jan, był garncarzem. Stanisław Budek uczył się w miejscowej szkole parafialnej, a gdy miał 10 lat ojciec przywiózł go do Krakowa do szkoły katedralnej przy kościele Mariackim.
Od 1467 studiował na Akademii Krakowskiej, gdzie w 1472 uzyskał tytuł bakałarza nauk wyzwolonych (o. Innocenty Rusecki OFM podaje to w wątpliwość, gdyż w tym czasie Stanisławowi zmarła matka, a potem ojciec. Ponadto dziejopisarz bernardyński mnich Jan z Komorowa nigdzie o tym nie wspomina). Na studiach zetknął się z ówczesnymi prądami kulturalnymi i naukowymi, które odegrały dużą rolę w kształtowaniu się jego osobowości. W przyszłości uczyniło go to jednym z najbardziej światłych zakonników bernardyńskiej społeczności zakonnej.
Wielki wpływ na przyszłość Rafała wywarł Świętosław Milczący, spowiednik przy kościele Mariackim, który był jego kierownikiem duchowym. Zapewne też jemu Stanisław Budek wyjawił swój zamiar wstąpienia do zakonu i radził się go w sprawie odpowiedniego wyboru. Świętosław nie wskazał mu konkretnego zakonu, lecz radził, aby rozglądnął się po licznych krakowskich domach zakonnych i sam dokonał wyboru. Wybrał Zakon Braci Mniejszych Obserwantów – zwanych Bernardynami.
W nowicjacie bernardyńskim otrzymał imię zakonne – Rafał. Czas nowicjatu był dla niego szczególnym czasem porządkowania swojego życia wewnętrznego poprzez liczne ćwiczenia ascetyczne i umartwienia. Po roku zakonnego życia złożył pierwsze śluby i rozpoczął studia teologiczne pod kierunkiem Jana Vitreatora, który kierował wówczas studiami zakonnymi. Rafał zdobył bardzo solidną wiedzę, odznaczając się pracowitością i rzetelnością. Po ukończeniu studiów przyjął święcenia kapłańskie, spełniając tym swoje długoletnie pragnienie, aby zostać kapłanem w Zakonie Braci Mniejszych.
W zakonie pełnił różne funkcje: spowiednika, gwardiana, prowincjała. Ojciec Rafał na kapitule w Lublinie, która odbyła się 8 września 1506 został wybrany wikariuszem Wikarii Polskiej Bernardynów. Było to wielkie wyróżnienie dla o. Rafała, które zarazem dawało świadectwo o jego gorliwym życiu i pracy, bowiem powierzono mu najwyższy urząd w polskiej wikarii. Niebawem udał się na kapitułę generalną do Asyżu, która odbyła się 22 maja 1507. Tam został wyznaczony wizytatorem generalnym Wikarii Polskiej. Po powrocie z kapituły generalnej, zwołał kapitułę do Warszawy na dzień 8 września 1507, a po jej zakończeniu rozpoczął wizytację klasztorów. Było to przedsięwzięcie bardzo trudne, biorąc pod uwagę fakt, iż w skład wikarii wchodziły wówczas 23 klasztory rozrzucone na olbrzymim obszarze dawnej Polski.
Za króla Olbrachta był gwardianem w Poznaniu, następnie trzy razy w Krakowie za Zygmunta Starego. Był gwardianem także w Wilnie i w Kownie, gdzie założył bractwo bernardyńskie św. Anny i wystarał się o kaznodzieję do języka litewskiego. Dwa razy jeździł do Włoch na kapitułę generalną. Cztery razy był prowincjałem, ceniony jak "zwierzchnik niezwykłej świętości".
W trakcie wizytowania klasztorów Wielkopolski, zachorował i czując zbliżającą się śmierć polecił, by zawieść go do Warty. Tam zmarł 26 stycznia 1534. Ciało jego złożono w prostej dębowej trumnie, którą wystawiono w kościele.
10 i 11 listopada 1640 roku dokonano uroczystości podniesienia relikwii o. Rafała.
Rafał z Proszowic zapisał się w historii jako świetny mówca, kodyfikator ustaw zakonnych i konstytucji Władysława z Gielniowa. Jest określany błogosławionym na podstawie kultu, choć nigdy nie nastąpił proces beatyfikacyjny.
Zdziałał wiele dla podniesienia roli swego zakonu. Wpływał na heretyków, "innowierców" (tak zaczęto wówczas określać ludzi innej wiary), ponieważ i u nich cieszył się szacunkiem. Jego osoba była otoczona wielką powagą, gdziekolwiek się zjawił. Znano go na dworze Zygmunta Starego. O wstawiennictwo zwracali się do Rafała nie tylko poszczególni ludzie, lecz również i całe miasta, jak np. Koźmin, Piotrków Trybunalski, Wieruszów, Chocz, Sieradz, Kalisz, Łęczyca, Parzęczew i Proszowice.
W 1631 prymas Jan Wężyk rozpoczął jego proces beatyfikacyjny, a w 1640 prymas Jan Lipski dokonał podniesienia relikwii.

</doc>
<doc id="831863" url="https://pl.wikipedia.org/wiki?curid=831863" title="Synagoga Moszka Libermensza w Łodzi">
Synagoga Moszka Libermensza w Łodzi

Synagoga Moszka Libermensza w Łodzi – prywatny dom modlitwy znajdujący się w Łodzi przy ulicy Wolborskiej 32.
Synagoga została zbudowana w 1902 roku z inicjatywy Moszka Libermensza. Mogła ona pomieścić 33 osób. Podczas II wojny światowej Niemcy zdewastowali synagogę.

</doc>
<doc id="831864" url="https://pl.wikipedia.org/wiki?curid=831864" title="Synagoga Lejba Lajpcigera i Elji Pantela w Łodzi">
Synagoga Lejba Lajpcigera i Elji Pantela w Łodzi

Synagoga Lejba Lajpcigera i Elji Pantela w Łodzi – prywatny dom modlitwy znajdujący się w Łodzi przy ulicy Wolborskiej 33.
Synagoga została zbudowana w 1899 roku z inicjatywy Lejba Lajpcigera i Elji Pantela. Mogła ona pomieścić 30 osób. Podczas II wojny światowej hitlerowcy zdewastowali synagogę.

</doc>
<doc id="831865" url="https://pl.wikipedia.org/wiki?curid=831865" title="Synagoga Szmerłowicza w Łodzi">
Synagoga Szmerłowicza w Łodzi

Synagoga Szmerłowicza w Łodzi – prywatny dom modlitwy znajdujący się w Łodzi przy ulicy Wólczańskiej 137.
Synagoga została zbudowana w 1906 roku z inicjatywy A. Szmerłowicza. Mogła ona pomieścić 35 osób. Podczas II wojny światowej hitlerowcy zdewastowali synagogę.

</doc>
<doc id="831867" url="https://pl.wikipedia.org/wiki?curid=831867" title="Zajączkowo-Wybudowanie">
Zajączkowo-Wybudowanie

Zajączkowo-Wybudowanie – osada kociewska w Polsce położona w województwie pomorskim, w powiecie tczewskim, w gminie Tczew przy drodze krajowej nr 91.
W latach 1975–1998 miejscowość administracyjnie należała do województwa gdańskiego.
Inne miejscowości o nazwie Zajączkowo: Zajączkowo

</doc>
<doc id="831868" url="https://pl.wikipedia.org/wiki?curid=831868" title="Kratowo">
Kratowo

Kratowo (maced., bułg., serb. "Кратово") – miasto na wschodzie Macedonii Północnej, na zachodnim skraju gór Osogowska Płanina. Ośrodek administracyjny gminy Kratowo. Liczba ludności - 10 942 osób (97% Macedończyków) [2007]. Miasto leży w kraterze wygasłego wulkanu.
Historia.
W okolicach Kratowa już w starożytności wydobywano rudy metali - srebra, złota, miedzi i żelaza. Założona w tym miejscu przez Rzymian pierwsza górnicza osada nazywała się Kratiskara. Pierwsi Słowianie pojawili się tam w VI wieku. W średniowieczu miasto nosiło nazwę "Koritos" i "Koriton". Miało już wówczas liczne fortyfikacje, działały tam zakłady rzemieślnicze, huty i kuźnie, rozwijał się handel. W 1282 przeszło z rąk Bułgarii do Serbii, po czym w Kratowie osiedli górnicy z Saksonii bądź Flandrii. Miasto zostało anektowane przez Imperium Osmańskie w trakcie tureckiego podboju Serbii. Kopalnie uległy zniszczeniu podczas bułgarskiego powstania Karposza w 1689 i zostały otwarte na nowo dopiero w 1805. W 1836 Kratowo miało 56 tys. mieszkańców, jednak pod koniec XIX wieku zaczął się raptowny upadek miasta. Z czasów rozkwitu miastu pozostało sporo zabytkowych budowli, w tym liczne mosty i wieże. Na początku XX wieku Kratowo zamieszkiwali przeważnie Bułgarzy, a w 1905 działały po dwie szkoły podstawowe bułgarskie i serbskie oraz bułgarska szkoła średnia. Przywódca bułgarskiego ruchu wyzwoleńczego w Macedonii Goce Dełczew stworzył podwaliny miejscowego komitetu powstańczego około 1904-1906, a jej liderem został miejscowy nauczyciel Josif Daskalow. Podczas I wojny bałkańskiej 26 października 1912 w bitwie pod Kratowem Serbowie odnieśli zwycięstwo nad Turkami. Po odzyskaniu niepodległości w XIX w. Serbia odzyskała Kratowo w 1912, po czym w 1918 weszło ono w skład nowo powstałego Królestwa Serbów, Chorwatów i Słoweńców, przekształconego w 1929 w Jugosławię.
Sport.
W mieście ma siedzibę klub piłkarski Siłeks Kratowo, którego domowym obiektem jest Stadion Miejski w Kratowie.

</doc>
<doc id="831875" url="https://pl.wikipedia.org/wiki?curid=831875" title="Wilajet Takhar">
Wilajet Takhar



</doc>
<doc id="831881" url="https://pl.wikipedia.org/wiki?curid=831881" title="Copa América 1995">
Copa América 1995

Copa América 1995 – trzydzieste siódme mistrzostwa kontynentu południowoamerykańskiego, odbyły się w dniach 5 lipca – 23 lipca 1995 roku po raz siódmy w Urugwaju. W turnieju zagrało dwanaście zespołów, w tym jak poprzednio drużyny ze strefy CONCACAF – Meksyk i Stany Zjednoczone. Drużyny podzielono na trzy czterozespołowe grupy. Zwycięzcy, drugie drużyny w grupie i dwa najlepsze zespoły z trzecich miejsc w grupach awansowali do ćwierćfinałów. Zwycięzcy ćwierćfinałów awansowali do półfinału, zaś drużyny wygrane z półfinałów awansowały do finału,a przegrane grali w meczu o trzecie miejsce. Wszystkie mecze rozgrywano w Montevideo na stadionie Centenario, w Maldonado na stadionie Campus Municipal, w Rivera na stadionie Atilio Paiva Olivera, w Paysandú (miasto) na stadionie General Artigas.
Podsumowanie.
Grupa A.
Mecz Urugwaj – Meksyk przeniesiono z 12 na 13 lipca z powodu złych warunków atmosferycznych (deszcz)
Tabela końcowa.
Grupa A
Grupa B.
Tabela końcowa.
Grupa B
Grupa C.
Tabela końcowa.
Grupa C
Finał.
Trzydziestym siódmym triumfatorem turnieju Copa América został po raz czternasty zespół Urugwaju.

</doc>
<doc id="831882" url="https://pl.wikipedia.org/wiki?curid=831882" title="Multiplicatio">
Multiplicatio

Multiplicatio – figura retoryczna polegająca na zwielokrotnieniu działania dysonansu przez jego powtarzanie lub przez powtarzanie dźwięku przejściowego.

</doc>
<doc id="831883" url="https://pl.wikipedia.org/wiki?curid=831883" title="Synagoga Chunego Hamburskiego w Łodzi">
Synagoga Chunego Hamburskiego w Łodzi

Synagoga Chunego Hamburskiego w Łodzi – prywatny dom modlitwy znajdujący się w Łodzi przy ulicy Wschodniej 2.
Synagoga została zbudowana w 1902 roku z inicjatywy Chunego Hamburskiego. Podczas II wojny światowej hitlerowcy zdewastowali synagogę.

</doc>
<doc id="831884" url="https://pl.wikipedia.org/wiki?curid=831884" title="Synagoga Arona Kona w Łodzi (ul. Wschodnia 10)">
Synagoga Arona Kona w Łodzi (ul. Wschodnia 10)

Synagoga Arona Kona w Łodzi – prywatny dom modlitwy znajdujący się w Łodzi przy ulicy Wschodniej 10.
Synagoga została zbudowana w 1876 roku z inicjatywy Arona Kona. Podczas II wojny światowej hitlerowcy zdewastowali synagogę.

</doc>
<doc id="831885" url="https://pl.wikipedia.org/wiki?curid=831885" title="Synagoga Arona Russaka w Łodzi">
Synagoga Arona Russaka w Łodzi

Synagoga Arona Russaka w Łodzi – prywatny dom modlitwy znajdujący się w Łodzi przy ulicy Wschodniej 15.
Synagoga została zbudowana w 1904 roku z inicjatywy Arona Russaka. Mogła ona pomieścić 30 osób. Podczas II wojny światowej hitlerowcy zdewastowali synagogę.

</doc>
<doc id="831886" url="https://pl.wikipedia.org/wiki?curid=831886" title="Garfield 2">
Garfield 2

Garfield 2 – film produkcji amerykańskiej w reżyserii Tima Hilla z roku 2006.
Opis fabuły.
Kontynuacja filmu o kocie Garfieldzie, z 2004 roku. Garfield wyrusza w podróż do Londynu, nieświadomy istnienia w nim swojego sobowtóra – Księcia (ang. Prince'a XII), który odziedziczył w spadku cały majątek swojej zmarłej właścicielki – Lady Eleonor. Lord Dargis – siostrzeniec Lady Eleonor, po ogłoszeniu tej decyzji pozbywa się Księcia, który pomyłkowo trafia do Jona, który bierze go za Garfielda. Garfield natomiast trafia do pałacu, ponieważ lokaj Księcia (Smithee) wyrusza do Londynu, aby go odnaleźć. Po pewnym czasie obu kotom nie podoba się świat, w którym się znaleźli.
Obsada.
Bohaterowie:
Zwierzęta:
Wersja polska.
Opracowanie i udźwiękowienie wersji polskiej: STUDIO SONICA
Nagrania: MAFILM AUDIO KFT
Reżyseria: Miriam Aleksandrowicz-Krasko
Dialogi polskie: Michał Kalicki
Dźwięk i montaż: György Fék, Jacek Osławski
Kierownictwo muzyczne: Agnieszka Piotrowska-Tomicka
Organizacja produkcji: Aleksandra Dobrowolska
W wersji polskiej udział wzięli:
i inni
Piosenkę śpiewał: Zbigniew Zamachowski
Chórki: Michał Rudaś
Lektor tytułu filmu: Zbigniew Dziduch 
Wersja Canal +
Opracowanie wersji polskiej na zlecenie CANAL+ Studio Sonica
Tekst:Dorota Filipek-Załęska
Czytał:Janusz Szydłowski

</doc>
<doc id="831889" url="https://pl.wikipedia.org/wiki?curid=831889" title="Synagoga Wigdora Jakubowicza i Chaskiela Banata w Łodzi (ul. Wschodnia 18)">
Synagoga Wigdora Jakubowicza i Chaskiela Banata w Łodzi (ul. Wschodnia 18)

Synagoga Wigdora Jakubowicza i Chaskiela Banata w Łodzi – prywatny dom modlitwy znajdujący się w Łodzi przy ulicy Wschodniej 18.
Synagoga została zbudowana w 1898 roku z inicjatywy Wigdora Jakubowicza i Chaskiela Banata. Mogła ona pomieścić 30 osób. W 1899 roku została przeniesiona do nowego lokalu znajdującego się przy ulicy Nowomiejskiej 21.

</doc>
<doc id="831890" url="https://pl.wikipedia.org/wiki?curid=831890" title="Berowo">
Berowo

Berowo (maced. "Берово") – miasto we wschodniej Macedonii Północnej, na północnych stokach pasma górskiego Maleszewska Płanina, nad granicą z Bułgarią. Ośrodek administracyjny gminy Berowo. Liczba mieszkańców - 7002 osoby (91,5% Macedończyków, 6,5% Romów) 2002.
Berowo jest ważnymi ośrodkiem rzemiosła, rolnictwa i turystyki. Istnieją plany otwarcia w okolicy przejścia granicznego do Bułgarii. W mieście znajduje się żeński monaster pw. Archanioła Michała.

</doc>
<doc id="831891" url="https://pl.wikipedia.org/wiki?curid=831891" title="Synagoga Zalmana Bibergala i Majera Lichtensztejna w Łodzi (ul. Wschodnia 24)">
Synagoga Zalmana Bibergala i Majera Lichtensztejna w Łodzi (ul. Wschodnia 24)

Synagoga Zalmana Bibergala i Majera Lichtensztejna w Łodzi – prywatny dom modlitwy znajdujący się w Łodzi przy ulicy Wschodniej 24.
Synagoga została zbudowana w 1899 roku z inicjatywy Zalmana Bibergala i Majera Lichtensztejna. Mogła ona pomieścić 30 osób. Podczas II wojny światowej hitlerowcy zdewastowali synagogę.

</doc>
<doc id="831892" url="https://pl.wikipedia.org/wiki?curid=831892" title="Synagoga Zalmana Bibergala i Majera Lichtensztejna w Łodzi (ul. Wschodnia 29)">
Synagoga Zalmana Bibergala i Majera Lichtensztejna w Łodzi (ul. Wschodnia 29)

Synagoga Zalmana Bibergala i Majera Lichtensztejna w Łodzi – prywatny dom modlitwy znajdujący się w Łodzi przy ulicy Wschodniej 29.
Synagoga została zbudowana w 1899 roku z inicjatywy Zalmana Bibergala i Majera Lichtensztejna. Mogła ona pomieścić 30 osób. Podczas II wojny światowej hitlerowcy zdewastowali synagogę.

</doc>
<doc id="831893" url="https://pl.wikipedia.org/wiki?curid=831893" title="Synagoga Zeliga Rajbenbacha w Łodzi (ul. Wschodnia 25)">
Synagoga Zeliga Rajbenbacha w Łodzi (ul. Wschodnia 25)

Synagoga Zeliga Rajbenbacha w Łodzi – prywatny dom modlitwy znajdujący się w Łodzi przy ulicy Wschodniej 25.
Synagoga została zbudowana w 1891 roku z inicjatywy Zeliga Rajbenbacha. Podczas II wojny światowej hitlerowcy zdewastowali synagogę. 
Dom modlitwy znajdował się w głębi podwórka po prawej stronie. Dziś w tym miejscu stoją komórki lokatorskie. Na ścianie zachowały się fragmenty polichromii – w latach 50. XX wieku pokryto je tynkiem. Rajbenbachowie mieszkali na terenie posesji. Na użytek rodziny posiadali zabudowany balkon z otwieranym, lekkim dachem z wikliny. Balkon ten pełnił w czasie Święta Namiotów rolę obrzędowego namiotu.

</doc>
<doc id="831895" url="https://pl.wikipedia.org/wiki?curid=831895" title="Synagoga Arona Czlenowa i Zalmy Krenicera w Łodzi">
Synagoga Arona Czlenowa i Zalmy Krenicera w Łodzi

Synagoga Arona Czlenowa i Zalmy Krenicera w Łodzi – prywatny dom modlitwy znajdujący się w Łodzi przy ulicy Wschodniej 25.
Synagoga została zbudowana w 1895 roku z inicjatywy Arona Czlenowa i Zalmy Krenicera. Mogła ona pomieścić 32 osoby. Podczas II wojny światowej hitlerowcy zdewastowali synagogę.

</doc>
<doc id="831896" url="https://pl.wikipedia.org/wiki?curid=831896" title="Synagoga Zalmana Bibergala i Majera Lichtensztejna w Łodzi">
Synagoga Zalmana Bibergala i Majera Lichtensztejna w Łodzi



</doc>
<doc id="831899" url="https://pl.wikipedia.org/wiki?curid=831899" title="Synagoga Szlamy Kaca w Łodzi (ul. Wschodnia 33)">
Synagoga Szlamy Kaca w Łodzi (ul. Wschodnia 33)

Synagoga Szlamy Kaca w Łodzi – prywatny dom modlitwy znajdujący się w Łodzi przy ulicy Wschodniej 33.
Synagoga została zbudowana w 1893 roku z inicjatywy Szlamy Kaca. Mogła ona pomieścić 30 osób. W 1899 roku została przeniesiona do nowego lokalu znajdującego się przy ulicy Południowej 27.

</doc>
<doc id="831902" url="https://pl.wikipedia.org/wiki?curid=831902" title="Synagoga Pinkusa Libermana w Łodzi">
Synagoga Pinkusa Libermana w Łodzi

Synagoga Pinkusa Libermana w Łodzi – prywatny dom modlitwy znajdujący się w Łodzi przy ulicy Wschodniej 35.
Synagoga została zbudowana w 1891 roku z inicjatywy Pinkusa Libermana, Eliasza Łódzkiego i Gecela Pawłowskiego. Mogła ona pomieścić 31 osób. Podczas II wojny światowej Niemcy zdewastowali synagogę.

</doc>
<doc id="831905" url="https://pl.wikipedia.org/wiki?curid=831905" title="Synagoga Arona Rokmana i Dawida Epsztejna w Łodzi">
Synagoga Arona Rokmana i Dawida Epsztejna w Łodzi

Synagoga Arona Rokmana i Dawida Epsztejna w Łodzi – prywatny dom modlitwy znajdujący się w Łodzi przy ulicy Wschodniej 41.
Synagoga została zbudowana w 1891 roku z inicjatywy Arona Rokmana i Dawida Epsztejna. Podczas II wojny światowej hitlerowcy zdewastowali synagogę.

</doc>
<doc id="831908" url="https://pl.wikipedia.org/wiki?curid=831908" title="Synagoga Szmula Szlamowicza w Łodzi">
Synagoga Szmula Szlamowicza w Łodzi

Synagoga Szmula Szlamowicza w Łodzi – prywatny dom modlitwy znajdujący się w Łodzi przy ulicy Wschodniej 43.
Synagoga została zbudowana w 1892 roku z inicjatywy Szmula Szlamowicza. Mogła ona pomieścić 30 osób. Podczas II wojny światowej hitlerowcy zdewastowali synagogę.

</doc>
<doc id="831910" url="https://pl.wikipedia.org/wiki?curid=831910" title="Synagoga Majera Kestenberga w Łodzi">
Synagoga Majera Kestenberga w Łodzi

Synagoga Majera Kestenberga w Łodzi – prywatny dom modlitwy znajdujący się w Łodzi przy ulicy Wschodniej 49.
Synagoga została zbudowana w 1891 roku z inicjatywy Majera Kestenberga, Fiszela Fuksa i Józefa Hercberga. Podczas II wojny światowej hitlerowcy zdewastowali synagogę.

</doc>
<doc id="831912" url="https://pl.wikipedia.org/wiki?curid=831912" title="Synagoga Berka Lipszyca w Łodzi">
Synagoga Berka Lipszyca w Łodzi

Synagoga Berka Lipszyca w Łodzi – prywatny dom modlitwy znajdujący się w Łodzi przy ulicy Wschodniej 53.
Synagoga została zbudowana w 1898 roku z inicjatywy Berka Lipszyca. Mogła ona pomieścić 30 osób. Podczas II wojny światowej hitlerowcy zdewastowali synagogę.

</doc>
<doc id="831913" url="https://pl.wikipedia.org/wiki?curid=831913" title="Jezioro Reskowskie">
Jezioro Reskowskie

Jezioro Reskowskie (kaszb. "Réskòwsczé Jezoro") – jezioro rynnowe na Pojezierzu Kaszubskim w powiecie kartuskim (województwo pomorskie). Jezioro położone jest na obszarze Kaszubskiego Parku Krajobrazowego.
Ogólna powierzchnia: 53,6 ha

</doc>
<doc id="831915" url="https://pl.wikipedia.org/wiki?curid=831915" title="Probisztip">
Probisztip

Probisztip (maced. "Пробиштип") – miasto we wschodniej Macedonii Północnej, na wschodnim krańcu gór Osogowskie Płaninie. Ośrodek administracyjny gminy Probisztip. Liczba ludności - 16.745 osób (98% Macedończyków) [2002].
Miasto leży w znanym od starożytności regionie górniczym. W Probištipie przetwarza się dziś cynk i ołów wydobywany w pobliskim Zletowie - istnieje tu fabryka baterii i akumulatorów. Niedaleko miasta leżą zabytkowy monaster pw. św. Gabriela Lesnowskiego i "Kuklica" - miejsce niespotykanych formacji skalnych.

</doc>
<doc id="831917" url="https://pl.wikipedia.org/wiki?curid=831917" title="Synagoga Abrama Lipszyca w Łodzi (ul. Wschodnia 53)">
Synagoga Abrama Lipszyca w Łodzi (ul. Wschodnia 53)

Synagoga Abrama Lipszyca w Łodzi – prywatny dom modlitwy znajdujący się w Łodzi przy ulicy Wschodniej 53.
Synagoga została zbudowana w 1898 roku z inicjatywy Abrama Lipszyca. Mogła ona pomieścić 30 osób. Podczas II wojny światowej hitlerowcy zdewastowali synagogę.

</doc>
