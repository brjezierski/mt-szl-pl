<doc id="836538" url="https://pl.wikipedia.org/wiki?curid=836538" title="Xochimilco">
Xochimilco

Xochimilco (hiszp. wym. [], nah. Xōchimīlco, wym. []) – jedna z szesnastu dzielnic Dystryktu Federalnego (miasta Meksyk). Położona w południowej części stolicy Meksyku, od północy graniczy z dzielnicami Coyoacán i Iztapalapa, od wschodu z Tláhuac, od południowego zachodu z Milpa Alta i od zachodu z Tlalpan. Powierzchnia dzielnicy wynosi 122 km², co lokuje ją na trzecim miejscu pod względem wielkości w Dystrykcie Federalnym.
Xochimilco jest znane głównie ze stosowanego tu charakterystycznego sposobu uprawy na poletkach zwanych "chinampas" oraz utrzymywania dawnych tradycji wiejskich, mimo tego, że od dawna jest już częścią metropolii miasta Meksyk. Nakręcone w dzielnicy filmy, takie jak powstały w latach 40. XX wieku "María Candelaria", przyczyniły się do utrwalenia romantycznego wizerunku Xochimilco, zgodnie z którym jego mieszkańcy pływają po kanałach w ukwieconych łódkach zwanych "trajineras" i mieszkają wśród "chinampas" pokrytych kukurydzą i kwiatami. Obecnie rolnictwo w Xochimilco nie ma już takiego znaczenia (choć nadal jest istotne), a kanały stanowią niewielki fragment obszaru, który zajmowały w przeszłości.
W 1987 roku obszar poletek "chinampas" w Xochimilco został wpisany na listę światowego dziedzictwa UNESCO razem z historycznym centrum Meksyku. Przynajmniej dwukrotnie pojawiło się zagrożenie, że Xochimilco zostanie usunięte z listy UNESCO z powodu zniszczenia strefy "chinampas" i zagrożenia dla całego regionu, jakie niesie ze sobą rozwój urbanizacyjny stolicy Meksyku.
Od 28 września 2019 siedziba rzymskokatolickiej diecezji Xochimilco.
Pochodzenie nazwy.
Xochimilco to słowo, które pochodzi z języka nahuatl i oznacza "Miejsce kwiecistego pola". Wywodzi się ze słów: "xóchitl" = kwiat; "milli" = pole uprawne; i "-co" = sufiks od słowa „miejsce”. Symbolem Xochimilco jest spulchniona ziemia z dwoma kwitnącymi krzewami.
Geografia.
Xochimilco ma powierzchnię 118 km², co stanowi 7,9% powierzchni całego Dystryktu Federalnego. Współrzędne geograficzne to 19°19′-19°09′N (długość geograficzna) 99°00′-99°09′E (szerokość geograficzna). Dzielnice, z którymi graniczy Xochimilco, zostały wymienione we wstępie artykułu.
Północna część dzielnicy Xochimilco leży w niecce dawnego jeziora Xochimilco, obecnie zredukowanego tylko do kilku kanałów, które na terenie San Gregorio Atlapulco i Xochimilco tworzą strefę poletek "chinampas" i pastwisk gminnych należących do całej społeczności ("ejido"). Im dalej na południe, tym ukształtowanie terenu staje się bardziej strome. Na wysokości miejscowości San Lorenzo Atemoaya, Nativitas i San Gregorio Atlapulco brzeg dawnego jeziora, zajętego obecnie przez tereny miejskie, otoczony jest nawet niewysokimi klifami.
Większość dzielnicy Xochimilco położona jest na wysokości pomiędzy 2240 (średnia wysokość doliny Meksyku) a 2400 m n.p.m. Obszar dawnego jeziora Xochimilco otoczony jest niewielkimi wzgórzami, które ku południu są coraz wyższe, by w końcu osiągnąć wysokość nawet 3 tys. metrów nad poziomem morza. Terytorium Xochimilco osiąga takie wysokości na obszarze, który na mapie klinem wbija się pomiędzy dzielnice Milpa Alta i Tlalpan. Najwyższym szczytem na tym terenie jest wulkan Axocopiaxco.
Mniejszą wysokość mają położone na zachodzie wzgórza Xochitepec oraz leżące na środkowym południu wzgórza Tzompol (w pobliżu wulkanu Cuauhtzin) i Tlacuallelli, a także wulkan Teuhtli, w którego kraterze zbiegają się granice pomiędzy Xochimilco, Milpa Alta i Tláhuac. Wszystkie te wzgórza tworzą pierwszą linię łańcucha górskiego, który stanowi południową granicę Dystryktu Federalnego, a największą wysokość osiąga na linii granicznej pomiędzy Morelos i stolicą Meksyku.
Pod względem geologicznym, całe terytorium Xochimilco należy do podprowincji 57 Jezior i Wulkanów Anáhuac, wchodzącej w skład prowincji Kordyliery Wulkanicznej. Na obszarze Xochimilco można wyróżnić pięć form ukształtowania terenu, przy czym dominującym krajobrazem są góry stratowulkaniczne, które zajmują 42% terytorium dzielnicy. Taka forma terenu występuje w okolicy wzgórza Xochitepec i wulkanu Tzompol, a także rozległego zbocza wulkanu Teuhtli. Drugą pod względem ważności formą ukształtowania terenu Xochimilco są płaskowyże wulkaniczne i badlandy zajmujące 27% jego powierzchni. Ten typ rzeźby terenu odpowiada obszarowi podnóża wulkanu Tzompol i wzgórza Tlacuallelli, położonych w południowej części terytorium Xochimilco. Na pozostałym terenie wyróżnia się trzy typy równin. Obszar należący do niecki dawnego jeziora Xochimilco, dzisiaj zajętego przez poletka "chinampas", stanowiący 18% powierzchni, zalicza się do równin jeziornych. Kolejne 12% to równina aluwialna przy brzegu jeziora, która zaznacza granicę pomiędzy doliną a pasmem górskim. Pozostały 1% to zasolona równina jeziorna; część ta, o powierzchni niewiele większej od 1 km², rozciąga się na granicy pomiędzy Xochimilco a Tláhuac i Iztapalapa.
Główna część powierzchni dzielnicy Xochimilco została ukształtowana w czwartorzędzie. Z tego okresu geologicznego wywodzi się ponad 87% powierzchni dzielnicy. Przeważają gleby powstałe z osadów jeziornych, obejmujące obszar dawnego dna jeziora Xochimilco i zajmujące 30% powierzchni dzielnicy. Skały bazaltowe pokrywają 29% terytorium. Znacznie młodsze są niewielkie obszary powierzchni powstałe podczas trzeciorzędu. Takie pochodzenie mają środkowe i wysokie partie zbocza wulkanu Teuhtli oraz płaskowyż rozciągający się pomiędzy wzgórzem Xochitepec i górami Ajusco. W większości występuje tu podłoże andezytowe.
Gleby przeważające w Xochimilco to czarne ziemie i gleby bagienne (histosole). Pokrywają one blisko połowę powierzchni dzielnicy.
Xochimilco należy do obszaru hydrologicznego rzeki Pánuco. Jest częścią zlewni jeziora Texcoco-Zumpango, dorzecza rzek Moctezuma, Tula i Pánuco. Na północy terytorium znajdują się pozostałości jeziora Xochimilco zredukowane do kanałów oddzielających od siebie poletka "chinampas". Swoją długością wyróżnia się kanał Nacional (hiszp. „Narodowy”), który rozciąga się w kierunku północnym aż do rzeki Churubusco i jest częścią systemu odwadniającego nieckę doliny Meksyku. Inny ważny kanał, Chalco, zaczyna się na wysokości Culhuacán i stanowi linię graniczną pomiędzy Xochimilco oraz sąsiednimi dzielnicami Iztapalapa i Tláhuac. Kanał ten zbiera wody z rzeki Amecameca i odprowadza je aż do rzeki Churubusco za pośrednictwem wspomnianego kanału Nacional.
W 1995 roku stworzono sztuczne jezioro na bagnach Cuemanco, jako część ekologicznego parku Xochimilco. Jezioro to, noszące nazwę Huetzalin, zasilane jest oczyszczonymi wodami ze wzgórza Cerro de la Estrella (hiszp. „Wzgórze Gwiazdy”) i poprzez kanał Cuemanco (jedno z odgałęzień tego kanału tworzy olimpijski tor kajakowy imienia Virgilio Uribe) łączy się z system kanałów Xochimilco. Obok jeziora Huetzalin znajduje się zbiornik regulacyjny i małe jezioro zwane "la laguna del Toro" (hiszp. „jezioro Byka”).
Ponadto do dzielnicy Xochimilco wpływają jeszcze dwie małe rzeki, które kiedyś zasilały jezioro. Są to rzeki: Santiago i Tlatempa, spływające ze zbocza góry Chichinauhtzin. Obecnie wody tych rzek wpadają do innego zbiornika regulacyjnego, zwanego San Lucas.
W dzielnicy Xochimilco występują cztery różne mikroklimaty. Trzy z nich można zaklasyfikować do klimatów umiarkowanych półwilgotnych (charakterystycznych dla doliny Meksyku), aczkolwiek różnią się od siebie poziomem opadów. Mikroklimaty te występują na ponad 98% powierzchni, od północy aż do wysokości 2800 m n.p.m. na południu, w pobliżu San Francisco Tlalnepantla. W tym miejscu klimat się zmienia, robi się bardziej zimny i wilgotny, ale nie zamienia się jeszcze w klimat wysokogórski.
Do całkowitej rezygnacji z wykorzystywania łódek "trajineras" w handlu pomiędzy Xochimilco i Meksykiem przyczyniło się kilka wydarzeń. Zaczęło się od tego, że rząd Porfirio Díaza zadecydował o doprowadzeniu do stolicy wód źródlanych z Atlapulco, Xochimilco i Atemoaya. Prace rozpoczęto w 1900 roku i zakończono 12 lat później. Miały na celu dostarczanie większej ilości wody pitnej do miasta w związku z wyczerpaniem się źródeł z Chapultepec i gór Cruces. Akwedukt Xochimilco funkcjonował do 1940 roku. Dwa lata wcześniej ostatecznie zamknięto kanał Viga, jedyne połączenie pomiędzy południowymi poletkami "chinampas" i miastem Meksyk. Nie tylko uniemożliwiło to komunikację wodną, ale też zniszczyło obszary pól "chinampas" wokół wiosek dzielnicy Iztacalco i w zachodniej części Iztapalapa.
Pozbawienie jeziora Xochimilco jego naturalnych wód zasilających spowodowało drastyczne obniżenie poziomu lustra wody. Wpływające dotychczas do jeziora wody źródlane zostały zastąpione przez brudną, źle oczyszczaną wodę, co zmieniło kanały opływające poletka "chinampas" w siedlisko zarazków i nieomal unicestwiło lokalne ekosystemy.
Charakterystyczne dla fauny jeziora Xochimilco są ambystomy meksykańskie, endemiczny gatunek płaza, który nie przechodzi przeobrażenia w osobnika dorosłego i przez całe życie oddycha skrzelami.
Historia.
Epoka prekolumbijska.
Najstarsze zapiski o zamieszkiwaniu przez ludzi terytorium obecnego Xochimilco pochodzą z mezoamerykańskiego okresu preklasycznego. Przypuszcza się, że mieszkańcy tych terenów najprawdopodobniej związani byli z kulturą Cuicuilco, jednego z pierwszych ośrodków miejskich na południu Kotliny Meksykańskiej. W okresie klasycznym jednak spora część ludności zamieszkującej dolinę Meksyku przeniosła się do miasta Teotihuacan, na północny wschód od jeziora Texcoco. W wyniku tego, terytorium dzisiejszego Xochimilco stało się praktycznie wyludnione i pozostawało pod wpływem politycznym Miasta Bogów.
Po upadku Teotihuacan, część mieszkańców tego miasta przeniosła się na tereny Xochimilco. Od X wieku zaczęły do nich dołączać niektóre plemiona Chichimeków z północy Mezoameryki. Chichimekowie opuszczali swoje miejsca zamieszkania z powodu dotkliwej suszy, która pod koniec okresu klasycznego dotknęła cały region, a także w wyniku wypierania ich na północnych granicach Mezoameryki przez grupy plemion koczowniczych i wojowniczych z Aridoameryki.
Jednym z plemion koczowniczych, które pomiędzy X i XIV wiekiem dotarły do serca Mezoameryki, byli Xochimilkowie. To oni w X wieku wznieśli ośrodek kultu Cuahilama, położony blisko obecnego miasteczka Santa Cruz Acalpixca. W okolicach tego miejsca odkryto liczne prekolumbijskie petroglify, którym przypisuje się znaczenie religijne. Osiedliwszy się w Cuahilama, Xochimilkowie zajęli również południowy brzeg jeziora Xochimilco, dwie wyspy: Tláhuac i Mixquic i tereny w kierunku pasma górskiego Ajusco-Chichinauhtzin.
To właśnie plemieniu Xochimilca przypisuje się wynalezienie metody uprawy znanej jako "chinampa" i założenie Xochimilco, chociaż istnieją również hipotezy twierdzące, że "chinampa" jest dużo starszym wynalazkiem, który jedynie między XI i XIV wiekiem zaczął być lepiej wykorzystywany przez nowo przybyłych przedstawicieli plemion używających języka nahuatl. "Chinampa" to technika uprawy charakterystyczna dla obszaru jezior centralnego Meksyku, opierająca się na budowie poletek na płyciznach jeziora poprzez nagromadzenie mułu z jego dna.
Aztekowie zaliczali do swojej rodziny wiele plemion żyjących na brzegach jezior doliny Meksyku i uważali, że wszyscy razem pochodzą z mitycznego Chicomóztoc. Na "Wstędze Wędrówki" widać, że w momencie wyjścia z Aztlán Aztekom towarzyszyło plemię, którego glif był taki sam jak symbol oznaczający Xochimilco. Jednak kiedy Aztekowie dotarli do doliny Meksyku, Xochimilkowie byli już zadomowieni na jej południowych obszarach. Jako najemnicy Coxcoxa, władcy Culhuacán (dzisiejszy obszar Iztapalapa), Aztekowie rozpoczęli wojnę przeciwko zajmującym się uprawą "chinampa" plemionom z Xochimilco i Tláhuac. W 1323 pokonali Acatonalli, władcę Xochimilco, które tym sposobem zostało przyłączone do kręgu wpływów politycznych Culhuacán. Dzięki temu wydarzeniu Aztekowie wyzwolili się spod brzemienia Culhuacán. Coxcox oddał swoją córkę, Ilancuéitl, przywódcy Azteków, z którym miała wziąć ślub na znak sojuszu. Aztekowie ofiarowali ją jednak Xipe Tótecowi, co doprowadziło do wywołania działań wojennych pomiędzy Culhuacán i Aztekami, zakończonych w 1367 roku zwycięstwem Azteków, którzy zawiązali sojusz z Tekpanekami z Azcapotzalco.
W 1376 roku Xochimilco zostało ponownie podbite przez Azteków, którzy zamieszkiwali wtedy wyspę Tenochtitlán, pod panowaniem Tekpaneków. Tym razem jednak Aztekowie chcieli przyłączyć terytorium Xochimilco do Azcapotzalco. Mimo porozumienia zawartego z Tekpanekami, Aztekowie sprzymierzyli się z Texcoco w celu obalenia rządzącego w Azcapotzalco uzurpatora, Maxtla. Sprzymierzeńcy wygrali w 1428 roku. Dwa lata później Xochimilco stało się celem trzeciej kampanii azteckiej, która zakończyła się ostatecznym przejęciem władzy nad Xochimilco przez Tenochtitlán. Konsekwencją tego był fakt, że mieszkańcy Xochimilco byli zmuszani do prac przy budowie stolicy Azteków, w tym do wznoszenia budowli miejskich, takich jak akwedukt w Chapultepec, droga w Iztapalapa i mur w Nezahualcóyotl.
Podbój Meksyku i epoka kolonialna.
W historii podboju Meksyku Xochimilco zajęło szczególnie ważne miejsce. 16 kwietnia 1521 zostało zdobyte przez Hernána Cortésa i jego sprzymierzone wojska. Według legendy Cuauhtémoc wybrał się do Xochimilco w celu uzyskania pomocy w obronie Tenochtitlán. Po drodze, jak głosi opowieść, zasadził cypryśnik, który do dzisiaj rośnie w dzielnicy San Juan. Kroniki Indian podkreślają, że wszystkie plemiona żyjące na brzegu jeziora sprzymierzyły się z Hiszpanami, mając nadzieję na pokonanie Azteków i wyzwolenie się spod ich władzy. Xochimilco zostało zrównane z ziemią przez Hiszpanów podczas trzeciej fazy podboju Tenochtitlán, w wyniku której konkwistadorzy zajęli również miasta: Churubusco, Coyoacán, Oaxtepec i Cuernavaca.
Po zdobyciu Tenochtitlán, tlatoani Apochquiyauhtzin, ostatni władca Xochimilco, przeszedł na chrześcijaństwo (nie jest jasne czy został do tego zmuszony, czy zrobił to dobrowolnie) i w czasie chrztu, który odbył się 6 czerwca 1522, nadano mu imiona Luís Cortés Cerón de Alvarado, przyjął więc w ten sposób nazwiska konkwistadorów Cortésa i Alvarado. Po chrzcie indiańskiemu władcy pozwolono na dalsze sprawowanie rządów w Xochimilco, był jednak marionetką konkwistadorów. W rzeczywistości od razu po podboju Hernán Cortés oddał Xochimilco, jego ziemie i ludność w ręce Pedro de Alvarado i taki stan rzeczy trwał aż do jego śmierci w 1541 roku.
Ewangelizacją mieszkańców Xochimilco i okolicznych miejscowości zajęli się misjonarze franciszkańscy, wśród nich Martín de Valencia, Alfonso Paz, Juan de Nozarmendia, Bernardino de Sahagún. W latach 1534–1579 zbudowano klasztor franciszkański, który obecnie wchodzi w skład katedry w Xochimilco.
W 1559 roku Filip II Habsburg nadał miejscowości Xochimilco status miasta. Przy tej okazji Xochimilco zostało nazwane "Szlachetnym miastem Xochimilco":
Brak zainteresowania ze strony władz kolonialnych stanem robót inżynieryjnych, dzięki którym istniały poletka "chinampas" nad jeziorem Xochimilco spowodował, że w 1609 roku plony zostały zalane przez powiększające się jezioro. Kilka lat wcześniej, w 1576 roku w Xochimilco wybuchła epidemia ospy (zwanej tu: "hueycololiztli"). Epidemia powtórzyła się w 1777 roku, w czasie poważnego kryzysu demograficznego XVIII wieku w Nowej Hiszpanii.
Xochimilco prowadziło intensywny handel z miastem Meksyk i było również punktem pośrednim na szlaku, jaki przemierzały łodzie "trajineras" płynące do stolicy Nowej Hiszpanii z miejscowości położonych nad brzegami jezior znajdujących się bardziej na wschód. Ponieważ w połowie XVI wieku doszło do odizolowania jezior na południu doliny Meksyku, jedynym szlakiem wodnym łączącym Xochimilco ze stolicą stał się kanał Viga.
XIX i XX wiek.
Po zdobyciu przez Meksyk niepodległości Xochimilco stało się częścią stanu Meksyk. Najważniejszą działalnością Xochimilco w dalszym ciągu było rolnictwo. Plony przewożono łódkami "trajineras" z poletek "chinampas" na główne targowiska miasta Meksyk, takie jak "La Merced" i "Jamaica". W 1850 została otwarta pierwsza linia kolei parowej, co umocniło wymianę handlową między obydwoma miastami. Jednak do czasu uruchomienia linii tramwaju elektrycznego w 1908, głównym sposobem przemieszczania się z południa do centrum doliny Meksyku pozostawała podróż w "trajineras".
Podczas rewolucji meksykańskiej (1911–1917), Xochimilco było okupowane przez wszystkie strony biorące udział w wojnie. W 1911 na terytorium Dystryktu Federalnego wkroczyli zapatyści ze stanu Morelos. Chociaż swoją kwaterę założyli w Milpa Alta, zajęli także wiele miejscowości na terenie gminy Xochimilco, włącznie z jej stolicą, która została zniszczona w wyniku podpalenia. W 1913 w miejscowości San Lucas Xochimanca kilku kadetów szkoły wojskowej "Heroico Colegio Militar" zostało zabitych przez siły wierne Victoriano Huercie. Rok później w budynku stojącym "vis-à-vis" targu głównego, w którym obecnie mieści się sklep obuwniczy, Emiliano Zapata i Pancho Villa podpisali tzw. "plan z Xochimilco".
W 1938 komunikacja wodna pomiędzy Xochimilco i miastem Meksyk została przerwana z powodu zamknięcia kanału Viga. W 1968 wykonano prace urbanistyczne w ramach planu przygotowania Meksyku do igrzysk olimpijskich, które odbyły się w tym samym roku. Kanał Cuemanco został przekształcony w olimpijski tor kajakowy im. Virgilio Uribe, a na granicy z sąsiadującą od północy dzielnicą Tlalpan została zbudowana obwodnica, jedna z pierwszych dróg szybkiego ruchu w stolicy Meksyku. Mimo tych wszystkich działań, do pełnego połączenia Xochimilco w konurbację z miastem Meksyk doszło późno, dopiero w trzech ostatnich dekadach XX wieku.
Polityka.
Ustrój polityczny Xochimilco jest podobny do ustroju obowiązującego w pozostałych piętnastu dzielnicach Dystryktu Federalnego. Przed 2000 urzędnicy lokalnej administracji byli mianowani przez gubernatora Dystryktu Federalnego. Od roku 2000 mieszkańcy Xochimilco sami wybierają swoje władze lokalne. Jak w większości dzielnic Dystryktu Federalnego, trzy razy z rzędu wybory na przedstawiciela dzielnicy Xochimilco we władzach Dystryktu Federalnego zostały wygrane przez Partię Rewolucji Demokratycznej (PRD, "Partido de la Revolución Democrática"). Dzielnice Dystryktu Federalnego nie posiadają rady miejskiej i ich władza jest bardziej ograniczona niż w przypadku innych gmin. Na przykład w Xochimilco nie ma dzielnicowej policji, ponieważ utrzymywanie porządku leży w kompetencji władz Dystryktu Federalnego.
W Zgromadzeniu Ustawodawczym Dystryktu Federalnego ("Asamblea Legislativa del Distrito Federal") Xochimilco jest reprezentowane przez dwóch deputowanych. Mieszkańcy Xochimilco wybierają także jednego posła do Kongresu Jedności ("Congreso de la Unión"). Te trzy stanowiska dla politycznych przedstawicieli dzielnicy obecnie (kadencja 2006–2009) również są zajmowane przez członków PRD.
Demografia.
Dynamika populacji.
W latach 1950–2005 liczba ludności w Xochimilco wzrastała w bardzo szybkim tempie, przekraczającym 200%. Według najstarszego zarejestrowanego spisu ludności, dzielnicę zamieszkiwało niecałe 50 000 osób. Zgodnie z ostatnim spisem, sporządzonym przez meksykański urząd statystyczny INEGI ("Instituto Nacional de Estadística, Geografía e Informática") w 2005, liczba mieszkańców przekracza 400 000. Ludność Xochimilco skupia się głównie w pasie, który przebiega przez środek dzielnicy i rozszerza się na południu, w okolicach miejscowości San Francisco Tlalnepantla, opierającej się włączeniu do konurbacji Meksyku.
Stopa wzrostu liczby ludności Xochimilco jest jedną z największych w Dystrykcie Federalnym. Do Xochimilco licznie przeprowadzają się mieszkańcy innych dzielnic (głównie z centrum stolicy) oraz innych stanów Meksyku. Nowych mieszkańców dzielnicy przyciąga dostępność niezagospodarowanej jeszcze ziemi, Xochimilco odgrywa bowiem w mieście Meksyk rolę swego rodzaju rezerwy gruntów. Tym niemniej, główna część wolnej ziemi należy do stref rezerwatu ekologicznego, jak na przykład pastwiska gminne Xochimilco i San Gregorio Atlapulco czy rozciągające się na południu dzielnicy zbocza gór. Wśród gór wyrosły nowe, popularne dzielnice, które znajdują się jednak w strefach wysokiego ryzyka i w porze deszczowej zagraża im osuwanie się zboczy wzniesień.
Usługi i infrastruktura.
Sieć dróg.
W związku z późnym przyłączeniem do obszaru miejskiego, a także z powodu szczególnego ukształtowania terenu, Xochimilco posiada skomplikowaną sieć dróg. Na północy granica z Tlalpan jest zaznaczona przez przebiegającą tam obwodnicę stolicy, która ciągnie się aż do kanału Chalco na granicy z Iztapalapa. Główne drogi dojazdowe do Xochimilco to: aleja División del Norte (Dywizji Północnej) i droga Meksyk-Xochimilco. Ta pierwsza rozpoczyna się w centrum stolicy i podąża na południowy wschód aż do mostu Vaqueritos, który przed zbudowaniem drugiego poziomu obwodnicy był najdłuższym wiaduktem w mieście (1,1 km długości). Stamtąd aleja prowadzi do Xochimilco, aż do centrum dzielnicy, skąd podąża różnymi odnogami w kierunku miejscowości Tulyehualco na wschodzie i, przecinając Milpa Alta, w kierunku Oaxtepec w stanie Morelos. Drugie połączenie, droga Meksyk – Xochimilco, rozpoczyna się w Huipulco, w pobliżu stadionu Azteków, i wkracza do Xochimilco przez miejscowość Santa María Tepepan. Również ta droga prowadzi do centrum dzielnicy, chociaż niektóre jej odnogi południowe przebiegają przez miejscowości Tepalcatlalpan i Xochimanca.
W 2006 roku wznowiono prace nad budową przecinającej stolicę z północy na południe trasy Eje Troncal Metropolitano, która ma łączyć Xochimilco z Atzacoalco na północy Dystryktu Federalnego. W ramach tego projektu powstały już liczne wiadukty, dzięki którym trasa Eje 3 Oriente przekształciła się w drogę szybkiego ruchu, jednak żadna z tych prac nie została wykonana na terenie Xochimilco.
Transport.
Transport pomiędzy Xochimilco i pozostałymi częściami miasta Meksyk odbywa się głównie za pośrednictwem komunikacji autobusowej. Sieć połączeń autobusowych tworzą liczne linie, na które udzielono koncesji podmiotom prywatnym lub zależnej od rządu Dystryktu Federalnego firmie o nazwie "Sistema de Transporte Público" (z hiszp. „System Transportu Publicznego”). Cena jednego biletu bez limitu odległości w autobusach "Sistema de Transporte Público" wynosi 2 meksykańskie peso, tj. około 54 groszy (kurs z lutego 2007). Taryfa przejazdu autobusami innych przewoźników waha się między 2,5 a 5 meksykańskich peso, w zależności od pory i długości trasy. Główne trasy przejazdu autobusów przebiegają z centrum Xochimilco drogą Tlalpan do Centrum Historycznego miasta Meksyk oraz z Xochimilco do miejscowości w górach i w Milpa Alpa.
Xochimilco posiada również stacje lekkiej kolejki miejskiej (hiszp. "Tren Ligero"). Jest to linia tramwajowa zależna od zarządzanej przez władze miasta firmy "Sistema de Transportes Eléctricos de la ciudad de México" (STE, hiszp. „System Kolei Elektrycznych miasta Meksyk”). Na północy końcowy przystanek tej linii znajduje się w pobliżu końcowej stacji linii metra nr 2 (stacja Tasqueña), skąd kolejka dociera do centrum Xochimilco, niedaleko katedry. Cena jednego przejazdu wynosi 2 peso meksykańskie (około 54 groszy) od osoby.
Szkolnictwo.
W dzielnicy Xochimilco znajduje się tylko jedna uczelnia wyższa: "Escuela Nacional de Artes Plásticas de Xochimilc"o (ENAP-X, hiszp. „Narodowa Szkoła Sztuk Plastycznych w Xochimilco”), utworzona w Santiago Tepalxa na terenie ofiarowanym przez Dolores Olmedo. Uczelnia ta jest częścią Narodowego Uniwersytetu Autonomicznego Meksyku (UNAM, "Universidad Nacional Autónoma de México") i oferuje dwa kierunki licencjackie (w dziedzinach sztuk wizualnych, projektowania i komunikacji wizualnej) oraz jeden kierunek magisterski. Xochimilkański oddział "Universidad Autónoma Metropolitana" (UAM-X, hiszp. „Autonomiczny Uniwersytet Metropolitarny”) należy do dzielnicy Coyoacán, chociaż znajduje się na granicy tej dzielnicy z Tlapan i Xochimilco.
Jeśli chodzi o edukację na poziomie licencjackim, na terenie Xochimilco znajduje się placówka "Escuela Nacional Preparatoria" (ENP, hiszp. „Narodowej Szkoły Przygotowawczej”) w La Noria, placówka "Colegio de Bachilleres" i dwie placówki "Colegio Nacional de Educación Profesional Técnica" (Conalep, hiszp. „Narodowej Uczelni Nauczania Zawodów Technicznych”). W Tepepan znajdują się również dwie placówki, nr 39 i 49, "Centro de Estudios Tecnológicos, Industriales y de Servicios" (CETIS, hiszp. „Centrum Studiów Technologicznych, Przemysłowych i Usługowych”)
Służba zdrowia.
W 2000 roku Xochimilco zamieszkiwało 369 787 osób. Spośród nich, około 190 000 osób nie miało żadnego ubezpieczenia zdrowotnego. Meksykański zakład ubezpieczeń społecznych, "Instituto Mexicano del Seguro Social" (IMSS, hiszp. „Meksykański Instytut Ubezpieczeń Społecznych”), nie ma w dzielnicy swojego przedstawicielstwa, a "Instituto de Seguridad y Servicios Sociales para los Trabajadores al Servicio del Estado" (ISSSTE, hiszp. „Instytut Ubezpieczeń i Usług Społecznych dla Pracowników Administracji”) posiada tylko jedną klinikę medycyny ogólnej. Jedyny szpital na terenie Xochimilco, zarządzany przez "Secretaría de Salud del Distrito Federal" (SS-DF, hiszp. „Wydział Zdrowia Dystryktu Federalnego”), dysponuje trzema oddziałami: pediatrii, położnictwa i ostrego dyżuru.
Poza tym lokalne centrum opieki zdrowotnej w Xochimilco, "Jurisdicción Sanitaria de Xochimilco", zależne od SS-DF, świadczy usługi medyczne w 20 ośrodkach zdrowia rozmieszczonych na całym terytorium dzielnicy. Jak we wszystkich placówkach należących do SS-DF, w tych przychodniach opieka medyczna jest darmowa, nie trzeba również płacić za niektóre leki i usługi kliniczne.
Kultura.
Władze dzielnicy zarządzają dziesięcioma publicznymi instytucjami kulturalnymi, takimi jak centra kultury i domy kultury. Na terenie dzielnicy znajduje się także dwadzieścia bibliotek publicznych, z których największą jest "Biblioteca Central Delegacional" (hiszp. „Centralna Biblioteka Dzielnicy”), znajdująca się w historycznym centrum Xochimilco. Własne ogólnodostępne biblioteki posiadają również szkoły publiczne należące do UNAM, a w przypadku "Escuela Nacional de Artes Plásticas" jest to biblioteka zawierająca książki z zakresu sztuki i projektowania.
W dzielnicy Xochimilco znajduje się tylko jedno państwowe muzeum zlokalizowane w miejscowości Santa Cruz Acalpixca. Znajduje się w nim kolekcja przedmiotów związanych z indiańskim ośrodkiem kultu w Cuailama. Poza tym bardzo wartościową kolekcją może poszczycić się Muzeum Dolores Olmedo Patiño w miejscowości La Noria. W tym muzeum znajdują się liczne dzieła Diego Rivery (Dolores Olmedo była jego modelką), a także Fridy Kahlo. Dodatkową atrakcją jest sam budynek muzeum, zachowujący styl architektury dziewiętnastowiecznej, po którego patiach przechadzają się pawie i psy xoloitzcuintle Obok muzeum znajduje się Forum Carlosa Pellicera, gdzie wystawia się sztuki teatralne.
Jak w całym Meksyku, w Xochimilco Dzień Zmarłych obchodzi się zupełnie odmiennie niż w Polsce. Dzień ten przebiega jako wielka "fiesta". Zamiast koloru czarnego, który zwykle kojarzy się ze śmiercią, na ulicach i placach w dzielnicy Xochimilco pojawiają się kolory znacznie bardziej jaskrawe i świadczące o radości z owego święta.
Światowe Dziedzictwo Kultury.
Tłumaczenie napisu na tablicy przekazanej przez UNESCO:
Turystyka.
Xochimilco jest jednym z najczęściej odwiedzanych przez turystów krajowych i zagranicznych miejsc w stolicy Meksyku. Do głównych atrakcji turystycznych należą kanały, po których można pływać na pokładach łódek zwanych "trajineras", delektując się typowymi potrawami kupionymi w pobliżu przystani. Do dziś zachowało się jeszcze wiele kanałów, można również zwiedzać Park Ekologiczny, który został wpisany na Listę Światowego Dziedzictwa UNESCO. Łodzie "trajineras" zwykle ozdabiane są szyldami z motywami kwiatowymi, układającymi się w litery imion żeńskich.

</doc>
<doc id="836539" url="https://pl.wikipedia.org/wiki?curid=836539" title="Atlanta Braves">
Atlanta Braves

Atlanta Braves – drużyna baseballowa grająca we wschodniej dywizji National League, z siedzibę w Atlancie w stanie Georgia. Braves cztery razy wygrali World Series, w 1914 r. w Bostonie, 1957 r. w Milwaukee oraz latach 1995 i 2021 w Atlancie. Jest to jedyny zespół w historii lig zawodowych, który zdobył mistrzostwo w trzech różnych miastach. Jest najstarszym istniejącym zawodowym klubem w Stanach Zjednoczonych.
Historia.
Cincinnati Red Stockings, założony w 1869 roku jako pierwszy profesjonalny klub baseballowy został rozwiązany po zakończeniu sezonu 1870. Grający menadżer Harry Wright wraz z bratem George'em oraz dwoma zawodnikami z Cincinnati przeniósł się do Bostonu, gdzie utworzyli klub Boston Red Stockings, który był członkiem założycielem ligi National Association of Professional Base Ball Players w skrócie National Association. Klub prowadzony przez braci Wright, Rossa Barnesa oraz Alberta Spaldinga wywalczył cztery mistrzostwa ligi w ciągu pięciu sezonów. W roku 1876 był jednym z założycieli National League (nowo powstali Cincinnati Red Stockings także byli członkami tej ligi). W 1883 zespół zmienił nazwę na Beaneaters.
Beaneaters do końca XIX wieku zwyciężali w National League ośmiokrotnie. W sezonie 1898 zespół wygrał 102 mecze, co było rekordem klubowym przez 95 lat. W 1901 założono nowy klub w Bostonie Americans, który wstąpił w szeregi American League. Do nowo utworzonego zespołu odszedł między innymi grający menadżer i trzeciobazowy Jimmy Collins. W latach 1903–1914 zespół tylko w jednym sezonie osiągnął dodatni bilans zwycięstw i porażek i pięciokrotnie przegrał ponad 100 meczów; w tym samym okresie klub trzykrotnie zmieniał nazwę: na Doves w 1907, Rustlers w 1911 i Braves w 1912.
W sezonie 1914 Braves po rozegraniu dwudziestu dwóch spotkań mieli bilans 4–18 i zajmowali ostatnie, ósme miejsce w National League. 4 lipca po przegraniu dwumeczu z Brooklyn Dodgers bilans zwycięstw i porażek zespołu wynosił 26–40 co dawało ostatnie miejsce w tabeli ze stratą 15 meczów do prowadzących New York Giants. Od 5 lipca do 5 września Braves wygrali 41 meczów i przegrali 12. 7 i 8 września w trzech meczach przeciwko New York Giants Braves wygrali dwukrotnie i przesunęli się na pierwsze miejsce w tabeli, co premiowało awansem do World Series. Do końca sezonu Braves wygrali 25 meczów przegrywając sześciokrotnie, podczas gdy Giants osiągnęli wynik 16–16. Zespół pozostaje jedyną do dnia dzisiejszego drużyną, który wygrał ligę będąc na ostatnim miejscu 4 lipca. W World Series Braves w roli gospodarza występowali na Fenway Park, stadionie Boston Red Sox, gdyż obiekt South End Grounds mógł pomieścić tylko 5 tysięcy widzów. W finałach Braves pokonali Philadelphia Athletics 4–0. Po wywalczeniu mistrzostwa właściciel klubu James Gaffney postanowił wybudować nowy stadion, który nazwano Braves Field; był wówczas największym obiektem w kraju, który mógł pomieścić ponad 40 tysięcy widzów. W 1953 siedzibę klubu przeniesiono do Milwaukee. W sezonie 1957 zespół po osiągnięciu bilansu 95–59–1 i zajęciu 1. miejsca w National League, uzyskał awans do World Series, w których pokonał New York Yankees 4–3.
W 1965 zarząd klubu podjął decyzję o przeniesieniu siedziby do Atlanty i rozgrywaniu meczów na Atlanta–Fulton County Stadium. W sezonie 1995 Braves zdobyli mistrzowski tytuł po raz trzeci w historii klubu; w World Series pokonali Cleveland Indians 4–2. Dwa lata później przenieśli się na nowo powstały obiekt Turner Field, mogący pomieścić 50 096 widzów; koszt jego budowy wyniósł 239 milionów dolarów.
Zastrzeżone numery.
Od 1997 numer 42 zastrzeżony jest przez całą ligę ku pamięci Jackie Robinsona, który jako pierwszy Afroamerykanin przełamał bariery rasowe w Major League Baseball.

</doc>
<doc id="836543" url="https://pl.wikipedia.org/wiki?curid=836543" title="Niska emisja">
Niska emisja

Niska emisja – emisja pyłów i szkodliwych gazów na wysokości do 40 m. Zanieczyszczenia te pochodzą z domowych pieców grzewczych i lokalnych kotłowni węglowych, w których spalanie węgla odbywa się w nieefektywny sposób oraz z transportu spalinowego. Cechą charakterystyczną niskiej emisji jest to, że powodowana jest przez liczne źródła wprowadzające do powietrza niewielkie ilości zanieczyszczeń.
W miejscowościach o słabej wentylacji niska emisja jest główną przyczyną powstawania smogu, który zwiększa zachorowalność oraz śmiertelność związaną z chorobami układu krążenia i oddychania.
Definicja niskiej emisji została w sposób kompleksowy podana w monografii "Niska emisja – od przyczyn występowania do sposobów eliminacji" i brzmi następująco:
Występowanie niskiej emisji najczęściej jest utożsamiane ze smogiem. Nie jest to jednak tożsame pojęcie, ponieważ smog można określić jako zauważalne dla ludzkiego oka zjawisko będące potwierdzeniem występowania na danym obszarze niskiej emisji. Jego powstaniu towarzyszą określone warunki atmosferyczne, przede wszystkim brak występowania wiatru oraz duża wilgotność powietrza. Nie oznacza to, że jeżeli smog nie jest widoczny, niska emisja nie ma miejsca, niska emisja ma miejsce, a smog jest tylko potwierdzeniem jej występowania.

</doc>
<doc id="836546" url="https://pl.wikipedia.org/wiki?curid=836546" title="Miami Marlins">
Miami Marlins

Miami Marlins – drużyna baseballowa grająca we wschodniej dywizji National League, ma siedzibę w Miami w stanie Floryda. Dwukrotny zwycięzca w World Series.
Historia.
W czerwcu 1991 komisarz Major League Baseball Fay Vincent ogłosił, iż do National League przystąpią dwa nowe kluby z siedzibą w Denver i południowej Florydzie (zespół nazwano Florida Marlins). Pierwszy mecz Marlins rozegrali 5 kwietnia 1993 przeciwko Los Angeles Dodgers na Joe Robbie Stadium w obecności 42 334 widzów. W 1997 Marlins po raz pierwszy w historii klubu zanotowali dodatni bilans zwycięstw i porażek (92–70) i po uzyskaniu dzikiej karty awansowali do postseason; w National League Championship Series pokonali San Francisco Giants, następnie w National League Championship Series Atlanta Braves i po zwycięstwie w World Series nad Cleveland Indians 4–2 zdobyli mistrzowski tytuł.
W sezonie 2003 zespół po raz drugi zdobył mistrzostwo po pokonaniu w World Series New York Yankees 4–2. W 2011 klub zmienił nazwę na Miami Marlins i przeniósł się na nowy stadion z zamykanym dachem Marlins Park, mogący pomieścić 37 tysięcy widzów.
Zastrzeżone numery.
Od 1997 numer 42 zastrzeżony jest przez całą ligę ku pamięci Jackie Robinsona, który jako pierwszy Afroamerykanin przełamał bariery rasowe w Major League Baseball.

</doc>
<doc id="836547" url="https://pl.wikipedia.org/wiki?curid=836547" title="Starzech">
Starzech

Starzech — legendarna postać, prawdopodobny założyciel Starachowic. Żył prawdopodobnie w wieku XV. Był hutnikiem, dzierżawcą cysterskiej kuźnicy znajdującej się przy kopalni żelaza zwanej "Minerą Starzechowską", na terenie dzisiejszych Starachowic. Jego potomkowie uzyskując od Cystersów przywilej założenia wsi nad rzeką Lubianka, zapoczątkowali rozwój górnictwa i hutnictwa na tych obszarach. 

</doc>
<doc id="836548" url="https://pl.wikipedia.org/wiki?curid=836548" title="Okręty podwodne projektu 641 (Foxtrot)">
Okręty podwodne projektu 641 (Foxtrot)



</doc>
<doc id="836551" url="https://pl.wikipedia.org/wiki?curid=836551" title="Orkiestra Aukso">
Orkiestra Aukso

Aukso Orkiestra Kameralna Miasta Tychy – istniejąca od lutego 1998 roku orkiestra kameralna. Założycielem, dyrygentem i dyrektorem Aukso jest Marek Moś, a muzykami studenci i absolwenci Akademii Muzycznej im. Karola Szymanowskiego w Katowicach. 
Oprócz wykonywania repertuaru klasycznego i romantycznego uczestniczy w realizacji nagrań współczesnych.

</doc>
<doc id="836553" url="https://pl.wikipedia.org/wiki?curid=836553" title="Erik Guay">
Erik Guay

Erik Guay (ur. 5 sierpnia 1981 w Montrealu) – kanadyjski narciarz alpejski, trzykrotny medalista mistrzostw świata oraz zdobywca Małej Kryształowej Kuli Pucharu Świata.
Kariera.
Po raz pierwszy na arenie międzynarodowej Erik Guay pojawił się 30 listopada 1996 roku w Mont Tremblant, gdzie w zawodach FIS Race w gigancie zajął dziesiąte miejsce. W 1999 roku wystartował na mistrzostwach świata juniorów w Pra Loup, gdzie jego najlepszym wynikiem było 19. miejsce w gigancie. Jeszcze dwukrotnie startował na imprezach tego cyklu, najlepszy wynik osiągając podczas mistrzostwach świata juniorów w Verbier w 2001 roku, gdzie giganta ukończył na dziewiątej pozycji.
W zawodach Pucharu Świata zadebiutował 10 grudnia 2000 roku w Val d’Isère, gdzie nie zakwalifikował się do drugiego przejazdu giganta. Pierwsze pucharowe punkty wywalczył blisko dwa lata później w tej samej miejscowości, zajmując 28. miejsce w zjeździe. Na podium po raz pierwszy stanął 29 listopada 2003 roku w Lake Louise, zajmując drugie miejsce w tej samej konkurencji. W zawodach tych rozdzielił na podium Austriaka Michaela Walchhofera oraz Antoine'a Dénériaza z Francji. W kolejnych latach jeszcze wielokrotnie stawał na podium, w tym 29 listopada 2008 roku w Garmisch-Partenkirchen odniósł swoje pierwsze zwycięstwo, wygrywając zjazd. Najlepsze wyniki osiągnął w sezonie 2006/2007, który ukończył na dwunastej pozycji w klasyfikacji generalnej oraz trzeciej w klasyfikacji zjazdu. W klasyfikacji zjazdu trzecie miejsce zajął także w sezonie 2013/2014, a w sezonie 2009/2010 zdobył Małą Kryształową Kulę a zwycięstwo w klasyfikacji supergiganta.
Największy sukces osiągnął w 2011 roku, kiedy na mistrzostwach świata w Garmisch-Partenkirchen zdobył złoty medal w supergigancie. Wyprzedził tam bezpośrednio Didiera Cuche ze Szwajcarii oraz Włocha Christofa Innerhofera. Podczas rozgrywanych cztery lata później mistrzostw świata w Åre był czwarty w zjeździe. Walkę o podium przegrał tam ze Szwedem Patrikiem Järbynem o 0,02 sekundy. W 2006 roku wystartował na igrzyskach olimpijskich w Turynie, zajmując czwarte miejsce w supergigancie. Tym razem w walce o medal lepszy o 0,10 sekundy był Szwajcar Ambrosi Hoffmann. Na rozgrywanych cztery lata później igrzyskach olimpijskich w Vancouver był między innymi piąty w zjeździe i supergigancie. Brał także udział w igrzyskach olimpijskich w Soczi w 2014 roku, zajmując dziesiąte miejsce w zjeździe i nie kończąc rywalizacji w supergigancie.
Jego młodszy brat, Stefan Guay, także został narciarzem.

</doc>
<doc id="836554" url="https://pl.wikipedia.org/wiki?curid=836554" title="Copa Artigas 1965">
Copa Artigas 1965

Copa Artigas 1965 - turniej towarzyski o Puchar Artigas między reprezentacjami Paragwaju i Urugwaju rozegrano po raz pierwszy w 1965 roku.
Końcowa tabela.
Triumfatorem turnieju Copa Artigas 1965 został zespół Urugwaju.
Następny turniej z tej serii Copa Artigas 1966.

</doc>
<doc id="836555" url="https://pl.wikipedia.org/wiki?curid=836555" title="Okręty podwodne projektu 877 (Kilo)">
Okręty podwodne projektu 877 (Kilo)



</doc>
<doc id="836559" url="https://pl.wikipedia.org/wiki?curid=836559" title="Okręty podwodne projektu 613 (Whiskey)">
Okręty podwodne projektu 613 (Whiskey)



</doc>
<doc id="836566" url="https://pl.wikipedia.org/wiki?curid=836566" title="Copa Artigas 1966">
Copa Artigas 1966

Copa Artigas 1966 - drugą edycję turnieju towarzyskiego o Puchar Artigas między reprezentacjami Paragwaju i Urugwaju rozegrano w 1966 roku.
Końcowa tabela.
Triumfatorem turnieju Copa Artigas 1966 został zespół Urugwaju.
Poprzedni turniej z tej serii Copa Artigas 1965, a następny Copa Artigas 1968.

</doc>
<doc id="836571" url="https://pl.wikipedia.org/wiki?curid=836571" title="SMS Sachsen">
SMS Sachsen

SMS „Sachsen” – nazwa noszona na przestrzeni dziejów przez 2 okręty Kaiserliche Marine; pochodzi od nazwy państwa – Saksonii:

</doc>
<doc id="836572" url="https://pl.wikipedia.org/wiki?curid=836572" title="Salva Kiir Mayardit">
Salva Kiir Mayardit

Salva Kiir Mayardit (ur. 13 września 1951 w Bahr al-Ghazal) – południowosudański polityk i wojskowy. Prezydent Autonomicznego Regionu Sudanu Południowego i wiceprezydent Sudanu w latach 2005–2011. Obie funkcje objął po śmierci Johna Garanga. Prezydent niepodległego Sudanu Południowego od 9 lipca 2011.
Życiorys.
Salva Kiir Mayardit urodził się w regionie Bahr el Ghazal. Pochodzi z najliczniejszego na południu Sudanu plemienia Dinka. Jest katolikiem. W latach 60. przyłączył się do rebelianckich sił Anya Nya w południowych prowincjach Sudanu prowadzących walki z północą (I wojna domowa w Sudanie). Do czasu ustanowienia pokoju w 1972 roku był oficerem sił rebelianckich. Po zakończeniu działań wstąpił do sudańskiej armii. Jednak po wznowieniu konfliktu między północną a południową częścią Sudanu w 1983 roku, wspólnie z Johnem Garangiem, tworzył Ludowy Ruch Wyzwolenia Sudanu (SPLM), stając się jednym z przywódców jego zbrojnego skrzydła, Ludowej Armii Wyzwolenia Sudanu (SPLA) oraz szefem sztabu Garanga.
Został wyznaczony przez organizację do prowadzenia rokowań pokojowych, mających zakończyć II wojnę domową w Sudanie. Porozumienie podpisane zostało w styczniu 2005 i przewidywało 5-letnią autonomię Sudanu Południowego (z funkcją prezydenta i wiceprezydenta) i organizację po tym czasie referendum niepodległościowego.
9 lipca 2005 objął funkcję wiceprezydenta Sudanu Południowego u boku Johna Garanga, który został prezydentem prowincji. Jednakże już 30 lipca 2005 Garang zginął w katastrofie lotniczej w trakcie powrotu z krótkiej wizyty w Ugandzie, a jego obowiązki przejął Kiir. 11 sierpnia 2005 oficjalnie objął opróżnione urzędy prezydenta Sudanu Południowego oraz wiceprezydenta Sudanu.
Kiir uchodził za zwolennika pełnej niepodległości prowincji. W październiku 2009 publicznie wyraził poparcie dla suwerenności Sudanu Południowego, zachęcając mieszkańców do poparcia tegoż rozwiązania w czasie zbliżającego się referendum. Przyrównał je do wyboru pomiędzy „byciem obywatelem drugiej kategorii we własnym kraju a byciem wolną osobą we własnym niepodległym państwie”.
W wyborach powszechnych w kwietniu 2010 zdecydował się kandydować na urząd prezydenta Sudanu Południowego, zamiast prezydenta całego Sudanu, czym raz jeszcze podkreślił swoje poparcie dla niepodległości regionu. Uzyskał reelekcję na stanowisku, uzyskując 93% głosów poparcia.
W referendum niepodległościowym, przeprowadzonym w styczniu 2011, 99% głosujących opowiedziało się za secesją od Sudanu i niepodległością prowincji. Zgodnie z porozumieniem pokojowym z 2005, kraj ogłosił swoją niepodległość 9 lipca 2011, a Kiir pozostał na stanowisku jego prezydenta.
15 grudnia 2013 spacyfikował wymierzony przeciw niemu zamach stanu zorganizowany przez lojalistów byłego wiceprezydenta kraju – Rieka Machara. Z czasem konflikt przerodził się w wojnę domową pomiędzy siłami rządowymi wspieranym przez plemię Dinków a bojówkami plemienia Nuerów. Wojna pochłonęła wiele tysięcy ofiar i przyniosła klęskę humanitarną. Pomimo podpisania porozumienia 9 maja 2014 w Addis Abebie, walki nie ustały. W lipcu 2015 roku na władze kraju spadła fala krytyki po tym, jak opublikowano raport ONZ opisujący makabryczne zbrodnie jakich mieli się dopuszczać żołnierze wierni prezydentowi. Ostatecznie, 26 sierpnia 2015 prezydent Salva Kiir Mayardit podpisał w Dżubie porozumienie pokojowe z rebeliantami, formalnie kończące wojnę domową i zobowiązujące szefa państwa do sformowania nowego rządu.

</doc>
<doc id="836573" url="https://pl.wikipedia.org/wiki?curid=836573" title="SMS Württemberg">
SMS Württemberg

SMS „Württemberg” – nazwa noszona na przestrzeni dziejów przez 2 okręty Kaiserliche Marine; pochodzi od nazwy krainy – Wirtembergii:

</doc>
<doc id="836579" url="https://pl.wikipedia.org/wiki?curid=836579" title="Chemoorganoheterotrofy">
Chemoorganoheterotrofy



</doc>
<doc id="836581" url="https://pl.wikipedia.org/wiki?curid=836581" title="Rusztowanie">
Rusztowanie

Rusztowanie – tymczasowa konstrukcja, umożliwiająca pracę na wysokości od dwóch do kilkudziesięciu metrów ponad podłożem (ziemią, podłogą pomieszczenia, powierzchnią pokładu statku itp.), tzn. poza zasięgiem rąk stojącego człowieka.
Rusztowania wykorzystywane są przy budowie i remontach budynków (przez tynkarzy, malarzy, dekarzy itp.), ale także jako tymczasowe konstrukcje nośne do różnych innych celów (np. do budowy scen i estrad na wolnym powietrzu), przy czym w zależności od potrzeby buduje się je jako konstrukcje wolnostojące, lub też jako rusztowania przyścienne.
Historia.
Z materiałów źródłowych wynika, że już starożytni Grecy, Chińczycy, Nubijczycy i Egipcjanie używali czasem konstrukcji podobnych do rusztowań do wznoszenia budowli.
Konstrukcja rusztowań.
Składają się z połączonych ze sobą pionowych słupów nośnych, do których przymocowane (przykręcone, przywiązane lub przybite) są żerdzie poziome, na których ułożony jest pomost (w najprostszych rozwiązaniach z desek lub innych elementów drewnianych, w konstrukcjach nowocześniejszych – z lekkich metalowych prefabrykatów). Pionowe słupy, dawniej zazwyczaj długie drewniane żerdzie (we wschodniej Azji z powodzeniem wykorzystywano i nadal bywa wykorzystywany do tego celu bambus), obecnie częściej wykonane są ze stalowych rur. Do konstrukcji rusztowań wykorzystuje się także lżejsze od stali aluminium.
Rodzaje rusztowań.
Rusztowania warszawskie.
Jest to rusztowanie kolumnowe łączone czopowo. Łatwe w montażu, ale stosunkowo ciężkie są tzw. rusztowania warszawskie, budowane z identycznych ram-modułów spawanych ze stalowych rur. Moduł składa się z dwóch pionowych rur nośnych długości ok. 0,7 m każda, połączonych ze sobą dwiema półtorametrowymi cieńszymi rurami, które dodatkowo są ze sobą połączone dwoma krótkimi odcinkami cienkiej rury. Całość waży około 8-10 kg i może być bez wysiłku przenoszona i ustawiana przez pojedynczego człowieka. Ramy te są skonstruowane w ten sposób, że można je łączyć ze sobą bez użycia dodatkowych elementów, co umożliwia szybkie zbudowanie samodzielnie stojącego rusztowania kilkumetrowej wysokości. Zgodnie z przepisami wolno stojące rusztowanie tego rodzaju nie może być wyższe, niż 8 metrów (pod warunkiem zakotwienia w ziemi czterema odciągami, bez kotwienia tylko 5 metrów), a kotwione do ściany – nie wyższe, niż 10 metrów.
Rusztowania jezdne.
Innym typem rusztowań, są rusztowania jezdne, które wykonane są najczęściej z aluminium. Rusztowania te składają się z ram bocznych, stężeń ukośnych i poziomych, podestów (z klapą i bez klapy), burt oraz podpór narożnych. Ramy nakładane są na siebie podobnie jak w rusztowaniach warszawskich, a stężenia posiadają system samozatrzaskowy co umożliwia szybki montaż bez użycia narzędzi. Przepisy dotyczące rusztowań jezdnych są takie same jak dla rusztowań warszawskich. Rusztowania jezdne mogą być przesuwane w stanie zmontowanym.

</doc>
<doc id="836590" url="https://pl.wikipedia.org/wiki?curid=836590" title="Chemolitoautotrofy">
Chemolitoautotrofy



</doc>
<doc id="836592" url="https://pl.wikipedia.org/wiki?curid=836592" title="Sulfatiazol">
Sulfatiazol

Sulfatiazol – organiczny związek chemiczny, lek z grupy sulfonamidów. Jest to krystaliczny, bezzapachowy proszek, trudno rozpuszczalny w wodzie.
Działanie: chemioterapeutyk o silnym działaniu bakteriostatycznym z grupy sulfonamidów.
Rozpuszczalność:
Zastosowanie.
Wykorzystywany w leczeniu anginy, w wyniku zapaleniu płuc, zapaleniu opłucnej i zapaleniu opon mózgowych, w zakażeniu dróg moczowych. Sól srebrowa sulfatiazolu jest substancją czynną w kremach na oparzenia.

</doc>
<doc id="836594" url="https://pl.wikipedia.org/wiki?curid=836594" title="Wiceprezydenci Sudanu Południowego">
Wiceprezydenci Sudanu Południowego



</doc>
<doc id="836597" url="https://pl.wikipedia.org/wiki?curid=836597" title="Dasyprocta leporina">
Dasyprocta leporina



</doc>
<doc id="836600" url="https://pl.wikipedia.org/wiki?curid=836600" title="Jerzy Duszyński (aktor)">
Jerzy Duszyński (aktor)

Jerzy Duszyński (ur. 15 maja 1917 w Moskwie, zm. 23 lipca 1978 w Warszawie) – polski aktor filmowy i teatralny.
Życiorys.
Urodził się w Moskwie, był synem Feliksa i Marii Duszyńskich, którzy zostali ewakuowani przed ofensywą państw centralnych w Polsce. Po zakończeniu I wojny światowej wraz z rodzicami powrócił do Warszawy, by wkrótce przenieść się do majątku w Mińsku Mazowieckim. Miał siostrę Irenę i brata. Po śmierci matki trafił pod wychowanie ciotki, a ojciec ponownie się nim zajął dopiero po ślubie z kolejną partnerką – Aleksandrą.
Po ukończeniu I Gimnazjum Humanistycznego w Mińsku Mazowieckim w 1935 dostał się do Miejskiej Szkoły Sztuk Zdobniczych i Malarstwa w Warszawie, gdzie studiował zaledwie rok. W 1936 zdał na Wydział Sztuki Teatralnej Państwowego Instytutu Sztuki Teatralnej, gdzie studiował m.in. z Hanką Bielicką i Danutą Szaflarską. Studia aktorskie zakończył pomyślnie w czerwcu 1939.
Kariera filmowa Duszyńskiego miała rozpocząć się jeszcze w 1939 filmem "Hania" w reżyserii Józefa Lejtesa, do którego zdjęcia plenerowe powstały latem 1939, jednak – ze względu na wybuch wojny – film nie został ukończony. Natomiast karierę sceniczną rozpoczął tuż przed II wojną światową, debiutując 25 sierpnia 1939 w roli Kuzynka ministra („Genewa”) w Teatrze Polskim w Warszawie, a następnie w Wilnie, gdzie w latach 1939–1941 występował w Teatrze na Pohulance obok Hanki Bielickiej i Danuty Szaflarskiej. Po wkroczeniu wojsk radzieckich do miasta występował w Wileńskim Polskim Teatrze Dramatycznym. W końcu 1944 roku z zespołem przybył do Białegostoku i do końca sezonu 1944–1945 występował w miejscowym teatrze Miejskim.
W latach 1945–1949 był aktorem Teatru Kameralnego Domu Wojska Polskiego w Łodzi. Z zespołem tego teatru (który zmienił nazwę na Współczesny) przeniósł się do Warszawy i występował w nim do roku 1955. W sezonie 1955–1956 i w latach 1958–1960 był aktorem Teatru Syrena, 1956–1957 Teatru Narodowego, 1960–1966 Teatru Ateneum, 1966–1971 Teatru Klasycznego, 1971–1978 Teatru Rozmaitości.
Po wojnie zagrał w dwóch najpopularniejszych filmach: "Skarb" i "Zakazane piosenki", które uczyniły z niego pierwszego amanta polskiego kina powojennego.
Jego ostatnią istotną rolą filmową była postać Józefa Piłsudskiego w "Śmierci prezydenta" w reżyserii Jerzego Kawalerowicza z 1978.
Zmarł 23 lipca 1978 w Warszawie, w rezultacie choroby nowotworowej płuc. Został pochowany w grobie rodzinnym na cmentarzu Powązkowskim w Warszawie (kwatera 223-III-31/32).
Odznaczony Krzyżem Kawalerskim Orderu Odrodzenia Polski i Złotym Krzyżem Zasługi.
W 2005 staraniem żony i syna aktora została wydana książka biograficzna o Duszyńskim – "Jerzy Duszyński: Sława i przemijanie" autorstwa Marka Gałęzowskiego.
Życie prywatne.
W 1940 poślubił aktorkę Hankę Bielicką, z którą rozwiódł się w 1953. W 1963 ożenił się z Heleną Urbaniak, z którą miał syna, Marcina.

</doc>
<doc id="836602" url="https://pl.wikipedia.org/wiki?curid=836602" title="Julian Sztatler">
Julian Sztatler

Julian Sztatler (ur. 10 listopada 1914 w Bielsku Podlaskim, zm. 8 kwietnia 1964 w Warszawie) – polski piosenkarz i pianista, aktor.
Życiorys.
Był synem Leona i Anny Sztatlerów. Kształcił się w Łodzi, gdzie ukończył szkołę średnią i Państwową Szkołę Włókienniczą, tam też pracował do chwili wybuchu II wojny światowej w fabryce włókienniczej. 
Na ten czas – lata 30. XX wieku – przypadł jego debiut artystyczny. Po wojnie najpierw przebywał krótko w Krakowie, gdzie śpiewał w klubie jazzowym YMCA. Następnie powrócił do Łodzi, gdzie był związany z Domem Żołnierza oraz teatrem "Syrena" (1945/1946). W teatrze tym występował jeszcze wiele lat później, już w Warszawie, w sezonie 1956/1957. Od 1947 śpiewał w łódzkim kabarecie "Tabarin", w Teatrze Satyryków w Łodzi, a od 1949 w Warszawie. Jako artysta teatralny występował przede wszystkim w przedstawieniach składanych, wykonując piosenki.
W latach 50. współpracował z Polskim Radiem, będąc częstym gościem radiowych programów rozrywkowych, a szczególnie "Podwieczorku przy mikrofonie". Nagrywał piosenki dla radia i na płyty. Wystąpił w filmie "Sprawa do załatwienia" (1953), w którym wykonywał piosenki obok Marii Koterbskiej. Odbył kilka tournée zagranicznych, m.in. do Czechosłowacji, na Węgry, do Francji (gdzie występował w klubach polonijnych i dokonał kilku nagrań radiowych) i Izraela.
Od 1961 w warszawskiej kawiarni "Pod Gwiazdami" Julian Sztatler prowadził własny program "Studio pod Gwiazdami", będący twórczą kontynuacją okresu łódzkiego. Lansował w nim typ mało popularnej w Polsce rozrywki klubowej w stylu francuskim; wykonywał lekkie nastrojowe piosenki, grając przy tym na fortepianie i rozmawiając z publicznością (po śmierci Sztatlera program w kawiarni "Pod Gwiazdami" przejął Zbigniew Kurtycz). Jednocześnie współuczestniczył w prowadzonej tamże przez "PAGART" szkółce piosenkarskiej.

</doc>
<doc id="836603" url="https://pl.wikipedia.org/wiki?curid=836603" title="Runavík">
Runavík

Runavík – zurbanizowana wieś i jednocześnie port położone na wyspie Eysturoy, w archipelagu Wysp Owczych.
Demografia.
Zamieszkiwały ją 504 osoby, a w gminie, której zarządu jest siedzibą, żyło 3731 mieszkańców (dane na 1 stycznia 2014). Według danych Urzędu Statystycznego (I 2015 r.) jest 22. co do wielkości miejscowością Wysp Owczych.
Opis miejscowości.
Port założono w 1916 roku i od tamtej pory jest on bazą wypadową rybaków. Runavík leży nad Skálafjørður. We wsi ma swoją siedzibę piłkarski klub NSI Runavík. Gmina, którą obejmuje Runavík jest złożona z 15 osiedli, z których największymi były (I 2015 r.): Saltangará (977 mieszkańców), Skáli (672), Rituvík (525), Glyvrar (371) i Søldarfjørður (322). Turyści znajdą w mieście najwięcej atrakcji w okresie letnim, kiedy jest ciepło. Mniej więcej w połowie lipca odbywa się Festiwal Miejski, obfitujący w wydarzenia kulturowe i sportowe. W tym samym okresie odbywa się też Dzień Łososia i Handlu, natomiast w sierpniu – Międzynarodowy Turniej Wędkarstwa, na który najczęściej przybywają mieszkańcy każdego z krajów Skandynawskich, a także Wielkiej Brytanii, szczególnie z Szetlandów. Obowiązuje kilka kategorii: za najlepszy wynik oraz największa złowioną rybę, nagroda wynosi po 10 000 Euro, są też nagrody, dla najlepszej drużyny i kapitana, po 2000 Euro, a najlepsza kobieta i junior otrzymują po 1000 Euro. Na październik zaplanowany został Tydzień Kultury, z ogólnofarerską wystawą biznesu.

</doc>
<doc id="836606" url="https://pl.wikipedia.org/wiki?curid=836606" title="Copa Artigas 1968">
Copa Artigas 1968

Copa Artigas 1968 - trzecią edycję turnieju towarzyskiego o Puchar Artigas między reprezentacjami Paragwaju i Urugwaju rozegrano w 1968 roku.
Mecze.
Mecz przerwany w 70 minucie, tytuł nie został przydzielony.
Poprzedni turniej z tej serii Copa Artigas 1966, a następny Copa Artigas 1975.

</doc>
<doc id="836611" url="https://pl.wikipedia.org/wiki?curid=836611" title="Fotoorganoheterotrofy">
Fotoorganoheterotrofy



</doc>
<doc id="836614" url="https://pl.wikipedia.org/wiki?curid=836614" title="1975 NBA Draft">
1975 NBA Draft

W drafcie NBA w 1975 roku został wybrany m.in. Joe Bryant.
Legenda.
Pogrubiona czcionka - wybór do All-NBA Team.
Gwiazdka (*) - członkowie Basketball Hall of Fame.
Runda pierwsza.
Gracze spoza pierwszej rundy tego draftu, którzy wyróżnili się w czasie gry w NBA to: Gus Williams, Lloyd Free, Dan Roundfield, Mike Dunleavy.

</doc>
<doc id="836615" url="https://pl.wikipedia.org/wiki?curid=836615" title="Fotolitoautotrofy">
Fotolitoautotrofy



</doc>
<doc id="836616" url="https://pl.wikipedia.org/wiki?curid=836616" title="Bitwa morska pod Curzolari">
Bitwa morska pod Curzolari



</doc>
<doc id="836617" url="https://pl.wikipedia.org/wiki?curid=836617" title="Jarnołtów (Wrocław)">
Jarnołtów (Wrocław)

Jarnołtów (niem. "Arnoldsmühle", dosł. "Młyn Arnolda") – osiedle na zachodnich obrzeżach Wrocławia. W granicach Wrocławia od 1 stycznia 1973.
Znajduje się w sąsiedztwie osiedla Jerzmanowo i podwrocławskiej wsi Gałów, na zachód od pasów startowych lotniska Strachowice, nad rzeką Bystrzycą. Obecny stan mieszkańców osiedla to około 255 mieszkańców.
Młyn nad Bystrzycą, od którego wieś wzięła nazwę wzmiankowany był już w roku 1271. W 1353 istniał tu folwark, a młyn rozbudowano (miał dwa koła). Według danych z 1795 wieś zamieszkana była przez 112 osób, był tu browar, kuźnia i gorzelnia.
Młyn uległ zniszczeniu w 1945 roku, do dziś dotrwały tylko ruiny, częściowo tylko odbudowane.
Komunikacja miejska.
Na osiedle dojeżdżają autobusy komunikacji miejskiej i gminnej:
linia 109 - Plac Solidarności – Jarnołtówlinia nocna 249 - Krzyki – Jarnołtów
linia 909 - Nowy Dwór – Samotwór- Leśna

</doc>
<doc id="836618" url="https://pl.wikipedia.org/wiki?curid=836618" title="Copa Artigas 1975">
Copa Artigas 1975

Copa Artigas 1975 - drugą edycję turnieju towarzyskiego o Puchar Artigas między reprezentacjami Paragwaju i Urugwaju rozegrano w 1975 roku.
Końcowa tabela.
Triumfatorem turnieju Copa Artigas 1975 został zespoły: Urugwaju i Paragwaju.
Poprzedni turniej z tej serii Copa Artigas 1968, a następny Copa Artigas 1977.

</doc>
<doc id="836619" url="https://pl.wikipedia.org/wiki?curid=836619" title="Nitrozoaminy">
Nitrozoaminy

Nitrozoaminy, nitrozaminy (właśc. "N-"nitrozoaminy) – organiczne związki chemiczne, "N"-nitrozowe pochodne amin.
Otrzymywanie.
Nitrozoaminy powstają w reakcji amin z azotynami, na przykład:
Pochodne amin I-rzędowych są nietrwałe i izomeryzują do wodorotlenków diazoniowych:
Nitrozoaminy powstałe z amin II-rzędowych są związkami trwałymi, zazwyczaj o kolorze żółtym lub pomarańczowym; mają bardzo słabe właściwości zasadowe.
Działanie biologiczne.
Wiele nitrozoamin wykazuje właściwości rakotwórcze. Działanie rakotwórcze dla zwierząt zostało udowodnione, natomiast ze względu na bardzo niskie typowe wchłanianie nitrozoamin przez człowieka z żywności, rzędu 0,1–1 mg/dobę, określenie zagrożenia jest bardzo utrudnione. Ponadto nitrozoaminy mogą działać mutagennie, teratogennie i embriotoksycznie.
Nitrozoaminy w żywności.
Nitrozoaminy tworzą się podczas termicznej obróbki żywności (na przykład peklowanego mięsa), samoistnie w trakcie przechowywania jedzenia, a także w przewodzie pokarmowym niektórych zwierząt. 
Promotory reakcji.
Do prekursorów nitrozoamin w żywności można zaliczyć:
Na kinetykę reakcji wpływa:
Inhibitory reakcji.
Inhibitorami reakcji w żywności są:

</doc>
<doc id="836621" url="https://pl.wikipedia.org/wiki?curid=836621" title="Lech Dyblik">
Lech Dyblik

Lech Dyblik (ur. 30 sierpnia 1956 w Złocieńcu) – polski aktor teatralny, filmowy i telewizyjny, pieśniarz.
Życiorys.
W 1981 r. ukończył studia na PWST w Krakowie, uzyskując dyplom w 1983 r. W latach 1981–1987 był zatrudniony w Teatrze Narodowym w Warszawie.
W latach 2010–2021 grał postać złomiarza-filozofa Kazimierza Badury w serialu komediowym "Świat według Kiepskich", w którym to wcześniej grał różne role epizodyczne.
W 2011 roku wydał płytę pt. "Bandycka dusza", zaś w 2012 "Dwa brzegi". Pod koniec 2014 roku wystąpił w teledysku do piosenki Sławomira Zapały „Megiera” zaś dwa lata później w teledysku Arka Zawilińskiego do utworu PKS Song.
Mieszka w Łodzi. Ma młodszego brata, Pawła, który wystąpił wraz z nim w 2010 w trzech odcinkach serialu "Świat według Kiepskich". Ma trzy córki.

</doc>
<doc id="836625" url="https://pl.wikipedia.org/wiki?curid=836625" title="Akuczi">
Akuczi

Akuczi ("Myoprocta") – rodzaj ssaka z rodziny agutiowatych (Dasyproctidae).
Zasięg występowania.
Rodzaj obejmuje gatunki występujące w północnej Ameryce Południowej (Kolumbia, Wenezuela, Gujana, Surinam, Gujana Francuska, Brazylia, Ekwador, Peru).
Morfologia.
Długość ciała (bez ogona) 398–390 mm, długość ogona 40–78 mm, długość ucha 25–40 mm, długość tylnej stopy 74–104 mm; masa ciała 0,8–1,4 kg.
Systematyka.
Etymologia.
"Myoprocta": "mus", μυος "muos" „mysz”; rodzaj "Dasyprocta" (aguti).
Podział systematyczny.
Do rodzaju należą następujące gatunki:

</doc>
<doc id="836626" url="https://pl.wikipedia.org/wiki?curid=836626" title="Riek Machar">
Riek Machar

Riek Machar (ur. w 1952 w Al-Leiri) – sudański polityk i bojownik, wiceprezydent Sudanu Południowego w latach 2011–2013, pierwszy wiceprezydent w 2016 i ponownie od 2020. 
Działalność polityczna.
Riek Machar pochodzi z ludu Nuerów. Z wykształcenia inżynier, ukończył studia na Uniwersytecie w Chartumie oraz zdobył tytuł doktora na University of London. W latach 80. przystąpił do szeregów Ludowej Armii Wyzwolenia Sudanu (SPLA), walczącej z północą o niepodległość Sudanu Południowego. W strukturach dowódczych zajmował drugą pozycję, zaraz za Johnem Garangiem. 
W 1991 wszedł w konflikt o przywództwo z pochodzącym z plemienia Dinków Garangiem i wystąpił z SPLA. Wraz z grupą dysydentów utworzył własną formację zbrojną, SPLA-United Faction. Z czasem formacja zmieniła nazwę na Ruch Niepodległości Sudanu Południowego ("Southern Sudan Independent Movement", SSIM). Na jej czele walczył z wojskami rządowymi, lecz także w bratobójczych starciach z siłami SPLA. 
W 1997 podpisał w imieniu SSIM separatystyczne porozumienie w Chartumie z rządem Omara al-Baszira ("Khartoum Peace Agreement"). Na jego mocy południowa część Sudanu uzyskała ograniczoną autonomię. Jej samorządność miała być realizowana w ramach powołanej w tym celu Południowej Rady Koordynacyjnej ("Southern Coordinating Council"), na czele której stanął Machar i która składa się głównie z jego sprzymierzeńców. Ruch Niepodległości Sudanu Południowego przekształcił się natomiast w Siły Obrony Sudanu Południowego ("South Sudan Defense Forces", SSDF). Wojska rządowe w tym czasie w dalszym ciągu prowadziły walki z pozostałymi siłami rebeliantów, w tym z SPLA. 
Współpraca Machara z rządem Sudanu nie układa się jednak dobrze. Obie strony oskarżały się nawzajem o łamanie warunków porozumienia. W 1999 doszło do pierwszych starć pomiędzy siłami rządowymi a SSDF, co skutkowało ich zbliżeniem z SPLA oraz współpracą w zakresie pozyskiwania broni. Ostatecznie w styczniu 2002 Machar połączył kierowane SSDF z SPLA i powrócił w jej szeregi. 
11 sierpnia 2005, po objęciu przez Salvę Kiira Mayardita stanowiska Prezydenta Autonomicznego Regionu Sudanu Południowego z powodu śmierci Johna Garanga, zajął urząd wiceprezydenta Autonomicznego Regionu Sudanu Południowego. W wyborach powszechnych w kwietniu 2010 był kandydatem na urząd wiceprezydenta u boku Salvy Kiira Mayardita. Po jego zwycięstwie, 11 czerwca 2010 oficjalnie objął wiceprezydenturę na kolejną kadencję. 
Po ogłoszeniu niepodległości przez Sudan Południowy 9 lipca 2011, prezydent Kiir mianował go na stanowisko wiceprezydenta kraju. Machar wywodzący się z plemienia Nuerów, krytykował styl władzy prezentowany przez Kiira, pochodzącego z wrogiego plemienia Dinków. Zarzucił prezydentowi dyktatorskie skłonności, niegospodarność, a także zawłaszczenie państwa przez Dinków. Ogłosił chęć wystartowania w wyborach prezydenckich w 2015.
Aby pozbyć się politycznego konkurenta, prezydent Kiir, 23 lipca 2013 pozbawił Machara stanowiska. Wieczorem 15 grudnia 2013 w Dżubie doszło do nieudanego puczu wojskowego. Według rządzących za wydarzeniami w stolicy, w której doszło do strzelaniny między frakcjami Dinków i Nuerów wchodzących w skład Sił Zbrojnych Sudanu Południowego stał Riek Machar, który zaprzeczył, by chciał dokonać przewrotu. Próba zamachu stanu przerodziła się w otwarty konflikt między Dinkami i Nuerami w kraju.
26 kwietnia 2016 prezydent Salva Kiir Mayardit powołał go na stanowisko pierwszego wiceprezydenta, sprawował ten urząd do 23 lipca 2016, kiedy zastąpił go Taban Deng Gai.
Życie prywatne.
W czerwcu 1991 poślubił Emmę McCune, brytyjską dziennikarkę i działaczkę społeczną, przybyłą do Sudanu pod koniec lat 80. do pracy w organizacji humanitarnej Street Kids International, zajmującej się edukacją dzieci. W chwili zawarcia małżeństwa był już żonaty i miał dwoje dzieci. Para zamieszkała w obozie wojskowym. Dwa miesiące po ślubie Machar wystąpił z szeregów SPLA, co znacznie pogorszyło warunki bytowe małżeństwa. Żona z powodów bezpieczeństwa poruszała się w towarzystwie strażników. Pozbawiona szerszego kontaktu ze światem zewnętrznym została pozbawiona członkostwa w Street Kids International w listopadzie 1991. Przez dwa lata towarzyszyła mężowi w czasie walk. 
Dopiero w 1993, kiedy w czasie starcia z siłami SPLA znalazła się na linii ognia oraz zaszła w ciążę, zdecydowała się na wyjazd do Kenii. Jednak niedługo potem zginęła w wypadku samochodowym z minibusem w Nairobi w wieku 29 lat. Na podstawie jej biografii w 2002 ukazała się książka "Emma's War" autorstwa amerykańskiej dziennikarki Deborah Scroggins.

</doc>
<doc id="836627" url="https://pl.wikipedia.org/wiki?curid=836627" title="Stuart Wilson">
Stuart Wilson

Stuart Wilson (ur. 25 grudnia 1946 w Guildford w Anglii) – brytyjski aktor filmowy.
Uczęszczał do trzynastu różnych szkół, ponieważ jego ojciec pracował w Royal Air Force i często zmieniali miejsce zamieszkania. W połowie lat 60. przeprowadził się do Londynu, później rozpoczął pracę w teatrze w Liverpoolu.
Jego kariera teatralna zakończyła się rolą w "The Strauss Family" gdzie zagrał Johanna Straussa. Pomyślnie kontynuował swoją karierę w telewizji, grając rozmaite role m.in. Wrońskiego w "Annie Kareninie". W późnych latach 80. Stuart przeniósł się do Hollywood, gdzie zagrał w "Wieku niewinności" Martina Scorcese, "Zabójczej broni III" oraz "Śmierć i dziewczyna" Romana Polańskiego.
Stuart okazjonalnie powrócił na londyńską scenę i w 2002 zagrał Antoniusza w "Antoniuszu i Kleopatrze".

</doc>
<doc id="836631" url="https://pl.wikipedia.org/wiki?curid=836631" title="Apianus Peter">
Apianus Peter



</doc>
<doc id="836634" url="https://pl.wikipedia.org/wiki?curid=836634" title="Przemiłów">
Przemiłów

Przemiłów (niem. "Schieferstein") – przysiółek wsi Księginice Małe, położony w województwie dolnośląskim, w powiecie wrocławskim, w gminie Sobótka.
W latach 1975–1998 przysiółek należał administracyjnie do województwa wrocławskiego.
Historia.
Najstarsza znana nazwa przysiółka Schieferstein była wzmiankowana w 1816. Kiedy w 1945 Śląsk przyłączono do Polski, przysiółek otrzymał nazwę Okręcim, a następnie Przemiłów.
Przemiłów został włączony do Księginic w 1783. Mieszkało w nim wówczas 13 zagrodników i 3 chałupników. W 1840 przysiółek zamieszkiwało już 110 mieszkańców, a liczba budynków mieszkalnych dochodziła do 40. 
Przemiłów był przed wojną znany jako wieś poetów i pisarzy. Mieszkał tu i zmarł niemiecki pisarz i poeta Paul Barsch (1860–1931), który wraz z żoną stworzył tu centrum spotkań pisarzy i poetów wrocławskich. W latach 1933–1946 mieszkał tu także poeta (1896–1982) piszący wiersze w dialekcie śląskim.
Przemiłów dzisiaj.
Od lat 70. XX w. nastąpił intensywny rozwój budownictwa letniskowego (w całym układzie urbanistycznym było zaledwie 8 gospodarstw autochtonicznych). Dziś Przemiłów ma charakter miejscowości typowo letniskowej, zamieszkuje ją głównie ludność napływowa, przede wszystkim z Wrocławia. Ludność mieszkająca na stałe stanowi zdecydowaną mniejszość.
Walory środowiskowe i bogactwa naturalne.
Przysiółek jest położony u podnóża Ślęży, na terenie Ślężańskiego Parku Krajobrazowego, z widokiem na rozległe lasy.
W Przemiłowie znajdowały się złoża serpentynitów, pozostałością jest stare wyrobisko w górnej części przysiółka, z małym stawem na dnie. Wśród traw nad stawem znajdują się siedliska chronionego goździka sinego. W latach 60. znaleziono nowe złoża, jednak nie są one eksploatowane ze względu na obecność szkodliwych dla ludzi włókien azbestu.

</doc>
<doc id="836637" url="https://pl.wikipedia.org/wiki?curid=836637" title="Jacqueline Bisset">
Jacqueline Bisset

Jacqueline Bisset, właśc. Winifred Jacqueline Fraser-Bisset (ur. 13 września 1944 w Weybridge) – angielska aktorka filmowa.
Życiorys.
Córka szkockiego lekarza Maxa Frasera Bisseta (zm. 1982) i francuskiej prawniczki Arlette Alexander. Jej matka uczyła ją od dziecka mówić po francusku. W dzieciństwie Jacqueline chciała zostać baletnicą. W 1962 roku ukończyła Lycée Français Charles de Gaulle w Londynie. Wówczas zafascynowało ją aktorstwo. Pobierała prywatne lekcje, a w międzyczasie dorabiała jako modelka i kelnerka w chińskiej restauracji.
Swoją karierę aktorską zapoczątkowała epizodem w komedii Richarda Lestera "Sposób na kobiety" ("The Knack ...and How to Get It", 1965). Jednak oficjalnie na wielkim ekranie zadebiutowała w czarnej komedii Romana Polańskiego "Matnia" ("Cul-de-sac", 1966). Wzięła udział w satyrycznej wersji filmów o przygodach Jamesa Bonda "Casino Royale" (1967) z Peterem Sellersem. Przełom nastąpił jednak rok później, gdy Mia Farrow zrezygnowała z roli Normy MacIver w dramacie kryminalnym "Detektyw" ("The Detective", 1968) z Frankiem Sinatrą, Lee Remick i Robertem Duvallem, którą ostatecznie powierzono Jacqueline. Zaraz po zakończeniu zdjęć wystąpiła w sensacyjnym obrazie "Bullitt" (1968) u boku Steve’a McQueena, który odniósł ogromny sukces.
Młoda aktorka z dnia na dzień stała się popularna, lecz skomplikowane życie osobiste nie pozwoliło jej wówczas kontynuować kariery. Musiała opiekować się matką, u której zdiagnozowano stwardnienie rozsiane. Od czasu do czasu przyjmowała role w cichych produkcjach. W 1970 roku udało jej się odzyskać dawną pozycję dzięki roli młodej stewardesy Gwen Meighen w świetnie przyjętym dramacie "Port lotniczy" ("Airport", 1970).
Zdobyła uznanie europejskiej krytyki dzięki roli w arcydziele François Truffauta "Noc amerykańska" ("La Nuit américaine", 1973) gdzie wcieliła się w rolę Julie, młodej gwiazdy pogrążonej w depresji. Wystąpiła w produkcjach komercyjnych: "Morderstwo w Orient Ekspresie" ("Murder on the Orient Express", 1974) według powieści Agathy Christie, "Kobieta na niedzielę" ("La Donna della domenica", 1975) z Marcello Mastroiannim i Jeanem-Louisem Trintignantem, "Głębia" ("The Deep", 1977) z Nickiem Nolte i "Grecki Potentat" ("The Greek Tycoon ", 1978) z Anthony Quinnem.
Była trzykrotnie nominowana do nagrody Złotego Globu za role: Vickie Cartwright w dramacie "Słodka jazda" ("The Sweet Ride", 1968), postać Natashy O’Brien w czarnej komedii "Kto zabił największych szefów kuchni w Europie?" ("Who Is Killing the Great Chefs of Europe?", 1978) i kreację Yvonne Firmin w dramacie "Pod wulkanem" ("Under the Volcano", 1984).
W latach 80. jej popularność zaczęła słabnąć. Była ozdobą superprodukcji "Gdy czas ucieka" ("When Time Ran Out...", 1980), wcieliła się w postać Liz Hamilton, siostry Candice Bergen w dramacie "Bogaci i sławni" ("Rich and Famous", 1981), zagrała tytułową rolę w telewizyjnej adaptacji powieści Lwa Tołstoja "Anna Karenina" (1985) z Christopherem Reeve’em oraz Josephine de Beauharnais w miniserialu Warner Bros. "Napoleon i Józefina: Historia miłości" ("Napoleon and Josephine: A Love Story", 1987).
Wystąpiła w roli szefowej wielkiej firmy w melodramacie "Dzika Orchidea" ("Wild Orchid", 1990) u boku Mickeya Rourke’a. Mimo iż sukces był ogromny i film zarobił miliony na całym świecie, krytycy uznali go za pomyłkę roku. Kilka lat później Claude Chabrol obsadził ją w roli burżujskiej gospodyni domowej w dramacie "Ceremonia" ("La Cérémonie", 1995) z Jeanem-Pierre’em Casselem. Pojawiła się jako Frances Shaw w dwóch odcinkach serialu "Ally McBeal" (2001, 2002), zagrała Jacqueline Kennedy Onasis w telefilmie FOX "Amerykański książę: Historia Johna F. Kennedy’ego Jr." ("America’s Prince: The John F. Kennedy Jr. Story", 2003) oraz wystąpiła w epizodycznej roli Sophie Wynn u boku Keiry Knightley w thrillerze Tony’ego Scotta "Domino" (2005).

</doc>
<doc id="836640" url="https://pl.wikipedia.org/wiki?curid=836640" title="Stefan Ślopek">
Stefan Ślopek

Stefan Ślopek (ur. 1 grudnia 1914 w Skawie, zm. 22 sierpnia 1995 we Wrocławiu) – polski lekarz i mikrobiolog.
Życiorys.
Syn Stanisława. Ukończył II Państwowe Gimnazjum im. Juliusza Słowackiego w Tarnopolu, po czym rozpoczął studia na Wydziale Lekarskim Uniwersytetu Jana Kazimierza we Lwowie, zakończone dyplomem w 1939. W czasie pierwszej okupacji sowieckiej Lwowa, w okresie od 15 listopada 1939 do 1 lipca 1941 pracował w zreorganizowanym przez okupacyjne władze macierzystym wydziale, zamienionym na samodzielną uczelnię (Państwowy Instytut Medyczny), a w czasie okupacji hitlerowskiej Lwowa, od 15 lipca 1941 do 15 stycznia 1945 w Instytucie Badań nad Tyfusem Plamistym i Wirusami kierowanym przez prof. Rudolfa Weigla.
Od 1949 docent bakteriologii szczegółowej Uniwersytetu Jagiellońskiego, od 1950 profesor mikrobiologii lekarskiej Akademii Medycznej w Katowicach, w roku akademickim 1953/1954 rektor tej uczelni. Od 1 września 1954 roku dyrektor Instytutu Immunologii i Terapii Doświadczalnej PAN i profesor mikrobiologii Akademii Medycznej we Wrocławiu. Autor podręczników z immunologii i mikrobiologii oraz ponad 500 artykułów z zakresu: bakteriologii, immunologii, wirusologii, epidemiologii, hemoterapii, profilaktyki chorób zakaźnych. Od 1954 członek Polskiej Akademii Nauk.

</doc>
<doc id="836644" url="https://pl.wikipedia.org/wiki?curid=836644" title="Bárbara Carrera">
Bárbara Carrera

Bárbara Carrera, właściwie Barbara Kingsbury (ur. 31 grudnia 1945 w Bluefields w Nikaragui) – amerykańska aktorka filmowa i telewizyjna pochodząca z Nikaragui.
Życiorys.
Wczesne lata.
Urodziła się w Bluefields w Nikaragui jako córka pracownika ambasady Stanów Zjednoczonych w Nikaragui i Nikaraguajki. Dorastała w Managui. Ukończyła St. Joseph Academy w Memphis, w stanie Tennessee. 
Kariera.
Mając 16 lat przeprowadziła się do Nowego Jorku, a rok potem podjęła pracę jako modelka nowojorskiej agencji Eileen Ford. Wzięła udział w reklamie Chiquita Brands International. Jej zdjęcia ukazały się w latach 60. w tak poczytnych magazynach jak „Cosmopolitan”, „Vogue”, „High Society”, „Paris Match”, „Harper’s Bazaar” i „Playboy”. 
Wystąpiła w filmie dokumentalnym o bananach z United Fruit Company, a następnie zadebiutowała na dużym ekranie rolą modelki w dramacie "Zagadka dziecka klęski" ("Puzzle of a Downfall Child", 1970) u boku Faye Dunaway i Roya Scheidera. Kolejna ekranowa postać Euli w westernie "Mistrz rewolweru" ("The Master Gunfighter", 1975) przyniosła jej nominację do nagrody Złotego Globu dla najlepszego debiutu. Zbudowała dość wiarygodny portret kreatury powstałej od embrionu w horrorze fantastycznonaukowym "Stworzony do zabijania" ("Embryo", 1976) z Rockiem Hudsonem.
Zagrała potem w adaptacji powieści H.G. Wellsa – remake’u horroru fantastycznonaukowego "Wyspa doktora Moreau" ("Island of Dr. Moreau", 1977) u boku Burta Lancastera, Michaela Yorka, miniserialu-westernie NBC "Stulecie" ("Centennial", 1978) z Richardem Chamberlainem, Timothym Daltonem i Cliffem De Youngiem, filmie przygodowym "Gdy czas ucieka" ("When Time Ran Out...", 1980) z Paulem Newmanem i Jacqueline Bisset, miniserialu ABC "Masada" (1981) z Peterem O’Toole i Peterem Straussem, dramacie sensacyjnym "Samotny wilk McQuade" ("Lone Wolf McQuade", 1983) u boku Chucka Norrisa i Davida Carradine,
Uznanie zdobyła kreacją czarnego charakteru Fatimy Blush, agentki SPECTRE nr 12 w filmie sensacyjnym z serii o Jamesie Bondzie "Nigdy nie mów nigdy" ("Never Say Never Again", 1983), za którą otrzymała nominację do nagrody Złotego Globu dla najlepszej aktorki drugoplanowej. 
Pojawiła się potem w popularnej operze mydlanej CBS "Dallas" (1985-1986) w roli protagonistki Angeliki Nero, która swoje interesy łączyła z Cliffem Barnesem (Ken Kercheval), jednocześnie flirtując z Jackiem Ewingiem (Dack Rambo).
Życie prywatne.
Była trzykrotnie mężatką; z modelem Uvą Bardenem, baronem Otto von Hoffmanem (do roku 1983), greckim właścicielem statków wodnych Nicholasem Mavroleonem (od 16 kwietnia 1983). Spotykała się z dziennikarzem Cameronem Docherty.

</doc>
<doc id="836662" url="https://pl.wikipedia.org/wiki?curid=836662" title="Marcin Wrona (dziennikarz)">
Marcin Wrona (dziennikarz)

Marcin Wrona (ur. w 1969 w Krakowie) – polski dziennikarz, DJ, współautor audycji "JW23" oraz reporter radia RMF FM i prowadzący w telewizji TVN talk-show "Pod napięciem", reporter i korespondent "Faktów" w Stanach Zjednoczonych.
Życiorys.
Ukończył II LO w Krakowie. Jako student anglistyki na Uniwersytecie Jagiellońskim karierę dziennikarską rozpoczął w 1989 w Radiu Kraków. W 1990 rozpoczął pracę w radiu RMF FM. Był DJ-em, dziennikarzem i reporterem informacyjnym, współtwórcą i prowadzącym audycję "JW23". W latach 1994–1996 był jednym z gospodarzy programu publicystycznego Puls dnia w TVP1. Od 1997 pracuje w telewizji TVN. W latach 1997–1998 był reporterem "Faktów". W latach 1998–2006 prowadził talk-show "Pod napięciem". Od 2006 jest korespondentem "Faktów" w Stanach Zjednoczonych.
W 1999 został laureatem antynagrody Hiena Roku, przyznawanej przez Stowarzyszenie Dziennikarzy Polskich.
Jest autorem książki "Wrony w Ameryce" (2012), opisującej jego wrażenia z pobytu w Stanach Zjednoczonych i "Wroną po Stanach" (2020), w której razem ze swoimi dziećmi (Mają i Jankiem) opisał 8 stanów z perspektywy turysty.

</doc>
<doc id="836665" url="https://pl.wikipedia.org/wiki?curid=836665" title="Carnivale">
Carnivale

Carnivàle – amerykański serial dramatyczny, fantasy wyprodukowany przez HBO. Został stworzony przez Daniela Knaufa, a główne role zagrali Nick Stahl i Clancy Brown. Serial był emitowany w latach 2003-2005.
Serial jest odcinkowym dramatem osadzonym w USA w czasach wielkiego kryzysu. Osią fabuły jest motyw zmagań pomiędzy dobrem a złem, jak również walki pomiędzy wolną wolą a przeznaczeniem.
Opis fabuły.
Na początku pierwszego epizodu, dyrektor cyrku (karzeł o imieniu Samson) wypowiada następującą kwestię:
U zarania dziejów, po wielkiej wojnie pomiędzy niebem a piekłem, Bóg stworzył Ziemię i oddał ją pod panowanie sprytnej małpy, którą nazwał człowiekiem... z każdym pokoleniem rodziła się istota światła i istota mroku... wielkie armie ścierały się nocami w odwiecznej wojnie pomiędzy dobrem a złem. Były to czasy magii. Szlachetności. I niewyobrażalnego okrucieństwa. Trwało to aż do dnia, w którym fałszywe słońce wybuchło nad Trinity, a człowiek na zawsze zastąpił cuda nauką.
Powyższy cytat rzuca nieco światła na tematykę serialu i jego konstrukcję.
Opowiedziana historia składa się z dwóch powoli zazębiających się wątków. Pierwszy dotyczy młodego chłopaka o imieniu Ben Hawkins, posiadającego niezwykłą moc uzdrawiania, "istoty światła", który dołącza do wędrownego cyrku, kiedy ten przejeżdża obok jego domu w Milfay w Oklahomie. Niedługo potem, Ben zaczyna doświadczać dziwnych snów i wizji, które prowadzą go na trop człowieka o imieniu Henry Scudder, włóczęgi, związanego z cyrkiem wiele lat wcześniej... człowieka, który posiadł moce podobne do daru Bena. Okazuje się w końcu, że Scudder jest ojcem Bena.
Drugi wątek opowiada o losach metodystycznego kaznodziei, brata Justina Crowe, "istoty mroku", będącego przeciwieństwem Bena i jego nemezis. Justin także posiada nadnaturalne moce, dzięki którym może rozkazywać ludziom siłą woli i ukazywać im ich grzechy w postaci przerażających, traumatycznych wizji. Justin doświadcza surrealistycznych, proroczych snów, przypominających te, które śni jego antagonista.
W miarę rozwoju fabuły, wesołe miasteczko podróżuje na zachód, w kierunku Kalifornii, a konfrontacja wydaje się nieunikniona. Podróż na zachód symbolizuje migrację wędrownych robotników z Oklahomy do Kalifornii podczas wielkiej katastrofy erozji gleby (dust bowl).
Samson wprowadza widzów także w drugi sezon, mówiąc:
Na zgliszczach starego świata Człowiek pochopnie ogłosił kres wszelkich wojen, a Wysłannik Mroku próbował oszukać swoje przeznaczenie... i żyć jak śmiertelnik. Uciekł więc za ocean, do imperium zwanego Ameryką. Wystarczyła jednak sama jego obecność, aby rak zaczął toczyć ducha narodu. Ludzie zostali zagłuszeni przez głupców, którzy rzucali słowa na wiatr... ludzi, dla których ucisk i tchórzostwo były cnotami... a wolność zagrożeniem. W nowym kraju, Prorok zaczął podążać śladami wroga... do czasu, gdy osłabiony odniesionymi ranami, skierował swoją nienawiść na kolejnego potomka rodu światłości. I doszło do tego, że los ludzkości spoczął na barkach najbardziej niepokornego ze zbawicieli. 
W odcinku otwierającym drugi sezon Ben spotyka tajemniczą osobę zwaną Zarządem, skrytą postać, która przewodzi wesołemu miasteczku, wydając Samsonowi nierzadko zaskakujące rozkazy. Zarząd okazuje się być mężczyzną o imieniu Lucius Belyakov, antenatem Bena i byłą istotą światłości. Belyakov ukazuje Benowi wizję pierwszej próby jądrowej w okolicach Alamogordo w Nowym Meksyku i mówi mu, że niszczycielski wybuch, którego był świadkiem, jest "ostatnim ogniwem łańcucha obecnych wydarzeń. Musisz przerwać ten łańcuch". Jedynym sposobem, aby to osiągnąć, jest, jak twierdzi Belyakov, unicestwienie kaznodziei, którego Ben widzi w swoich snach.
W tym samym czasie Justin (który rozpoczął nadawanie cotygodniowej audycji z nabożeństwami w lokalnej rozgłośni radiowej, mającej na celu przyciągnięcie tysięcy emigrantów z Oklahomy i innych części Ameryki do nowego kościoła budowanego przez Justina w okolicach miasta Mintern w Kalifornii) spotyka mężczyznę o imieniu Smith, który rozpoznaje w nim "Mistrza" i mówi mu, że aby zdobyć pełnię mocy i wypełnić swoje przeznaczenie, Justin musi zgładzić Henry'ego Scuddera, poprzednią istotę ciemności.
Szczęśliwym zbiegiem okoliczności, Ben znajduje w końcu Scuddera i prowadzi go do Belyakova, który zmusza go do wyjawienia prawdziwej tożsamości antagonisty Bena, który... okazuje się być synem Belyakova, Aleksiejem (Justin i jego siostra zostali wychowani przez duchownego Normana Balthusa i otrzymali nowe imiona po matce – żona Belyakova zginęła w katastrofie pociągu. Belyakov atakuje Scuddera, co zmusza Bena do zabicia Rosjanina. W tym momencie cała wiedza i moc Belyakova przechodzą na Bena, który kontynuuje poszukiwania swojego wroga.
Drugi sezon kończy się dramatyczną konfrontacją pomiędzy Benem a Bratem Justinem w polu na obrzeżach New Canaan w Kalifornii.
Serial łączy teologię chrześcijańską z wątkami gnostycznymi i masońskimi, szczególnie tymi odnoszącymi się do Templariuszy.
Przerwanie emisji.
Mimo iż oglądalność początkowo utrzymywała się na dobrym poziomie, spadła znacząco pod koniec pierwszego sezonu. W trakcie trwania drugiego sezonu oglądalność rosła powoli aż do końca, jednak produkcja serialu stawała się coraz droższa. Wielu fanów miało nadzieję, że zgodnie z tradycją HBO, która zakłada poprowadzenie serialu do końca oraz sześcioletniego planu Daniela Knaufa, emisja Carnivale zostanie wznowiona, jednak w maju 2005 pojawiła się informacja, że serial nie będzie kontynuowany. 11 maja 2005 HBO potwierdziło, że serial już nie powróci.
Zakończenie serialu po drugim sezonie, które pozostawiło mnóstwo wątków bez wyjaśnienia, zdenerwowało wielu widzów. Niektórzy z nich wystosowali petycje i listy do HBO, żądając wznowienia serialu. Według prezesa HBO, co weekend na adres pocztowy stacji napływało ponad 50.000 e-maili.
Jeśli serial byłby kontynuowany, wiele wątków znalazłoby swoje rozwiązanie, jak twierdzi Daniel Knauf. Carnivale składałoby się z trzech "Ksiąg", z których każda obejmowałaby dwa sezony i kilka lat akcji (pierwsza księga została ukończona). Akcja Księgi II (sezony 3 i 4) rozgrywałaby się pomiędzy latami 1939 a 1940, zaś Księga III – pomiędzy 1944 a 1945 (aż do zakończenia II wojny światowej i wybuchu na poligonie Trinity).
Zgodnie z artykułem opublikowanym w lutym 2006 na Mediavillage.com , HBO może rozważać nakręcenie filmu lub miniserialu wyjaśniającego wiele wątków. Artykuł mówi o tym, że gdyby oglądalność okazała się dobra, HBO mogłaby zacząć produkcję trzeciego sezonu.
Ewangelia Knaufa (Prawa Awataryczne).
Na podstawie rozmowy na chatach, wywiadach i e-mailach twórcy serialu, Daniela Knaufa.
Prawa:
Niewyjaśnione wątki.
Po zakończeniu serialu, wiele wątków pozostało niewyjaśnionych. Odpowiedzi na niektóre z nich udzielił później sam Knauf:
Wątki, które nie doczekały się wyjaśnienia, obejmują:

</doc>
<doc id="836671" url="https://pl.wikipedia.org/wiki?curid=836671" title="Volkswagen Lupo">
Volkswagen Lupo

Volkswagen Lupo − samochód osobowy klasy aut najmniejszych produkowany przez niemiecką markę Volkswagen w latach 1998 - 2005.
Historia i opis modelu.
Pojazd został po raz pierwszy oficjalnie zaprezentowany w 1998 roku. Auto jest bliźniaczym modelem wprowadzonego rok wcześniej modelu SEAT Arosa. Auto otrzymało maksymalnie skróconą płytę podłogową modelu Polo 6N.
W 1999 roku zaprezentowana została specjalna wersja Lupo 3L wyposażona w trzycylindrowy silnik wysokoprężny TDI o pojemności 1.2 l i mocy 61 KM wyposażony w pompo wtryskiwacze oraz turbosprężarkę o zmiennej geometrii. Wersja ta była pierwszym seryjnie produkowanym samochodem o średnim spalaniu 3 l paliwa na 100 km, a silnik pojazdu jako pierwszy spełniał normy emisji spalin Euro 4. W pojeździe zastosowana została 5-biegowa półautomatyczna skrzynia Tiptronic. Elementy karoserii pojazdu wykonane zostały w dużej części ze stopów aluminium i magnezu, a także z tworzywa sztucznego. Auto wyposażone zostało także w system Stop&amp;Go polegający na tym, iż po wciśnięciu pedału hamulca na około 5 sekund silnik gasł, po czym po jego zwolnieniu automatycznie się uruchamiał. 
W 2001 roku wprowadzona została sportowa odmiana GTI. Auto wyposażone zostało w przejęty z modelu Polo 1.6 l silnik benzynowy o mocy 125 KM. Od standardowych wersji pojazdu wyróżnia się m.in. zupełnie nowymi zderzakami.
Wyposażenie.
W zależności od wersji wyposażeniowej pojazdu oraz rynku na którym go oferowano, auto wyposażone mogło być m.in. w system ABS i ESP, 4 poduszki powietrzne, klimatyzacja manualną lub automatyczną, elektryczne sterowanie szyb, elektryczne sterowanie lusterek, elektryczne sterowanie okna dachowego oraz podgrzewane przednie fotele, a także fabryczne radio CD.

</doc>
<doc id="836673" url="https://pl.wikipedia.org/wiki?curid=836673" title="Copa Artigas 1977">
Copa Artigas 1977

Copa Artigas 1977 - piątą edycję turnieju towarzyskiego o Puchar Artigas między reprezentacjami Paragwaju i Urugwaju rozegrano w 1977 roku.
Końcowa tabela.
Triumfatorem turnieju Copa Artigas 1977 został zespół Urugwaju.
Poprzedni turniej z tej serii Copa Artigas 1975, a następny Copa Artigas 1983.

</doc>
<doc id="836674" url="https://pl.wikipedia.org/wiki?curid=836674" title="155 mm haubica ultralekka M777">
155 mm haubica ultralekka M777

M777 (ang. "M777 Ultralightweight Field Howitzer") lub LW155 – ultralekka haubica kalibru 155 mm konstrukcji brytyjskiej, skonstruowana dla sił zbrojnych USA.
VSEL opracowało haubicę M777 jako lekkie, bardzo mobilne działo kalibru 155 mm dla jednostek szybkiego reagowania Sił Zbrojnych USA. Lekkość konstrukcji uzyskano dzięki użyciu na szeroką skalę stopów tytanu w miejsce dotąd stosowanej stali. Na początku XXI wieku haubica M777 trafiła do USMC i US Army, gdzie ma zastąpić starsze, cięższe i mające mniejszą wartość bojową haubice M198. Ze względu na jej zalety haubicę M777 przyjęły na wyposażenie także Kanada i Australia.
Historia.
Na początku lat 80. XX wieku amerykańscy eksperci wojskowi zasugerowali potrzebę posiadania lekkich sił szybkiego reagowania, które można by było w ciągu kilkudziesięciu godzin przerzucić drogą lotniczą w każdy rejon świata. Wobec tego z polecenia prezydenta Cartera w ramach US Readiness Command 1 marca 1980 roku utworzono Rapid Deployment Joint Task Force (RDJTF), którego dowódcą został generał Paul X. Kelley. RDJTF nie posiadał podległych sobie jednostek, lecz w razie potrzeby miał korzystać z wydzielonych jednostek US Army, USMC, US Navy oraz USAF. W roku 1983 na podstawie RDJTF utworzono odrębne dowództwo United States Central Command (USCENTCOM). Nowa doktryna wymusiła opracowanie nowego uzbrojenia, które spełniałoby jej wymagania.
Uzbrojenie i wyposażenie sił szybkiego reagowania miało spełniać następujące warunki:
Jedną z ważniejszych kwestii było zapewnienie oddziałom desantowym wsparcia artylerii. Stosowana do tej pory przez USMC 155 mm haubica M198 była zbyt ciężka, aby możliwe było desantowanie jej z morza oraz transport śmigłowcami lżejszymi od CH-47 i CH-53. Z kolei używane w US Army haubice lekkie 105 mm M119 spełniające wymagania transportowe, cechowały się zbyt małą donośnością i siłą rażenia amunicji.
Wobec tego w roku 1986 wspólnie USMC i US Army określiły wstępne wymagania operacyjne dla nowej haubicy holowanej kalibru 155 mm. Założono, że nowa haubica powinna posiadać m.in.:
Swoje koncepcje haubicy zaproponowało pięć firm lub konsorcjów, po czym centrum badań i rozwoju uzbrojenia Armii USA zamówiło dostarczenie do grudnia 1987 roku prototypów trzech firm w celu ich badań. W maju 1987 roku brytyjska firma Vickers Shipbuilding and Engineering (VSEL) zademonstrowała Amerykanom swoją koncepcję lekkiej haubicy polowej kal. 155 mm, która spełniała powyższe wymagania. Propozycja spotkała się z zainteresowaniem i we wrześniu 1987 firma VSEL dostarczyła do oceny projekt haubicy o nazwie "Ultralightweight Field Howitzer" (UFH).
W czerwcu 1990 roku haubica UFH otrzymała certyfikat bezpieczeństwa i wstępną ocenę operacyjną USMC. W sierpniu 1990 roku odbyły się udane próby transportu UFH oraz jej 7-osobowej załogi za pomocą śmigłowca UH-60L Black Hawk, a w styczniu 1991 roku US Army zatwierdziła program badań haubicy na poligonach amerykańskich.
W 1995 roku zaakceptowano wspólne wymagania operacyjne dla US Army i USMC. Po badaniach, w marcu 1997 roku podpisano umowę na dostarczenie haubic z konsorcjum VSEL oraz amerykańskiego Textron Marine and Land Systems. Pozostałymi konkurującymi firmami były Lockheed Martin i United Defese wraz z Royal Ordnance. Pierwszy prototyp oznaczony XM777 powstał we wrześniu 1998 roku. Podczas realizacji projektu wprowadzano kolejne modyfikacje i udoskonalenia.
W październiku 2002 roku USA podjęły decyzję o rozpoczęciu wstępnej produkcji małoseryjnej dział, w następstwie czego w listopadzie Departament Obrony USA zawarł kontrakt na pierwszą seryjną partię 94 haubic M777, w niepełnej kompletacji. Głównym producentem haubic M777 dla USA została firma BAE Systems, która w 1999 roku wchłonęła firmę VSEL. Pierwsze działa wykonywane były w Wielkiej Brytanii, potem zgodnie z wymaganiami amerykańskimi większą część produkcji na potrzeby amerykańskie przeniesiono do Hattiesburga w USA. Udział przemysłu amerykańskiego na początku określono jako 70%, następnie 80%. W marcu 2005 roku USA podjęły decyzję o produkcji seryjnej haubic i zamówieniu kolejnej partii 495 sztuk, po czym doszły dalsze zamówienia.
Pierwsze egzemplarze (M777) dostarczono dla USMC w lutym 2004 roku.
Zastosowanie.
USA.
Pierwsze haubice M777 trafiły do USMC w roku 2004, a w roku 2005 wyposażono w nie jednostki artylerii 11th Marine Regiment. Natomiast do US Army pierwsze haubice zostały dostarczone w roku 2006 i trafiły do 2nd Battalion, 11th Field Artillery stacjonującego na Hawajach.
Do sierpnia 2008 roku dostarczono dla USMC i US Army ogółem ponad 400 haubic M777.
Początkowo planowano zamówienie docelowej liczby 737 sztuk, ale w roku 2011 zwiększono zamówienie do ponad 1000 sztuk. Do 2015 roku amerykańskie siły zbrojne przejęły 1071 dział, w tym 518 w US Army i 481 w USMC.
Swoje haubice M777 Amerykanie bojowo wykorzystywali zarówno w Afganistanie (od grudnia 2007), jak i w Iraku (od 2008 roku).
Kanada.
Kanada w roku 2005 od USMC zakupiła 6 haubic M777, które trafiły do 1st Regiment Royal Canadian Horse Artillery. W lutym 2006 roku haubice skierowano do Afganistanu dla wzmocnienia znajdującego się tam kanadyjskiego kontyngentu. Podczas służby w Afganistanie haubica M777 zebrała bardzo dobre opinie, wobec czego w roku 2006 zamówiono dodatkowe 6 sztuk.
W czerwcu 2008 Kanada zamówiła kolejne 25 sztuk haubic M777 zwiększając liczbę haubic tego typu w dyspozycji Canadian Army do 37.
W roku 2008 specjalnie dla haubic M777 zamówiono także nowe pociski precyzyjne M982 Excalibur. Koszt jednego takiego pocisku wynosi ok. 150 tys. dolarów (dla porównania koszt zwykłego pocisku wynosi ok. 2 tys. dolarów).
W kwietniu 2022 Kanada dostarczyła Ukrainie pewną liczbę haubic M777 wraz z amunicją dla obrony przed inwazją rosyjską (zob. sekcja Ukraina poniżej).
Australia.
Pierwsze haubice M777A2 (35 sztuk) australijska armia zamówiła w roku 2009. Haubice trafiły do jednostek artylerii podporządkowanych 1 Dywizji, gdzie zastąpiły używane dotąd haubice L119 kal. 105 mm i M198 kal. 155 mm.
W roku 2012 australijskie ministerstwo obrony zamówiło 19 kolejnych haubic M777A2. Koszt ich zakupu wyniósł ok. 70 milionów dolarów. Zakupienie dodatkowych haubic pozwala na wyposażenie w nie sześciu baterii artylerii.
Haubice M777A2 znajdują się na wyposażeniu 1st i 4th Regiment, Royal Australian Artillery oraz School of Artillery w Puckapunyal.
Ukraina.
Po rosyjskiej inwazji na Ukrainę w 2022 roku USA zdecydowały dostarczyć Ukrainie 90 haubic M777 wraz z amunicją, których dostawy oraz szkolenie obsad prowadzono od kwietnia 2022 roku. Również Kanada ogłosiła 22 kwietnia przekazanie Ukrainie tych haubic. Nieoficjalnie mówiono o czterech sztukach. 28 kwietnia natomiast decyzję o przekazaniu Ukrainie sześciu haubic podjęła Australia. Ogółem ze wszystkich tych krajów dostarczone będzie 152 haubic i 924 tysięcy sztuk amunicji do nich.
Konstrukcja.
Haubica M777 składa się z dwóch zasadniczych elementów – łoża i zespołu wahliwego.
Łoże dzielone jest na część górną i dolną. Łoże dolne składa się z dwóch stabilizatorów i dwóch składanych ogonów z samookopującymi się lemieszami. Po bokach łoża zamocowany jest układ jezdny z dwoma kołami z felgami aluminiowymi współpracujący z zawieszeniem hydrauliczno-pneumatycznym i zwrotnicą. Przy każdym kole umieszczona jest ręczna pompa hydrauliczna służąca do podnoszenia i opuszczania koła na stanowisku ogniowym.
Łoże górne wyposażone jest w mechanizm śrubowy z dwoma ręcznymi pokrętłami służący do zmieniania położenia lufy w pionie, a także odrębny mechanizm pozwalający na obrót haubicy w poziomie. Ponadto na łożu górnym zamocowany jest celownik optyczno-mechaniczny.
Zespół wahliwy obejmuje kołyskę typu otwartego oraz lufę.
Haubica M777 posiada lufę typu M284 o długości 39 kalibrów. Lufa została wykonana w ten sposób, aby możliwe było używanie wszystkich rodzajów amunicji NATO o kal. 155 mm. Jej żywotność szacowana jest na 2650 strzałów, zaś żywotność zamka i oporopowrotnika szacowana jest na 5300 strzałów.
W konstrukcji zastosowano zamek M289 typu śrubowego otwierany i zamykany hydraulicznie z mechanizmem uderzeniowym M49. Zapłonniki mogą być ładowane automatycznie z magazynka o pojemności 10 sztuk.
Komorę nabojową przystosowano do prowadzenia ognia z wykorzystaniem modułowych ładunków miotających MACS.
Haubicę w dużym stopniu wykonano ze stopu na bazie tytanu (Ti-6Al-4V), uzyskując dużą wytrzymałość przy dużo mniejszej masie niż w przypadku podobnej konstrukcji ze stali.
Możliwości transportowe.
Haubica M777 może być holowana przez wszystkie pojazdy o napędzie 4×4 o masie powyżej 2,5 t, wyposażone w pneumatyczny układ hamulcowy. Na krótkie odległości działo może być holowane także przez pojazdy klasy Humvee czy Land Rover Defender.
Do transportowania taktycznego haubicy drogą powietrzną można użyć śmigłowców ciężkich: CH-47 i CH-53, średnich: UH-60L, AS 532, AW101, UH-60A, AS 530, Westland Sea King i Bell 214ST. Ponadto istnieje możliwość zastosowania śmigłowców lżejszych po rozłożeniu haubicy na dwie części.
Transport strategiczny możliwy jest z użyciem samolotów: C-130, C-141, C-5 i V-22.
Transport morski haubicy możliwy jest przez wszystkie rodzaje okrętów i poduszkowców desantowych.

</doc>
<doc id="836679" url="https://pl.wikipedia.org/wiki?curid=836679" title="Copa Artigas 1983">
Copa Artigas 1983

Copa Artigas 1983 - szóstą edycję turnieju towarzyskiego o Puchar Artigas między reprezentacjami Paragwaju i Urugwaju rozegrano w 1983 roku.
Końcowa tabela.
Triumfatorem turnieju Copa Artigas 1983 został zespół Urugwaju.
Poprzedni turniej z tej serii Copa Artigas 1977, a następny Copa Artigas 1985.

</doc>
<doc id="836686" url="https://pl.wikipedia.org/wiki?curid=836686" title="Pakowate">
Pakowate

Pakowate (Cuniculidae) – monotypowa rodzina ssaków z podrządu jeżozwierzowców (Hystricomorpha) w rzędzie gryzoni (Rodentia). Obejmuje 2-3 gatunki, z których jeden stanowi źródło mięsa uzyskiwano dzięki polowaniom i hodowli.
Budowa.
Długość ciała (bez ogona) 500–800 mm, długość ogona 13–35 mm, długość tylnej stopy 95–130 mm, długość ucha 32–56 mm, wysokość w kłębie 270–310 mm; masa ciała 3,2–14 kg; samce są większe i cięższe od samic. Wzór zębowy: Wzór zębowy: I formula_1 C formula_2 P formula_1 M formula_4 (x2) = 40. Paka nizinna osiąga długość ciała od 65 do 70 cm, podczas gdy paka górska jest mniejsza. Masa ciała paki nizinnej osiągać może 12 kg, paka górska waży 2 kg mniej.
Sylwetką pakowate zbliżają się do agutiowatych, z którymi niegdyś były klasyfikowane. Poza większymi rozmiarami różnią się jeszcze od aguti względnie krótszymi a grubszymi kończynami, zakończonymi lepiej wykształconymi palcami. Częściej też od agutiowatych chodzą, rzadziej biegając.
Pakowate cechują się charakterystycznym umaszczeniem. Grzbiet i boki ich ciała pokrywają linie barwy białej, tworzące układ plam tworzących od 3 do 4 linii.
Systematyka.
Podział systematyczny.
Pozycja systematyczna pak była przedmiotem dyskusji: Husson (1978), Cabrera (1961) oraz McKenna i Bell (1997) umieszczali paki w rodzinie agutiowatych, Starretta (1967) proponował wydzielenie podrodziny Cuniculinae. Badania chromosomów, allozymów i sekwencji danych mogą być pomocą w określeniu odrębności rodziny Cuniculidae. Ważność taksonu "C. hernandezi" (paka kordylierska) opisanego w 2010 roku jest wciąż przedmiotem dyskusji, wobec powyższego w obrębie rodzaju zoolodzy wyróżniają dwa występujące współcześnie gatunki:
Opisano również gatunek wymarły z czwartorzędu dzisiejszej Brazylii:
Cykl życiowy.
Paka nizinna dojrzałość płciową osiąga po roku swego życia. Od tego czasu może przystąpić do rozrodu raz do roku. Połowa populacji, zwłaszcza starsze samice, może mieć miot 2 razy w roku. Samica zachodzi w ciążę, po której wydaje na świat pojedynczego noworodka. Karmi go następnie mlekiem przez 3 miesiące.
Rozmieszczenie geograficzne.
Rodzaj obejmuje gatunki występujące w Ameryce (Meksyk, Belize, Gwatemala, Salwador, Honduras, Nikaragua, Kostaryka, Panama, Kolumbia, Wenezuela, Trynidad i Tobago, Gujana, Surinam, Gujana Francuska, Brazylia, Ekwador, Peru, Boliwia, Paragwaj, Urugwaj i Argentyna).
Ekologia.
Paki zamieszkują lasy, nizinne w przypadku paki nizinnej i górskie w przypadku paki górskiej. Paki aktywne są nocą. Zamieszkują nory, które mogą kopać sobie same bądź też wykorzystują nory wykopane uprzednio przez zwierzęta innych gatunków, które przystosowują do swych potrzeb. Paka nizinna żyje samotnie, wykazując terytorializm. Nie nawiązuje poza rozrodem relacji społecznych, a do innych osobników swego gatunku odnosi się z wrogością i agresją.
Pokarm ich stanowią owoce, a w mniejszym stopniu liście i nasiona.
Wykorzystanie gospodarcze.
Człowiek ceni paki z uwagi na smaczne mięso. W latach 80. XX wieku podejmowano nawet próby hodowli tych gryzoni. Na panamskiej wyspie Barro Colorado założono hodowlę paki nizinnej. Wyhodowano rasę o odmiennych od dzikich zwierząt zachowaniu: tolerujących innych osobników swego gatunku, potrafiących żyć w stadzie bez zachowań agresywnych, aktywnych za dnia. Modyfikacje te znacznie ułatwiły hodowlę paki. Nie zmieniło to jednak faktu intensywnych, wręcz nadmiernych polowań na dziko żyjące paki nizinne. Pomimo polowań gatunek nie jest jeszcze zagrożony wyginięciem, podczas gdy rzadsza odeń paka górska klasyfikowana jest jako bliska zagrożenia (NT).

</doc>
<doc id="836688" url="https://pl.wikipedia.org/wiki?curid=836688" title="Operacja &quot;Pastorius&quot;">
Operacja &quot;Pastorius&quot;



</doc>
<doc id="836691" url="https://pl.wikipedia.org/wiki?curid=836691" title="Copa Artigas 1985">
Copa Artigas 1985

Copa Artigas 1985 - siódmą (i zarazem ostatnią) edycję turnieju towarzyskiego o Puchar Artigas między reprezentacjami Paragwaju i Urugwaju rozegrano w 1985 roku.
Końcowa tabela.
Triumfatorem turnieju Copa Artigas 1985 został zespół Urugwaju.
Poprzedni turniej z tej serii Copa Artigas 1983.

</doc>
<doc id="836692" url="https://pl.wikipedia.org/wiki?curid=836692" title="Cuniculus">
Cuniculus



</doc>
<doc id="836693" url="https://pl.wikipedia.org/wiki?curid=836693" title="New York Mets">
New York Mets

New York Mets – drużyna baseballowa z Nowego Jorku, grająca we wschodniej dywizji National League. Dwukrotny zwycięzca w World Series.
Historia.
Plany założenia klubu datuje się na rok 1959, kiedy to po przeniesieniu siedziby dwóch nowojorskich zespołów New York Giants i Brooklyn Dodgers do Kalifornii, prawnik William Shea zaproponował utworzenie trzeciej zawodowej ligi Continental League, którą reprezentować miał między innymi nowy klub z siedzibą w Nowym Jorku. W lipcu 1960 zarząd National League ogłosił, że jest w stanie poszerzyć ligę do dziesięciu zespołów, jeśli powołanie Continental League nie dojdzie do skutku. W sierpniu 1960 William Shea ogłosił utworzenie nowej ligi, jednak cztery z pięciu klubów, które miały do niej przystąpić, dołączyły do Major League Baseball i w efekcie Continental League została rozwiązana. W 1961 nowy klub z Nowego Jorku został oficjalnie członkiem National League, przyjmując nazwę Mets i barwy klubowe pomarańczowe i niebieskie, nawiązując do dwóch dawnych nowojorskich drużyn Giants i Dodgers. Pierwszym stadionem, na którym Mets rozgrywali domowe mecze był Polo Grounds zlokalizowany na Manhattanie, na którym występowali w latach 1962–1963.
11 kwietnia 1962 Mets rozegrali pierwszy w historii klubu mecz, przegrywając na wyjeździe 4–11 z St. Louis Cardinals. Dwa lata później zespół wystąpił w roli gospodarza na nowym obiekcie Shea Stadium w Queens.
W 1969 po zwycięstwie w World Series nad Baltimore Orioles Mets zdobyli pierwszy tytuł. Zespół, który wywalczył wówczas mistrzostwo ligi, zyskał przydomek The Amazin' Mets. W 1986 w World Series Mets w siedmiu meczach pokonali Boston Red Sox, mimo iż w meczu numer sześć byli o jeden strike od przegranej w finałach; przy stanie 4–5 dla Red Sox w drugiej połowie 10. zmiany, po niekontrolowanym narzucie miotacza Red Sox Boba Stanleya, a następnie po uderzeniu zapolowego Mets Mookie Wilsona i błędzie przy pierwszej bazie Billa Bucknera, Mets zdobyli dwa runy i zwyciężyli 6–5, doprowadzając w efekcie do siódmego spotkania, w którym pokonali Red Sox 8–5, ostatecznie wywalczając drugi w historii klubu tytuł mistrzowski. W 2000 roku New York Mets awansowali do finałów, gdzie przegrali 1–4 z New York Yankees; były to pierwsze Subway Series w postseason od 1956 roku.
W kwietniu 2015 Mets wyrównali klubowy rekord z 1986 roku wygrywając 11 meczów z rzędu i osiągając bilans zwycięstw i porażek 13–3. 24 sierpnia 2015 w meczu przeciwko Philadelphia Phillies wygranym 16–7, zawodnicy Mets ustanowili klubowy rekord zdobywając 8 home runów i 15 extra base hits. 26 września 2015 po zwycięstwie nad Cincinnati Reds, Mets zapewnili sobie tytuł mistrzowski dywizji National League East po raz pierwszy od 2006 roku.
Zastrzeżone numery.
Od 1997 numer 42 zastrzeżony jest przez całą ligę ku pamięci Jackie Robinsona, który jako pierwszy Afroamerykanin przełamał bariery rasowe w Major League Baseball.
Linki zewnętrzne.
Oficjalna strona klubu

</doc>
<doc id="836696" url="https://pl.wikipedia.org/wiki?curid=836696" title="Mungo Park">
Mungo Park

Mungo Park (ur. 11 września 1771, zm. 1806) – szkocki podróżnik, badacz kontynentu afrykańskiego.
Pierwsze lata.
Park urodził się na farmie dzierżawionej przez jego ojca w pobliżu miasta Selkirk. Był siódmym dzieckiem w trzynastoosobowej rodzinie. Chociaż Parkowie byli jedynie dzierżawcami farmy, to wiodło im się dobrze – umierając, ojciec Mungo zostawił po sobie 3000 funtów. Mungo był wychowywany w wierze kalwińskiej.
W wieku 14 lat terminował u chirurga Thomasa Andersona w Selkirk. W tym czasie zaprzyjaźnił się z synem Andersona – Aleksandrem. Późniejsza żona Parka, Allison, była córką Thomasa. W październiku 1788 roku Mungo zaczął uczęszczać na Uniwersytet Edynburski, gdzie studiował medycynę i botanikę. Przez rok uczęszczał na wykłady historii naturalnej. Po ukończeniu studiów spędził lato na szkockich wzgórzach będąc zaangażowanym w prace botaniczne. W styczniu 1793 roku Mungo zdał egzaminy medyczne w Londynie przed kolegium chirurgów. Dzięki rekomendacji znajomego uzyskał pracę jako asystent chirurga na statku, który w lutym 1793 roku wypłynął w kierunku Sumatry. Po powrocie z wyprawy Mungo dostarczył do Linnean Society osiem nowych gatunków ryb oraz wiele nowych gatunków roślin.
Pierwsza wyprawa.
W roku 1794 Mungo zaoferował swe usługi Towarzystwu Afrykańskiemu, które poszukiwało następcy majora Daniela Houghtona, podróżnika, który wyruszył cztery lata wcześniej na poszukiwania źródeł rzeki Niger, lecz zmarł podczas wyprawy na Saharze. 21 czerwca 1795 roku Mungo dotarł do rzeki Gambii. Podróżował nią około 200 mil, aż dotarł do brytyjskiego punktu handlowego zwanego Pisania. 2 grudnia wyruszył w głąb lądu z dwoma przewodnikami. Podążał drogą przez górny Senegal oraz półpustynny region Kaarta. W Ludamarze Mungo został uwięziony na cztery miesiące przez lokalnego wodza Maurów. Parkowi udało się zbiec 1 lipca 1796 roku. 21 lipca jako pierwszy Europejczyk dotarł do Ségou. Przez 80 mil podążał wzdłuż rzeki, aż dotarł do Silli, gdzie został zmuszony do zawrócenia, gdyż pozostał bez potrzebnych środków do kontynuowania takiej podróży. Powrót rozpoczął 30 lipca. Mungo pragnął wrócić tą samą drogą, ale początkowo pobłądził. Dotarł do Bamako i po przebyciu 300 mil odkrył swoją starą trasę. W drodze rozchorował się w Kamalii, przeżył jedynie dzięki pomocy, której mu udzielono; spędził u lokalnych ludzi siedem miesięcy. Pisanię osiągnął 10 czerwca 1797 roku, w Szkocji znalazł się dopiero 22 grudnia, gdyż wracał przez Amerykę. Na Wyspach został uznany za zmarłego, jego wiadomość o odkryciu źródeł Nigru wywołała wielkie poruszenie. Relacja z jego podróży została spisana przez Briana Edwardsa, pojawiła się ona w roku 1799 ("Travels in the Interior of Africa"). Sprawozdanie to było bardzo popularne, dostępne jest obecne również w Projekcie Gutenberg.
Pomiędzy wyprawami.
W sierpniu 1799 roku Mungo Park osiadł w Foulshiels, wtedy to ożenił się z Allison, córką jego dawnego mistrza, Thomasa Andersona. Mungo otrzymał dwie oferty wyprawy do Nowej Południowej Walii, ale podróże nie doszły one do skutku. W październiku 1801 roku Parkowie przenieśli się do Peebles, gdzie Mungo pracował jako lekarz.
Druga wyprawa.
Jesienią 1803 roku Park otrzymał propozycję od rządu poprowadzenia wyprawy do Nigru. Będąc znudzonym monotonią życia w Peebles ofertę tę przyjął, wyprawa jednak została odwołana. W międzyczasie podróżnik uczył się arabskiego u rodowitego Marokańczyka, Sidi Ambaka Bubiego. W maju 1804 roku Park przeniósł się ponownie do Foulshiels, gdzie zaprzyjaźnił się z Walterem Scottem. We wrześniu Mungo został wezwany do Londynu, aby wyruszyć z kolejną wyprawą. Przed wyruszeniem Park uwierzył w teorię, że Niger łączy się z rzeką Kongo. Napisał: "Nadzieje powrotu przez Kongo nie są całkowicie zmyślone".
Wyprawa wyruszyła 31 stycznia 1805 roku z Portsmouth, kierował nią Mungo. Zastępcą został jego szwagier, Alexander Anderson. W Gorée dołączyło do wyprawy 35 osób prywatnych, dwóch żeglarzy oraz porucznik Martyn. Wyprawa dotarła do Nigru dopiero w połowie sierpnia, z grupy żyło jedynie 11 osób, reszta zmarła wskutek gorączki lub dyzenterii. Z Bamako do Segou podróżowano łodziami. Otrzymawszy zgodę od lokalnego wodza Sansandig na dalszą podróż w dół Nigru Park znalazł się w terenie, w którym jeszcze nigdy nie był (działo się to na południe już od Segou). 28 października w Sansandig zmarł Anderson. Przy pomocy jednego z żołnierzy Park złączył dwie łodzie tworząc jedną o długości 13 i szerokości 2 metrów. 19 listopada ochrzczono szkuner mianem "Joliba" (oryginalna nazwa Nigru) i wyruszono dalej w dół rzeki. Załogę "Joliby" stanowił Park, Martyn, trzech europejskich żołnierzy (jeden był na skraju wyczerpania nerwowego), przewodnik i trzech niewolników. Przed wyruszeniem Mungo przekazał list przewodnikowi z plemienia Mandinka (nazywał się on Isaaco), który miał zostać dostarczony do Gambii, stamtąd do Anglii. W liście Park pisze: "Będę płynął na wschód z niezmiennym postanowieniem odkrycia zakończenia Nigru albo zginę w tej próbie. Wszyscy Europejczycy, którzy są ze mną powinni umrzeć i choć sam jestem na wpół żywy, nie ustanę. Jeżeli nie wypełnię celu mej podróży, zginę wreszcie w Nigrze."
Śmierć.
Mungo napisał do swej żony, że nie ma zamiaru nigdzie stawać, aż dotrze do wybrzeża, które miał zamiar osiągnąć pod koniec stycznia 1806 roku. Była to ostatnia informacja od Parka. Żadne inne wiadomości nie dotarły do Gambii poza pogłoską o katastrofie wyprawy. Rząd brytyjski zlecił Isaaco, by ten podążył w dół Nigru i potwierdził los podróżnika. Isaaco odnalazł w Sansandig przewodnika, który prowadził Mungo. Ten opowiedział częściowo historię wyprawy, która została potwierdzona przez śledczych Hugh Clappertona i Richarda Lemona Landera. Ów przewodnik oświadczył, iż wyprawa płynęła dalej w dół rzeki, aż dotarła do Yauri (dzisiejsza Nigeria). W tej podróży liczącej około 1000 mil Park, który posiadał jeszcze zaopatrzenie, utknął z powodu wrogości tubylców. W Dżenne, w Timbuktu i w innych miejscach wyprawa była atakowana przez zamieszkałych tam ludzi. Uczestnicy wyprawy mogli obronić się dzięki posiadanej broni i amunicji. Uniknięto również wielu niebezpieczeństw związanych ze sterownością łodzi oraz z nieznanymi progami na rzece. Przy progach Bussy, w pobliżu Yauri, łódź utknęła na skale. Wokół zaczęli zbierać się wrodzy tubylcy, którzy zaatakowali wyprawę strzałami z łuków i włóczniami. Pozycja podróżników była nie do obrony. Park, Martyn i pozostali dwaj żołnierze ratując się wskoczyli do rzeki, w której nurtach utonęli. Jedynym ocalałym był pozostały niewolnik, od którego tę opowieść usłyszano. Poszukiwany przez Isaaco, potem przez Landera dziennik Parka nigdy nie został odnaleziony. W 1827 roku drugi syn Munga, Thomas, wyruszył na poszukiwanie ojca wierząc, że jest on więziony przez któreś z okolicznych plemion żyjących na wybrzeżu Gwinei. W tym celu udał się do Bussy, lecz po krótkich poszukiwaniach w głębi lądu zmarł z powodu gorączki. Żona Mungo Parka, Allison, zmarła w 1840 roku.
Królewskie Szkockie Towarzystwo Geograficzne na cześć podróżnika co roku przyznaje medal Mungo Parka.
W 2008 roku Dalavich Press wydało polskie tłumaczenie dzienników Parka pod tytułem 'Podróże we wnętrzu Afryki'.

</doc>
<doc id="836699" url="https://pl.wikipedia.org/wiki?curid=836699" title="Doniczkowce">
Doniczkowce



</doc>
<doc id="836700" url="https://pl.wikipedia.org/wiki?curid=836700" title="Occam">
Occam

occam – język programowania, opracowany w roku 1983 przez firmę INMOS, a będący praktyczną implementacją formalizmu CSP (z ang. "Communicating Sequential Processes"). Język opracowany został i był przede wszystkim wykorzystywany jako narzędzie programowania transputerów. Nazwa pochodzi od nazwiska Williama Ockhama, kojarzonego z „brzytwą Ockhama”.
occam jest językiem proceduralnym. Charakterystyczną jego cechą jest wsparcie dla programowania współbieżnego. Program w occamie uruchamia typowo wiele procesów, które mogą komunikować się między sobą za pośrednictwem nazwanych kanałów komunikacyjnych. Komunikacja za pośrednictwem kanałów jest synchroniczna – komunikujące się procesy mogą kontynuować wykonanie, dopiero gdy zakończy się wymiana danych. Kanały zapewniają więc również synchronizację procesów.
W implementacji transputerowej język wyposażony jest w możliwość zdefiniowania rozmieszczenia procesów na sieci procesorów, z wykorzystaniem połączeń pomiędzy nimi jako kanałów komunikacyjnych.
occam jest językiem świadomie minimalistycznym i bardzo formalnie zdefiniowanym. Zabronione są wszelkie konstrukcje, które mogłyby prowadzić do niejednoznaczności działania programu (np. równoległe procesy nie mogą modyfikować żadnych wspólnych lokacji pamięci, do których mają dostęp). Umożliwia to formalne dowodzenie poprawności programów napisanych w tym języku.
Obecnie istnieje działający na współczesnych komputerach kompilator occama, KRoC (ang. "Kent Retargetable occam Compiler"). Kompiluje on programy do plików wykonywalnych działających współbieżnie. Wspiera on też post-mortem debugging, czyli debugowanie programu po błędzie, który spowodował jego wyłączenie, również wyłączenie spowodowane zakleszczeniem.
Wersje języka.
occam 1.
occam 1 (wydany w 1983 r.) był wstępną wersją języka. Ze katalogu typów danych, dostępnych z czasem w języku, wspierał tylko VAR, który był typem liczby całkowitej o zakresie uzależnionym od długości słowa w docelowej architekturze, oraz jedno wymiarowe tablice.
occam 2.
occam 2 to rozszerzenie, stworzone przez INMOS Ltd w 1987 roku które dodało liczby zmiennoprzecinkowe, funkcje, wielowymiarowe tablice i więcej typów danych takich jak liczby całkowite różnych rozmiarów (INT16, INT32) oraz bajty (BYTE).
Po tej korekcie, occam stał się językiem zdolnym do wyrażania użytecznych programów, podczas gdy occam 1 bardziej nadawał się do badania algorytmów i odkrywania nowego języka (chociaż należy zauważyć, że kompilator occama 1 był napisany w occamie 1, co udowadnia, że dało się w tamtej wersji języka pisać programy o znaczącym rozmiarze i stopniu skomplikowania).
occam 2.1.
occam 2.1 był ostatnim z serii ulepszeń occama, w które miała wkład firma INMOS. Zdefiniowany w 1994 r., miała na niego wpływ wcześniejsza propozycja języka occam 3 (zwanego także "occam91" we wczesnych fazach jego rozwoju), stworzonego przez Geoffa Barretta w INMOSie we wczesnych latach dziewięćdziesiątych. Ulepszony Podręcznik Użytkownika opisujący occam 3 był rozprowadzany w społeczności, ale język nigdy nie otrzymał działającego kompilatora.
occam 2.1 wnosić nową funkcjonalność do occama 2, mianowicie:
Pełna lista zmian jest dostępna w Dodatku P instrukcji użytkowania.
occam-π.
occam-π to popularna nazwa wariantu occama zaimplementowanego przez późniejsze wersje kompilatora KRoC. Dodanie symbolu "π" (pi) do nazwy "occam"jest aluzją do faktu, że occam zaimplementowany przez KRoC zawiera wiele pomysłów inspirowanych przez Pi calculus. Zawiera znaczącą liczbę rozszerzeń do wersji 2.1, na przykład:
Zobacz też: Erlang (język programowania)

</doc>
<doc id="836703" url="https://pl.wikipedia.org/wiki?curid=836703" title="Sulfaguanidyna">
Sulfaguanidyna

Sulfaguanidyna () – organiczny związek chemiczny, amid kwasu sulfanilowego i guanidyny. Stosowana jako lek z grupy sulfonamidów.
Obecnie bardzo rzadko stosowany w zakażeniach bakteryjnych przewodu pokarmowego, nieżycie żołądka, zapaleniu jelit. Działa bakteriostatycznie na bakterie przewodu pokarmowego. Dawniej dostępna w Polsce w gotowych formach leków, obecnie jedynie jako substancja do receptury aptecznej i wykorzystywana w niej najczęściej jako składnik globulek dopochwowych. Nadal stosowana w weterynarii.

</doc>
<doc id="836704" url="https://pl.wikipedia.org/wiki?curid=836704" title="Oakland Athletics">
Oakland Athletics

Oakland Athletics – drużyna baseballowa grająca w zachodniej dywizji American League, ma siedzibę w Oakland w stanie Kalifornia. Dziewięciokrotny zwycięzca w World Series.
Historia.
Klub powstał w 1901 w Filadelfii pod nazwą Philadelphia Athletics i przystąpił do rozgrywek nowo utworzonej American League, a jego menadżerem został Connie Mack, który pełnił tę funkcję do 1950 roku. W sezonie 1905 zespół po raz pierwszy zdobył mistrzostwo American League, jednak uległ w World Series New York Giants 1–4. Do 1908 klub rozgrywał swoje mecze na stadionie Columbia Park. W 1909 oddano do użytku nowy obiekt Shibe Park, wybudowany kosztem 450 tysięcy dolarów.
W 1910, 1911 i 1913 Athletics zwyciężali w World Series, mając w składzie między innymi wewnątrzpolowych Stuffy'ego McInnisa, Eddiego Collinsa, Jacka Barry'ego i Home Run Bakera. Czwarte mistrzostwo zespół zdobył w 1929, po pokonaniu Chicago Cubs 4–1. Rok później Athletics zwyciężyli w World Series drugi raz z rzędu. W 1954 roku siedzibę klubu przeniesiono do Kansas City, gdzie występował przez 13 sezonów, ani razu nie uzyskując awansu do postseason.
17 kwietnia 1968 klub rozegrał pierwszy mecz w Oakland na stadionie Oakland Coliseum. W latach siedemdziesiątych XX wieku Athletics zwyciężali w World Series trzy razy z rzędu (1972–1974). W 1989 Athletics po raz ostatni uzyskali awans do World Series, gdzie przeciwnikiem był zespół San Francisco Giants. 17 października 1989 przed meczem numer trzy, w Oakland miało miejsce trzęsienie ziemi o sile 7,1 w skali Richtera, które spowodowało śmierć 67 osób. Początkowo planowano przenieść rozgrywki do innego miasta, jednak serię wznowiono dwanaście dni później w San Francisco; ostatecznie Athletics zwyciężyli 4–3.
W czerwcu 2013 pojawiły się plany przeniesienia siedziby klubu do San Jose.
Zastrzeżone numery.
Od 1997 numer 42 zastrzeżony jest przez całą ligę ku pamięci Jackie Robinsona, który jako pierwszy Afroamerykanin przełamał bariery rasowe w Major League Baseball.
Linki zewnętrzne.
Oficjalna strona klubu

</doc>
<doc id="836714" url="https://pl.wikipedia.org/wiki?curid=836714" title="Monika Szwaja">
Monika Szwaja

Monika Zofia Szwaja (ur. 12 grudnia 1949 w Krobielewku, zm. 22 listopada 2015 w Szczecinie) – polska pisarka i dziennikarka telewizyjna.
Życiorys.
W 1967 ukończyła V Liceum Ogólnokształcące im. Adama Asnyka w Szczecinie, a następnie polonistykę – na Uniwersytecie im. Adama Mickiewicza w Poznaniu. W czasie studiów zaczęła pracę w Ośrodku Telewizyjnym w Szczecinie, gdzie zajmowała szereg stanowisk (w laboratorium, następnie jako asystentka reżysera montażu, dysponent, inspektor programu, reporterka „Kroniki”) i skąd została zwolniona w stanie wojennym. Przez następnych 8 lat pracowała jako nauczycielka języka polskiego i historii w małym Podgórzynie położonym w Karkonoszach. Na podstawie doświadczeń z tego okresu powstała powieść "Jestem nudziarą". W 1989 wróciła do pracy w telewizji, ale w 2002 porzuciła ją na rzecz pisarstwa.
Od trzeciego roku życia mieszkała w Szczecinie i silnie związała się z tym miastem – została uhonorowana tytułem Ambasadora Szczecina 2004. Posiadała własne wydawnictwo – SOL, w którym publikowała książki w czterech seriach: „Monika Szwaja”, „Monika Szwaja poleca”, „Dla Eli”, „Autorska”.
Była córką Teofila Szwai (nadleśniczego w Krobielewku) i Heleny z domu Zakrzewskiej. Miała starsze rodzeństwo: Małgorzatę (1938–2003) i Andrzeja (1940–2022). Jej syn, Wawrzyniec Szwaja (ur. w 1984), jest dźwiękowcem w Radiu Szczecin. Jej bratem ciotecznym był Cezary Chlebowski, a jej stryjem – Edward Szwaja.
28 listopada 2015 została pochowana na Cmentarzu Centralnym w Szczecinie.

</doc>
<doc id="836722" url="https://pl.wikipedia.org/wiki?curid=836722" title="I liga urugwajska w piłce nożnej (1947)">
I liga urugwajska w piłce nożnej (1947)

Mistrzostwa Urugwaju w roku 1947 były mistrzostwami rozgrywanymi według systemu, w którym wszystkie kluby rozgrywały ze sobą mecze każdy z każdym u siebie i na wyjeździe, a o tytule mistrza i dalszej kolejności decydowała końcowa tabela.
Primera División.
Końcowa tabela sezonu 1947.
Ze względu na równą liczbę punktów rozegrano mecze barażowe o tytuł wicemistrza Urugwaju.
Rozgrywki barażowe nie zostały dokończone i nie wyłoniono wicemistrza kraju, co oznaczało, że do tytułu tego miały prawo w 1947 roku trzy kluby.

</doc>
<doc id="836726" url="https://pl.wikipedia.org/wiki?curid=836726" title="Estadio Municipal de Ciruelito">
Estadio Municipal de Ciruelito

Estadio Municipal de Ciruelito – wielofunkcyjny stadion znajdujący się w mieście Ciruelito w Panamie. Na tym stadionie swoje mecze rozgrywa drużyna piłkarska Sporting Cocle. Stadion może pomieścić 1000 widzów.

</doc>
<doc id="836727" url="https://pl.wikipedia.org/wiki?curid=836727" title="Mohamud Muse Hersi">
Mohamud Muse Hersi

Mohamud Muse Hersi (zm. 8 lutego 2017 w Zjednoczonych Emiratach Arabskich) – prezydent Puntlandu od 8 stycznia 2005 do 8 stycznia 2009.
Muse Hersi służył w armii w czasie rządów w Somalii Siada Barre. Pełnił także funkcję lokalnego i krajowego gubernatora w północnych prowincjach Somalii przed wybuchem wojny domowej w tym kraju. Od połowy lat 70. do początku lat 80. był attaché wojskowym w Chinach. Następnie został przeniesiony do Kanady, gdzie przebywał do 2004.
8 stycznia 2005 został wybrany przez parlament prezydentem Puntlandu. Kadencja prezydenta trwała cztery lata. Muse Hersi zyskał sobie przydomek "Adde".

</doc>
<doc id="836738" url="https://pl.wikipedia.org/wiki?curid=836738" title="Erethizon dorsatum">
Erethizon dorsatum



</doc>
<doc id="836741" url="https://pl.wikipedia.org/wiki?curid=836741" title="Deutsche Tourenwagen Masters">
Deutsche Tourenwagen Masters

DTM (pełna nazwa od 2000 roku Deutsche Tourenwagen Masters; w latach 1984-1995 Deutsche Tourenwagen Meisterschaft) – najważniejsza seria wyścigowa samochodów w Niemczech. Obok brytyjskiej BTCC, najbardziej prestiżowa europejska seria wyścigowa w tej kategorii. W DTM startowało wielu kierowców Formuły 1, m.in. Ralf Schumacher, David Coulthard, Mika Häkkinen, Paul di Resta, Robert Kubica, Lucas Di Grassi i Alex Albon.
Początki.
DTM powołano do życia w 1984 roku jako następcę DRM (Deutsche Rennsport Meisterschaft). W pierwszym sezonie wzięło udział sześciu konstruktorów (Rover, BMW, Alfa Romeo, Ford, Chevrolet oraz Volvo). Mistrzostwa szybko zyskały popularność, do stawki wkrótce dołączyli nowi konstruktorzy, m.in. Audi oraz Mercedes.
Kryzys i likwidacja DTM.
Kryzys nastąpił na początku lat 90. XX wieku. Wewnętrzne spory o kształt regulaminu technicznego spowodowały wycofanie się zespołu Audi w 1992 roku. Trzy lata później seria uległa likwidacji, a w jej miejsce powołano ITC (International Touring Car Championship). Jednak, gdy w 1996 roku czołowe zespoły, Alfa Romeo i Opel zrezygnowały z udziału w nowych mistrzostwach, serię ITC, czyli ostatnie połączenie z dawnym DTM, także zlikwidowano.
W latach 1994-1999 rozgrywano mistrzostwa STW (Super Tourenwagen Cup), które po likwidacji DTM były jedyną liczącą się serią samochodów turystycznych w Niemczech, ale prestiżem nigdy nie dorównały one mistrzostwom DTM.
Powrót DTM.
W 2000 roku dzięki inicjatywie Audi, Opla i Mercedesa reaktywowano mistrzostwa DTM. W 2005 roku z udziału w DTM zrezygnował Opel. BMW oficjalnie potwierdziło swój powrót do serii DTM w sezonie 2012. W 2012 roku, potwierdzono iż, od 2014 roku DTM łączy się z japońską serią Super GT. W 2019 roku do stawki dołączył pierwszy zespół produkcyjny spoza Niemiec - brytyjski Aston Martin. 
Mistrzowie DTM od 1984 roku.
(*) – w 1996 roku mistrzostwa pod egidą ITC.

</doc>
<doc id="836745" url="https://pl.wikipedia.org/wiki?curid=836745" title="Uszakowo">
Uszakowo

Uszakowo (ros. "Ушаково", niem. "Brandenburg", pol. hist. "Pokarmin", lit. "Pokarviai") – osiedle w obwodzie kaliningradzkim, w Rosji. Leży w krainie historycznej Prusy Dolne.
Uszakowo położone jest przy ujściu rzeki Świeżej do Zalewu Wiślanego, przy drodze z Mamonowa do Kaliningradu.
Nazwy.
Nazwa niemiecka miejscowości "Brandenburg" (1266) pochodzi od założyciela miejscowości margrabiego brandenburskiego Ottona III. 
Pochodzenie nazwy polskiej "Pokarmin" objaśnia "Słownik geograficzny Królestwa Polskiego" – w pobliżu zamku była wieś "Pokarben (Pokarmin)". Miejscowość zwana była też niekiedy "Nowe Zgorzelice", "Nowozgorzelce". 
Rosyjską nazwę "Uszakowo" nadano w 1946 roku.
Historia.
Pokarmin leży w Prusach Dolnych. Po 1283 roku stał się siedzibą komtura. Wybudowany później czworoboczny dom konwentu o wymiarach 65,4 x 52 m należał do największych zamków tego typu.
W latach 1467–1499 była tu siedziba wielkiego szpitalnika.
Przed 1525 kościół parafialny w Pokarminie należał do archiprezbiteratu w Krzyżborku.
Zamek został rozebrany po 1776. Materiały budowlane z rozbiórki w znacznej części wykorzystane były na modernizację zamku w Malborku. W 1887 Conrad Steinbrecht odsłonił pozostałości głównej bryły zamku. Do czasów współczesnych zachowały się ruiny dwóch budynków przedzamcza (jeden był zamieszkany w drugiej połowie XX w.) oraz we wsi ruina kościoła (prezbiterium z pierwszej połowy XIV w., nawa z drugiej połowy XIV w.)
W drugiej połowie XIX w. było tu 1492 mieszkańców. W 1910 Pokarmin miał 1385 mieszkańców, w tym 245 osób mieszkało w majątku ziemskim. W roku 1939 było tu 1595 mieszkańców.
Komturia pokarmińska.
Komturia pokarmińska od zachodu i południa graniczyła z komturią bałgijską, od wschodu poprzez puszcze z Litwą, a od północy z komturią królewiecką. W skład komturii pokarmińskiej wchodziły okręgi: Pokarmin i okręg leśny, Krzyżbork, Domnowo, Barciany i Lec.
Podobnie jak inne komturie dolnopruskie podlegała wielkiemu marszałkowi w Królewcu. 

</doc>
<doc id="836746" url="https://pl.wikipedia.org/wiki?curid=836746" title="Rynek Wielki (Zamość)">
Rynek Wielki (Zamość)

Rynek Wielki w Zamościu – kwadratowy plac w centrum Starego Miasta w Zamościu, zarazem jego główne miejsce. Wymiary Rynku Wielkiego wynoszą 100 na 100 metrów.
Charakterystyka.
Po każdej stronie tego rynku (pierzei) znajdują się zabytkowe kamienice z podcieniami oraz ratusz, główny obiekt tego placu. Nie jest on położony w jego centrum, jak w większości rynków, m.in. z okresu średniowiecza, lecz w jego północnej pierzei, po stronie zachodniej (na zachód od ulicy Solnej biegnącej na północ od rynku) i nieznacznie wysunięty do środka Rynku Wielkiego. Wiąże się to z wolą założyciela miasta, Jana Zamoyskiego, dla którego najważniejszym obiektem w jego mieście był pałac, dla jakiego ratusz miał nie stanowić konkurencji wśród najokazalszych budowli. Posiada 52-metrową wieżę zegarową oraz szerokie, wachlarzowe schody dobudowane w XVIII wieku.
Od zachodniej i wschodniej pierzei rynku biegną po 3 ulice (S. Staszica w obu kierunkach, Grodzka w obu kierunkach, H. Kołłątaja na zachód, Ormiańska na wschód), natomiast w osi północ-południe po jednej (na północ ul. Solna w kierunku Rynku Solnego i ul. B. Moranda na południe w kierunku Rynku Wodnego). Wyjątkowo od północnej krawędzi Rynku Wielkiego biegnie na północ druga ulica, Ratuszowa, jaka pojawiła się w XVII wieku po oddzieleniu ratusza od kamienic po jego zachodniej stronie. Jako główna arteria uchodziła prowadząca do pałacu ("głowy" miasta) ulica Grodzka, jaka przecina rynek ("serce") na linii wschód-zachód, stanowiąca jego "kręgosłup", od którego odbiegały dwa "ramiona", tj. wspomniane ulice Solna i B. Moranda.
Kamienice.
We wszystkich pierzejach rynku znajduje się 8 kamienic (poza północną z ratuszem), spośród których większość posiada różne nazwy, związane z ich dawnymi właścicielami i obiektami, jakie mieściły:
Pierzeja północna (ulica Ormiańska).
W tej części rynku (na wschód od ratusza) stoją kamienice ormiańskie, z I poł. XVII wieku, najbardziej wyróżniające się od pozostałych, z attykami i płaskorzeźbami:
W bloku kamienic po zachodniej stronie ratusza, przy ul. H. Kołłątaja, stoi tylko jedna z podcieniami, z I poł. XVII wieku, przebudowana w XIX (mieści się tu hotel).
Rynek Wielki dawniej i obecnie.
Wśród zmian, jakie miały tu miejsce, zwłaszcza w XIX wieku, wiele kamienic pozbawiono attyk i dekoracji, przywróconych tylko wspomnianym, niektóre posiadały nawet balkony. Na rynku rosły ponadto drzewa, po II wojnie światowej w każdej ćwiartce rynku znajdował się niewielki skwer (wówczas rynek nosił nazwę pl. A. Mickiewicza), a obecnie tylko w jego południowo-zachodniej części. 
Przed ratuszem umieszczono płytę upamiętniającą wizytę J. Piłsudskiego w 1922 roku.
Jak od początku istnienia miasta, tak i dziś Rynek Wielki jest miejscem gromadzenia się mieszkańców miasta, jest ponadto głównym punktem dla turystów zwiedzających Zamość. W kamienicach mieści się wiele obiektów, m.in. kulturalnych (Muzeum Zamojskie, Muzeum Techniki Drogowej i Mostowej Okręgu Lubelskiego, Biuro Wystaw Artystycznych – Galeria Zamojska, Galeria Fotografii "Ratusz"), handlowych (sklepy, księgarnie, pamiątki), gastronomicznych (latem rozkładane są tu dodatkowo ogródki z parasolami); odbywają się tu również święta państwowe, liczne imprezy kulturalne, rozrywkowe i widowiskowe, m.in. Jarmark Hetmański, wybrane spektakle Zamojskiego Lata Teatralnego oraz różne wystawy, koncerty, zjazdy i pokazy.
Rynek Wielki jest zamknięty dla ruchu samochodowego (poza wyjątkowymi sytuacjami), przeznaczony przede wszystkim dla pieszych.

</doc>
<doc id="836748" url="https://pl.wikipedia.org/wiki?curid=836748" title="Katarzyna Toma">
Katarzyna Toma

Katarzyna Toma (ur. 16 września 1985 w Częstochowie) – polska szachistka i trener szachowy ("FIDE Trainer" od 2014), arcymistrzyni od 2012 roku. Od 2018 reprezentantka Anglii.
Kariera szachowa.
W roku 2000 zdobyła w Wiśle tytuł mistrzyni Polski juniorek do lat 16, natomiast rok później w finale mistrzostw kraju juniorek do lat 20 w Brzegu Dolnym zdobyła medal brązowy. Również w roku 2001 po raz pierwszy w swojej karierze wystąpiła w finale mistrzostw Polski seniorek, zajmując w Brzegu Dolnym VII miejsce. W kolejnych latach wielokrotnie startowała w finałowych turniejach o mistrzostwo kraju kobiet.
Jako juniorka odniosła również znaczne sukcesy w szachach szybkich (2001 - mistrzyni Europy juniorek w Nowym Sadzie, 2001 - mistrzyni Polski juniorek, 2000 - brązowy medal mistrzostw Polski juniorek) oraz błyskawicznych (2001 - wicemistrzyni Europy juniorek, 2000 i 2001 - dwukrotna mistrzyni Polski juniorek).
W 2004 r. odniosła duży sukces, dzieląc II m. w międzynarodowym turnieju we Frydku-Mistku i wypełniając pierwszą normę na tytuł arcymistrzyni. W 2007 r. w tym samym mieście osiągnęła kolejny sukces, zajmując II m. w turnieju "Pobeskydi Hamont Cup" i wypełniając drugą normę na ten tytuł. Zdobyła również tytuł wicemistrzyni Polski w szachach szybkich. Na przełomie 2010 i 2011 r. zwyciężyła w klasyfikacji kobiet tradycyjnego turnieju "Cracovia" w Krakowie, wypełniając trzecią arcymistrzowską normę. W 2011 r. zdobyła w Pórto Cárras tytuł drużynowej wicemistrzyni Europy. W 2014 r. zajęła II m. (za Merabem Gagunaszwilim) w turnieju "South African Open" w Bloemfontein.
W 2014 r. pełniła funkcję trenera kobiecej reprezentacji Republiki Południowej Afryki podczas szachowej olimpiady w Tromsø.
Najwyższy ranking w dotychczasowej karierze osiągnęła 1 czerwca 2016 r., z wynikiem 2324 punktów zajmowała wówczas 6. miejsce wśród polskich szachistek.

</doc>
<doc id="836749" url="https://pl.wikipedia.org/wiki?curid=836749" title="Estadio Mario Enrique Arriaza">
Estadio Mario Enrique Arriaza

Estadio Mario Enrique Arriaza – wielofunkcyjny stadion znajdujący się w mieście Gualán, w Gwatemali. Na tym stadionie swoje mecze rozgrywa drużyna piłkarska Deportivo Gualán. Stadion może pomieścić 5 000 widzów.

</doc>
<doc id="836752" url="https://pl.wikipedia.org/wiki?curid=836752" title="Broken/Ɑ">
Broken/Ɑ



</doc>
<doc id="836762" url="https://pl.wikipedia.org/wiki?curid=836762" title="Estadio Las Gardenias">
Estadio Las Gardenias

Estadio Las Gardenias – wieloużytkowy stadion znajdujący się w mieście Coatepeque, w Gwatemali. Na stadionie mecze rozgrywała drużyna piłkarska Deportivo Coatepeque. Stadion może pomieścić 4 000 widzów.
W 2011 roku w Coatepeque otwarto większy i nowocześniejszy obiekt Estadio Israel Barrios, wobec czego Las Gardenias stracił na znaczeniu.

</doc>
<doc id="836765" url="https://pl.wikipedia.org/wiki?curid=836765" title="Wyspa Robinsona">
Wyspa Robinsona

Wyspa Robinsona – powieść podróżniczo-przygodowa autorstwa Arkadego Fiedlera, której akcja rozgrywa się na początku XVIII wieku. Stanowi pierwszą część trylogii opowiadającej o losach Polaka z pochodzenia, Johna Bobera. Jest wyraźnie wzorowana na słynnym dziele Daniela Defoe "Robinson Crusoe", według powieści znanej głównemu bohaterowi.
John Bober jest półkrwi Polakiem, urodzonym w Wirginii. Uczestniczył w powstaniu kolonistów przeciwko angielskim lordom. Powstanie upadło i aby ocalić życie decyduje się na ucieczkę na pokładzie okrętu kaperskiego, wypływającego na Morze Karaibskie. Podczas sztormu okręt rozbija się koło wyspy Coche leżącej u wybrzeży Wenezueli. John Bober zdołał przeżyć katastrofę i dopłynąć do lądu. Początkowo sądził, iż ocalał jako jedyny, okazało się jednak, że oprócz niego ocalało także dwóch Indian. Książka opisuje zmagania z dziką przyrodą, próby wydostania się z wyspy, oraz walkę między Hiszpanami a ich zbiegłymi na wyspę z sąsiedniej Margarity niewolnikami, Indianami i Murzynami, zmuszanymi do pracy na plantacjach i jako poławiacze pereł.
Książka nie ma charakteru historycznego, gdyż przedstawione wydarzenia nie miały miejsca w rzeczywistości. Autor pomysł powieści, jak też główny jej wątek oparł na dwóch faktach, które dla potrzeb fabuły połączył w całość: na początku XVII w. z wyspy Margarita uciekła grupa niewolników, w ślad za którą wyruszył w pogoń szkuner; ani niewolników, ani okrętu nigdy nie odnaleziono. Drugim elementem historycznym na bazie którego powstał pomysł powieści było odkrycie na wyspie Coche drewnianej łodzi z wyrytym napisem "JOHN BOBER / POLONUS / 1726". Fakt ten odnotowano w dokumentach historycznych, odnalezionych później w pobliskim mieście Cumaná, a pochodzenia napisu nigdy nie ustalono.
Dalsze przygody bohaterów "Wyspy Robinsona" opisują dwie inne książki A. Fiedlera: "Orinoko" (1957) i "Biały Jaguar" (1980).
"Wyspa Robinsona" została wydana po raz pierwszy w 1954 roku, doczekała się wznowień i przekładów.

</doc>
<doc id="836766" url="https://pl.wikipedia.org/wiki?curid=836766" title="Estadio Juan Ramón Ponce Way">
Estadio Juan Ramón Ponce Way

Juan Ramon Ponce Way – wielofunkcyjny stadion znajdujący się w mieście San Pedro Carchá. Na tym stadionie swoje mecze rozgrywa drużyna piłkarska Deportivo Carchá. Stadion może pomieścić 4 000 widzów.

</doc>
<doc id="836769" url="https://pl.wikipedia.org/wiki?curid=836769" title="Titan IV">
Titan IV

Titan IV (włączając IVA i IVB) – model rakiety nośnej, która była używana przez US Air Force. Pierwszy start tej rakiety nastąpił 14 czerwca 1989 r., ostatni start odbył się 19 października 2005 r.
Rakiety Titan IV wynosiły na orbitę satelity wojskowe, ale za pomocą tej rakiety została też wystrzelona sonda kosmiczna Cassini-Huygens z misją na Saturna. Łącznie rakiety tego typu startowały 39 razy, cztery starty zakończyły się niepowodzeniem.
Osiągi tej rakiety można porównać z obecnie używanymi rakietami Delta IV Heavy i Atlas V.
Istniały dwie główne odmiany – Titan IVA i Titan IVB różniące się rodzajem użytych członów wspomagających (dopalaczy). Oprócz tego każda z tych odmian miała swoje warianty – dwustopniowe, trójstopniowe (z dodanym członem górnym Centaur) lub czterostopniowe (w tym przypadku członem górnym był dwustopniowy Inertial Upper Stage).

</doc>
<doc id="836775" url="https://pl.wikipedia.org/wiki?curid=836775" title="Gabriel Gómez (kolumbijski piłkarz)">
Gabriel Gómez (kolumbijski piłkarz)

Gabriel Jaime Gómez Jaramillo (ur. 8 grudnia 1959 w Medellín) – kolumbijski piłkarz, grający na pozycji pomocnika. Nosił przydomek „Barrabas”. Jest młodszym bratem Hernána Darío Gómeza, także piłkarza, a następnie byłego selekcjonera reprezentacji Kolumbii.
Kariera klubowa.
Gómez w swojej piłkarskiej karierze reprezentował barwy trzech klubów, w tym dwóch pochodzących z rodzinnego miasta Medellín. Rozpoczynał karierę w Atlético Nacional, z którym pierwszy sukces odniósł w 1981 roku, gdy z klubem wywalczył swoje pierwsze w karierze mistrzostwo Kolumbii. Następny sukces osiągnął z Millonarios FC, gdy w 1987 roku został z nim mistrzem kraju. Rok później wrócił do Medellín, tym razem stając się piłkarzem Independiente. W 1991 roku ponownie został zawodnikiem Atlético Nacional, z którym w 1991 roku po raz trzeci w karierze został mistrzem Kolumbii. W 1995 roku także był mistrzem z tym zespołem, a po sezonie w wieku 36 lat zakończył piłkarską karierę.
Kariera reprezentacyjna.
W reprezentacji Kolumbii Gabriel Gómez zadebiutował 27 października 1985 roku w przegranym 0:3 meczu z Paragwajem (el. MŚ 1986). W 1987 roku był członkiem kadry na turniej Copa América 1987 i z Kolumbią zajął 3. miejsce – w meczu o 3. miejsce z Argentyną (2:1) zdobył pierwszego gola. W swojej karierze ma zaliczony także turniej Copa América 1993, na którym również zajął 3. miejsce.
W 1990 roku Gómez był członkiem reprezentacji na Mistrzostwa Świata we Włoszech. Tam zagrał we wszystkich meczach Kolumbii: grupowych z ZEA (2:0), z Jugosławią (0:1), RFN (1:1), a potem wystąpił także w meczu 1/8 finału z Kamerunem, który piłkarze z Afryki wygrali po dogrywce 2:1 i awansowali do ćwierćfinału. W dwóch ostatnich meczach Gabriel był karany żółtą kartką.
4 lata później Gómez znów pojechał na mundial, tym razem były to Mistrzostwa Świata w USA. Tam zagrał jedynie w przegranym 1:3 meczu z Rumunią, a Kolumbia odpadła już po fazie grupowej.
Swój ostatni mecz w kadrze Gómez rozegrał w 1995 roku. Łącznie rozegrał w niej 49 meczów i zdobył 2 gole.
Kariera trenerska.
Po zakończeniu kariery piłkarskiej Gómez został trenerem. Trenował między innymi Atlético Nacional, z którym w 1998 roku zdobył Copa Merconorte.

</doc>
<doc id="836777" url="https://pl.wikipedia.org/wiki?curid=836777" title="Gabriel Gomez">
Gabriel Gomez



</doc>
<doc id="836782" url="https://pl.wikipedia.org/wiki?curid=836782" title="Estadio Victoriano López Coco">
Estadio Victoriano López Coco

Estadio Victoriano López Coco – stadion piłkarski w osiedlu Boca del Monte (aglomeracja miasta Gwatemala), w Gwatemali. Obiekt może pomieścić 3000 widzów i posiada nawierzchnię ziemną (bez murawy). Swoje spotkania rozgrywają na nim piłkarze klubu Boca del Monte FC. Stadion został nazwany imieniem Victoriano Lópeza Coco, zwycięzcy 2. edycji półmaratonu w Cobán w 1976 roku (dokonał tego jako pierwszy Gwatemalczyk).

</doc>
<doc id="836792" url="https://pl.wikipedia.org/wiki?curid=836792" title="Zaldy Ampatuan">
Zaldy Ampatuan

Zaldy Uy Ampatuan (ur. 22 sierpnia 1967) – gubernator Autonomicznego Regionu na Muzułmańskim Mindanao od 8 sierpnia 2005 do 25 listopada 2009. Jest członkiem rządzącej na Filipinach partii Lakas ("Lakas-Christian Muslim Democrats").
Gubernator regionu wybierany jest w bezpośrednich wyborach lokalnych na okres 3 lat. Jego kadencja może być wydłużona przez filipiński parlament.

</doc>
<doc id="836793" url="https://pl.wikipedia.org/wiki?curid=836793" title="All Over the Guy">
All Over the Guy

All Over the Guy (tłum. z ang. "wszystko z powodu faceta") – amerykański film fabularny (komedia romantyczna) z 2001 roku, wyreżyserowany przez Julie Davis oraz napisany przez Dana Bucatinsky'ego, także odtwórcę jednej z głównych ról.
Fabuła.
Dwóch niepodobnych do siebie chłopaków, dwudziestokilkulatków, próbują połączyć ze sobą ich przyjaciele, którzy mają nadzieję na własny romans. Oni jednak usiłują zrobić wszystko, co mogą, aby się nie zakochać. Próby odsuwania od siebie uczuć nie udają się i bohaterowie w końcu poddają się głosowi serca.
Pełna fabuła.
Głównymi bohaterami są dwaj geje − Eli i Tom, młodzi mieszkańcy Los Angeles. Film ukazany jest głównie za pomocą retrospekcji, mężczyźni opowiadają bowiem swoją historię przypadkowym osobom: Eli starszej kobiecie pracującej w punkcie konsultacyjno-diagnostycznym do spraw HIV/AIDS, Tom zaś − chłopakowi poznanemu na spotkaniu Anonimowych Alkoholików. Tom jest dorosłym już synem pary oschłych i emocjonalnie odległych alkoholików. Eli pochodzi z rodziny psychologów; jego rodzice wychowywali go w taki sposób, by był otwarty i z łatwością mówił o swoich uczuciach, co poskutkowało jednak jego neurotycznością.
Obydwoje spotykają się na randce w ciemno, która zaaranżowana zostaje przez ich przyjaciół, Bretta i Jackie (zainteresowanych zresztą sobą nawzajem). Choć tym wydaje się, że ich gejowscy znajomi idealnie by do siebie pasowali, spotkanie okazuje się niewypałem. Wieczór w modnym barze dłuży się bohaterom niemiłosiernie, a nuda ta zostaje ostatecznie przerwana diatrybą Toma na temat filmu "Przodem do tyłu" − jego zdaniem homofobicznego i zakorzeniającego negatywne stereotypy o homoseksualistach. Randka kończy się fiaskiem, lecz po kilku dniach Tom i Eli przypadkiem wpadają na siebie na pchlim targu i kończą w mieszkaniu drugiego z nich. Spędzają razem noc, lecz o poranku Tom natychmiast opuszcza Eli, twierdząc, że było to błędne posunięcie.
Jackie i Brett, którzy od pewnego czasu tworzą szczęśliwą parę, decydują raz jeszcze podjąć się próby zeswatania przyjaciół. Sukcesywnie, związek Toma i Eli zaczyna się stopniowo rozwijać. Niestety, Eli szybko zdaje sobie sprawę, że Tom − w przeciwieństwie do niego − nie poszukuje „tego jedynego” i nie jest nastawiony na prawdziwą miłość. Strach Toma przed bliskością emocjonalną sprawia, że obydwóm trudno jest pozostać w związku. Tymczasem Brett oświadcza się Jackie. Dziewczyna, która jest w ciąży, zaczyna planować ślub.
Neurotyczność Eli osiąga swoje apogeum podczas poszukiwania prezentu ślubnego dla Jackie oraz później, na wieczorze panieńskim, na który zarówno on, jak i Tom, zostają zaproszeni. Podczas przyjęcia Eli dostrzega, jak Tom rozmawia ze striptizerem, co wzbudza w nim nieuzasadnioną zazdrość. Eli odjeżdża do domu i ogranicza swoje kontakty z Tomem. Po paru dniach Tomowi udaje się przeprosić partnera. Podczas odbywania stosunku, Eli wyznaje Tomowi, że go kocha, co odstręcza mężczyznę. Nazajutrz dochodzi pomiędzy nimi do kolejnego spięcia, w którego efekcie Eli definitywnie porzuca Toma.
Retrospekcyjne opowieści bohaterów kończą się tuż przed ślubem Bretta i Jackie. Esther, która z ciekawością wysłuchiwała historii miłosnej swojego pacjenta Eli, próbuje pouczyć chłopaka, by był bardziej wyrozumiały na potrzeby emocjonalne ukochanego. W tym samym czasie Tom zostaje uwiedziony przez kolegę ze spotkania AA. Gdy odwiedza go Jackie, Tom pokazuje jej siniaki, będące skutkiem seksu z tym mężczyzną (agresję spowodowaną abstynencją wyładowuje on poprzez zbliżenia seksualne). Jackie oskarża Toma o bezpodstawne odrzucenie od siebie zakochanego w nim Eli i odchodzi. Podczas wesela, między Tomem i Eli dochodzi do finalnej kłótni. Wymiana zdań zbliża ich do siebie oraz uświadamia − bohaterowie zdają sobie sprawę, że muszą pokonać dysfunkcje własnych rodzin i przeciwstawić się swym lękom.
Film kończy ujęcie tańczących par − Eli i Toma oraz Bretta i Jackie.
Nawiązania kulturalne.
Podczas trwania filmu kilkukrotnie przewijają się nawiązania do kolejnych tytułów:
Realizacja.
Film kręcono w okresie od 15 czerwca do sierpnia 2000 roku na terenie Los Angeles w stanie Kalifornia. Budżet, jaki posłużył twórcom do nakręcenia obrazu, wynosił 500 tys. dolarów.
Opinie.
Projekt odniósł umiarkowany sukces artystyczny, spotykając się ze znaczną ilością pozytywnych recenzji, choć także − rzadziej − z głosami negatywnymi. Krytycy filmowi docenili przede wszystkim humorystyczną naturę dzieła.
Zdaniem Dessona Thomsoma z działu kulturalnego dziennika "The Washington Post", film „warto obejrzeć dla kilku zabawnych sytuacji i dowcipów”. Współpracująca z czasopismem "Chicago Reader" Lisa Alspector napisała: „Niespodziewanie, ta pouczająca (...) i bystra komedia romantyczna nie jest irytująca − film orzeźwia, jest poruszający i momentami całkiem zabawny”. Głosy Thomsona i Alspector, jak również Kevina Maynarda (serwis Mr. Showbiz), są jednymi z najbardziej pozytywnych recenzji, jakie napisano na temat filmu; w skali od zera do stu ich autorzy przyznali obrazowi po osiemdziesiąt punktów. Desmond Ryan, kolumnista gazety porannej "The Philadelphia Inquirer", docenił film, a główne zasługi w jego zręcznej realizacji przypisał reżyserce Julie Davis i scenarzyście Danowi Bucatinsky’emu, którego scenariusz uznał za „przewrotny i dowcipny”. Joe Leydon, omawiając film dla tygodnika rozrywkowego "Variety", przypisał obrazowi ocenę w postaci 70/100 punktów. Film podsumował w niniejszy sposób: „Lekka, ale sympatyczna komedia romantyczna o dwóch niepasujących do siebie singlach-gejach, którzy są, oczywiście, stworzeni dla siebie nawzajem”.
Recenzja Wesleya Morrisa ("San Francisco Chronicle") była neutralna. Pamflecista wycenił film za pięćdziesiąt punktów (na sto możliwych), a w swym omówieniu zwrócił się do odbiorcy z ironią: „Jeśli chcesz obejrzeć stado sztucznie neurotycznych ludzi spędzających wolny czas na opowiadaniu dowcipów i żartowaniu, prawdopodobnie lepiej postąpisz oglądając "Przyjaciół"”.
Negatywne opinie wydał magazyn "L.A. Weekly" oraz tabloid "New York Post". Ernest Hardy humor filmu uznał za nazbyt sitcomowy, jego dramatyzm z kolei − za nudny. Lou Lumenick nie pochwalił stereotypów dotyczących Żydów, które przewijają się przez film, uznając je za prymitywne.
Sklasyfikowany na liście dziesięciu „najsłodszych” filmów o tematyce LGBTQ+ według portalu Queer.pl.

</doc>
<doc id="836795" url="https://pl.wikipedia.org/wiki?curid=836795" title="Miranda (powieść)">
Miranda (powieść)

Miranda – prekursorska antyutopijna powieść Antoniego Langego z 1923 roku. 
Wydana w 1924 w Warszawie, uważana jest przez niektórych badaczy za pierwszą nowoczesną utopię w Polsce, prekursorską względem późniejszych powieści demaskujących zbrodnie ustroju sowieckiego. Określana mianem „romansu naukowego rozszerzonego do wymiarów filozoficznych” oraz „fantazji okultystycznej”.
Nietypową cechą "Mirandy" jest współistnienie w utworze zarówno elementów klasycznej utopii, jak i dystopii. Pod względem wymowy filozoficznej, problematyka dzieła zderza jednocześnie myślenie europejskie z tradycją religii Dalekiego Wschodu (m.in. buddyzm czy taoizm). Czerpie również z teorii schyłku XIX wieku z pogranicza nauki i ezoteryki (m.in. mediumizm).
"Miranda" jest ostatnim ważnym dziełem Langego (autor zmarł w niecałe pięć lat po jej wydaniu; w tym czasie zdążył napisać jeszcze tylko jedno znaczące dzieło: "Rozmyślania. Z nowej serii"), jednocześnie zaś najbardziej znanym współcześnie utworem tego pisarza. Powieść oparta jest na podobnym pomyśle co "Ludzie jak bogowie" Herberta George’a Wellsa (sam Lange w rok po wydaniu "Mirandy" pisał: „Aby już uzupełnić reklamę "Mirandy" – zaznaczę z wielką przyjemnością, że co do niektórych pomysłów spotkałem się z fantazjami Wellsa, w jego najnowszym dziele na temat utopii pt. "Ludzie jak bogowie"”).
Tytuł dzieła jest nawiązaniem do postaci z dramatu "Burza" Williama Szekspira.
Historia i charakterystyka dzieła.
"Miranda", jedyna powieść w dorobku Antoniego Langego, napisana została w 1923. Wydano ją w 1924 w Warszawie nakładem „Przeglądu Wieczornego”. Ten, stosunkowo krótki jak na powieść, utwór stanowi syntezę i "summę" całej dotychczasowej myśli filozoficznej autora; stąd też wielość wątków, odczytań i kwestii intelektualnych zapełniających fabułę, które stały się przedmiotem krytyki o rzekome „przeintelektualizowanie” powieści. Za główną oś "Mirandy" świadomie obrał autor klasyczną utopię z 1602-1623, "La città del Sole" Tommaso Campanelli. Z założenia dzieło miało być również „historią o nici potrójnej”. Gatunkowo łączy ono elementy antyutopii, baśni oraz traktatu filozoficznego.
W rok po wydaniu powieści, w przedmowie do drugiej edycji tomu "W czwartym wymiarze", Lange proponował alternatywny tytuł dla "Mirandy", który brzmiałby "Nirwidium". Tradycyjnie utwór zwykło się klasyfikować do utopii, choć ze strony krytyki literackiej czy historii literatury zdarzały się również inne określenia, jak np. "romans naukowy" czy "fantazja okultystyczna".
"Miranda" składa się z dwunastu krótkich rozdziałów. Większą część powieści stanowi monolog głównego bohatera wspominającego swój pobyt na wyspie Surjawastu. Fabuła połączona jest klamrą kompozycyjną: powrót bohatera do stron rodzinnych.
Wpływy i inspiracje.
Zdaniem współczesnej krytyki literackiej "Miranda" należy do klasyki polskiej literatury fantastycznej; jest także jednym z pierwszych i oryginalniejszych dzieł science-fiction w Polsce, reprezentując zgoła zupełnie inną wizję fantastyki niż u Jerzego Żuławskiego czy Stefana Grabińskiego.
Główny trzon filozoficznej wymowy powieści stanowi polemika z utopijnymi wizjami idealnego państwa włoskiego pisarza doby renesansu Tommaso Campanelli oraz krytyka filozofii Friedricha Nietzschego. Podejmuje również wiele zagadnień z zakresu ezoteryki, okultyzmu i buddyzmu. Pojawiają się dyskusje z legendą Hermesa Trismegistosa czy myślą Dantego Alighieri.
Poprzez liczne aluzje literackie "Miranda" nawiązuje do twórczości Szekspira ("Burza"), Juliusza Słowackiego ("Genezis z Ducha"), eposów staroindyjskich ("Nal i Damajanti") oraz tradycji polskiej literatury, zwłaszcza romantycznej. Wszystko to sprawia, że powieść jest erudycyjna, wielokulturowa, pełna szerokich kontekstów i odniesień. Przez utwór przewija się również wątek narodowowyzwoleńczy oraz krytyka cywilizacji europejskiej. W centrum utworu stoją jednak zagadnienia egzystencjalne i eschatologiczne.
Streszczenie.
Akcja powieści obejmuje lata 1915-1919; rozgrywa się zaś kolejno w Warszawie, Irkucku, na Oceanie Indyjskim oraz na fikcyjnej wyspie Taprobane.
Bohaterem powieści jest Jan Podobłoczny, entuzjasta nauk ezoterycznych. Zmuszony do ucieczki z Polski, rozbija się na nieznanej wyspie na Oceanie Indyjskim. Zamieszkuje ją społeczeństwo, które za nadrzędny cel postawiło sobie samodoskonalenie duchowe w myśl braminizmu. W efekcie lud ten do perfekcji opanował obce Europejczykowi zdolności ludzkiego mózgu: lewitację, mediumizm czy telepatię.
Wyspa podzielona jest na ministerstwa: Miłości, Mądrości i Potęgi, które ustalają duchowy porządek społeczności. Polityka wyspy opiera się na kwestiach metafizycznych, a życie toczy się zgodnie z zasadami wolnej miłości, pokoju, medytacji i anarchii.
Jan Podobłoczny podczas pobytu zakochuje się w tajemniczej Damajanti, która do złudzenia przypomina mu zjawę wywoływaną przez znane warszawskie medium – Mirandę. Romans ma tragiczny finał, którego podłożem jest rozdźwięk między cielesnością a światem duchowym człowieka. Czytelnicy Juliusza Słowackiego mogą odnaleźć w tym wątku ukrytą aluzję odnośnie do tworzonej przez polskiego romantyka filozofii genezyjskiej.
Szczególną rolę odgrywa w powieści tajemnicza substancja o nazwie Nirwidium (anagram nazwiska Cypriana Kamila Norwida); kontakt z Nirwidium staje się na wyspie rytuałem mającym na celu dążenie do doskonałości. Substancja wydaje się Janowi Podobłocznemu cudownym środkiem mogącym przywrócić Polsce niepodległość. Wykorzystywany przez mieszkańców wyspy odpowiednik Nirwidium staje się przyczyną wielu tyleż tragicznych, co niezrozumiałych dla bohatera powieści zdarzeń. W Polsce natomiast Nirwidium spotyka się z powszechnym odrzuceniem.
Miranda, Lenora i Damajanti.
Miranda, Lenora i Damajanti są postaciami (czy raczej jedną postacią rozpisaną na swoje trzy emanacje, podobnie jak niektórzy bohaterowie poematów Williama Blake’a czy też wiele znaczących postaci religii hinduskiej) szczegółowo wykreowanymi przez autora i konsekwentnie współtworzącymi fabułę utworu, a jednocześnie z literackiego punktu widzenia będącymi przedmiotami interkulturowego dialogu.
Miranda to bohaterka dramatu "Burza" Williama Szekspira, widmo Lenora pochodzi z wiersza Edgara Allana Poego pod tym samym tytułem, zaś Damajanti jest bohaterką eposu staroindyjskiego "Mahabharata", który swego czasu tłumaczył Lange.
Jan Podobłoczny i Paracelus Nirwid.
Przedmiotem intertekstualnego dialogu (choć mniej już precyzyjnego niż w przypadku Mirandy, Damajanti i Lenory) uczynił Lange dwóch głównych bohaterów "Mirandy". Pierwszym z nich jest narrator, bezpośredni świadek i uczestnik opisywanych zdarzeń – Jan Podobłoczny, drugim natomiast – epizodyczny Paracelus Nirwid, w osobę którego wpisany został narodowowyzwoleńczy akcent powieści.
Koncepcja losu ludzkiego w powieści.
Antoni Lange reprezentuje sceptyczny nurt myśli filozoficznej w literaturze Młodej Polski oraz dwudziestolecia międzywojennego w Polsce; jego patronami są Immanuel Kant oraz Herbert Spencer. Duży wpływ miała tu również buddyjska teozofia Henry’ego Steela Olcotta oraz poglądy Emanuela Swedenborga.
"Miranda" stanowi wyraz deterministycznych czy wręcz fatalistycznych poglądów autora na los ludzki. Nie zadowalając się jednak z góry przyjętym założeniem, Lange, w myśl filozofii indyjskiej, stara się uchwycić balans pomiędzy intelektem a intuicją, mistycyzmem a scjentyzmem. Zdaniem poety idealne społeczeństwo nie jest kwestią systemu, ale stopnia rozwoju duchowego człowieka oraz jego równowagi między kulturą a naturą. Odpowiedni poziom pozostaje jednak nieosiągalny w ramach danej społeczności, co wynika z faktu licznych ograniczeń natury biologicznej tkwiących w naturze człowieka. Jak pisał autor w późniejszym omówieniu "Mirandy", „dopóki człowiek jest półczłowiekiem [wyraźna inspiracja nietzscheanizmem], jak to mamy po dzień dzisiejszy, dopóty nie nadejdzie "regnum humanum"”. Istnieje jednak możliwość dalszych kierunków ewolucyjnego rozwoju człowieka. „Potrzebna jest przemiana dwoista człowieka: przemiana psychologiczna (tj. druga nić) i przemiana techniki, doprowadzonej do wyżyn ostatecznych (trzecia nić tej historii)”.
"Miranda" na tle innych dzieł science-fiction epoki.
Kwestią sporną jest, czy zaklasyfikować "Mirandę" do epoki dwudziestolecia międzywojennego, czy też do Młodej Polski.
"Mirandę" uważa się za pierwszą w Polsce powieść rozprawiającą się „z mitem ustroju zapewniającego każdemu regulaminową porcję szczęścia”; w późniejszym czasie konwencja ta stała się często stosowana przez prozaików bibuły demaskujących funkcjonowanie zbrodniczego systemu sowieckiego.
Jednocześnie "Miranda" wpisuje się w najważniejsze nurty fantastyki okresu międzywojennego – „fantastykę cywilizacyjną”, reprezentowaną przez Antoniego Słonimskiego; katastrofizm, bardziej rozwinięty w twórczości Jerzego Brauna i Mieczysława Smolarskiego, oraz „fantastykę metafizyczną” Jerzego Hulewicza, Stefana Grabińskiego i Stanisława Balińskiego. Mimo to oba dzieła zdradzają silne przywiązanie do tradycji młodopolskiej, które przejawia się zwłaszcza w orientalizmie, licznych nawiązaniach do filozofii buddyjskiej oraz fascynacji ezoteryką. Równocześnie "Miranda" świadczy o prostocie przekazu, minimalizmie formy oraz odejściu od bogactwa młodopolskiej stylistyki (estetyzm, „sztuka sama w sobie”).
Na podobnym motywie co "Miranda" oparte jest dzieło Herberta George’a Wellsa "Ludzie jak bogowie" (Men Like Gods), pisane w tym samym czasie co powieść Langego (1923). Z wypowiedzi warszawskiego poety jasno wynika, iż nie znał on wcześniej tego utworu. W 1925 w przedmowie do drugiej edycji "W czwartym wymiarze" Lange pisał o tym: „Aby już uzupełnić reklamę "Mirandy" – zaznaczę z wielką przyjemnością, że co do niektórych pomysłów spotkałem się z fantazjami Wellsa, w jego najnowszym dziele na temat utopii pt. "Ludzie jak bogowie". Tak np. rozwój powszechny telepatii, przeżywienie uproszczone ludności, sposób porozumiewania się w odrębnych językach itd. – napotyka się zarówno u niego, jak i u mnie”.
Nawiązania do "Mirandy" w literaturze.
Dotychczas nie powstała jeszcze żadna fachowa publikacja na temat spuścizny "Mirandy" Antoniego Langego w literaturze. Przypuszcza się, że silnie inspirowana tym dziełem była powieść Władysława Umińskiego "Zaziemskie światy" (1948, pierwsze wydanie 1956). Zapewne znalazło to odbicie w utopijnej wizji mieszkańców planety Wenus, posługujących się okultystyczną wiedzą i umiejętnościami telepatii oraz lewitacji.
Andrzej Niewiadomski do powieści zainspirowanych "Mirandą" zalicza również napisaną w tym samym roku "Torpedę czasu" Antoniego Słonimskiego. Na opisie życia plemienia władającego nadnaturalnymi zdolnościami oparta jest także powieść Stefana Grabińskiego "Wyspa Itongo" (1936).
Głosy o powieści.
Pomimo iż "Mirandę" zalicza się współcześnie do klasyki polskiej fantastyki-naukowej, czy też literatury polskiej XX wieku w ogóle, od czasu publikacji powieści w 1924 głosów krytycznych na jej temat było stosunkowo niewiele. Pierwsze wydanie "Mirandy" przeszło bez większego echa. Książka ta stała się przedmiotem analizy i krytyki (w dość skromnej ilości) dopiero około lat 60. – 80.

</doc>
<doc id="836796" url="https://pl.wikipedia.org/wiki?curid=836796" title="Anthony Anderson">
Anthony Anderson

Anthony Alexandre Anderson (ur. 15 sierpnia 1970 w Los Angeles) – amerykański aktor i komik.
Życiorys.
Urodził się w Los Angeles. Dorastał w Compton w stanie Kalifornia. W wieku pięciu lat pojawił się w reklamach. Jego pierwszą rolą filmową był Cookie w komedii Teda Demmego "Życie" (1999) z Martinem Lawrence i Eddiem Murphym, a następnie rola Scribblesa w dramacie Barry’ego Levinsona "Smak wolności" (1999) jako Scribbles. Ze względu na swój naturalny humor zagrał w komediach takich jak "Agent XXL" (2000), "Ja, Irena i Ja" (2000) i "Agencie, podaj łapę" (2001).
Żonaty, ma dwójkę dzieci.

</doc>
<doc id="836803" url="https://pl.wikipedia.org/wiki?curid=836803" title="Pastetten">
Pastetten

Pastetten – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Monachium, w powiecie Erding, siedziba wspólnoty administracyjnej Pastetten. Leży około 12 km na południe od Erdinga.
Dzielnice.
W skład gminy wchodzą następujące dzielnice: Pastetten, Birkeln, Dürnberg, Erlbach, Fendsbach, Harrein, Harthofen, Katterloh, Moosstetten, Oberschwillach, Ötz, Pastetten, Poigenberg, Reithofen, Taing i Zeilern.
Polityka.
Wójtem gminy jest Cornelia Vogelfänger z CSU, rada gminy składa się z 14 osób.
Oświata.
W gminie znajduje się przedszkole (100 miejsc) oraz szkoła (9 nauczycieli, 210 uczniów).

</doc>
<doc id="836805" url="https://pl.wikipedia.org/wiki?curid=836805" title="Múli">
Múli

Múli – malutka osada położona na wyspie Borðoy, w północnej części archipelagu Wysp Owczych.
Historia.
Jest jedną z najstarszych wiosek tego regionu, jej założenie datuje się na XIII wiek. Do tej pory zresztą jako jedna z nielicznych zachowała typowy dla Wysp Owczych styl budowy i rozkład wioski.
Współczesność.
Jako ostatnia, w roku 1970 została podłączona do sieci elektrycznej, a później połączona drogą nr 743 z Norðdepil. Miało to zatrzymać proces wyludniania się osady (wcześniej osiągalna tylko na piechotę i/lub helikopterem) i w pewnym sensie władze odniosły sukces, bowiem od roku 2000 liczba stałych mieszkańców była równa 4. W grudniu 2010 liczba stałych mieszkańców spadła jednak do 2. Latem często przybywają tu dawni mieszkańcy, spędzając tu wakacje. Obecnie (I 2015 r.) nie posiada żadnych stałych mieszkańców.
Legendy.
Miejscowość ta jest także znana z tego, że mieszkał tu w XVIII wieku Guttormur í Múla, o którym pisano liczne ludowe piosenki. Był on magiem. Legenda mówi że siedział i robił na drutach, podczas gdy kamienie z hukiem same wskakiwały na miejsce budowy kamiennego muru w Kirkjubøur. Huk słyszano nawet w Velbastaður.
Zabytki.
Z wioski zostały zabrane 2 domy, do Duńskiego Muzeum Narodowego w Kopenhadze.
Demografia.
Według danych Urzędu Statystycznego (I 2015 r.) osada nie posiada żadnych stałych mieszkańców.

</doc>
<doc id="836806" url="https://pl.wikipedia.org/wiki?curid=836806" title="James Badge Dale">
James Badge Dale

James Badge Dale (ur. 1 maja 1978 w Beverly Hills) – amerykański aktor filmowy i telewizyjny.

</doc>
<doc id="836807" url="https://pl.wikipedia.org/wiki?curid=836807" title="Buch am Buchrain">
Buch am Buchrain

Buch am Buchrain, Buch a.Buchrain – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Monachium, w powiecie Erding, wchodzi w skład wspólnoty administracyjnej Pastetten. Leży około 12 km na południowy wschód od Erdinga.
Polityka.
Wójtem gminy jest Ferdinand Geisberger z CSU, rada gminy składa się z 12 osób.
Oświata.
W gminie znajduje się przedszkole (75 miejsc).

</doc>
<doc id="836808" url="https://pl.wikipedia.org/wiki?curid=836808" title="Najdłuższe rzeki świata">
Najdłuższe rzeki świata

Najdłuższe rzeki świata.

</doc>
<doc id="836809" url="https://pl.wikipedia.org/wiki?curid=836809" title="Mieczysław Justyna">
Mieczysław Justyna

Mieczysław Justyna (ur. 9 lipca 1909 w Żarnowicy Dużej, powiat Piotrków Trybunalski, zm. 13 maja 2001 w Warszawie) – anestezjolog polski, docent Instytutu Gruźlicy i Chorób Płuc w Warszawie, doktor "honoris causa" Śląskiej Akademii Medycznej w Katowicach.
Życiorys.
Był najstarszym z ośmiorga dzieci wiejskiego nauczyciela. Ukończył szkołę powszechną w Żarnowicy, w latach 1920-1927 uczęszczał do gimnazjum klasycznego w Piotrkowie Trybunalskim. W 1927 rozpoczął studia na Wydziale Lekarskim Uniwersytetu Warszawskiego. Dyplom lekarza uzyskał w 1933, odbył służbę wojskową w Centrum Wyszkolenia Sanitarnego i Centrum Wyszkolenia Saperów i Broni Pancernej, następnie pracował jako wolontariusz w warszawskich szpitalach św. Łazarza i św. Rocha. Stały etat lekarski otrzymał w 1937 jako asystent na Oddziale Urologicznym Szpitala Św. Łazarza w Warszawie (pod kierunkiem Wacława Lilpopa). W 1939 uzyskał stopień doktora nauk medycznych na podstawie pracy o zastosowaniu w znieczuleniu barbituranów dożylnych (ewipanu).
Zmobilizowany we wrześniu 1939 w stopniu podporucznika, służył jako lekarz garnizonowy w jednostce artylerii w Grodnie; trafił do niewoli radzieckiej, zbiegł w trakcie transportu i przedostał się do Warszawy, gdzie powrócił do pracy w szpitalu św. Łazarza. Opiekował się m.in. rannymi powstańcami w 1944. Po upadku powstania zatrzymany przez Niemców w obozie przejściowym "Wola", zbiegł i do końca okupacji pracował jako lekarz w Piotrkowie Trybunalskim i okolicy. W lutym 1945 powrócił do Warszawy i podjął pracę na oddziale chirurgicznym Szpitala Wolskiego pod kierunkiem Leona Manteuffla. Szpital ten przekształcono w 1950 w Instytut Gruźlicy i Chorób Płuc. Justyna współpracował również jako urolog z przychodnią przy ul. Działdowskiej.
Mieczysław Justyna przyczynił się do utworzenia w wolskim szpitalu ważnego ośrodka anestezjologicznego, a także uczynienia z anestezjologii samodzielnej dyscypliny lekarskiej w Polsce. Kwalifikacje zawodowe uzupełniał dwukrotnie w szwedzkim Instytucie Karolińskim w Sztokholmie, pod kierunkiem Olle Frieberga i Clarence Crafoorda. Był czołowym polskim specjalistą anestezjologii w kardiochirurgii i torakochirurgii. Ogłosił łącznie 73 prace naukowe, poświęcone różnym rodzajom znieczulenia, technikom anestetycznym, patofizjologii układu oddechowego i układu sercowo-naczyniowego. W 1947 przeprowadził znieczulenie do pierwszej w Polsce operacji usunięcia płuca w związku z chorobą nowotworową. Opracował i zastosował znieczulenie z hipotermią, otwierając drogę do wykonania około 400 operacji na otwartym sercu w latach 1950-1960. Mianowany w 1955 docentem, wykształcił w Instytucie Gruźlicy około trzy tysiące lekarzy w podstawach anestezjologii.
Przeszedł na emeryturę w 1979, ale pracował nadal w klinice chirurgicznej Instytutu Gruźlicy w zmniejszonym wymiarze godzin do 1993; pracę ułatwiał mu fakt zamieszkiwania na terenie Instytutu. W 1949 był w gronie piętnastu członków założycieli Polskiego Towarzystwa Urologicznego, a w 1958 zakładał Towarzystwo Anestezjologów Polskich i został jego pierwszym prezesem (do 1962). W lutym 1989 został wyróżniony doktoratem "honoris causa" przez Śląską Akademię Medyczną w Katowicach (promotorem wniosku była Anna Dyaczyńska-Herman), a także jako pierwszy Polak otrzymał tytuł członka honorowego Europejskiej Akademii Anestezjologicznej. Posiadał wiele wyróżnień państwowych i resortowych, m.in. odznakę honorową „Za wzorową pracę w służbie zdrowia” (1952), Złoty Krzyż Zasługi (1955), Krzyż Kawalerski Orderu Odrodzenia Polski (1962), Medal 10-lecia Polski Ludowej, Medal 40-lecia Polski Ludowej, odznakę tytułu honorowego „Zasłużony Lekarz Polskiej Rzeczypospolitej Ludowej”. Sam Justyna do najcenniejszych wyróżnień zaliczał list prymasa Wyszyńskiego z więzienia w Komańczy z wyrazami uznania i podziękowania za leczenie ciężko chorych.
W styczniu 1999 padł ofiarą bandyckiego napadu, wskutek którego ostatnie lata życia spędził przykuty do łóżka. Zmarł w maju 2001.

</doc>
<doc id="836811" url="https://pl.wikipedia.org/wiki?curid=836811" title="Kim Raver">
Kim Raver

Kimberly Jayne Raver (ur. 15 marca 1969 w Nowym Jorku) – amerykańska aktorka filmowa i telewizyjna.

</doc>
<doc id="836812" url="https://pl.wikipedia.org/wiki?curid=836812" title="Steinkirchen (Bawaria)">
Steinkirchen (Bawaria)

Steinkirchen – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Monachium, w powiecie Erding, siedziba wspólnoty administracyjnej Steinkirchen. Leży około 15 km na północny wschód od Erdinga.
Dzielnice.
W skład gminy wchodzą dwie dzielnice: 
Polityka.
Wójtem gminy jest Ursula Eibl, poprzednio urząd ten obejmował Hans Fertl, rada gminy składa się z 12 osób.

</doc>
<doc id="836813" url="https://pl.wikipedia.org/wiki?curid=836813" title="Robert Wahlberg">
Robert Wahlberg

Robert George „Bob” Wahlberg (ur. 18 grudnia 1967 w Dorchester) – amerykański aktor filmowy. Jest starszym bratem Donalda i Marka Wahlbergów.
Życiorys.
Urodził się w Dorchester, dzielnicy Bostonu, w stanie Massachusetts. Jego matka Alma Elaine (z domu Donnelly) była urzędniczką bankową i pomocą pielęgniarską i była spokrewniona z pisarzem Nathanielem Hawthorne, natomiast ojciec Donald Edmond Wahlberg, Sr. był kierowcą dostawcą. Wychowywał się z pięcioma braćmi: Arthurem, Jamesem, Paulem, Donaldem (ur. 17 sierpnia 1969) i Markiem (ur. 5 czerwca 1971) oraz trzema siostrami: Tracey, Michelle i Debbie (zm. 2003). Jego ojciec był pochodzenia szwedzkiego i irlandzkiego, natomiast matka – irlandzkiego, francusko-kanadyjskiego i angielskiego.
W 1982 roku, gdy miał piętnaście lat, jego rodzice rozwiedli się; po rozwodzie został z matką.
W 1998 zadebiutował na ekranie w dramacie "Powrót do Bostonu" ("Southie") z Rose McGowan, Amandą Peet i Johnem Sheą. Zagrał potem m.in. w dramacie "Orphan" (2001). Był producentem seriali: "Boston Metal" (2012), "Boston’s Finest" (2013) i "Wahlburgowie" ("Wahlburgers", 2014-2016).

</doc>
<doc id="836815" url="https://pl.wikipedia.org/wiki?curid=836815" title="Hohenpolding">
Hohenpolding

Hohenpolding – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Monachium, w powiecie Erding, wchodzi w skład wspólnoty administracyjnej Steinkirchen. Leży około 18 km na północny wschód od Erdinga, przy drodze B15.
Polityka.
Wójtem gminy od 2002 jest Heribert Niedermaier, rada gminy składa się z 12 osób.

</doc>
<doc id="836820" url="https://pl.wikipedia.org/wiki?curid=836820" title="Inning am Holz">
Inning am Holz

Inning am Holz, Inning a.Holz – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Monachium, w powiecie Erding, wchodzi w skład wspólnoty administracyjnej Steinkirchen. Leży około 12 km na północny wschód od Erdinga, przy drodze B388.
Polityka.
Wójtem gminy jest Josef Naderer, rada gminy składa się z 12 osób.

</doc>
<doc id="836821" url="https://pl.wikipedia.org/wiki?curid=836821" title="Otwórz mi">
Otwórz mi



</doc>
<doc id="836822" url="https://pl.wikipedia.org/wiki?curid=836822" title="RTCN Święty Krzyż">
RTCN Święty Krzyż

RTCN Święty Krzyż (Radiowo-Telewizyjne Centrum Nadawcze Święty Krzyż) – wieża o wysokości 157 metrów, zbudowana w 1966 roku. Zlokalizowana jest w Nowej Słupi na Łysej Górze (zwanej także Świętym Krzyżem), ok. 250 metrów od klasztoru. Sygnał radiowy oraz telewizyjny emitowany z wieży swoim zasięgiem pokrywa całe województwo świętokrzyskie i spore fragmenty województw ościennych: podkarpackiego, łódzkiego, mazowieckiego, małopolskiego, lubelskiego i śląskiego.
Dzięki lokalizacji nadajnika na Łysej Górze w zasięgu ośrodka znalazło się blisko 2,5 miliona osób. Odbiór stacji radiowych i telewizyjnych jest możliwy w promieniu ok. 150 km lub większym. Jest to jeden z najlepszych, pod względem powierzchni pokrycia sygnałem, obiektów nadawczych w Polsce i Europie Środkowej.
Historia.
Walory propagacyjne tego miejsca zostały dostrzeżone już wcześniej. Edward Roczniak, członek Ligi Przyjaciół Żołnierza, wygrał w 1957 roku aparat telewizyjny. Wykorzystał wyjazd na Święty Krzyż z Kielc, aby spróbować odbioru telewizji z Warszawy. Próba udała się dobrze, aparat zostawił na Świętym Krzyżu, pod opieką klasztoru, celem dalszych badań.
Kieleccy entuzjaści telewizji wspierali ideę budowy stacji przekaźnikowej na Łysej Górze. Powstał Wojewódzki Komitet Budowy Stacji Przekaźnikowej i rozpoczęto zbierać fundusze na ten cel. Zapadła decyzja o przeprowadzeniu linii elektrycznej od Huty Nowej. Klasztor na budowę linii elektrycznej wyasygnował 32 tysiące złotych. Stacja przekaźnikowa o małym zasięgu na budynku klasztoru ruszyła 15 stycznia 1959 roku.
Społeczeństwo domagało się wybudowania stacji przekaźnikowej o większym zasięgu. Ministerstwo Leśnictwa stanowczo sprzeciwiało się budowie wieży telewizyjnej na Świętym Krzyżu, na terenie Świętokrzyskiego Parku Narodowego. To stanowisko popierali miłośnicy Puszczy Świętokrzyskiej. Decyzja premiera Józefa Cyrankiewicza przesądziła sprawę. Prace budowlane rozpoczęły się w maju 1962 roku. Przygotowanie fundamentów pod wieżę na skalistym podłożu trwało ponad rok. Budowę żelbetowej, wysokiej na 126,5 metra wieży zakończono 22 października 1964 roku. Na niej ustawiona została 39-metrowa część stalowa.
Generalnym wykonawcą obiektu było Kieleckie Przedsiębiorstwo Budownictwa Przemysłowego, a trzon wieży wykonało Warszawskie Przedsiębiorstwo Budowy Pieców Przemysłowych. Budowę i montowanie aparatury marki „Tesla” zakończono 17 lutego 1966 roku. Koszt budowy wyniósł 60 milionów złotych.
Z obiektu korzystają także przemienniki krótkofalarskie o znakach wywoławczych: SR7KI, SR7V i SR7UVK-B.
Transmitowane programy.
Nienadawane analogowe programy telewizyjne.
Przekaz analogowy wyłączono 17 czerwca 2013 roku.
Stacje radiowe nadawane w paśmie OIRT.
Przekaz w paśmie OIRT wyłączono 3 stycznia 2000 roku.
Bibliografia.
Dotyczy sekcji "Historia":

</doc>
<doc id="836826" url="https://pl.wikipedia.org/wiki?curid=836826" title="Mark Rolston">
Mark Rolston

Mark Rolston (ur. 7 grudnia 1956 w Baltimore) – amerykański aktor filmowy, telewizyjny i głosowy, prawdopodobnie najbardziej znany z roli Bogsa Diamonda w filmie "Skazani na Shawshank". Jego znakiem rozpoznawczym jest chropawy, niski głos. Często gra role czarnych charakterów.

</doc>
<doc id="836827" url="https://pl.wikipedia.org/wiki?curid=836827" title="Kirchberg (powiat Erding)">
Kirchberg (powiat Erding)

Kirchberg – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Monachium, w powiecie Erding, wchodzi w skład wspólnoty administracyjnej Steinkirchen. Leży około 15 km na północny wschód od Erdinga.
Polityka.
Wójtem gminy jest Johann Grandinger, rada gminy składa się z 8 osób.

</doc>
<doc id="836833" url="https://pl.wikipedia.org/wiki?curid=836833" title="1 (liczba)">
1 (liczba)

Każda liczba całkowita jest podzielna przez 1.
1 nie jest ani liczbą pierwszą, ani liczbą złożoną, gdyż ma tylko jeden dzielnik naturalny (liczbę 1).
Etymologia nazwy.
W staropolskim "jedzin, jedzien" (D. "jednego"), "i" skróciło się tu do "e" ruchomego wskutek częstości użycia, a "d" wstawiono z form przypadków zależnych. Starsza forma bez redukcji rozwinęła się w "jedyny" z twardym "d" pod wpływem "jeden" (por. też rzeczownik odliczebnikowy "jedynka"). Postać zachodniosłowiańska "†jedinъ"; wschodniosłowiańska "†odinъ", por. "odyniec", pierwotnie „stary samiec dzika żyjący w pojedynkę”.
Element "jed-" ~ "od-" ma być pozostałością archaicznego formantu *ed o znaczeniu ‘tylko, właśnie’, z pochodzenia zaimka wskazujący rodzaju nijakiego o rdzeniu *e, który zostawił ślady w językach anatolijskich (het. miejscownik "edi" „w tym”), w łac. ("ecce" &lt; "*ed-ke" „oto”), w germ. (niem. "etwas" „coś”), w skr. ("asya" „tego” &lt; "*e-sjo"). Ten sam formant można odnaleźć w pol. "ledwie", dawniej tylko "ledwo", które jest skróceniem od "le jedwo" (znanego w stpol.); "jedwo" zawiera końcówkę przysłówków "-o" i zastępuje "og-" słowiańskie "jedva" &lt; "*ed-wōs", por. litew. "võs" „ledwie”. Istnieje także teoria wiążąca element "jed-" ~ "od-" z liczebnikiem sem. o znaczeniu „jeden”: arab. ', hebr. '.
Cząstka "inъ;" widoczna jest też w pol. "inny" &lt; "iny", scs. "inorogъ;" „jednorożec”. Zawarta w niej samogłoska "i" jest wynikiem rozwoju zredukowanego indoeuropejskiego "*oi" (być może przez stadium "*ui") – jest to najbardziej pierwotna postać liczebnika „jeden”, jaką da się zrekonstruować. Zachowana być może w gr. (dialekt) "íos" „jeden” w innej postaci apofonicznej (wyraz ten może być jednak efektem wyrównań analogicznych). W różnych językach indoeuropejskich rozszerzono ją o elementy spółgłoskowe:
Rdzeń "*oi" (&lt; "*") być może nie wyrażał pierwotnie wcale liczby 1, ale 2: "*oinos", "*oikos", "*oiwos" znaczyły ‘ten z dwóch’, ale też ‘tamten z dwóch’, stąd dziś pol. "inny". Porównaj przypuszczalne "*d(e)-" &gt; "†dъvě" &gt; "dwie".
Drugi indoeuropejski rdzeń o znaczeniu 1, "*sem-" ~ "*-" (por. gr. "heĩs" &lt; "*sems" ‘jeden’, "mía" &lt; "*smijə;" „jedna”, "hen" &lt; "*sem" „jedno”, "monás" &lt; "†sm-on-ad-s" „jedynka”; łac. "sem-el" „jeden raz”, "sim-plex" „pojedynczy”, licyj. "sñta", toch. "sas", ormiańskie "mi" &lt; "*smi") występuje w języku pol. w innej postaci apofonicznej w wyrazie "sam" &lt; prasłowiańskie "†samъ;" &lt; "*sōmos." Prawdopodobnie forma słowiańska zachowała pierwotne znaczenie rdzenia. W złożeniach trafia się także "*se-", por. skr. "sa-" (o ile nie od "*-"), gr. "hekatón" &lt; "*se-", dosł. „jedna setka”.
Niejasne jest pochodzenie liczebnika ‘1’ w niektórych językach, np. alb. "një" (zapoż. z łac. "ūnus"?), hetyckie "ant", luwijskie "a" – może z "*anter-" ~ "*alter-" „jeden z dwóch”, por. łac. "alter".
Przy wyliczaniu używa się formy raz (&lt; "†razъ;" „uderzenie” &lt; "*" „nacięcie”, por. litew. "rúožas" „pas, kreska”, gr. "rhõks", "rhõg-" „rysa, szczelina”, lezb. "wrẽksis"), zamiast jeden raz.
Podobieństwo postulowanego indoeuropejskiego "*se-" do indonezyjskiego "se-" (&lt; "satu" „jeden”, por. "se-ratus" „100”, dosł. „jedna setka”) jest zapewne dziełem przypadku, patrz jednak dalej.
Liczebnik porządkowy "pierwszy" to forma wyłącznie pol., utworzona jako stopień (naj)wyższy słowiańskiego przymiotnika "†;" „pierwszy, początkowy” (por. ros. "пе́рвый;", pol. "pierwotny, pierworodny, dopiero"). Słowo wydaje się oparte na nierozszerzonym indoeuropejskim rdzeniu "*pirvo-" &lt; "*" ~ "*;" (por. gr. "prõtos" &lt; "*-", intonacja cyrkumfleksowa pomimo pochodzenia od grupy z laryngalną wynika z gr. praw akcentowych). W innych językach używa się formy z sufiksem "*-omo-" używanym do tworzenia stopnia najwyższego, por. gr. homeryckie "prómos" &lt; "*-", łac. "prīmus", litew. "pìrmas", stang. forma &lt; "*-", „pierwszy”. Gr. "próteros" „przedni” ma z kolei sufiks stopnia wyższego "*-ter-". Inny stopień apofonii wykazują pol. "przód" &lt; "†perdъ", "przedni" &lt; "†perdъnьjь" &lt; "*-". Skr. "prathama" pochodzi być może od formy z przestawką "*-" &lt; "*-" i jest z pochodzenia formą stopnia najwyższego (mającego normalnie sufiks "-tama-" &lt; "*-t-omo-"). Współczesne ang. "first" jest z pochodzenia również formą stopnia najwyższego, z innym sufiksem (stang. "fyrmest"). Dokładnym odpowiednikiem formy słowiańskiej wydaje się skr. "pūrvas" &lt; "*" „pierwszy, najstarszy”; możliwe, że lepsza byłaby rekonstrukcja "*" z dodatkowym sufiksem. Por. także skr. "purā;" &lt; "*-" „w dawnych czasach”, pol. "pra-" &lt; "*-".
Cyfra i znak „1”.
1 jest to symbol stosowany w układach pozycyjnych do zapisywania liczb. Zapisana na "n"-tym miejscu w liczbie w systemie pozycyjnym o podstawie "b" oznacza składnik formula_1 np. 111 to formula_2 w podstawie 10.
Znak pisarski „1” używany współcześnie składa się z pionowej kreski, podstawki oraz ewentualnie haczyka na górze (bocznej poprzecznej kreski). W krajach anglojęzycznych i azjatyckich w piśmie odręcznym, a także w wielu krojach czcionek i fontów – znak „1” zapisuje się w formie samej pojedynczej pionowej kreski, bez haczyka. W innych krajach, np. w Polsce, znak „1” zapisuje się z wyraźnym haczykiem u góry. Różnice te sprawiają częste problemy w zagranicznej korespondencji tradycyjnej, gdzie "„jeden z kreską”" może być w jednych krajach odczytane jako 7 (znak cyfry siedem), a "„siedem bez poprzeczki”" może być w drugich krajach odczytane jako 1 (znak cyfry jeden).
Kształt cyfry 1 wywodzi się od hinduskich Braminów. Jednak ich jedynka była linią poziomą. Taki kształt tego symbolu został przyjęty w Chinach i do dziś jest tam czasami używany. W hinduskim państwie Gupta jedynka była zapisywana jako zakrzywiona linia, a w Nagari czasami dodawano do niej małe kółko po lewej. Współczesny kształt jedynki pochodzi prawdopodobnie od połączenia rzymskiej litery "I" oznaczającej jeden ze znakiem hinduskim.
Jeden w matematyce.
Jeden jest zarówno liczbą, jak i cyfrą wykorzystywaną w systemie dziesiętnym. Liczba rzeczywista pomnożona przez jeden jest tą samą liczbą. Innymi słowy: jeden jest w ciele liczb rzeczywistych elementem neutralnym mnożenia. Ogólniej w algebrze w dowolnym pierścieniu, w którym istnieje element neutralny mnożenia, element taki nazywa się "jedynką" i oznacza zwykle symbolem formula_3
Dzielenie przez jeden również nie wpływa na wartość liczby:
Jeżeli podzielimy niezerową liczbę rzeczywistą przez nią samą, to uzyskamy jeden:
Dodatnia liczba rzeczywista podniesiona do potęgi stopnia 1 nie zmienia się:
a jeden w dowolnej potędze jest równe jeden:
Każda liczba rzeczywista różna od zera podniesiona do potęgi zerowej jest równa jeden:
Logarytm przy podstawie jeden jest nieokreślony, a logarytm z jedności przy dodatniej podstawie jest równy zero:
Natomiast logarytm z dodatniej liczby "a" przy podstawie "a" jest równy jeden:
Jeden nie jest przez matematyków uznawany za liczbę pierwszą. Wynika to z definicji mówiącej, że liczba pierwsza ma dokładnie dwa dzielniki, dzieli się tylko przez jeden i siebie samą. W przypadku jedności nie są to różne liczby. Liczby pierwsze to: 2, 3, 5, 7, 11, 13...
Wektor o długości równej jeden nazywany jest wektorem znormalizowanym albo też wektorem jednostkowym lub wersorem. W kartezjańskim układzie współrzędnych dla wektora jednostkowego o składowych "[u,v]" spełniony jest warunek:
Maksymalna wartość funkcji trygonometrycznych sinus i cosinus dla liczb rzeczywistych to jeden.
Jedynką trygonometryczną nazywa się tożsamość
zaś jedynką hiperboliczną:
spełnione dla każdego rzeczywistego "α" i "x".
Iloczyn tangensa i kotangensa tego samego kąta jest równy jeden:
Pierwsza pochodna funkcji tożsamościowej jest równa jeden:
Prawdopodobieństwo wystąpienia zdarzenia, którego jesteśmy całkowicie pewni, jest równe jeden. Jeżeli wiemy, że szansa wystąpienia zdarzenia "a" jest równa "w", to szansa wystąpienia zdarzenia przeciwnego "b" jest równa:
formula_17
Zgodnie z definicją całka funkcji gęstości rozkładu po całej dziedzinie powinna być równa jeden. Jeżeli funkcja przechodzi cały zakres liczbowy, oznacza to warunek:
Zapis ten można zinterpretować jako stwierdzenie, że możemy być całkowicie pewni, że cokolwiek się wydarzy. Kiedy funkcja rozkładu nie spełnia tego warunku, to musi zostać znormalizowana, czyli podzielona przez liczbę otrzymaną po całkowaniu.
Analogicznie funkcja dystrybuanty dąży w plus nieskończoności do jedności:
Jeden w chronologii.
Rok pierwszy naszej ery jest rokiem, w którym według tradycji, urodził się Jezus Chrystus (faktycznie urodził się między 7 a 4 rokiem p.n.e). Rok pierwszy n.e. rozpoczął tzw. "naszą erę". Rok pierwszy przed naszą erą bezpośrednio poprzedzał rok pierwszy naszej ery. Nie było żadnego „roku zerowego”.
Jeden w kulturze.
Jeden oznacza w kulturze niepodzielność i nierozerwalność. Religie, których wierni wierzą w istnienie tylko jednego boga, nazywane są monoteistycznymi. Jedność oznacza również często wspólnotę ludzi wobec zagrożenia, jak w maksymie "W jedności siła". Natomiast określenie jednostkowy albo jedyny oznacza unikalność danego zjawiska czy osoby i jego niepowtarzalność.
Ludzie przywiązują często znaczenie do tego, kto jest pierwszy. Pierwszy syn nazywany jest pierworodnym i wielu kulturach to on miał prawo do dziedziczenia np. tronu królewskiego. Większość ludów w swojej mitologii tworzy obraz pierwszego legendarnego przedstawiciela danej cywilizacji. Dla Żydów pierwszym człowiekiem był Adam. W sporcie zawodnik, który przybędzie na metę jako pierwszy, otrzymuje złoty medal.
Pierwsza sura Koranu ma tytuł al-Fatihah, a pierwsza księga Biblii to Genesis. Bóg Ojciec to pierwsza z osób boskich w Trójcy Świętej.
Postęp cywilizacji ludzkiej przedstawia się często mówiąc, kto pierwszy dokonał pewnego wyczynu lub odkrycia zachęcającego innych do podążenia swoimi śladami. Mówi się na przykład, że Kolumb jako pierwszy dopłynął do Ameryki, a Armstrong jako pierwszy stanął na Księżycu.
"Primus inter pares" (łac. "pierwszy wśród równych") oznacza osobę, która pomimo posiadania takich samych praw, jak inni członkowie grupy, cieszy się wśród nich wyjątkowym poważaniem.
Jeżeli ktoś jako pierwszy wpadnie na jakiś użyteczny pomysł, to może go opatentować. Kiedy kilka osób próbuje uzyskać prawa patentowe, o ich przyznaniu decyduje pierwszeństwo złożenia wniosku.
Jeden (ang. "One") pojawił się jako tytuł w utworach wielu popularnych zespołów: Metallica, U2 (patrz: „One”), Creed, Alanis Morissette oraz Bee Gees.
Amerykański banknot jednodolarowy zawiera podobiznę Waszyngtona, a moneta jednocentowa przedstawia Lincolna. Samolot prezydenta USA jest oznaczony jako "Air Force One".
Pierwszą rocznicę ślubu nazywamy bawełnianą.
Jeden w kalendarzu.
1. dniem w roku jest 1 stycznia. 1. miesiącem w roku jest styczeń, a 1. dniem tygodnia w kalendarzu gregoriańskim (aktualnie obowiązującym w Polsce) jest poniedziałek. Zobacz też, co wydarzyło się w 1 roku n.e.

</doc>
<doc id="836834" url="https://pl.wikipedia.org/wiki?curid=836834" title="Biffa">
Biffa

Biffa, blida - machina miotająca kamienne pociski, wykorzystywana głównie w starożytności i średniowieczu. Wymyślono ją prawdopodobnie w starożytnym Rzymie, jednak istnieje również hipoteza, że powstała na terenie Bizancjum. Do średniowiecznej Europy przywędrowała w czasie krucjat, a zapoznano się z jej działaniem w Bizancjum. W średniowiecznej Europie nazywana była blidą.
Biffa składała się z podstawy oraz ruchomej belki, której oś obrotu umieszczona była w 1/6 swojej długości, licząc od przeciwwagi aż do szczytu. W czasach rzymskich przeciwwagę stanowiły duże metalowe kule, przywieszane do listwy, poprzecznie przymocowanej do ramienia miotającego. W średniowieczu przeciwwagą były głazy bądź ziemia umieszczana w drewnianej skrzyni, przymocowanej do krótszej części ramienia. Zmienny ciężar przeciwwagi pozwalał zachować taki sam zasięg miotania przy zastosowaniu różnej wagi pocisków. Mimo zastosowania ruchomej przeciwwagi, celność biffy ustępowała dość znacznie celności machin z przeciwwagą stałą. Na końcu przeciwległego do przeciwwagi ramienia zamocowany był hak, na którym umieszczona była proca - jeden koniec przymocowany do haka na stałe, drugi nie (w trakcie strzału druga pętla zsuwała się z haka, wyrzucając pocisk umieszczony w koszu procy). Zmiana kąta zamocowania haka pozwalała ustalać kąt strzału.

</doc>
<doc id="836842" url="https://pl.wikipedia.org/wiki?curid=836842" title="Jadwiżyn (Piła)">
Jadwiżyn (Piła)

Jadwiżyn (niem. "Elisenau") – część miasta Piła, położona w północno-wschodniej części miasta, nad Gwdą.
Na terenie osiedla Jadwiżyn utworzono jednostkę pomocniczą gminy "osiedle Jadwiżyn". Jednostkę zniesiono w 2011 roku.
Historia.
Przez stulecia tereny te, należące do Przedmieścia Bydgoskiego, były prawie niezabudowane. W latach 1913-1914 we wschodniej części obecnej dzielnicy zlokalizowano lotnisko wojskowe i halę sterowcową (obecnie nieistniejące). Budowę osiedla tanich domków jednorodzinnych w rejonie pl. Jagiełły i ulic: Śniadeckich i Dąbrowskiego rozpoczął w 1920 r. właściciel tartaku Robert Scharf, który na cześć swojej żony Elise nazwał je "Elisenau". Po 1945 r. nazwę osiedla zmieniono na "Jadwiżyn"; miało to upamiętnić rzekome nadanie Pile praw miejskich przez Jadwigę Andegaweńską. W 1980 r. przy ulicach: Łącznej, Królowej Jadwigi i Śniadeckich rozpoczęto budowę dużego osiedla mieszkaniowego, ukończonego po ok. 10 latach.
Dojazd.
Do Jadwiżyna można dojechać autobusami linii nr: 0, 3, 4, 8, 11, 12, 14 i P obsługiwanymi przez MZK Piła.
Przystanki PKS:

</doc>
<doc id="836847" url="https://pl.wikipedia.org/wiki?curid=836847" title="Stani's Python Editor">
Stani's Python Editor

Stani's Python Editor (SPE) jest wolnym i darmowym zintegrowanym środowiskiem programistycznym (IDE) do języka Python. Korzysta z biblioteki wxPython. Ma wbudowane m.in. debugger, listę TODO i wyszukiwanie po wielu plikach.

</doc>
<doc id="836849" url="https://pl.wikipedia.org/wiki?curid=836849" title="Etienne Davignon">
Etienne Davignon



</doc>
<doc id="836852" url="https://pl.wikipedia.org/wiki?curid=836852" title="Jowisz i Io (obraz Correggia)">
Jowisz i Io (obraz Correggia)

Jowisz i Io – obraz namalowany w 1532 (lub 1531) przez włoskiego artystę renesansowego, Antonia Allegriego da Correggia, który obecnie znajduje się w zbiorach Muzeum Historii Sztuki w Wiedniu (Kunsthistorisches Museum Wien).

</doc>
<doc id="836855" url="https://pl.wikipedia.org/wiki?curid=836855" title="Synagoga Chaduszim w Bochni">
Synagoga Chaduszim w Bochni

Synagoga Chaduszim w Bochni – prywatny dom modlitwy znajdujący się w Bochni.
Synagoga została zbudowana w latach 80. XIX wieku z inicjatywy Stowarzyszenia Modlitwy i Dobroczynności Chaduszim. Prawdopodobnie synagoga była odwiedzana przez chasydów sadogórskich, przez co zwaną ją też Sadygorer szul.
Podczas II wojny światowej hitlerowcy zdewastowali synagogę i urządzili w niej kuchnię. Synagoga w 1946 roku na prośbę Kongregacji Wyznania Mojżeszowego w Bochni została wyburzona ze względu na jej fatalny stan techniczny.

</doc>
<doc id="836858" url="https://pl.wikipedia.org/wiki?curid=836858" title="Nadleśnictwo Góra Śląska">
Nadleśnictwo Góra Śląska

Nadleśnictwo Góra Śląska – jednostka organizacyjna Lasów Państwowych podległa Regionalnej Dyrekcji Lasów Państwowych w Poznaniu, której siedziba znajduje się w Górze Śląskiej.
Powierzchnia nadleśnictwa wynosi 22 418,91 ha. Lasy nadleśnictwa położone są na Nizinie Wielkopolskiej na terenie powiatów: górowskiego, trzebnickiego, wołowskiego i rawickiego. Głównym gatunkiem budującym drzewostany nadleśnictwa jest sosna, a najczęstszymi siedliskami siedliska borowe.

</doc>
<doc id="836862" url="https://pl.wikipedia.org/wiki?curid=836862" title="Miara wektorowa">
Miara wektorowa

Miara wektorowa – addytywna funkcja zbiorów określona na ciele zbiorów o wartościach w przestrzeni unormowanej. Miara wektorowa nie jest miarą. Dla miar wektorowych, podobnie jak dla miar, definiuje się pojęcie całki.
Definicja.
Jeśli formula_1 jest ciałem zbiorów oraz formula_2 przestrzenią unormowaną, to funkcję formula_3 spełniającą warunek
dla wszelkich rozłącznych zbiorów formula_5 nazywamy miarą wektorową.
Jeśli formula_6 jest σ-ciałem podzbiorów zbioru formula_7 to funkcję formula_8 nazywamy miarą wektorową przeliczalnie addytywną, gdy dla każdego ciągu formula_9 zbiorów parami rozłącznych z σ-ciała formula_6 spełniony jest warunek:
Wahanie i półwahanie.
Jeżeli formula_12 jest miarą wektorową, to funkcję formula_13 określoną wzorem
Funkcję formula_18 określoną wzorem
nazywamy półwahaniem miary wektorowej formula_17
Mówimy, że wahanie ograniczone, jeśli jego wartość od całej przestrzeni jest skończona.
Przykłady.
Miara wektorowa (skończenie addytywna).
Niech formula_35 będzie ciągłym operatorem liniowym. Dla każdego mierzalnego (w sensie Lebesgue’a) podzbioru formula_36 określmy odwzorowanie
Miara wektorowa przeliczalnie addytywna.
Niech formula_39 będzie ciągłym operatorem liniowym. Funkcja formula_26 dana wzorem jak w powyższym przykładzie jest przeliczalnie addytywna. Ponadto można wykazać, że dla każdego formula_36
Wówczas, także formula_44 co dowodzi, że formula_26 jest "miarą wektorową o ograniczonym wahaniu".
Miara wektorowa o ograniczonym półwahaniu, której wahanie nie jest ograniczone.
Niech formula_46 będzie σ-ciałem podzbiorów zbioru formula_47 mierzalnych w sensie Lebesgue’a. Funkcja formula_48 dana wzorem
Miara wektorowa o nieograniczonym półwahaniu.
Niech formula_51 Funkcja formula_52 dana wzorem
Wykazanie rzeczonych własności można znaleźć w.

</doc>
<doc id="836867" url="https://pl.wikipedia.org/wiki?curid=836867" title="Estymata">
Estymata

Estymata jest to wartość estymatora danej cechy statystycznej dla zadanej populacji obliczanego dla konkretnej próby (np. średnia arytmetyczna).

</doc>
<doc id="836871" url="https://pl.wikipedia.org/wiki?curid=836871" title="Harry S. Morgan">
Harry S. Morgan

Harry S. Morgan, właściwie Michael Schey (ur. 29 sierpnia 1945 w Essen, zm. 30 kwietnia 2011 w Düsseldorfie) – niemiecki producent, reżyser i aktor filmów pornograficznych, dziennikarz.
Życiorys.
Wczesne lata.
Urodził się w Essen, gdzie w 1966 ukończył Neusprachlichen Gymnasium. Po odbyciu zasadniczej służby wojskowej, pracował przez dwa lata jako praktykant Jensa Feddersena w redakcji gazety regionalnej „Neue Ruhr Zeitung” w Essen. W tym samym czasie uczęszczał do szkoły dziennikarskiej w Monachium. Następnie pracował trzy lata dla dziennika „Bild” w Zagłębiu Ruhry. W następnych latach pracował jako freelancer dla tygodnika „Der Spiegel”, „Stern” i „Bild am Sonntag”. Studiował fotografię na akademii artystycznej Folkwang-Hochschule w Essen pod kierunkiem profesora Otto Steinerta i był współzałożycielem grupy „Visum”.
Morgan był właścicielem agencji public relations w Düsseldorfie. W ramach raportu magazynu „Der Spiegel” na temat pornografii zetknął się po raz pierwszy z przemysłem pornograficznym w 1972. Zaowocowało to pierwszymi zleceniami o pornografii dla jego agencji. W połowie lat 70. pracował tymczasowo jako fotograf przy filmach porno w okolicach Monachium. Później porzucił agencję, by pracować jako asystent operatora w Bavaria Film w Monachium. Pracował między innymi jako asystent kamery u Josta Vacano. Jego ostatnią produkcją w Bawarii w tej funkcji był czteroczęściowy film historyczny ZDF "Wallenstein" (1978). W latach 80. pracował jako niezależny reporter aktualności dla RTL.
Kariera.
W 1986 jako reżyser debiutował filmem pornograficznym "Happy Video Privat", gdzie przeprowadzał wywiady z „parami z sąsiedztwa” uprawiającymi potem seks w ich domu. Był narratorem "Radio Bizarr" (1988). Współpracował z francuskim reżyserem Gabrielem Pontello na planie produkcji "Heiss am Stiel" (1989) i "Seksowne kociaki" ("Teeny Exzesse 8 – Sexy Cats", 1989).
W 1991 wyreżyserował film detektywistyczny "Pommes Rot-Weiß" z udziałem Danuty Lato.
Związał się m.in. z wytwórnią Videorama. Zrealizował ponad 400 produkcji hardcore, w tym cykle filmów pornograficznych "Teeny Exzesse" i "Maximum Perversum". W jego produkcjach wzięli udział m.in.: Dolly Buster, Vivian Schmitt, Horst Baron, Christoph Clark, Steve Holmes, David Perry, Mick Blue i Rocco Siffredi ("Deep Inside Carol Lynn", 1993).
30 kwietnia 2011 nie pojawił się na planie filmowym. Zaniepokojeni współpracownicy otworzyli jego mieszkanie w Düsseldorfie, gdzie znaleźli ciało reżysera. Rzecznik miejscowej policji poinformował, że na miejscu nie znaleziono żadnych śladów morderstwa. Miał 65 lat.

</doc>
<doc id="836875" url="https://pl.wikipedia.org/wiki?curid=836875" title="Synagoga im. Chaima Halberstama w Bochni">
Synagoga im. Chaima Halberstama w Bochni

Synagoga im. Chaima Halberstama w Bochni – dom modlitwy znajdujący się w Bochni, przy ulicy Kraszewskiego.
Synagoga została zbudowana najprawdopodobniej na początku XX wieku z inicjatywy Towarzystwa Bożnicy Halberstam. Modlili się i studiowali w niej wyłącznie chasydzi bobowscy, zwolennicy cadyków z dynastii Halberstamów.
Podczas II wojny światowej hitlerowcy zdewastowali synagogę i urządzili w niej warsztat. W maju 1946 roku na prośbę Kongregacji Wyznania Mojżeszowego w Bochni, synagoga została wyburzona ze względu na fatalny stan techniczny.

</doc>
<doc id="836877" url="https://pl.wikipedia.org/wiki?curid=836877" title="Northern Ireland Trophy">
Northern Ireland Trophy

Northern Ireland Trophy – profesjonalny, rankingowy turniej snookerowy. Pierwszy raz został rozegrany w sezonie 2005/06, jednak wtedy wzięło w nim udział jedynie 20 zaproszonych graczy. Od sezonu 2006/07 jest normalnym turniejem rankingowym.
Jest to pierwszy w historii turniej rozgrywany w Irlandii Północnej. Obecnie jest rozgrywany w Waterfront Hall w Belfaście, na początku listopada, jako trzeci z kolei turniej rankingowy w sezonie. Suma nagród w 2006 r. wyniosła 200 500 funtów, z czego zwycięzca otrzymał 30 000.
W 2006 roku, w półfinale Ronnie O’Sullivan pokonał Dominica Dale’a 6-0 w czasie niecałych 53 minut. Tym samym był to najkrótszy mecz do sześciu wygranych frame’ów w historii snookera
W 2007 roku, w meczu o ćwierćfinał Ronnie O’Sullivan pokonał Allistera Cartera 5-2, wbijając w każdym wygranym przez siebie frejmie breaka powyżej 100 punktów, w tym breaka maksymalnego. Było to pierwsze 147 punktów wbite w historii tego turnieju.
Po 4 latach rozgrywek Northern Ireland Trophy nie znalazł się w kalendarzu na sezon 2009/2010, z powodu braku sponsora.

</doc>
<doc id="836878" url="https://pl.wikipedia.org/wiki?curid=836878" title="Synagoga chasydów z Bobowej w Bochni">
Synagoga chasydów z Bobowej w Bochni

Synagoga chasydów z Bobowej w Bochni – dom modlitwy znajdujący się w Bochni przy ulicy Brackiej.
Synagoga została zbudowana po 1922 roku z inicjatywy Stowarzyszenia im. Rabina Halberstama z Bobowej w Bochni. Modlili się i studiowali w niej wyłącznie chasydzi bobowscy, zwolennicy cadyków z dynastii Halberstamów. 
Podczas II wojny światowej hitlerowcy zdewastowali synagogę. Po zakończeniu wojny w budynku synagogi mieścił się magazyn soli Powiatowego Związku Gminnych Spółdzielni "Samopomoc Chłopska".

</doc>
<doc id="836880" url="https://pl.wikipedia.org/wiki?curid=836880" title="Nadleśnictwo Jarocin">
Nadleśnictwo Jarocin

Nadleśnictwo Jarocin – jednostka organizacyjna Lasów Państwowych podległa Regionalnej Dyrekcji Lasów Państwowych w Poznaniu, której siedziba znajduje się w Jarocinie. W obecnym kształcie powstało w 1972 roku z połączenia dawnych nadleśnictw Czeszewo, Jarocin i Klęka.
Grunty Nadleśnictwa położone są między 17º26'19", a 17º41'11" długości geograficznej wschodniej oraz 52º01'26", a 52º09'07 szerokości geograficznej północnej.
Powierzchnia nadleśnictwa wynosi 23 464,64 ha
Nadleśnictwo składa się z trzech obrębów: Czeszewo, Jarocin i Klęka, które z kolei dzielą się na 14 leśnictw: Czeszewo, Sarnice, Rozmarynów, Spławik, Cielcza, Góra, Potarzyca, Tarce, Tumidaj, Boguszyn, Lubonieczek, Brzozowiec, Murzynówko, Radliniec. Do nadleśnictwa należą też: Ośrodek szkółkarsko-nasienny w Jarocinie oraz Ośrodek Edukacji Leśnej „Centrum Zarządzania Łęgami” w Czeszewie.
Ochrona przyrody.
W granicach nadleśnictwa znajduje się Żerkowsko-Czeszewski Park Krajobrazowy, w którego obrębie utworzono 3 rezerwaty przyrody: „Dębno nad Wartą”, „Dwunastak” i „Czeszewski Las”.

</doc>
<doc id="836884" url="https://pl.wikipedia.org/wiki?curid=836884" title="Konfederacja grudziądzka">
Konfederacja grudziądzka

Konfederacja grudziądzka (1733–1734) – wojna sukcesyjna. Po śmierci Augusta II w obronie legalnie wybranego króla Stanisława Leszczyńskiego, na wniosek kasztelana rypińskiego Sebastiana Medzińskiego, na sejmiku generalnym zwołano konfederację, którą rozwiązano 2 września 1734 roku.

</doc>
<doc id="836885" url="https://pl.wikipedia.org/wiki?curid=836885" title="Kalendarz dżucze">
Kalendarz dżucze

Kalendarz dżucze − kalendarz używany w Koreańskiej Republice Ludowo-Demokratycznej oparty na kalendarzu gregoriańskim. Lata w nim liczy się od roku urodzenia Kim Ir Sena − 15 kwietnia 1912 − roku pierwszego dżucze (nie ma roku zerowego). Kalendarz ten wprowadzono w roku 1997. Data w kalendarzu dżucze podawana jest za datą w standardzie międzynarodowym. Na przykład 23 września 2017 roku zapisywany jest jako 23 września 2017 roku dżucze 106. W tekstach w KRLD rok dżucze podawany jest też na początku daty.

</doc>
<doc id="836890" url="https://pl.wikipedia.org/wiki?curid=836890" title="Konfederacja Spytka z Melsztyna">
Konfederacja Spytka z Melsztyna

Konfederacja Spytka z Melsztyna 1439 (także konfederacja korczyńska) – związek zbrojny zawiązany 3 maja 1439 w Nowym Mieście Korczynie przez opozycję szlachecką pod wodzą Spytka z Melsztyna, w celu odsunięcia od władzy biskupa Zbigniewa Oleśnickiego, inicjatora antyhusyckiej konfederacji.
Konfederacja była jednym z przejawów kryzysu wewnętrznego po śmierci Władysława II Jagiełły (1434), wywołanego rywalizacją między obozem oligarchicznym biskupa Zbigniewa Oleśnickiego, faktycznie rządzącym w okresie małoletniości (1434–1438) króla Władysława Warneńczyka, a stronnictwem dworskim królowej Zofii Holszańskiej oraz przedstawicieli młodszego pokolenia rodów rycerskich, którym uniemożliwiano awans w hierarchii urzędniczej. Konfederacja poniosła klęskę w bitwie pod Grotnikami koło Nowego Korczyna.
Dążenie Jagiellonów do zdobycia korony czeskiej dla królewicza Kazimierza, czemu był przeciwny Oleśnicki, doprowadziło do zbliżenia dworu królewskiego z proczeską (sympatyzującą też z husytyzmem) szlachtą i częścią możnych, którym przewodził Spytko; pod jego przewodem na zjeździe w Nowym Mieście Korczynie 168 przedstawicieli rycerstwa ziemi krakowskiej, sandomierskiej, lubelskiej i Rusi, z udziałem przedstawicieli Wielkopolski i stronników królowej, zawiązało konfederację, której celem było "usunięcie zjawisk godzących w interesy ogółu, wywołanych młodocianym wiekiem króla", pod czym rozumiano ograniczenie wpływów Oleśnickiego. Gdy okazało się, że siły konfederatów są zbyt słabe, dwór (który oficjalnie nie przyznawał się do powiązań z konfederacją) w ostatniej chwili wycofał się z planów konfrontacji, przystając na kompromis z biskupem krakowskim; stronnicy królowej odstąpili Spytka, co następnego dnia (6 maja 1439) spowodowało jego klęskę w bitwie pod Grotnikami, w której konfederaci zostali rozbici, a Spytko zmarł w wyniku odniesionych ran. Opór Oleśnickiemu stawiał jednak nadal Abraham Głowacz ze Zbąszynia. Obóz Oleśnickiego musiał się jednak zgodzić na ustępstwa, dopuszczając ludzi związanych z królową Zofią do urzędów (takich jak: Piotr Polak, Mikołaj Zakrzowski, Jan Mokrski, Mikołaj Lasocki, Piotr z Kamieńca, Dersław Włostowski, Dobek ze Szczekocin, Marcin z Grabowa), co w pełni zaowocowało dopiero w okresie panowania Kazimierza IV Jagiellończyka.

</doc>
<doc id="836902" url="https://pl.wikipedia.org/wiki?curid=836902" title="FileZilla Server">
FileZilla Server

FileZilla Server – serwer FTP, rozpowszechniany na licencji GPL.
Opis.
FileZilla Server dostępny jest dla systemu operacyjnego Microsoft Windows. Wersja 0.9.42 była ostatnią działająca pod Windows XP. Od wersji 0.9.38 działa również z IPv6.
Obsługuje dwa protokoły komunikacyjne:
natomiast nie obsługuje rzadko spotykanego protokołu
ani też, w odróżnieniu od FileZilli – klienta FTP, nie obsługuje

</doc>
<doc id="836903" url="https://pl.wikipedia.org/wiki?curid=836903" title="NYC">
NYC



</doc>
<doc id="836906" url="https://pl.wikipedia.org/wiki?curid=836906" title="Przeciwnik">
Przeciwnik

Przeciwnik, wróg, nieprzyjaciel – osoba, grupa osób "(zorganizowana lub niezorganizowana)", wojska lub siły paramilitarne, elementy narodowe lub sojusznicze, które prowadzą w sposób zamierzony wrogie działania wymierzone przeciwko stronie przeciwnej i z którymi należy walczyć z użyciem, w razie konieczności, siły.
Według obecnej polskiej terminologii wojskowej w trakcie walki dąży się do 
"obezwładnienia" przeciwnika, przez co rozumie się czasowe lub trwałe odebranie przeciwnikowi możliwości działania. 
Zakazane są odmowa brania do niewoli i atakowanie przeciwnika wyłączonego z walki (jak jeniec czy ranny).
W sporcie.
W sporcie mianem przeciwników określa się dwie strony rozgrywające ze sobą mecz.

</doc>
<doc id="836908" url="https://pl.wikipedia.org/wiki?curid=836908" title="Walcarka">
Walcarka

Walcarka – zespół urządzeń do wykonywania czynności walcowania mający jeden autonomiczny napęd główny, który służy do napędzania walców.
Klasyfikacja.
Ze względu na zastosowanie wyróżnia się walcarki do walcowania:
Ze względu na sposób walcowania wyróżnia się walcarki okresowe, ciągłe i nawrotne.
Ze względu na liczbę i układ walców wyróżnia się walcarki duo, trio, kwarto, 6-walcowe, 12-walcowe, 20-walcowe, pionowe, poziome, skośne, uniwersalne i inne.

</doc>
<doc id="836909" url="https://pl.wikipedia.org/wiki?curid=836909" title="Chodorki">
Chodorki

Chodorki – przysiółek w Polsce położony w województwie podlaskim, w powiecie suwalskim, w gminie Raczki.
W latach 1975–1998 miejscowość administracyjnie należała do województwa suwalskiego.

</doc>
<doc id="836911" url="https://pl.wikipedia.org/wiki?curid=836911" title="New York, New York">
New York, New York



</doc>
<doc id="836912" url="https://pl.wikipedia.org/wiki?curid=836912" title="Hrabstwo Kankakee">
Hrabstwo Kankakee

Hrabstwo Kankakee znajduje się w północno-wschodniej części stanu Illinois. W roku 2000 liczba mieszkańców wyniosła 103.833. Stolicą jest Kankakee.
Historia.
Pierwsi osadnicy przybyli w 1834 roku. Wielu pochodziło ze stanu Nowy Jork i Vermont. Kupowano ziemię głównie w pobliżu Momence. Ustawą stanowego parlamentu hrabstwo powstało 11 lutego 1853 roku z północnej części Iroquois i południowej Will. Nazwa pochodzi od rzeki Kankakee. Pierwszymi gminami były: Yellowhead, Rockville, Bourbonnais, Momence, Park Aroma i Limestone.
Urodziło się tutaj trzech gubernatorów Illinois:
Geografia.
Hrabstwo jest częścią Chicagolandu. Całkowita powierzchnia wynosi 1765 km², tego 12 km² (0,69%) stanowi woda.

</doc>
<doc id="836917" url="https://pl.wikipedia.org/wiki?curid=836917" title="Chwostówka głogowica">
Chwostówka głogowica

Chwostówka głogowica, barczatka głogowica ("Trichiura crataegi") – gatunek motyla z rodziny barczatkowatych.
Taksonomia.
Gatunek ten opisany został po raz pierwszy w 1758 roku przez Karola Linneusza na łamach dziesiątego wydania "Systema Naturae" pod nazwą "Phalaena crataegi". Gatunkiem typowym nowego rodzaju "Trichiura" został w 1828 roku za sprawą Jamesa Francisa Stephensa.
W obrębie tego gatunku wyróżnia się cztery podgatunki:
Wygląd.
Ciało owłosione, masywne o ubarwieniu szaro-brunatnym, z mało widocznym deseniem przepaskowym. Rozpiętość skrzydeł od 30 do 40 mm. Skrzydła szaro-brunatne, z ciemniejszymi od tła przepaskami. Zarys skrzydeł przednich trójkątny, tylnych – owalny. Brzegi boczne obu par skrzydeł lekko faliste. Na przednim skrzydle występuje szeroka przepaska środkowa, ciemniejsza od tła skrzydła. Przepaska na skrzydle tylnym wąska, ciemna, zwykle słabo zaznaczona. Na końcu odwłoka samicy znajduje się poduszeczka z gęstych włosków. Strzępina obu par skrzydeł szaro-brunatna podkreślona linią równoległą do zewnętrznego brzegu skrzydeł. Osobniki dorosłe żyją krótko. Gąsienice odznaczają się dużą zmiennością ubarwienia, rzadkim owłosieniem, długimi, stojącymi włosami.
Ekologia i występowanie.
Owad ten preferuje zbiorowiska bogate w drzewa stanowiące pokarm gąsienicy, jak sady, parki, lasy liściaste i mieszane oraz ich skraje. Gąsienice są polifagicznymi foliofagami, żerującymi od zewnątrz (egzofagicznie) na liściastych drzewach, krzewach i krzewinkach. Wśród ich roślin żywicielskich wymienia się: borówkę bagienną, borówkę czarną, brzozy (w tym brodawkowatą, karłowatą i omszoną), czeremchy, głogi, jarząb pospolity, leszczyny, olszę szarą, śliwę tarninę, topolę osikę, wierzby (w tym: dwubarwną, iwę, lapońską, oszczepowatą, płożącą i śniadą) oraz wrzos zwyczajny. Owady dorosłe nie pobierają pokarmu.
Wydaje jedno pokolenie rocznie. Loty motyli przypadają na okres od sierpnia do połowy października. Samica składane jaja nakrywa włoskami z poduszeczek na końcu odwłoka. Jaja są stadium zimującym. W środku wiosny wylęgają się z nich gąsienice. Rozwijają się one od maja do końca lipca, a następnie przepoczwarzają się w szarych kokonach o pergaminowej budowie i jajowatym kształcie.
Rozprzestrzenienie.
Gatunek palearktyczny. Znany jest z Portugalii, Hiszpanii, Andory, Irlandii, Wielkiej Brytanii, Francji, Belgii, Luksemburgu, Holandii, Niemiec, Szwajcarii, Liechtensteinu, Austrii, Włoch, Danii, Szwecji, Norwegii, Finlandii, Estonii, Łotwy, Litwy, Polski, Czech, Słowacji, Węgier, Białorusi, Ukrainy, Rumunii, Bułgarii, Słowenii, Chorwacji, Bośni i Hercegowiny, Serbii, Czarnogóry, Albanii, Macedonii Północnej, europejskiej części Rosji oraz azjatyckiej części Turcji. W Polsce występuje na całym obszarze kraju, ale spotykany jest stosunkowo rzadko, częściej na południu.

</doc>
<doc id="836918" url="https://pl.wikipedia.org/wiki?curid=836918" title="Cindy Crawford (aktorka pornograficzna)">
Cindy Crawford (aktorka pornograficzna)

Cindy Crawford (ur. 6 grudnia 1980 w Las Vegas) – amerykańska aktorka i reżyserka filmów pornograficznych.
Życiorys.
Urodziła się w Las Vegas w stanie Nevada. Przez trzy lata pracowała jako striptizerka w Las Vegas.
W 2002, mając 22 lata rozpoczęła karierę jako aktorka porno. Jej pierwszy film "Barely 18 1" zrealizowany został dla Sin City Entertainment. Jednak w 2003 podpisała kontrakt z firmą produkcyjną Simon Wolf Productions, a następnie przeniosła się do Jill Kelly Productions wraz z takimi amerykańskimi gwiazdami porno jak Jenna Haze, Taylor Rain, Nikki Benz czy Tyra Banxxx.
Po zakończeniu jej kontraktu, występowała w produkcjach Vivid Entertainment, Hustler Video, Adam &amp; Eve i Club Jenna. Wzięła również udział w filmie dokumentalnym "Porno od 9 do 17" ("9 to 5: Days in Porn", 2005) z udziałem Joanny Angel, Erika Everharda, Monique Alexander, Belladonny, Niny Hartley, Sashy Grey, Ashley Blue, Katji Kassin, Jesse Jane i Manuela Ferrary.
Do roku 2014 była obsadzona w ponad 400 filmach, w tym "White Trash Whore #36" (2006), a także wyreżyserowała "House of Anal" (2005). W parodii porno o Jamesie Bondzie – Private Media Group "Jason Colt – The Mystery of the Sexy Diamonds" (2009), nominowanym do AVN Award w kategorii „Najlepsza zagraniczny film fabularny”, wystąpiła w roli Lucy Wilson u boku Annie Cruz (April Porter) i Anthony’ego Hardwooda (Alexander Mure).

</doc>
<doc id="836920" url="https://pl.wikipedia.org/wiki?curid=836920" title="Wyspa Wight">
Wyspa Wight



</doc>
<doc id="836921" url="https://pl.wikipedia.org/wiki?curid=836921" title="Chost (prowincja)">
Chost (prowincja)

Chost (paszto: خوست) – jedna z 34 prowincji (wilajet) Afganistanu. Znajduje się na południowym wschodzie kraju. Prowincja Chost graniczy z Pakistanem na południu i na wschodzie, z prowincją Paktika na południowym zachodzie i z prowincją Paktia na północnym zachodzie. Granica pakistańska biegnie Linią Duranda i przedziela terytorium pasztuńskie między oba kraje. Prowincję w 2021 roku zamieszkiwało prawie 648 tys. mieszkańców.
Powiaty.
Prowincja Chost dzieli się na 12 powiatów ("woluswali"):

</doc>
<doc id="836922" url="https://pl.wikipedia.org/wiki?curid=836922" title="Miasto Nowy Jork">
Miasto Nowy Jork



</doc>
<doc id="836930" url="https://pl.wikipedia.org/wiki?curid=836930" title="Cassidey">
Cassidey

Cassidey (ur. 24 grudnia 1980 w Denver) – amerykańska aktorka pornograficzna. Występoawała też jako Annie Bunz, Bobbie Adore, Cassidey Rae i Paisley Adams.
Życiorys.
Urodziła się w Denver w stanie Kolorado. W wieku osiemnastu lat zadebiutowała w filmie "MH Home Video 500: Sloppy Seconds 1" (1998).
W kwietniu 2001 roku pojawiła się na okładce „Hustler Erotic Video Guide”.
Wystąpiła w teledysku Enrique Iglesiasa „Sad Eyes” (2000) w reżyserii Davida LaChapelle, a także w filmie dokumentalnym Nathana S. Garfinkela "Fluffy Cumsalot, Porn Star" (2003).
Wzięła udział w produkcji Vivid "Sun Burn" (2006) ze Scottem Nailsem, Vivid "Debbie Does Dallas Again" (2007) w reżyserii Paula Thomasa z Derrickiem Pierce, Naughty America "Latin Adultery 6" (2008) z Charlesem Derą, "Doll House 3" (2008) z Mickiem Blue, Brazzers Network "Big Dick Neighbor" (2008) z Ramónem Nomarem.
8 sierpnia 2004 roku wyszła za mąż za Rocky’ego Bernsteina, jednak w 2005 roku ich małżeństwo zakończyło się rozwodem. 
Poza planem filmowym spotykała się także z Allysin Chaynes (1999), Alaną Evans (1999), Bunny Luv (1999), Vince'em Vouyerem (1999), Ianem Danielsem (1999), Benem Englishem (2006), Julianem (2006), Jackiem Venice (2007), Jeanem Val Jeanem (2007) i Evanem Stone (2007).

</doc>
<doc id="836935" url="https://pl.wikipedia.org/wiki?curid=836935" title="Hannibal. Po drugiej stronie maski (film)">
Hannibal. Po drugiej stronie maski (film)

Hannibal. Po drugiej stronie maski (tytuł oryginalny "Hannibal Rising") – film fabularny z 2007 roku w reżyserii Petera Webbera, oparty na scenariuszu Thomasa Harrisa. Został nakręcony w Czechach (Praga, Brno).
Fabuła.
Akcja zaczyna się w czasie II wojny światowej. Ośmioletni Hannibal Lecter mieszka w rodzinnym zamku, wraz z rodzicami i młodszą siostrą Miszą. Gdy do okolic zamku zbliżają się niemieckie wojska, rodzina Lecterów musi przenieść się do ukrytego w lesie domu. Wkrótce przybywają tam też radzieccy żołnierze, żądając od rodziców Hannibala pomocy w uzupełnieniu zapasów, jednak do tego samego miejsca trafiają wojska niemieckie i dochodzi do starcia, w którym rodzice Hannibala giną, pozostawiając go samego razem z siostrą. Wkrótce do domku w którym dzieci pozostały wpadają najemnicy litewscy pod przywództwem Vladysa Grutasa, pracujący dla Niemców. Nie mogąc przez dłuższy czas znaleźć pożywienia, zabijają Miszę, zjadają ją i wkrótce uciekają, pozostawiając samego Hannibala przy życiu, który wkrótce zostaje znaleziony przez rosyjskie wojska i trafia do sierocińca, który mieści się w dawnym zamku rodziny Lecterów.
Osiem lat później Hannibal ucieka z sierocińca i przedostaje się na zachód, do Francji i zamieszkuje z Lady Murasaki – wdową po bracie jego matki, Japonką, która straciła całą rodzinę w ataku bombowym na Hiroszimę. Hannibal początkowo nie pamięta, co się dokładnie stało z jego siostrą, jego wspomnienia z tamtego czasu to tylko mgliste koszmary senne. Rozpoczyna studia medyczne, wkrótce jednak przypomina sobie wszystko i zaczyna poszukiwania osób odpowiedzialnych za śmierć jego siostry.
Obsada.
i inni

</doc>
<doc id="836937" url="https://pl.wikipedia.org/wiki?curid=836937" title="Wielki Jubileusz">
Wielki Jubileusz



</doc>
<doc id="836938" url="https://pl.wikipedia.org/wiki?curid=836938" title="Šarūnas Šulskis">
Šarūnas Šulskis

Šarūnas Šulskis (ur. 26 listopada 1972 w Kiejdanach) – litewski szachista, arcymistrz od 1996 roku.
Kariera szachowa.
Od połowy lat 90. znajduje się w ścisłej czołówce litewskich szachistów. Pierwszy tytuł mistrza Litwy seniorów zdobył w roku 1994, triumfując w Wilnie. Rok później podzielił II miejsca w mistrzostwach kraju (ponownie w Wilnie) oraz w turnieju strefowym (eliminacji mistrzostw świata) w Rydze (za Lembitem Ollem, a wraz z Jaanem Ehlvestem). W 2000 podzielił III miejsce (za Siergiejem Dołmatowem i Lajosem Portischem) w silnie obsadzonym otwartym turnieju w Linares oraz podzielił II miejsce (za Hannesem Stefanssonem) w Lizbonie. W roku 2001 zwyciężył (wraz z Aloyzasem Kveinysem) w mistrzostwach Litwy rozegranych w Kownie. Rok później zajął I miejsce (przed Krishnanem Sasikiranem) w turnieju "open" w Kalkucie oraz podzielił II miejsce (za Władimirem Jepiszynem) na Wyspie Man. Kolejny udany występ w tym turnieju zanotował w roku 2003, dzieląc miejsce III (za Simenem Agdesteinem i Symbatem Lyputianem). W 2004 zdobył w Wilnie tytuł wicemistrza kraju, a w Połądze podzielił I miejsce. W 2005 r. zdobył kolejny medal mistrzostw Litwy, dzieląc w Szawlach I miejsce, wspólnie z Wiktorią Cmilyte. Zwyciężył również w turnieju "open" w Płungianach oraz podzielił I miejsce (m.in. z Gyulą Saxem oraz Pawłem Jaraczem) w Harkanach. W 2006 r. zajął II miejsce (za Nigelem Shortem) w mistrzostwach Unii Europejskiej w Liverpoolu. W 2007 r. zdobył kolejny w karierze tytuł mistrza Litwy, a w 2008 r. w finałowym turnieju zajął III miejsce. W 2014 r. zdobył w Wilnie tytuł mistrza Litwy.
Wielokrotnie reprezentował X w turniejach drużynowych, m.in.: oraz .
Trzykrotnie wziął udział w mistrzostwach świata FIDE, rozgrywanych systemem pucharowym:
Najwyższy ranking w dotychczasowej karierze osiągnął 1 marca 2012 r., z wynikiem 2596 punktów zajmował wówczas 2. miejsce (za Eduardasem Rozentalisem) wśród litewskich szachistów.

</doc>
<doc id="836939" url="https://pl.wikipedia.org/wiki?curid=836939" title="Sarunas Sulskis">
Sarunas Sulskis



</doc>
<doc id="836941" url="https://pl.wikipedia.org/wiki?curid=836941" title="Nim stanie się tak, jak gdyby nigdy nic nie było">
Nim stanie się tak, jak gdyby nigdy nic nie było

Nim stanie się tak jak gdyby nigdy nic – jeden z najpopularniejszych utworów zespołu Voo Voo, inspirowany katastrofą elektrowni jądrowej w Czarnobylu.
Kompozytorem i autorem tekstu jest Wojciech Waglewski.
Zanim ukazał się po raz pierwszy na płycie zespołu ("Zespół gitar elektrycznych"), pierwszym wydawnictwem zawierającym go była składanka "Radio nieprzemakalnych" (B5: Stanie się tak jak gdyby nigdy nic).
W różnych aranżacjach utwór ten przewija się przez całą dyskografię zespołu zarówno w wykonaniach koncertowych (np. płyta "Trójdźwięki"), jak i w orkiestrowych aranżacjach (np. na płycie "21" z Orkiestrą Aukso).
W 1997 piosenka ukazała się na płycie "Flota zjednoczonych sił" w gościnnym wykonaniu Katarzyny Nosowskiej. Ta wersja zadebiutowała 24 stycznia 1997 na Liście przebojów Programu Trzeciego, utrzymując się na niej przez 17 tygodni i docierając do 3 miejsca notowania.
Piosenka ukazała się na płycie "Jest taka sprawa" (2004) zespołu Ratatam.

</doc>
<doc id="836943" url="https://pl.wikipedia.org/wiki?curid=836943" title="Wilson Pérez">
Wilson Pérez

Wilson Enrique Pérez Pérez (ur. 9 sierpnia 1967 w Barranquilli), piłkarz kolumbijski, grający na pozycji prawego obrońcy.
Kariera klubowa.
Pérez rozpoczął piłkarską karierę w klubie America Cali, w barwach którego zadebiutował w 1987 roku w Copa Mustang. W 1990 roku osiągnął z Americą swój pierwszy sukces, którym było wywalczenie mistrzostwa Kolumbii. W 1992 roku powtórzył to osiągnięcie. W październiku 1995 roku został złapany na lotnisku w Barranquilli na przemycie 170 gramów kokainy, w efekcie czego został zdyskwalifikowany na pół roku. Do piłki wrócił w sezonie 1996/1997 stając się piłkarzem Deportivo Unicosta. W 1998 roku grał w Independiente Medellin, a w kolejnym grał ponownie w Americe Cali. Ostatnie lata kariery Wilsona to najpierw gra w stołecznym Millonarios, a w 2001 roku w Atletico Junior Barranquilla, w barwach której zakończył karierę w wieku 34 lat.
Kariera reprezentacyjna.
W reprezentacji Kolumbii Pérez zadebiutował 3 lutego 1989 roku w wygranym 1:0 towarzyskim meczu z Peru. W tym samym roku był członkiem kadry na Copa América 1989, na którym Kolumbia nie wyszła z grupy. W 1993 roku zaliczył swój drugi turniej Copa América 1993, a z Kolumbią zajął 3. miejsce.
W 1994 roku Wilson był członkiem kadry na Mistrzostwa Świata w USA. Zagrał na nich we wszystkich trzech grupowych meczach w pełnym wymiarze czasowym: z Rumunią (1:3), z USA (1:2) oraz ze Szwajcarią (2:0). Reprezentacja Kolumbii odpadła z mistrzostw już po fazie grupowej. Mecz ze Szwajcarią był jednocześnie jego ostatnim w reprezentacyjnej karierze. Ogółem w reprezentacji Kolumbii Pérez rozegrał 47 meczów i zdobył 3 gole.

</doc>
<doc id="836944" url="https://pl.wikipedia.org/wiki?curid=836944" title="Wilson Perez">
Wilson Perez



</doc>
<doc id="836949" url="https://pl.wikipedia.org/wiki?curid=836949" title="Iztaccíhuatl">
Iztaccíhuatl

Iztaccíhuatl (w języku nahuatl: "biała kobieta") – drzemiący wulkan w meksykańskim paśmie Kordyliera Wulkaniczna. Jest trzecim co do wysokości szczytem Meksyku (po Orizaba i Popocatépetl), wznosząc się na 5230 m n.p.m. Jednocześnie jest najniższą w kraju górą pokrytą wiecznym śniegiem i lodowcami. Wulkan leży na północ od Popocatépetl, od którego oddziela go przełęcz Paso de Cortés. Na zboczach wulkanu znajduje się prekolumbijski kompleks świątynny. 
Jest to stratowulkan zbudowany głównie z law andezytowych i dacytowych. Był aktywny w plejstocenie, jest też jeden krater boczny powstały w holocenie. Wulkan tworzą cztery liniowo ułożone (NNW-SSE) i zachodzące na siebie stożki wulkaniczne. Wulkan zajmuje łącznie powierzchnię 450 km kw. 
Pochodząca z nahuatl nazwa odnosi się do podobieństwa kilkuwierzchołkowego grzbietu wulkanu do zarysu leżącej kobiety, poszczególne wierzchołki kojarzą się z głową, piersiami itd. Najstarszą, znaną sprzed XVI w., nazwą góry było Tonacatepetl (Góra Naszego Pożywienia), nawiązująca do wierzeń tutejszych kultur, że w środku góry znajdowały się duże ilości pokarmu, później pojawiła się współcześnie używana nazwa, zastąpiona na jakiś czas przez Hiszpanów nazwa Iztactepetl (Biała Góra).
Góra miała istotną rolę w kultach miejscowych kultur przed kolonizacją hiszpańską. Na zboczu wulkanu, na wysokości 3870 m n.p.m. zachował się kompleks świątynny Nahualac powstały ok. roku 600. Prostokątną świątynię (11,5 x 9,8 m) z kamiennych bloków nietypowo wzniesiono na dnie niewielkiego i płytkiego jeziora okresowego, dookoła niej było dziewięć ułożonych z fragmentów skalnych kopców, które zgodnie z tradycjami tutejszych kultur były miniaturą otaczających kompleks szczytów górskich. Kopce te zachowały się szczątkowo. W odległości ponad 100 m od budynku świątynnego jest plac, na którym składano ofiary z ludzi. 
Badania archeologiczne rozpoczął tu Désiré Charnay w II poł. XIX w., później prowadził je m.in. zespół S. Iwaniszewskiego (lata 80. XX w. i druga dekada XXI w.). 
Według azteckiej mitologii Popocatépetl i Iztaccíhuatl byli niegdyś ludźmi – zakochanymi w sobie wojownikiem i księżniczką. Iztaccíhuatl zmarła po dojściu do niej nieprawdziwej wieści, jakoby jej ukochany poległ w walce. Gdy ten wrócił, zabrał jej ciało w góry, by tam pogrzebać siebie i ją. Bogowie, litując się nad ich losem, zamienili oboje w góry – uśpioną Iztaccíhuatl i niekiedy w gniewie wyrzucającego z siebie chmury ognia i popiołu Popocatépetla.
Pierwsze zarejestrowane zdobycie szczytu miało miejsce w roku 1889.
Zobacz też.
Lista wulkanów w Meksyku

</doc>
<doc id="836950" url="https://pl.wikipedia.org/wiki?curid=836950" title="Iztaccihuatl">
Iztaccihuatl



</doc>
<doc id="836954" url="https://pl.wikipedia.org/wiki?curid=836954" title="Ixtaccihuatl">
Ixtaccihuatl



</doc>
<doc id="836959" url="https://pl.wikipedia.org/wiki?curid=836959" title="Adam Seweryniak">
Adam Seweryniak

Adam Seweryniak (ur. 15 grudnia 1908 w Łodzi, zm. 24 lutego 1945 w KL Mauthausen-Gusen, Austria) – polski bokser.
Kariera.
Walczył w kategorii lekkiej i półśredniej, będąc reprezentantem Polski. Był zawodnikiem klubów Sokoła Łódź, ŁKS-u Łódź, Warszawianki i Skody Warszawa, walcząc w latach 1927–1939.
Uczestniczył w mistrzostwach Europy w Budapeszcie 1930 i ponownie w Budapeszcie 1934 roku, przegrywając swoje ćwierćfinałowe pojedynki.
Wystąpił 10 razy w reprezentacji Polski odnosząc 6 zwycięstw i ponosząc 4 porażki w latach 1930–1937. Trzy razy zdobył tytuł mistrza Polski w kategorii półśredniej w latach: 1931, 1932 i 1934 i dwukrotnie był wicemistrzem w tej samej wadze w 1933 i 1935 roku. Był też brązowym medalistą w kraju w 1928 w kategorii lekkiej i w 1936 w wadze półśredniej. Należał do czołowych polskich pięściarzy okresu międzywojennego.
Zginął w dramatycznych okolicznościach w hitlerowskim obozie koncentracyjnym na parę tygodni przed jego wyzwoleniem.

</doc>
<doc id="836962" url="https://pl.wikipedia.org/wiki?curid=836962" title="Torquetum">
Torquetum

Torquetum – dawny przyrząd astronomiczny. Umożliwiał pomiary współrzędnych ciał niebieskich w trzech układach: horyzontalnym, równikowym i ekliptycznym oraz umożliwiał konwersję pomiędzy tymi układami bez wykonywania dodatkowych obliczeń.
Najwcześniejsze opisy torquetum sporządzili Bernardus de Virduno w "Tractus super totum astrologium" (dokładna data napisania tego dzieła nie jest znana) oraz Franco de Polonia w swoich manuskryptach, z których najwcześniejszy znany pochodzi z 1284. Prekursorem torquetum był instrument, który w XII wieku opisał arabski astronom Dżabir Ibn Aflach.
Jedne z najbardziej znanych opisów i ilustracji przedstawiających torquetum pochodzą z dzieł Petera Apianusa z 1532 i 1540 roku.
Najstarsze instrumenty tego typu, które przetrwały do czasów dzisiejszych pochodzą z XV wieku.

</doc>
<doc id="836970" url="https://pl.wikipedia.org/wiki?curid=836970" title="Związek nieformalny">
Związek nieformalny



</doc>
<doc id="836973" url="https://pl.wikipedia.org/wiki?curid=836973" title="Niebo nad Berlinem">
Niebo nad Berlinem

Niebo nad Berlinem (niem. "Der Himmel über Berlin") – film niemieckiego reżysera Wima Wendersa z 1987 roku, opowiadający o aniołach w podzielonym murem Berlinie. Uznawany za arcydzieło kina niemieckiego.
Streszczenie fabuły.
W podzielonym Murem Berlinie dwaj aniołowie, Damiel i Cassiel, obserwują miasto. Są niewidzialni i niesłyszalni dla jego ludzkich mieszkańców. Przechadzają się ulicami, wchodzą do mieszkań, pociągów, swobodnie przekraczają Mur. Obserwują ludzi, wsłuchują się w ich myśli i tęsknoty, próbując swoją obecnością ukoić cierpienie mieszkańców podzielonego miasta i ukoić ich myśli. Słyszą myśli m.in. ciężarnej kobiety jadącej karetką do szpitala, młodej prostytutki stojącej przy ruchliwej drodze, załamanego mężczyzny, który czuje się zdradzony przez żonę. Celem istnienia aniołów jest, jak mówi Cassiel, "gromadzić, świadczyć, zachowywać" rzeczywistość. Damiel i Cassiel zawsze istnieli jako aniołowie; byli na terenie Berlina, zanim stał się miastem i zanim pojawili się ludzie. 
Wśród spotykanych przez nich berlińczyków jest stary człowiek nazywany Homerem, który śni "pieśń pokoju". Cassiel obserwuje starca, gdy ten ogląda zniszczony ówcześnie, opustoszały Plac Poczdamski, na którym znajduje tylko pokryty graffiti Mur. Choć Damiel i Cassiel są tylko obserwatorami, widocznymi wyłącznie dla dzieci, nie mającymi możliwości interakcji ze światem fizycznym, Damiel stopniowo zakochuje się w samotnej trapezistce cyrkowej, Marion. Marion żyje w przyczepie cyrkowej w Zachodnim Berlinie, dopóki nie dowiaduje się, że jej grupa, Cyrk Alekan, kończy działalność. Przygnębiona, tańczy samotnie do muzyki Crime &amp; the City Solution. 
Tymczasem aktor Peter Falk przybywa do Zachodniego Berlina, aby nakręcić film o nazistowskiej przeszłości miasta. Falk, niegdyś był aniołem, ale zmęczony tym, że mógł jedynie obserwować, bez możliwości doświadczania, porzucił nieśmiertelność, aby móc uczestniczyć w świecie. Podobnie zmęczony nieskończonością Damiel, tęskni do autentyczności i ograniczeń ludzkiej egzystencji. Falk wyczuwa jego obecność i opowiada mu o prostych radościach człowieczeństwa. Damiel spotyka Marion we śnie. 
Ostatecznie Damiel decyduje się porzucić nieśmiertelność. Skacze z Kolumny Zwycięstwa i staje się człowiekiem. Doświadcza życia po raz pierwszy: krwawi, widzi kolory, czuje smak jedzenia. Sprzedaje swoją anielską zbroję, aby zdobyć pierwsze pieniądze. Tymczasem Cassiel wsłuchuje się w myśli mężczyzny, który zamierza popełnić samobójstwo, skacząc z budynku. Anioł próbuje go uratować, ukoić jego myśli, lecz nie potrafi tego zrobić i jest udręczony tym doświadczeniem. 
Damiel spotyka trapezistkę Marion w barze, podczas koncertu Nick Cave and the Bad Seeds, ona wita się z nim i mówi o tym, że wreszcie odnalazła miłość, która ją dopełnia. Następnego dnia Damiel rozmyśla o tym, jak Marion nauczyła go zachwytu i jak posiadł wiedzę, której nie może zdobyć żaden anioł.
Geneza i okoliczności powstania.
Zaczątkiem filmu był pomysł napisania o Berlinie. Reżyser wrócił do miasta po wieloletniej nieobecności. Wenders poszukiwał historii, która pozwoliłaby mu opowiedzieć o złożonej i trudnej historii miasta. Narzekał, że niewiele filmów o Berlinie oddaje wyjątkowości życia w tym mieście, którą to wyjątkowość da się wyczuć w powietrzu, ziemi i patrząc na twarze ludzi. Pomysł, aby uczynić anioły narzędziem opowieści o stolicy Niemiec pojawił się później. Jego źródeł było, według reżysera wiele. Były to m.in. "Elegie duinejskie" Rainera Marii Rilkego, malarstwo Paula Klee, "Anioł historii" Waltera Benjamina i piosenka zespołu the Cure. Inspiracją była też dla niego ostatnia scena jego filmu "Paryż, Teksas", w której Nastassia bierze małego Huntera na ręce. Według reżysera ta scena miała w sobie coś wyzwalającego i sprawiła, że w kolejnym filmie chciał mieć silną postać kobiecą. 
Pewnego dnia Wenders napisał w swoim notatniku "Anioły" i "bezrobotne" i od tych słów zaczął opracowywać notatki do filmu. Początkowo wydawało mu się, że materiału jest za mało – mimo ciągłego przyrostu notatek, nadal nie miał konkretnego pomysłu na wątek czy ideę, która uporządkowałaby materiał. Anioły dawały zbyt wiele możliwości wyobraźni, aby reżyser mógł wybrać jakiś konkretny pomysł. 
Tytuł "Niebo nad Berlinem" Wenders wymyślił już w 1986 roku. Miał on wskazywać na to, że niebo jest być może jedynym, co łączy podzieloną stolicę Niemiec. 
Scenariusz.
Wenders chciał zacząć kręcić jesienią 1987 roku, nadal jednak nie miał zarysu scenariusza. Do jego napisania Wenders zaprosił pisarza Petera Handkego. Handke ukończył właśnie powieść "Die Wiederholung" i czuł się wypalony, twierdził, że nie może już nic więcej napisać. W końcu jednak powiedział Wendersowi, że jeśli ten przyjedzie go odwiedzić, to być może uda im się coś wspólnie wypracować. Reżyser udał się więc do Salzburga, gdzie on i Handke rozmawiali o filmie przez tydzień, podczas wspólnych spacerów. Handke zdecydował, że rozumie film, może napisać kilka fragmentów i coś w rodzaju wiersza. Wysyłał je Wendersowi pocztą co tydzień, przez cały wrzesień. Były to po prostu fragmenty tekstu, bez żadnych dodatkowych objaśnień. Ostatecznie Handke napisał dziesięć fragmentów (lub, jak mówi Wenders w innym wywiadzie – cztery dialogi). Film nie miał szczegółowego scenariusza, dlatego fragmenty Handkego stanowiły punkty orientacyjne organizujące cały film, pomiędzy którymi Wenders poruszał się kręcąc "Niebo nad Berlinem". Resztę scen Wenders rozpisywał wraz ze swoją asystentką Clare i z Richardem Retingerem w noc przed ich nakręceniem. 
Spontaniczność wyboru stroju i brak scenariusza wynikały z założenia, aby film nie był od początku dokładnie rozplanowany – reżyser chciał zachować wolność i swobodę, podobną do tej, jaka towarzyszy pracy poetów. 
Wybór aktorów i aktorek.
Wybór aktorów grających główne role był dla Wendersa oczywisty, nie prowadzono castingu – reżyser od razu zgłosił się do Bruno Ganza i Solveig Dommartin, z którymi pracował już wcześniej. Solveig miała też doświadczenie jako amatorka-trapezistka w szkole cyrkowej w Paryżu. Aktorka była od początku zdecydowana samodzielnie wykonywać sceny na trapezie i nie korzystać z pomocy dublerki. Dlatego rozpoczęła trening pod okiem węgierskiego trenera i aktora, Lajosa Kovacsa. Ćwiczyła przez pięć godzin dziennie przez sześć tygodni w prawdziwym cyrku. Mimo że na dwa dni przed początkiem zdjęć Dommartin uległa wypadkowi podczas treningu i upadła na plecy z wysokości pięciu metrów, nie przerwała ćwiczeń i odegrała sceny na trapezie w "Niebie nad Berlinem". 
W trakcie kręcenia filmu do obsady dołączyło dwóch dodatkowych aktorów – Peter Falk oraz Curt Bois. 
Boisa Wenders poznał poprzez Bruno Ganza. Na etapie planowania filmu, Wenders chciał, aby pojawiła się w nim postać starego archanioła, mieszkającego w bibliotece. Jednak Handke, zainspirowany wiszącą nad swoim biurkiem reprodukcją obrazu Rembrandta "Homer", przedstawiającego poetę mówiącego do siebie, zdecydował się zmienić ten pomysł. Wprowadził więc do filmu nieśmiertelnego poetę Homera, ni to człowieka, ni to anioła, który odbywa poetyckie monologi w swojej głowie. Właśnie tę postać zagrał Curt Bois. 
Na samym początku Wenders planował też włączenie do filmu wątku z byłym aniołem, pracującym jako aktor przy kręconym w Berlinie dużym amerykańskim filmie. Pomysł następnie odrzucił, tylko po to, by wrócić do niego około trzy tygodnie po rozpoczęciu zdjęć. Postanowił mu jednak nadać nie charakter komediowy, jak wstępnie planował, ale poetycki. Zdecydował też, że rolę tę musi zagrać ktoś bardzo znany, kto miałby za sobą dużo ról filmowych i telewizyjnych. Wybrał Petera Falka, ze względu na emanujące od niego ludzkie ciepło. Mimo że Wenders nie miał żadnego scenariusza, który mógłby mu pokazać, aktor wyraził zgodę.
Nick Cave znalazł się w filmie, ponieważ, jak twierdził reżyser, był on prawdziwym berlińskim bohaterem, było więc niewyobrażalnym nakręcenie filmu o mieście bez zarejestrowania jego koncertu.
Praca nad filmem.
Przystępując do kręcenia filmu Wenders i Handke nie mieli pojęcia, jak mają wyglądać filmowe anioły, dlatego przez pierwsze trzy dni zdjęciowe kręcono bez nich. Sceny filmowano w porządku chronologicznym, dlatego, zaczęto od scen z dziećmi patrzącymi na niebo. W międzyczasie przeprowadzano testy, filmując Bruno Ganza i Otto Sandersa w różnych anielskich przebraniach – perukach, zbrojach, białych szatach, różnych rodzajach makijażu itp. i rozważając różne kwestie teoretyczne, np. czy włosy aniołów mogą poruszać się na wietrze lub czy mogą oni zmoknąć w deszczu. Pod koniec trzeciego dnia zmęczony Wenders stwierdził, że ma dość anielskich strojów i zdecydował, że aktorzy mają zagrać w zwykłych płaszczach. Kupili je następnego dnia. Operator Henri Alekan uważał, że anioły powinny być przezroczyste, jednak reżyser nie chciał się na to zgodzić. Ostatecznie pomysł Alekana z przezroczystością przetrwał w scenach, w których anioł Damiel próbuje podnieść rzeczy (najpierw kamień, potem ołówek), ale jako anioł nie może tego zrobić, przedmioty pozostają tam, gdzie leżą, Damiel podnosi jedynie ich przezroczystą esencję. Imiona aniołów, Damiel i Cassiel, zostały zaczerpnięte ze słownika aniołów.
Po nakręceniu zdjęć w Berlinie Falk musiał wrócić do Los Angeles, dlatego jego wewnętrzny monolog musiał zostać nagrany później. Wenders i Falk omówili go telefonicznie, reżyser wysłał mu materiały, a aktor nagrał całość sam w profesjonalnym studiu. Początkowo opierał się na materiałach od Wendersa, jednak w końcu zaczął improwizować i mówić o swoim życiu, w tym o swojej babce. Niemal wszystkie z tych poetyckich fragmentów znalazły się w filmie. Wenders zdecydował się zachować nawet te, które z punktu widzenia scenariusza nie do końca były spójne – jako były anioł Falk nie mógłby przecież mieć babci. 
Film kręcony był w autentycznych sceneriach berlińskich, m.in. w Bibliotece Państwowej. Większość filmu kręcona była w Berlinie Zachodnim (kilka ujęć sfilmowanych we wschodniej części miasta, zostało nakręconych ukradkiem – reżyser nie miał zgody na pracę w Berlinie Wschodnim). Zakazane było też filmowanie Muru Berlińskiego, dlatego na potrzeby filmu zbudowano jego drewniane repliki. Niektóre z nich wykonane były z tanich materiałów, przez co uległy zniszczeniu w czasie ulewy. 
Budżet filmu wynosił ok. 5 milionów marek niemieckich. 
Postprodukcja.
Peter Handke pojawił się w Zachodnim Berlinie w czasie, gdy trwały już prace nad montażem filmu (pod kierownictwem Petera Przygody). Pisarz uznał, że, nie licząc muzyki, film Wendersa jest niemal filmem niemym oraz że brakuje w nim wielu z notatek, które wysłał Wendersowi. W związku z tym zaproponował, żeby jego teksty odczytywane były przez głos spoza kadru. 
Ze względu na to, że duża część materiału kręcona była w długich ujęciach, a kamera miała oddać "spojrzenie anioła", większość ruchu była ujęta przez pracę kamery, a nie montaż. Dodatkowo wiele decyzji, które mogłyby być podjęte na etapie montowania filmu, Wenders podejmował na etapie jego kręcenia, np. często decydował, że dana scena będzie kręcona tylko z jednego punktu widzenia. Dlatego dla wielu scen nie było nakładających się materiałów filmowych, które mogłyby być wykorzystane podczas montażu. 
Pierwsza wersja filmu trwała 5 godzin – twórcy mieli bardzo wiele pomysłów, z których trudno było im wybrać, dlatego nakręcili sporo materiału. W ostatecznej wersji filmu nie znalazła się m.in. długa scena bitwy na ciasta z kremem, którą pierwotnie miało kończyć się "Niebo nad Berlinem". 
Zdjęcia i styl.
Ponieważ bohaterami filmów byli aniołowie, a kamera miała oddawać ich sposób patrzenia na świat, więc wymagało to od Wendersa dużej inwencji i kręcenia filmu inaczej niż robił to wcześniej. Reżyser twierdził, że czuł się, jakby był to jego pierwszy film. Aby oddać anielski sposób patrzenia na świat, wiele ujęć kręconych jest tak, jakby kamera latała lub przenikała przez ściany czy przedmioty. Praca kamery staje się bardziej dynamiczna i bliższa poziomowi ulicy, kiedy Damiel staje się człowiekiem. 
"Niebo nad Berlinem" to pierwszy film Wendersa, nakręcony i w kolorze i w czerni i bieli. Niekiedy zmiana pomiędzy nimi dokonuje się w czasie jednej sekwencji (w tych sekwencjach Wenders posiłkował się użyciem filtrów, co skutkowało pogorszeniem jakości obrazu). Zdjęcia czarno-białe pokazują punkt widzenia aniołów, natomiast kolorowe - człowieka. Aby uzyskać odpowiedni efekt wizualny, w ujęciach monochromatycznych operator Henri Alekan posłużył się filtrem rozpraszającym, który wykonał w latach 30. XX wieku z jedwabnej pończochy, należącej do jego babci. Wcześniej bowiem Wenders nie był zadowolony z żadnego z komercyjnych, profesjonalnych filtrów. Do czarno-białych ujęć Alekan dodał nutę sepii.
Motywy i interpretacje.
Miasto.
Film Wendersa to jeden z najbardziej znanych filmów o Berlinie. Sam Wenders poznał to miasto dopiero po 1984 r., kiedy się tam przeprowadził. Wcześniej odwiedzał stolicę Niemiec jedynie okazjonalnie, np. podczas kręcenia filmu "Summer in the City". 
W filmie widać charakterystyczne dla Berlina budowle np. fasadę dworca Anhalter, Kolumnę Zwycięstwa, Plac Poczdamski i Mur Berliński. Ten ostatni jest w filmie wszechobecny, zdaniem filmoznawcy Andrzeja Gwoździa reprezentuje on nie tylko rzeczywistość polityczną, ale stanowi też granicę mistyczną. Oprócz współczesnych, w filmie pojawiają się też archiwalne zdjęcia miasta z 1945 roku. W swoim tekście "Pejzaż miejski" Wenders twierdził, że szczególne znaczenie mają dla niego puste przestrzenie Berlina i to takich miejsc starał się sfilmować jak najwięcej, ponieważ "przybliżają historię w znacznie większym stopniu niż jakiekolwiek przestrzenie zabudowane". 
W swojej książce o filmowych reprezentacjach Berlina badaczka Magdalena Saryusz-Wolska twierdzi, że Wenders nie stara się oddać dokładnej topografii stolicy Niemiec i odległości między miejscami. Nie jest to potrzebne, ponieważ przestrzeń pokonują aniołowie. Choć mogą oni poruszać się po mieście swobodnie, przemieszczają się pomiędzy zaledwie kilkoma charakterystycznymi punktami, m.in. biblioteką i Kolumną Zwycięstwa. 
Biblioteka Państwowa jest w filmie miejscem, w którym mieszkają anioły. Wenders długo szukał odpowiedniej lokalizacji, ponieważ w "Niebie nad Berlinem" anioły nie są powiązane z Bogiem, reżyser wykluczył kościół. Na pomysł wykorzystania biblioteki wpadł, kiedy przypomniał sobie zakończenie filmu "Fahrenheit 451" i otwartą przestrzeń wypełnioną ludźmi, znającymi na pamięć książki. Wybrał Bibliotekę Państwową, miejsce jasne, ciche i spokojne.
Muzyka i dźwięk w filmie.
W filmie występują trzy rodzaje muzyki: muzyka poważna (powiązana z aniołami), współczesna muzyka rockowa (powiązana ze światem doczesnym) i muzyka cyrkowa (powiązana z konkretnym elementem świata doczesnego – cyrkiem). W przypadku dwóch ostatnich rodzajów muzyki zawsze widoczne jest jej źródło: np. wykonawcy czy radio. 
Wśród wykonawców na ścieżce dźwiękowej do filmu znajdują się m.in.: Jürgen Knieper, Laurent Petitgand, Laurie Anderson. Ponadto w filmie wykorzystano utwór Nicka Cave'a And The Bad Seeds - "The Carny", w momencie gdy Marion przebiera się w wozie cyrkowym, jednocześnie słucha "The Carny" z płyty winylowej "Your Funeral... My Trial". W filmie jest też przedstawiony koncert Nicka Cave'a z zespołem w nocnym klubie, podczas którego zespół wykonuje utwory: "The Carny" i "From Her to Eternity".
Na potrzeby filmu zaaranżowano również w nocnym klubie w formie koncertowej "Six Bells Chime" zespołu Crime And The City Solution z płyty "Room Of Lights". 
Według Alexandra Grafa film rozpoczyna zupełnie nowy etap eksperymentach Wendersa z dźwiękiem. Sam reżyser mówił, że dźwięk w "Niebie nad Berlinem" sam w sobie jest jak film. W filmie wykorzystano wiele warstw dźwiękowych jednocześnie – symultaniczność wielu dźwięków miała odpowiadać symultaniczności wielu historii w filmie.
Anioły.
Występujące w filmie Wendersa anioły są pozbawione ciała, rozumieją wszystkie języki, mogą słyszeć myśli ludzi. Zazdroszczą ludziom możliwości odbierania wrażeń zmysłowych i przeżywania miłości. Nie są w filmie powiązane z konkretną religią (choć w kontynuacji filmu, "Tak daleko, tak blisko" pojawia się wzmianka o centralnej istocie duchowej, o której mówi się On). Nie reprezentują też duchów zmarłych. Ich język jest sztuczny i poetycki. Z ich rozmów można wywnioskować, że są obecni w miejscu, w którym znajduje się Berlin od początku czasu. 
Według Annette Davison anioły – mogące z bardzo bliska śledzić ludzkie działania i przeżycia, ale nie mogące w żaden sposób na nie wpływać – są, na poziomie symbolicznym, reprezentacją widzów kinowych, biernie obserwujących losy bohaterów na ekranie.
Inne interpretacje.
Film można interpretować jako opowieść o próbie zjednoczenia. Podzielona jest stolica Niemiec. Główni bohaterowie, Damiel i Marion czują się niekompletni i poszukują połączenia. W tej interpretacji Damiel reprezentowałby Wschód (duchowy, bezcielesny), a Marion – cielesna i poszukująca duchowości – Zachód. Z kolei według Davida Caldwella i Paula Rea film opowiada o różnych sposobach doświadczania i opowiadania historii – słowie i obrazie. W tej interpretacji różni bohaterowie reprezentują różne sposoby doświadczania świata.
Andrzej Gwóźdź uważa, że film Wendersa jest filmem politycznym – choć nie pokazuje polityki wprost, obecna jest ona cały czas w filmie w postaci Muru Berlińskiego, kształtuje też życie ludzi, których banalną codzienność oglądamy w filmie.
Odbiór i znaczenie.
Opinie krytyki.
Andrzej Gwóźdź twierdzi, że film Wendersa jest filmem niezwykle oryginalnym, mówiącym w zupełnie nowy sposób o Berlinie i o podziale Niemiec. W jego opinii film w sposób symboliczny połączył dwie części miasta, na kilka lat przedtem, zanim stało się to faktycznie.

</doc>
<doc id="836974" url="https://pl.wikipedia.org/wiki?curid=836974" title="Vickers FB.5">
Vickers FB.5

Vickers FB.5 "Gunbus" – pierwszy wykorzystany bojowo podczas I wojny światowej samolot myśliwski, zbudowany specjalnie do prowadzenia walk powietrznych przez brytyjską wytwórnię lotniczą Vickers Limited. FB.5 był dwumiejscowym dwupłatem ze śmigłem pchającym uzbrojonym w jeden karabin maszynowy Lewis kalibru .303 cala (7,7 mm) obsługiwany przez obserwatora ulokowanego w przedniej kabinie praktycznie na dziobie maszyny. Symbol FB.5 był skrótem od pełnej angielskiej nazwy "Fighter Biplane 5" oznaczającej "dwupłatowiec myśliwski model 5". Nazwa maszyny Gunbus w dosłownym tłumaczeniu oznacza "uzbrojony autobus", ale popularnie w języku angielskim terminem "bus" można określić większość środków transportu, także i samolot.
Konstrukcja.
FB.5 był dwumiejscowym samolotem w konfiguracji ze śmigłem pchającym, dość nietypowej na początku I wojny światowej. W krótkim zbudowanym z rur stalowych i pokrytym płótnem kadłubie umieszczono stanowisko strzelca-obserwatora uzbrojonego w zainstalowany na elastycznym mocowaniu karabin maszynowy Lewis, a tuż za nim kabinę pilota. Na końcu kadłuba zamontowano silnik Gnôme Monosoupape o mocy 100 KM ze dwułopatowym śmigłem pchającym. Ponad kadłubem znajdował się drugi płat przytwierdzony do płata dolnego i kadłuba zastrzałami i usztywniającymi konstrukcję odciągami stalowymi. Usterzenie ogonowe zainstalowano na końcu biegnących od skrzydeł czterech belek, przy czym statecznik poziomy znajdował się nad sterem kierunku. Belki ogonowe połączone były między sobą czterema pionowymi zastrzałami i wzmocnione stalowymi odciągami. Podwozie główne stanowiły dwa duże koła zamocowane do kadłuba i wzbogacone o dodatkowe długie płozy zabezpieczające przed kapotażem.
Historia.
Maszyna została oblatana w lipcu 1914 roku i wprowadzona do służby w Royal Flying Corps 5 lutego 1915 roku. Była to piąta maszyna z eksperymentalnej serii dwupłatowych samolotów myśliwskich ("Experimental Fighting Biplanes") budowanej od 1913 roku. Poprzednie wersje rozwojowe maszyny to:
Użycie bojowe.
Oblatana w lipcu 1914 roku maszyna 5 lutego 1915 roku trafiła do służby w 5. Eskadrze Królewskiego Korpusu Powietrznego (RFC), a 11 Eskadra RFC stała się pierwszą eskadrą myśliwską w historii. Eskadra ta od 25 czerwca 1915 roku stacjonowała w Villers-Bretonneux we Francji.
FB.5 był jedynym samolotem produkcji wytwórni Vickersa, który odegrał znaczącą rolę w działaniach powietrznych podczas I wojny światowej. Drugi samolot wytwórni, bombowiec Vickers Vimy wszedł do służby zbyt późno. Myśliwce FB.5 ostatecznie wycofano ze służby pod koniec 1915 ze względu na wprowadzenie przez Niemców charakteryzujących się znacznie lepszymi parametrami jednopłatowych samolotów Fokkera.
Łącznie zbudowano 224 egzemplarze myśliwców FB.5 z czego 119 w wytwórni Vickersa, 99 w wytwórni Darracq we Francji i 6 w wytwórni Nielson w Danii. W 1916 roku zastąpiono je nieznacznie zmodyfikowanymi samolotami Vickers FB.9. Pomijając średnią efektywność Vickersów FB.5 zapisały się one doskonale w pamięci niemieckich pilotów, którzy niejednokrotnie raportowali zestrzelenie Vickersów, choć w rzeczywistości były to podobne Airco DH.2 i RAF FE.2b.

</doc>
<doc id="836978" url="https://pl.wikipedia.org/wiki?curid=836978" title="I liga urugwajska w piłce nożnej (1946)">
I liga urugwajska w piłce nożnej (1946)

Mistrzostwa Urugwaju w roku 1946 były mistrzostwami rozgrywanymi według systemu, w którym wszystkie kluby rozgrywały ze sobą mecze każdy z każdym u siebie i na wyjeździe, a o tytule mistrza i dalszej kolejności decydowała końcowa tabela.

</doc>
<doc id="836988" url="https://pl.wikipedia.org/wiki?curid=836988" title="Fundusz spójności">
Fundusz spójności



</doc>
<doc id="836989" url="https://pl.wikipedia.org/wiki?curid=836989" title="Darren O’Dea">
Darren O’Dea

Darren O’Dea (ur. 4 lutego 1987 w Dublinie) – irlandzki piłkarz grający na pozycji lewego lub środkowego obrońcy.
Kariera klubowa.
O’Dea jest synem Johna i Anne O’Dea, która reprezentowała Irlandię w koszykówce. Darren uczęszczał do Clonkeen College oraz grał w zespole Granada Football Club, a następnie w Home Farm FC. W 2003 roku przeszedł do Celticu, w którym rozpoczynał karierę od szczebli juniorskich. W pierwszej drużynie Celticu O’Dea zadebiutował 19 września 2006 w wygranym 2:0 z St Mirren meczu Pucharu Ligi Szkockiej. 18 listopada 2006 zadebiutował w meczu ligowym, wygranym 3:0 z Inverness Caledonian Thistle F.C., a na boisko wszedł jako rezerwowy w drugiej połowie meczu. 6 grudnia 2006 zagrał po raz pierwszy w meczu Ligi Mistrzów, z FC København (1:3), gdy zmienił kontuzjowanego Stpehena McManusa. 26 grudnia 2006 zdobył swojego pierwszego gola w lidze, a Celtic zremisował 2:2 z Dundee United.
1 września 2009 roku wypożyczono go do zespołu Reading. W Reading grał przez pół sezonu i w 2010 roku wrócił do Celticu. Latem 2010 został piłkarzem Ipswich Town.
3 sierpnia 2012 roku podpisał kontrakt z Toronto FC, a 18 lipca 2013 przeszedł do Metałurha Donieck. 29 sierpnia 2014 opuścił ukraiński klub.
Kariera reprezentacyjna.
W swojej karierze O’Dea występował w reprezentacji Irlandii U-21. W dorosłej reprezentacji zadebiutował 8 września 2009 w wygranym 1:0 towarzyskim spotkaniu z RPA.

</doc>
<doc id="836990" url="https://pl.wikipedia.org/wiki?curid=836990" title="The Conrad Boys">
The Conrad Boys

The Conrad Boys – amerykański dramat filmowy w reżyserii Justina Lo z 2006 r.

</doc>
<doc id="836993" url="https://pl.wikipedia.org/wiki?curid=836993" title="RCN Przebędowo">
RCN Przebędowo

RCN Przebędowo – maszt radiowy o wysokości ok. 195 metrów, który znajdował się w Przebędowie w województwie wielkopolskim. Zlikwidowany w 1999 roku.
Historia.
Maszt oraz całą radiostację uruchomiono 1 grudnia 1959 roku. Radiostacja była wyposażona w dwa nadajniki o mocy 150 kW produkcji radzieckiej, lampowe w stopniach mocy 8× GU23A chłodzone wodą, pracujące na modulacji anodowo-ekranowa. 
Planowano instalację nowego nadajnika o mocy 750 kW, jednak nie została zrealizowana. Na początku 1998 roku zakończono eksploatację nadajników i zdemontowano je. Sama konstrukcja masztu została rozebrana rok później. 

</doc>
<doc id="836995" url="https://pl.wikipedia.org/wiki?curid=836995" title="Brama Szczebrzeska w Zamościu">
Brama Szczebrzeska w Zamościu

Brama Szczebrzeska w Zamościu – jedna z dawnych bram na Starym Mieście w Zamościu, jednocześnie element zamojskiej twierdzy.
Historia.
Dawna Brama Szczebrzeska (zwana także Floriańską) powstała na początku XVII wieku, kiedy rozbudowywano Zamość, jako jedna z trzech ówczesnych bram, położona przy południowej linii murów miasta, przy drodze w kierunku zachodnim (obecnie przy ul. Szczebrzeskiej). Przebudowy tej manierystycznej bramy z attykami dokonano w II poł. XVIII wieku, ozdobiono ją wówczas attykami w stylu rokoko oraz rzeźbami, m.in. św. Floriana (zniszczona w czasie II wojny światowej) i św. Michała Archanioła, jaka obecnie znajduje się przy jednej z ulic Nowego Miasta (na osiedlu Świętego Piątka). 
Kolejne zmiany przeprowadzono w okresie zaborów, w I poł. XIX wieku, kiedy zmieniono jej wygląd na styl klasycystyczny, jaki pozostał do dziś. 
Nie był to wówczas jedyny obiekt, jaki przebudowywano i pozbawiano pierwotnego, bogatszego wyglądu, podczas rozbudowy twierdzy. Przejazd przez tę bramę był możliwy do roku 1866, kiedy został zamurowany; nie wybudowano już nowej bramy Szczebrzeskiej tak, jak w przypadku nowych bram Lubelskiej i Lwowskiej, jakie powstały w latach 20. XIX stulecia. W tym okresie mieściło się tu dodatkowo więzienie, w którym w niewoli przebywał Walerian Łukasiński (przez ponad rok również w innej celi, przy nadszańcu bastionu VII, obok starej Bramy Lwowskiej).
W okresie międzywojennym znajdował się tu hotel "Sejmikowy". Do lat 90. mieścił się tu komisariat policji, później, przez pewien okres budynek był nieużywany. W latach 2007-2009 przeprowadzano jego gruntowny remont (podobnie inne fragmenty dawnych umocnień miasta) w ramach projektu o nazwie "Konserwacja, renowacja i adaptacja na cele kultury zespołów fortyfikacji Starego Miasta w Zamościu" nadający mu obecny wygląd. Od 2012 r. na tereny zielone na południe od bramy prowadzi drewniana kładka, powstała jako część innego projektu.
Obecnie.
Po wspomnianych pracach remontowych umożliwiono przejście przez bramę. Mieszczą się tu m.in. biuro Podstrefy Ekonomicznej Zamość oraz muzyczny Jazz Klub "Kosz".

</doc>
<doc id="837001" url="https://pl.wikipedia.org/wiki?curid=837001" title="Na imię mi Earl">
Na imię mi Earl

Na imię mi Earl (ang. "My Name Is Earl") – serial komediowy produkcji amerykańskiej, według pomysłu i scenariusza Gregory’ego Garcii. Emitowany był w telewizji NBC od jesieni 2005 do wiosny 2009 roku. Laureat nagrody Emmy.
Fabuła.
Serial opowiada historię drobnego złodziejaszka Earla (Jason Lee), który niespodziewanie wygrał na „zdrapkowej” loterii 100 000 dolarów, jednak natychmiast stracił zwycięski kupon, ponieważ wiwatując z radości wbiegł na ulicę i został potrącony przez samochód. Leżąc w szpitalu Earl pod wpływem obejrzanego w telewizji programu zaczął wierzyć w karmę. Uznał, że stracił pieniądze ponieważ był złym człowiekiem. Postanowił więc stworzyć listę wszystkich złych uczynków i po kolei naprawiać swoje życiowe błędy. Pomagają mu w tym jego brat Randy (Ethan Suplee) i emigrantka Catalina (Nadine Velazquez). Głównymi bohaterami serialu są również Joy (Jaime Pressly), była żona Earla oraz jej nowy partner Darnell o pseudonimie „Crabman” (Eddie Steeples).
Akcja rozgrywa się w fikcyjnym mieście "Camden County". Serial był nagrywany w Los Angeles.
Realizacja.
"Na imię mi Earl" kręcony jest w Los Angeles – zarówno w studio, jak i w podmiejskim plenerze. Początkowo serialem zainteresowała się telewizja FOX, jednak ostatecznie zrezygnowała z realizacji. Dopiero 18 miesięcy później scenariusz spodobał się telewizji NBC, która rozpoczęła produkcję. Amerykańska premiera serialu miała miejsce 20 września 2005. "My Name Is Earl" od początku zbierał pozytywne opinie, a poszczególne odcinki ogląda 10-15 milionów Amerykanów. W 2009 roku zakończono produkcję serialu, który zakończył się na czwartym sezonie.
Emisja w Polsce.
Od 2 września 2008 serial był emitowany jest przez stację Comedy Central. Pierwszy raz polskim widzom serial zaprezentowała TVP2 we wrześniu i październiku 2007. Realizatorzy „Dwójki” pomylili kolejność pierwszych odcinków, emitując je według amerykańskich oryginałów, w porządku: 1, 2, 3, 6, 5, 4. Jednak w listopadzie 2007 zawieszono emisję serialu, nie podając przyczyny.Od 19 kwietnia 2009 TVP2 rozpoczęła emisję 1. sezonu na nowo.
Obsada.
Gościnnie.
W drugoplanowych rolach w serialu pojawili się m.in. Juliette Lewis (jako Jesse w "Bounty Hunter", odc. 21/sezon 1), Roseanne Barr (zakonnica Millie Bank w "Made a Lady Think I Was God", odc.6/sez.2), Alyssa Milano (Billie w "Frank's Girl" odc.5/sez/.3), Burt Reynolds (gangster Chubby w "Jump for Joy", odc.2/sez.2), John Leguizamo (Diego, kuzyn Cataliny w "South of the Border" odc.10 i 11/sez.2), Paris Hilton, Seth Green(odc.1/sez.4), Jane Seymour (sez.4) oraz Danny Glover (odc.19/sez.4).
Ewenementem jest rola Timothy Stacka, scenarzysty i aktora, znanego m.in. z "Nagiego patrolu" (parodii "Słonecznego patrolu"), grającego mieszkańca serialowego miasteczka Camden, Tima Stacka, zapijaczonego aktorzynę, którego życiowym sukcesem jest rola w „plażowej parodii”.

</doc>
<doc id="837002" url="https://pl.wikipedia.org/wiki?curid=837002" title="Bazylika św. Jerzego">
Bazylika św. Jerzego



</doc>
<doc id="837003" url="https://pl.wikipedia.org/wiki?curid=837003" title="Bazylika Niepokalanego Poczęcia">
Bazylika Niepokalanego Poczęcia



</doc>
<doc id="837005" url="https://pl.wikipedia.org/wiki?curid=837005" title="HMS Valiant (1914)">
HMS Valiant (1914)

HMS Valiant – brytyjski pancernik typu "Queen Elizabeth" służący w Royal Navy podczas obu wojen światowych. Stępkę położono w stoczni Fairfield, w Govan, 31 stycznia 1913 roku i okręt zwodowano 4 listopada 1914 roku. Budowę ukończono w lutym 1916 roku.
I wojna światowa.
W czasie I wojny światowej służył w 5th Battle Squadron dowodzonym przez admirała Hugh Evan-Thomasa. Dywizjon wchodził w skład Grand Fleet i składał się z 5 okrętów typu "Queen Elizabeth" (były one znacznie szybsze niż inne pancerniki brytyjskie i zdecydowano się je skoncentrować w jednym zespole). 31 maja 1916 roku okręt wziął udział w bitwie jutlandzkiej, gdzie otrzymał kilka trafień. W sierpniu tego samego roku miał kolizję z HMS „Warspite” i był reperowany do końca września.
Dwudziestolecie międzywojenne.
Pomiędzy 1929 i 1930 rokiem okręt przeszedł dużą przebudowę. Dodano bąble przeciwtorpedowe, zwiększono szerokość do 31,7 metra. Dwa kominy zostały połączone w jeden. Dodano pojedyncze ośmiolufowe działo dwufuntowe Mark VIII. Dwie wyrzutnie torpedowe zostały usunięte. Dodano platformę lotniczą wraz z jedną katapultą. Te modyfikacje zwiększyły maksymalną wyporność do 35 970 ton.
W 1931 roku załoga pancernika uczestniczyła w buncie w Invergordon.
W roku 1936 dodano drugą baterię ośmiu dział dwufuntowych. Pomiędzy marcem 1937 i listopadem 1939 roku pancernik przeszedł drugą poważną przebudowę w Devonport. Kotłownie wyposażono w osiem kotłów połączonych z czterema turbinami parowymi systemu Parsonsa. Całość miała moc 80 000 koni parowych. Maksymalny zapas ropy to 3393 ton. Maksymalna prędkość wzrosła do 23,5 węzła – zwiększono moc, ale zwiększyła się też wyporność i zanurzenie. Artyleria pomocnicza została zmieniona na 20 dział kalibru 114 mm umieszczonych w podwójnych wieżach oraz cztery ośmiolufowe działa dwufuntowe. Te modyfikacje zwiększyły zanurzenie do 10 metrów i maksymalną wyporność do 36 513 ton.
II wojna światowa.
HMS „Valiant” był jednym z trzech okrętów liniowych, które wzięły udział w zniszczeniu francuskiej floty w Mers-el-Kebir. Brał udział także w bitwie koło przylądka Matapan i w bitwie o Kretę, gdzie został trafiony dwiema bombami. Wraz ze swoim siostrzanym okrętem HMS „Queen Elizabeth” został uszkodzony przez wybuch miny postawionej przez włoskich płetwonurków na pojazdach SLC w porcie w Aleksandrii 19 grudnia 1941 roku, lecz nie zatonął. Brak było ofiar w załodze. Po prowizorycznej naprawie w doku pływającym, był remontowany w Durbanie w Afryce Południowej od 15 kwietnia do 7 lipca 1942 roku. Wrócił następnie na Morze Śródziemne, aby wspierać lądowanie na Sycylii w ramach operacji "Husky" oraz lądowania w Salerno w ramach operacji "Avalanche" w 1943 roku.
W 1944 roku został wysłany na Daleki Wschód jako jeden z okrętów Floty Wschodniej. Brał tam udział w rajdach na japońskie bazy w Holenderskich Indiach Wschodnich. 8 sierpnia 1944 roku, kiedy znajdował się w pływającym doku w Trincomalee na Cejlonie, został uszkodzony, kiedy dok rozpadł się. Naprawy wstrzymano i okręt wrócił do Wielkiej Brytanii, gdzie został wycofany ze służby w lipcu 1945 roku.
Po wojnie.
„Valiant” był używany jako okręt szkolny w bazie Devonport do końca swojej kariery. Został sprzedany na złom w marcu 1948 roku.
Zobacz też.
Inne okręty noszące nazwę HMS „Valiant”.

</doc>
<doc id="837014" url="https://pl.wikipedia.org/wiki?curid=837014" title="Anielski pył">
Anielski pył



</doc>
<doc id="837015" url="https://pl.wikipedia.org/wiki?curid=837015" title="Hanowie">
Hanowie



</doc>
<doc id="837016" url="https://pl.wikipedia.org/wiki?curid=837016" title="Zmiana biegu rzeki Arno">
Zmiana biegu rzeki Arno

Zmiana biegu rzeki Arno – projekt inżynierski tworzony latach w 1503-1504 przez włoskiego artystę renesansowego Leonarda da Vinci na zlecenie rządu Republiki Florenckiej.
Powstanie pomysłu.
Piza, którą Piero de'Medici oddał w 1494 r. Francuzom, w 1495 r. po ich wycofaniu się z Włoch ogłosiła niepodległość. Zabiegi florentczyków, by odzyskać miasto były bezskuteczne. Piza mogła się bronić w nieskończoność dopóki przez port u ujścia Arno docierały do nich zapasy. Wymyślono pomysł zmiany biegu rzeki, by odciąć mieszkańców miasta od dostaw żywności.
W rzeczywistości chodziło o dwa osobne projekty. Pierwszy miał na celu zmianę koryta w dolnym odcinku rzeki, by odciąć wrogiemu miastu Pizie dostęp do morza. Drugi zakładał regulację rzeki na zachód od Florencji, by stała się tam możliwa żegluga. Rzeka 10 mil na zachód od Florencji nie była żeglowna z powodu bystrzy między Signą a Montelupo. Poza tym była płytka, zamulona i kręta na prawie całym odcinku do Pizy.
W projekt zaangażował się także Niccolò Machiavelli, doradca Piero Soderiniego w sprawach polityki i wojskowości. Był świadkiem pracy Leonarda jako inżyniera dla Cesarego Borgii. Wówczas poznał go przebywając w twierdzy Imoli.
Gdyby realizacja obydwu pomysłów powiodła się, połączenie z morzem umożliwiłoby Florencji udział w handlu z Nowym Światem i jego podbój.
Tworzenie projektu.
19 czerwca wojska florenckie zajęły twierdzę La Verruca, pagórek widoczny na południowych stokach Wzgórz Pizańskich, skąd rozciąga się widok na równinę w dolnym biegu Arno. 21 czerwca Leonardo przybył do zdobytej twierdzy i opracował plan jej wzmocnienia. 22 lipca ponownie przybył do tej okolicy, by sporządzić szkic zmiany biegu rzeki. Podczas owych wypraw i pomiarów towarzyszem oraz pomocnikiem Leonarda był Giovanni Piffero.
Z badań Leonarda wynikało, że należy skierować rzekę na południe, do mokradeł pod Livorno, zwanych Stagno. Bieg wody miały odwrócić jazy na kanale długości 1 mili i 10 m rozwidlającym się na dwa mniejsze. Rzekę od ujścia tych kanałów do Stagno dzieliło 12 mil. Trzeba było wykopać rowy i wykopać z nich ok. 1 000 000 t ziemi. W jednym z najwcześniejszych studiów efektywności pracy obliczył, ile ziemi może przerzucić robotnik. Ponieważ kanały miały być bardzo głębokie, inżynier oszacował, że wiadro piachu dotrze z dna na górę, przechodząc przez ręce czternastu robotników. Oszacował, że realizacja projektu zajmie 4000 dni. Leonardo dodał, że dla przyspieszenia prac można posłużyć się maszynami. W tym celu zaprojektował m.in. mechaniczną koparkę, której wymiary odpowiadały projektowanym wymiarom kanału.
W kwestii drugiego planu Leonardo oszacował koszty na lirę za 60 braccia kwadratowe, jednakże nie wziął pod uwagę kosztów "przebicia się" przez górę pod Serravalle. Plany i mapy z 1503 i 1504 r. pokazują projektowaną trasę kanału.
Realizacja planów.
Po 6 miesiącach zaczęto kopać kanał Arno-Stagno. Leonardo nie uczestniczył czynnie w tym etapie przedsięwzięcia. Pracami, nie we wszystkim zgodnymi z planami da Vinciego, pokierował inżynier Colombino. Pracę rozpoczęto 20 sierpnia 1504 r. przy wieży w Fagiano, którą zburzono, by uzyskać materiał na tamę. Na początku października podczas burzy zostały zniszczone łodzie strzegące kanałów i zginęło 80 osób. Po osunięciu się ścian wykopów dolinę zalała woda niszcząc wiele gospodarstw. W połowie października zarzucono prace. Wojska florenckie wycofały się, a pizańczycy zasypali kanały.
Zaś umożliwienie dostępu do morza pozostało niespełnionym marzeniem Leonarda. Spowodowały to m.in. niepowodzenie wojskowego planu i ogromne koszty, które zniechęciły Signorię. Dziś trasą proponowanych kanałów biegnie autostrada .

</doc>
<doc id="837019" url="https://pl.wikipedia.org/wiki?curid=837019" title="Zhuang">
Zhuang

Zhuang (chiń. 壮族 pinyin: Zhuàngzú) a. Zhuangowie, Czuangowie – naród azjatycki pochodzenia środkowotajskiego, osiadły w południowych Chinach i północnym Wietnamie (Nùngowie). Najliczniejsza mniejszość etniczna Chińskiej Republiki Ludowej (ok. 18 mln os.). Przeważnie zamieszkują Region Autonomiczny Kuangsi–Czuang oraz prowincje Junnan, Guangdong, Kuejczou i Hunan. Wyróżnia się dwa zespoły pomniejszych grup etnicznych: północnych i południowych Zhuangów. Posługują się rodzimym językiem, zróżnicowanym gwarowo.

</doc>
<doc id="837020" url="https://pl.wikipedia.org/wiki?curid=837020" title="Zhuangowie">
Zhuangowie



</doc>
<doc id="837021" url="https://pl.wikipedia.org/wiki?curid=837021" title="Czuangowie">
Czuangowie



</doc>
<doc id="837023" url="https://pl.wikipedia.org/wiki?curid=837023" title="Fotolitotrofy">
Fotolitotrofy



</doc>
<doc id="837025" url="https://pl.wikipedia.org/wiki?curid=837025" title="Barczatka rymikola">
Barczatka rymikola

Barczatka rymikola ("Eriogaster rimicola") – motyl z rodziny barczatkowatych. Gatunek prawdopodobnie wymarły i zanikły w granicach Polski.
Wygląd.
Ciało owłosione, masywne o ubarwieniu różowo-brunatnym, z mało widocznym deseniem na tułowiu. Rozpiętość skrzydeł od 34 do 46 mm. Zewnętrzna część przedniego skrzydła jaśniejsza. Skrzydła tylne bez rysunku. Przepasek brak. U obu płci na żyłce poprzecznej występuje biaława plamka w ciemnej obwódce o nieostrych brzegach. U samicy na końcu odwłoka znajduje się poduszeczka z gęstych, szaroczarnych włosków. Osobniki dorosłe żyją krótko. Gąsienice owłosione kępkami długich białych stojących włosów, żywią się liśćmi.
Motyl pojawia się w okresie, od końca sierpnia do początku października, głównie na skrajach lasów liściastych oraz w sadach.
Wydaje jedno pokolenie rocznie. Samica składa jaja pod koniec lata na gałązkach w złożach liczących kilkadziesiąt sztuk. Złoża jaj maskowane są warstwą włosków ze szczoteczki na końcu odwłoka samicy. Wiosną wylęgają się gąsienice, Larwy rozwijają się od wiosny do końca lata i następnie udają się na przepoczwarczenie, które następuje w kokonach poczwarka przeobraża się w imago pod koniec lipca. Gąsienice są żarłoczne, żerują gromadnie w gniazdach przypominających namioty.
Gatunek preferujący zbiorowiska bogate w drzewa dębowe stanowiące pokarm gąsienicy – dąbrowy.
Samice motyla barczatki rymikola można pomylić z samicą barczatki kataks.
Zasięg występowania.
Gatunek rozmieszczony w Europie z wyjątkiem krajów skandynawskich, Anglii, Portugalii. W Polsce występował na południowo-zachodnim i środkowym obszarze kraju.
Rośliny żywicielskie.
Gąsienice odżywiają się liśćmi dębu.
Ochrona.
Gatunek chroniony.
Zagrożenia.
Zagrożenie dla tego gatunku stanowi chemiczne zwalczanie szkodników na przylegających polach uprawnych, jak również wiosenne wypalanie traw na nieużytkach.

</doc>
<doc id="837036" url="https://pl.wikipedia.org/wiki?curid=837036" title="Kapitan (żegluga)">
Kapitan (żegluga)

Kapitan – funkcja, osoba dowodząca statkiem (jednostką pływającą). Kapitan w każdej chwili rejsu jest odpowiedzialny za bezpieczeństwo załogi i stan techniczny jednostki, którą prowadzi.
Obowiązki.
Do obowiązków kapitana należą:
Kapitan w Kodeksie morskim.
Kodeks morski definiuje funkcję kapitana jako:
Obowiązki kapitana w Kodeksie morskim.
Do obowiązków kapitana należą według Kodeksu morskiego należy:
Uprawnienia kapitana według Kodeksu morskiego.
Uprawnienia kapitana (skrót z Kodeksu morskiego):
Publiczno – prawne funkcje kapitana wg Kodeksu morskiego.
Publiczno – prawne funkcje kapitana (skrót z Kodeksu morskiego):

</doc>
<doc id="837039" url="https://pl.wikipedia.org/wiki?curid=837039" title="Hetzer">
Hetzer



</doc>
<doc id="837042" url="https://pl.wikipedia.org/wiki?curid=837042" title="Wiszący ogród">
Wiszący ogród

Wiszący ogród (ang. "The Hanging Garden", fr. "Le jardin suspendu") – kanadyjsko-brytyjski melodramat w reżyserii Thoma Fitzgeralda z 1997 r.

</doc>
<doc id="837043" url="https://pl.wikipedia.org/wiki?curid=837043" title="Akcja Alternatywna Naszość">
Akcja Alternatywna Naszość



</doc>
<doc id="837044" url="https://pl.wikipedia.org/wiki?curid=837044" title="The Hanging Garden">
The Hanging Garden



</doc>
<doc id="837045" url="https://pl.wikipedia.org/wiki?curid=837045" title="Le jardin suspendu">
Le jardin suspendu



</doc>
<doc id="837047" url="https://pl.wikipedia.org/wiki?curid=837047" title="Shohei Tochimoto">
Shohei Tochimoto



</doc>
<doc id="837049" url="https://pl.wikipedia.org/wiki?curid=837049" title="Załoga (żeglarstwo)">
Załoga (żeglarstwo)



</doc>
<doc id="837053" url="https://pl.wikipedia.org/wiki?curid=837053" title="Maszynka do mięsa">
Maszynka do mięsa

Maszynka do mielenia mięsa – mechaniczne narzędzie kuchenne, służące do rozdrabniania mięsa.
Najważniejszą częścią maszynki jest ślimacznica, która wprawiona w powolny ruch obrotowy (napędzana ręcznie – korbką, albo elektrycznie – silnikiem z przekładniami obniżającymi prędkość obrotową) przesuwa kawałki mięsa w kierunku obracających się wraz ze ślimacznicą noży rozdrabniających mięso przeciskane przez tarczę z niewielkimi otworkami o ostrych krawędziach.
Wynalazcą ręcznej maszynki do mielenia mięsa w tej postaci był Niemiec Karl Drais, XIX-wieczny konstruktor także innych do dziś znanych i używanych urządzeń mechanicznych (albo ich pierwowzorów), jak maszyna do pisania i „maszyna biegowa” (pierwowzór welocypedu i później roweru), od jego nazwiska nazywanej wówczas drezyną.
Mielenie mięsa na skalę przemysłową odbywa się w odpowiednio większych maszynach zwanych wilkami.
W kuchni domowej maszynka do mięsa znajduje zastosowanie również do mielenia innych produktów: twarogu (np. na serniki), maku (np. na makowce), gotowanych warzyw itd. Używa się jej także – po zastosowaniu odpowiednich nakładek – do formowania kruchych ciastek..

</doc>
<doc id="837057" url="https://pl.wikipedia.org/wiki?curid=837057" title="Magiel">
Magiel

Magiel albo maglownica – maszyna służąca do maglowania, czyli prasowania przy użyciu systemu walców. Maglowaniu poddawane są po praniu najczęściej większe sztuki bielizny – pościel, obrusy, ręczniki, zasłony, których prasowanie żelazkiem byłoby uciążliwe i nieefektywne.
Powszechnie nazwą „magiel” określa się nie tylko samą maszynę, ale również punkt usługowy – pomieszczenie, w którym magiel jest zainstalowany. Określenie „maglownica” jest natomiast zarezerwowane tylko dla samego urządzenia.
W polszczyźnie literackiej wyraz „magiel” ma rodzaj męski, a przypisywanie mu przez niektórych Polaków rodzaju żeńskiego traktowane jest jako regionalna oboczność.
Mechanizm działania.
Magiel występuje w dwóch wariantach:
Maglownica składa się z dwóch części: elementem maglującym w kształcie karbowanej deski przetacza się po stole wałek, na który nawija się pościel do maglowania. 
W punktach usługowych, oferujących maglowanie bielizny, instalowane są zazwyczaj duże maglownice z napędem elektrycznym i podgrzewanymi cylindrami (np. przy pomocy gazu – tzw. magiel elektryczno-gazowy), co zapewnia szybkie i efektywne maglowanie nawet największych sztuk bielizny w podwyższonej temperaturze.
Magiel przeznaczony do punktów usługowych.
Elementem maglującym jest skrzynia wypełniona kamieniami. Pościel do maglowania nawija się starannie, unikając załamań, na widoczne pod skrzynią wałki. Kręcenie korbą powoduje przetaczanie skrzyni na wałkach z pościelą. W skrajnym położeniu skrzynia unosi się, co pozwala na wymianę wałka. Urządzenie wymaga kilku osób do obsługi.
Magiel napędzany mechanicznie.
Maglowana pościel wsuwana jest pomiędzy walce (w przypadku magla gazowego dodatkowo ogrzewane gazem). Sprężyny zapewniają odpowiedni docisk, którego siłę można odpowiednio regulować za pomocą pokręteł.

</doc>
<doc id="837058" url="https://pl.wikipedia.org/wiki?curid=837058" title="Koprocesor arytmetyczny">
Koprocesor arytmetyczny



</doc>
<doc id="837061" url="https://pl.wikipedia.org/wiki?curid=837061" title="United States Pacific Fleet">
United States Pacific Fleet

United States Pacific Fleet ("Flota Pacyfiku Stanów Zjednoczonych") – nazwa ogólna wszystkich dowództw, baz, związków taktycznych jednostek Marynarki Wojennej Stanów Zjednoczonych operujących w basenie Pacyfiku.
Głównymi bazami w tym rejonie są San Diego, Pearl Harbor i Guam, a prócz tego wykorzystywane są liczne mniejsze bazy, kotwicowiska i lądowiska Lotnictwa Marynarki (ang. "US Navy Air Force"). Ponadto okręty i instalacje US Navy znajdują się lub zatrzymują w wielu sojuszniczych krajach regionu, takich jak Australia, Nowa Zelandia, Korea Południowa, Japonia, Filipiny czy Tajwan. Ważnym punktem na mapie Floty Pacyfiku jest Pago Pago w Amerykańskich Samoa, oraz największa baza US Navy poza terytorium Stanów Zjednoczonych United States Fleet Activities Yokosuka w Japonii.
Okręty Floty Pacyfiku nie są z nią związane na stałe. Często mają miejsca przeniesienia do Floty Atlantyku i na odwrót, czy to dla wykonania określonych zadań, czy też na dłuższy okres dla zapoznania się dowództwa i załogi z innym akwenem o odmiennych własnościach brzegowych, pływowych, pogodowych itp.

</doc>
<doc id="837062" url="https://pl.wikipedia.org/wiki?curid=837062" title="F2F">
F2F



</doc>
<doc id="837065" url="https://pl.wikipedia.org/wiki?curid=837065" title="Sharmi">
Sharmi



</doc>
<doc id="837069" url="https://pl.wikipedia.org/wiki?curid=837069" title="Colldarnat">
Colldarnat

Colldarnat, również: Coll d’Arnat, Colldarnart – miejscowość w Hiszpanii, w Katalonii, w prowincji Lleida, w comarce Alt Urgell, w gminie La Vansa i Fórnols.
Według danych INE w 2020 roku zamieszkiwana była przez 1 kobietę. 

</doc>
<doc id="837070" url="https://pl.wikipedia.org/wiki?curid=837070" title="Jon Micah Sumrall">
Jon Micah Sumrall

Jon Micah Sumrall (ur. 13 października 1980 w Ashland) – jest głównym wokalistą i współzałożycielem grupy Kutless grającą chrześcijańskiego rocka. Jon Micah Sumrall wraz z James Mead i Ryan Shrout założyli zespół "Kutless" w 2001.
Ich przygoda z muzyką zaczęła się w 2000, gdy jeszcze byli w college i początkowo grupa nazywała się "Call Box", jednak w 2001 zmienili nazwę na Kutless i tak jest do dzisiaj.
Życiorys.
Wychował się w bardzo chrześcijańskiej rodzinie. Jego ojciec był jednym z pastorów w chrześcijańskiej wspólnocie i cała jego rodzina od zawsze była mocno związana z kościołem. Wspólnota z czasem urosła do 7000 ludzi, więc już od małego przyzwyczaił się do obcowania z dużą grupą ludzi. Zanim osiągnął 12 lat, został włączony w prowadzenie wspólnoty, jak również pomagał w prowadzeniu niedzielych spotkań dla najmłodszych wiernych.
Obecnie mieszka w stanie Oregon, USA z żoną i synkiem.

</doc>
<doc id="837071" url="https://pl.wikipedia.org/wiki?curid=837071" title="Cornellana">
Cornellana

Cornellana – miejscowość w Hiszpanii, w Katalonii, w prowincji Lleida, w comarce Alt Urgell, w gminie La Vansa i Fórnols.
Według danych INE w 2020 roku liczyła 25 mieszkańców – 13 mężczyzn i 12 kobiet. 

</doc>
<doc id="837072" url="https://pl.wikipedia.org/wiki?curid=837072" title="Fórnols">
Fórnols

Fórnols, również: Fórnols de Cadí – miejscowość w Hiszpanii, w Katalonii, w prowincji Lleida, w comarce Alt Urgell, w gminie La Vansa i Fórnols.
Według danych INE w 2020 roku liczyła 19 mieszkańców – 9 mężczyzn i 10 kobiet. 

</doc>
<doc id="837073" url="https://pl.wikipedia.org/wiki?curid=837073" title="Ossera">
Ossera

Ossera – miejscowość w Hiszpanii, w Katalonii, w prowincji Lleida, w comarce Alt Urgell, w gminie La Vansa i Fórnols.
Według danych INE w 2020 roku liczyła 23 mieszkańców – 10 mężczyzn i 13 kobiet. 

</doc>
<doc id="837074" url="https://pl.wikipedia.org/wiki?curid=837074" title="Padrinàs">
Padrinàs

Padrinàs – miejscowość w Hiszpanii, w Katalonii, w prowincji Lleida, w comarce Alt Urgell, w gminie La Vansa i Fórnols.
Według danych INE w 2020 roku liczyła 7 mieszkańców – 4 mężczyzn i 3 kobiety. 

</doc>
<doc id="837075" url="https://pl.wikipedia.org/wiki?curid=837075" title="Sant Pere (La Vansa i Fórnols)">
Sant Pere (La Vansa i Fórnols)

Sant Pere, również: Sant Pere de la Vansa – miejscowość w Hiszpanii, w Katalonii, w prowincji Lleida, w comarce Alt Urgell, w gminie La Vansa i Fórnols.
Według danych INE w 2020 roku liczyła 1 mieszkańców – 1 mężczyznę. 

</doc>
<doc id="837076" url="https://pl.wikipedia.org/wiki?curid=837076" title="Sisquer">
Sisquer

Sisquer, również: Cisquer – miejscowość w Hiszpanii, w Katalonii, w prowincji Lleida, w comarce Alt Urgell, w gminie La Vansa i Fórnols.
Według danych INE w 2020 roku liczyła 15 mieszkańców – 10 mężczyzn i 5 kobiet. 

</doc>
<doc id="837077" url="https://pl.wikipedia.org/wiki?curid=837077" title="Sorribes de la Vansa">
Sorribes de la Vansa

Sorribes de la Vansa, również: Sorribes de Lavansa – miejscowość w Hiszpanii, w Katalonii, w prowincji Lleida, w comarce Alt Urgell, w gminie La Vansa i Fórnols.
Według danych INE w 2020 roku liczyła 28 mieszkańców – 14 mężczyzn i 14 kobiet. 

</doc>
<doc id="837079" url="https://pl.wikipedia.org/wiki?curid=837079" title="Walenty Kalinowski">
Walenty Kalinowski

Walenty Aleksander Kalinowski herbu Kalinowa – polski szlachcic, generał ziem podolskich, starosta winnicki, zwinogrodzki. Zginął pod Cecorą w Mołdawii w 1620 r.
W 1609 r. król Polski Zygmunt III Waza nadał Kalinowskiemu dobra tulczyńskie i w sąsiedztwie Buków olbrzymie puste dobra zwane Umany (Humań), gdzie postawił zamek, wcielił je do tych ostatnich. Również wzniósł zamki w Winnicy i Żwańcu.
Walenty Aleksander Kalinowski ożenił się z Elżbietą Strusiówną, z którą miał m.in. córkę Zofię.

</doc>
<doc id="837080" url="https://pl.wikipedia.org/wiki?curid=837080" title="Kaja Danczowska">
Kaja Danczowska

Kaja Danczowska (ur. 25 marca 1949 w Krakowie) – polska skrzypaczka i pedagog.
Życiorys.
Urodziła się jako jedyne dziecko Juliana Tennera, lekarza, i Beatrycze Danczowskiej, historyczki sztuki. Jest wnuczką Dezyderiusza Danczowskiego, który był szwagrem Tadeusza Majerskiego. Matka wychowywała ją sama. 
Jako siedmiolatka rozpoczęła naukę gry na skrzypcach u Jana Stasicy, a od następnego roku życia uczęszczała na lekcje do Eugenii Umińskiej, u której później studiowała w Państwowej Wyższej Szkole Muzycznej w Krakowie. Krakowską uczelnię ukończyła z wyróżnieniem w 1972. W tymże roku ukończyła również dwuletni kurs mistrzowski w konserwatorium w Moskwie u Dawida Ojstracha. Dwa lata później uczestniczyła w zorganizowanym przez rząd Kanady dwuletnim kursie mistrzowskim prowadzonym przez Ruggiero Ricciego.
Jest laureatką krajowych i międzynarodowych konkursów skrzypcowych. W 1959 zajęła 1. miejsce na Ogólnopolskim Konkursie Skrzypcowym we Wrocławiu. W 1967 zdobyła 3. nagrodę na V Międzynarodowym Konkursie Skrzypcowym im. Henryka Wieniawskiego w Poznaniu. W 1969 zdobyła 2. nagrodę na Konkursie Skrzypcowym im. A. Curci w Neapolu. W 1970 zdobyła 2. nagrodę na Konkursie Wykonań Muzycznych w Genewie. W 1975 zdobyła 3. nagrodę na Międzynarodowym Konkursie Radiowym w Monachium. Rok później zdobyła srebrny medal na Międzynarodowym Konkursie Muzycznym im. Królowej Elżbiety Belgijskiej w Brukseli.
W czasie kariery muzycznej Kaja Danczowska współpracowała między innymi z Krystianem Zimermanem, Janem Krenzem, Jerzym Maksymiukiem, Krzysztofem Pendereckim, Stanisławem Skrowaczewskim, Antonim Witem, Jerzym Katlewiczem, Heinzem Holligerem, Gidonem Kremerem, Mischą Maiskym.
Jest wszechstronną artystką. Gra niemal wszystkie utwory jakie kiedykolwiek zostały napisane na skrzypce. Krytycy muzyczni podkreślają precyzję techniczną, czystość dźwięku, jak i emocjonalne zaangażowanie.
W dorobku artystycznym posiada nagrania płytowe wydawane przez renomowane wytwórnie. Nagrała m.in. Koncert Skrzypcowy A-dur Mieczysława Karłowicza z Orkiestrą Polskiego Radia i Telewizji w Krakowie pod batutą Antoniego Wita (Le Chant du Monde, 1992), Koncert Podwójny na Skrzypce i Wiolonczelę „LILA” Konstantego Regameya z Andrzejem Bauerem i Sinfonią Varsovią pod dyrekcją Wojciecha Michniewskiego (Swiss Broadcasting Corporation, 1994), I i II Koncert Skrzypcowy Karola Szymanowskiego z Orkiestrą Filharmonii Narodowej pod dyrekcją Kazimierza Korda (PolyGram, 1997). Posiada również w dorobku ponad 300 archiwalnych nagrań radiowych, przede wszystkim dla Polskiego Radia i rozgłośni RIAS.
Od 1972 Kaja Danczowska prowadzi działalność pedagogiczną w Akademii Muzycznej w Krakowie. W 1997 otrzymała tytuł profesora zwyczajnego. W 1986 była jurorem Konkursu Skrzypcowego im. Henryka Wieniawskiego w Poznaniu. Była też jurorem konkursów skrzypcowych poza granicami Polski, w Tokio (1986), Monachium (1992, 1998), Nowym Jorku (1999), Odense (2000).
3 marca 2012 wraz z córką Justyną, podróżowała pociągiem, który uczestniczył w katastrofie kolejowej pod Szczekocinami. Obie nie doznały obrażeń.

</doc>
<doc id="837081" url="https://pl.wikipedia.org/wiki?curid=837081" title="Posłonek">
Posłonek

Posłonek ("Helianthemum" Mill.) – rodzaj roślin należący do rodziny czystkowatych (posłonkowatych). Należy do niego około 110 gatunków. Występują one w Europie, północnej Afryce i w Azji zachodniej i środkowej oraz na obu kontynentach amerykańskich, w ich zachodnich częściach. Największe zróżnicowanie rodzaju występuje w obszarze śródziemnomorskim. W Polsce rosną dziko dwa gatunki – posłonek rozesłany ("H. nummularium") i alpejski ("H. oelandicum" subsp. "alpestris", syn.: "H. alpestre"). Rośliny z tego rodzaju zasiedlają głównie tereny suche, otwarte. Wiele gatunków to rośliny ozdobne, polecane zwłaszcza do upraw w ogrodach na obszarach o niedostatkach wilgoci. Mają efektowne, ale krótkotrwałe (jednodniowe) kwiaty. 
Systematyka.
Rodzaj z rodziny czystkowatych "Cistaceae".
Zastosowanie.
Niektóre gatunki są uprawiane jako rośliny ozdobne. Uprawiane odmiany ozdobne mają większe kwiaty od typowych, dziko rosnących form, a niektóre także kwiaty pełne.

</doc>
<doc id="837082" url="https://pl.wikipedia.org/wiki?curid=837082" title="Czystkowate">
Czystkowate

Czystkowate, posłonkowate ("Cistaceae") – rodzina roślin należąca do rzędu ślazowców ("Malvales"), w niektórych, zwłaszcza dawniejszych ujęciach grupowana w rząd czystkowców ("Cistales"). Liczy 8 rodzajów z 207 gatunkami, spośród których do flory Polski należy tylko jeden – posłonek ("Helianthemum"). Czystkowate to aromatyczne rośliny zielne lub krzewy, często rosnące w miejscach otwartych, słonecznych na podłożu piaszczystym lub wapiennym. Centrum zróżnicowania rodziny jest basen Morza Śródziemnego, ale jej przedstawiciele występują także na obu kontynentach amerykańskich, niemal całej Europie, północnej i wschodniej Afryce oraz w zachodniej Azji. Żywica z różnych gatunków czystka – ladanum – jest od dawnych czasów pozyskiwana i stosowana w medycynie, przy czym współcześnie znajduje zastosowanie głównie w przemyśle perfumeryjnym. Wiele gatunków w różnych odmianach uprawnych, także mieszańcowych, z rodzajów czystek "Cistus", posłonek "Helianthemum" i "Halimum" uprawianych jest jako rośliny ozdobne.
Systematyka.
Jedna z rodzin z rzędu ślazowców "Malvales" w obrębie kladu różowych roślin okrytonasiennych. W obrębie rzędu jest taksonem siostrzanym dla monotypowego rodzaju "Pakaraimaea", wraz z którym z kolei stanowi grupę siostrzaną dla rodzin "Sarcolaenaceae" i "Dipterocarpaceae". Takie powiązania filogenetyczne powodują, że według niektórych ujęć rodzaj "Pakaraimaea", dawniej zaliczany do "Dipterocarpaceae" zaliczany jest do czystkowatych.
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa "Rosopsida" Batsch, podklasa ukęślowe ("Dilleniidae" Takht. ex Reveal &amp; Tahkt.), nadrząd "Malvanae" Takht., rząd czystkowce ("Cistales" Rchb.), podrząd "Cistineae" Rchb., rodzina czystkowate ("Cistaceae" Juss.).

</doc>
<doc id="837083" url="https://pl.wikipedia.org/wiki?curid=837083" title="Helianthemum">
Helianthemum



</doc>
<doc id="837085" url="https://pl.wikipedia.org/wiki?curid=837085" title="Cistaceae">
Cistaceae



</doc>
<doc id="837088" url="https://pl.wikipedia.org/wiki?curid=837088" title="Cistus">
Cistus



</doc>
<doc id="837095" url="https://pl.wikipedia.org/wiki?curid=837095" title="Wola Nosowa">
Wola Nosowa

Wola Nosowa – uroczysko-dawna miejscowość, nieistniejąca wieś w województwie świętokrzyskim w powiecie koneckim w gminie Gowarczów.
W latach 1975–1998 administracyjnie należała do województwa kieleckiego.
Historia.
W 1439 roku Męcina z Gowarczowa prawdopodobnie otrzymał tę wieś, a w 1507 roku Małgorzata ze Śmidelskich nabyła od siostry Katarzyny Gowarczów i wieś Wola Nosowa.
W 1827 roku wieś miała 17 domów, 117 mieszkańców i 183 morgi obszaru.
W latach 1867–1954 należała do gminy Gowarczów w powiecie koneckim, początkowo w guberni kieleckiej, a od 1919 w woj. kieleckim. Tam 4 listopada 1933 utworzyła gromadę o nazwie "Wola Nosowa" w gminie Gowarczów. 1 kwietnia 1939 wraz z główną częścią powiatu koneckiego została włączona do woj. łódzkiego.
Podczas II wojny światowej włączony do Generalnego Gubernatorstwa (dystrykt radomski), nadal jako gromada w gminie Gowarczów, licząca w 1943 roku 152 mieszkańców. Po wojnie początkowo w województwie łódzkim, a od 6 lipca 1950 ponownie w województwa kieleckim, jako jedna z 25 gromad gminy Gowarczów w powiecie koneckim.
Likwidacja Woli Nosowej wiąże się z istniejący w okolicy od końca XIX wieku poligonu wojskowego Barycz. Na początku lat 1950. został on rozbudowany i wówczas z tych terenów wysiedlono mieszkańców wsi: Budki, Eugeniów, Gąsiorów, Gródek, Huta (Stara), Januchta, Józefów, Kacprów, Ludwinów, Stefanów, Wola Nosowa i Zapniów. Jednak już na przełomie lat 50. i 60. poligon zlikwidowano, a od 1 stycznia 1959 roku utworzono na tym terenie nadleśnictwo Barycz, którego głównym celem było zalesienie ponad 4000 ha gruntów rolnych byłego poligonu.
Dzisiaj na terenie lasu w miejscu dawnych zabudowań znajdują się resztki fundamentów oraz krzyż, a w miejscowości Brzeźnica krzyż i pamiątkowe tablice z 2005 roku. Tablica po lewej stronie poświęcona jest leśnikom i robotnikom leśnym pracującym tutaj w latach 1960–1975, natomiast tablica po prawej stronie mieszkańcom wsi, którzy mieszkali na tych terenach przed wysiedleniem.

</doc>
<doc id="837099" url="https://pl.wikipedia.org/wiki?curid=837099" title="Lembit Oll">
Lembit Oll

Lembit Oll (ur. 23 kwietnia 1966 w Kohtla-Järve, zm. 16 maja 1999 w Tallinnie) – estoński szachista, arcymistrz od 1992 roku.
Życiorys.
W latach 80. należał do czołówki radzieckich szachistów młodego pokolenia. W roku 1982 zdobył tytuł mistrza Estonii, a w 1984 tytuł mistrza ZSRR juniorów, reprezentował również ten kraj w mistrzostwach świata oraz Europy juniorów. Po rozpadzie Związku Radzieckiego odniósł szereg międzynarodowych sukcesów, zwyciężając bądź dzieląc I miejsca w m.in. Espoo, Tallinnie i Helsinkach (1989), Terrassie (1990), Sydney i Helsinkach (1991), Sewilli (1992), Wilnie, Hadze i Antwerpii (1993), Nowym Jorku (1994, wraz z Jaanem Ehlvestem), Helsinkach i Rydze (1995), Sankt Petersburgu (1996) oraz Køge, Hoogeveen i Szeged (1997). W roku 1997 wystąpił w Groningen na mistrzostwach świata rozgrywanych systemem pucharowym, awansując do rundy III, w której przegrał z Władysławem Tkaczewem (wcześniej wyeliminował Margeira Peturssona oraz Aleksandra Morozewicza). Był podstawowym zawodnikiem reprezentacji Estonii: w latach 1992-1998 czterokrotnie wystąpił na szachowych olimpiadach, a w 1997 na drużynowych mistrzostwach Europy, za każdym razem grając na I lub II szachownicy.
Pod koniec lat 90. należał do szerokiej światowej czołówki, osiągając 1 stycznia 1998 r. ranking 2655, co odpowiadało wówczas 24. miejscu na światowej liście FIDE. 
16 maja 1999 r. popełnił samobójstwo, skacząc z IV piętra budynku w Tallinnie. Był to efekt depresji, w którą wpadł po rozwodzie. Pochowany jest w Tallinnie, niedaleko grobu Paula Keresa.

</doc>
<doc id="837109" url="https://pl.wikipedia.org/wiki?curid=837109" title="Forgive and Forget">
Forgive and Forget

Forgive and Forget – brytyjski film fabularny (komedia obyczajowa) w reżyserii Aislinga Walsha z 2000 roku.
Światowa premiera filmu odbyła się 3 stycznia 2000 r. na łamach brytyjskiej telewizji. 12 czerwca tegoż roku film zaprezentowano podczas San Francisco International Lesbian and Gay Film Festival.
Opis fabuły.
David i Theo przyjaźnią się od nastu lat. Gdy drugi z mężczyzn decyduje się zamieszkać ze swoją długoletnią partnerką Hannah, jego kolega popada w szał zazdrości. David opracowuje toksyczny plan rozbicia związku Theo, który opierać ma się na wyszukaniu wad Hannah i ich skutecznym wyeksponowaniu. Gdy już para się rozchodzi, przed Davidem pojawia się najtrudniejsze zadanie: musi on zmierzyć się ze swoim skrywanym homoseksualizmem i uczuciami do przyjaciela.

</doc>
<doc id="837122" url="https://pl.wikipedia.org/wiki?curid=837122" title="Bitwa pod Dobronowicami">
Bitwa pod Dobronowicami

Bitwa pod Dobronowicami, także bitwa pod Dobronowcami – jedyne większe starcie zbrojne insurekcji Joachima Deniski. 
Joachim Denisko wtargnął w 1797 roku z Turcji wraz z około 200-osobowym zagonem na terytorium austriackiej wtedy Bukowiny, licząc na wywołanie powstania narodowego. 30 czerwca pod Dobronowicami jego oddział został rozbity. 
W bitwie brał udział m.in. późniejszy generał, Jan Kanty Julian Sierawski.

</doc>
<doc id="837128" url="https://pl.wikipedia.org/wiki?curid=837128" title="Webalizer">
Webalizer

Webalizer – dostępny na licencji GPL analizator logów serwera Apache.
Generuje szczegółowe statystyki odwiedzin danego serwisu WWW w formacie HTML.
Analizator został napisany w języku C, co pozwala mu na szybkie działanie i umożliwia przenoszenie na różne systemy operacyjne. Na serwerze z procesorem Pentium 200 MHz logi zawierające ok. 10 000 rekordów są przetwarzane w ciągu 1 sekundy; analiza 40 megabajtów logów (stanowiących ok. 150 000 rekordów) zajmuje około 15 sekund.
Ze względu na prostą instalację i utrzymanie, wiele firm hostingowych w Polsce oferuje Webalizera jako podstawowy system statystyk dla zakładanych tam kont. 
Webalizer został przetłumaczony na wiele języków, m.in.: czeski, polski, chiński, duński, turecki, niemiecki i fiński.
Stosowane oznaczenia:

</doc>
<doc id="837131" url="https://pl.wikipedia.org/wiki?curid=837131" title="Ochotnicza Kompania SS Świętego Wacława">
Ochotnicza Kompania SS Świętego Wacława

Ochotnicza Kompania SS "Świętego Wacława" (czes. "Svatováclavská dobrovolnická rota" - SDR), zwana też Ochotniczym Legionem SS "Św. Wacława" – planowana jednostka wojskowa Waffen-SS, mająca się składać z Czechów, formowana pod koniec II wojny światowej.
Zarys historyczny.
W pierwszych dniach marca 1945 r. doszło do potajemnych rozmów między przedstawicielami czeskiego Kuratorium do spraw wychowania młodzieży w Czechach i na Morawach ("Kuratorium pro výchovu mládeže v Čechách a na Moravě") pod przewodnictwem ministra szkolnictwa i oświaty Emanuela Moravca oraz Czeskiej Ligi przeciw Bolszewizmowi a niemieckimi władzami Protektoratu Czech i Moraw. Dotyczyły one utworzenia ochotniczej jednostki wojskowej złożonej z Czechów do walki przeciw Sowietom. Po zgodzie Niemców przyjęto dla niej oficjalną nazwę "Dobrovolnická svatováclavská rota". Miała ona być zaczątkiem większej formacji. 
5 marca wyższy dowódca SS i policji w Protektoracie, Karl Hermann Frank, wydał rozkaz rozpoczęcia rekrutacji do planowanej kompanii. Obóz szkoleniowy mieścił się w koszarach Čeperka w pobliżu miasta Unhošť. Do 21 marca zgłosiło się zaledwie 50 ochotników. Do końca kwietnia przybyło jeszcze ponad 20 kolejnych osób. Większość spośród nich była członkami specjalnych oddziałów zbrojnych Kuratorium, tzw. čet ZZ, resztę stanowili członkowie różnych czeskich organizacji kolaboracyjnych. Kompania została podporządkowana niemieckiemu gen. Vossowi i miała być użyta tylko na terytorium Protektoratu. Szkolenie Czechów prowadził niemiecki oficer z Wehrmachtu por. Beywl. Mieli oni do dyspozycji jedynie karabiny z bagnetami i 1 karabin maszynowy. Nosili mundury formacji wojskowej Protektoratu zwanej Wojsko Rządowe ("Vládní vojsko"). 
5 kwietnia część z nich uciekła, ale zostali złapani i rozstrzelani. Pozostali po kapitulacji III Rzeszy 8 maja ukrywali się po lasach, ale także w większości zostali wyłapani. Niektórzy przedostali się na Zachód i trafili do francuskiej Legii Cudzoziemskiej, walcząc następnie m.in. w Wietnamie.

</doc>
<doc id="837139" url="https://pl.wikipedia.org/wiki?curid=837139" title="Bockhorn (Bawaria)">
Bockhorn (Bawaria)

Bockhorn – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Monachium, w powiecie Erding. Leży około 5 km na wschód od Erdinga, przy drodze B388.
Dzielnice.
W skład gminy wchodzą następujące dzielnice: 
Polityka.
Wójtem gminy jest Hans Schreiner, rada gminy składa się z 16 osób.
Oświata.
W gminie znajduje się przedszkole (100 miejsc) oraz szkoła podstawowa (11 nauczycieli, 153 uczniów).

</doc>
<doc id="837141" url="https://pl.wikipedia.org/wiki?curid=837141" title="Francesco Colonna">
Francesco Colonna

Francesco Colonna (ur. 1433 (?), zm. 1527) – dominikanin, który najprawdopodobniej jest autorem książki "Hypnerotomachia Poliphili" czyli "Polifila walka o miłość we śnie" wydanej w 1499 r. w Wenecji, wydrukowanej przez Aldo Manuzio (łac. Aldus Manutius), znakomitego drukarza renesansu.
O samym Colonnie wiadomo niewiele. Żył w Wenecji, głosił kazania w bazylice św. Marka. Jest pewne, że poza "Hypnerotomachia Poliphili" napisał poemat pt. "Delfili Somnium" czyli "Sen Delfila", jednak nie został opublikowany za jego życia. Pierwsza publikacja tego poematu miała miejsce dopiero w 1959 r.
Colonna część swojego życia spędził w klasztorze św. Jana i św. Pawła w Wenecji, jednakże klasztor ten nie spełniał jego wymagań i Colonna dostał pozwolenie na opuszczenie i życie poza jego murami.
W książce Iana Caldwella i Dustina Thomasona pt. "Reguła czterech", autorzy przypuszczają, że Francesco Colonna jest raczej rzymianinem oraz że jest rzeczywiście prawdziwym autorem "Hypnerotomachia Poliphili".

</doc>
<doc id="837142" url="https://pl.wikipedia.org/wiki?curid=837142" title="Finsing (Bawaria)">
Finsing (Bawaria)

Finsing – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Monachium, w powiecie Erding. Leży około 10 km na południowy zachód od Erdinga.
Dzielnice.
W skład gminy wchodzą następujące dzielnice: Finsing, Finsingermoos, Hinteres Finsingermoos, Neufinsing i Eicherloh.
Polityka.
Wójtem gminy jest Max Kressirer, poprzednio urząd ten obejmował Heinrich Krzizok, rada gminy składa się z 16 osób.
Oświata.
W gminie znajdują się trzy przedszkola (175 miejsc) oraz szkoła podstawowa z częścią Hauptschule (27 nauczycieli, 453 uczniów).

</doc>
<doc id="837143" url="https://pl.wikipedia.org/wiki?curid=837143" title="Forstern (Bawaria)">
Forstern (Bawaria)

Forstern – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Monachium, w powiecie Erding. Leży około 15 km na południowy wschód od Erdinga.
Polityka.
Wójtem gminy jest Georg Els z AWG, rada gminy składa się z 16 osób.
Oświata.
W gminie znajdują się trzy przedszkola (125 miejsc) oraz szkoła podstawowa połączona z częścią Hauptschule (18 nauczycieli, 292 uczniów).

</doc>
<doc id="837146" url="https://pl.wikipedia.org/wiki?curid=837146" title="Fraunberg">
Fraunberg

Fraunberg – gmina w Niemczech, w kraju związkowym Bawaria, w rejencji Górna Bawaria, w regionie Monachium, w powiecie Erding. Leży około 10 km na północny wschód od Erdinga, nad rzeką Strogen.
Podział administracyjny.
W skład gminy wchodzą trzy miejscowości: Fraunberg, Maria Thalheim, Reichenkirchen.
Polityka.
Wójtem gminy jest Johann Wiesmaier, rada gminy składa się z osób.
Oświata.
W gminie znajduje się przedszkole (121 miejsc) oraz szkoła podstawowa.

</doc>
<doc id="837147" url="https://pl.wikipedia.org/wiki?curid=837147" title="Lengdorf (Bawaria)">
Lengdorf (Bawaria)

Lengdorf – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Monachium, w powiecie Erding. Leży około 12 km na południowy wschód od Erdinga, nad rzeką Isen, przy linii kolejowej Monachium – Isen; Monachium – Wels.
Dzielnice.
W skład gminy wchodzą dwie dzielnice:
Polityka.
Wójtem gminy jest Gerlinde Sigl z CSU/BB, poprzednio urząd ten obejmował Siegfried Rübensaal, rada gminy składa się z osób.
Oświata.
W gminie znajduje się przedszkole oraz szkoła podstawowa z częścią Hauptschule (10 nauczycieli, 168 uczniów).

</doc>
<doc id="837150" url="https://pl.wikipedia.org/wiki?curid=837150" title="Moosinning">
Moosinning

Moosinning – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Monachium, w powiecie Erding. Leży około 5 km na południowy zachód od Erdinga, przy drodze B388.
Polityka.
Wójtem gminy jest Pamela Kruppa z CSU, poprzednio urząd ten obejmował Rudolf Ways, rada gminy składa się z 20 osób.
Oświata.
W gminie znajdują się dwa przedszkola (150 miejsc) oraz szkoła podstawowa z częścią Hauptschule (20 nauczycieli, 370 uczniów).

</doc>
<doc id="837151" url="https://pl.wikipedia.org/wiki?curid=837151" title="Sankt Wolfgang (Bawaria)">
Sankt Wolfgang (Bawaria)

Sankt Wolfgang, St. Wolfgang – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Monachium, w powiecie Erding. Leży około 20 km na południowy wschód od Erdinga, przy drodze B15.
Dzielnice.
W skład gminy wchodzą następujące dzielnice: 
Polityka.
Wójtem gminy jest Jakob Schwimmer z CSU, rada gminy składa się z 16 osób.

</doc>
<doc id="837156" url="https://pl.wikipedia.org/wiki?curid=837156" title="Taufkirchen (Vils)">
Taufkirchen (Vils)

Taufkirchen (Vils) – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Monachium, w powiecie Erding. Leży około 18 km na północny wschód od Erdinga, nad rzeką Vils, przy drodze B15, B388 i linii kolejowej Monachium – Velden.
Polityka.
Wójtem gminy jest Franz Hofstetter z CSU, rada gminy składa się z 20 osób.

</doc>
<doc id="837159" url="https://pl.wikipedia.org/wiki?curid=837159" title="Polpager Sp. z o.o.">
Polpager Sp. z o.o.



</doc>
<doc id="837160" url="https://pl.wikipedia.org/wiki?curid=837160" title="Zygmunt Unrug">
Zygmunt Unrug

Zygmunt Unrug (ur. 1676 w Międzychodzie, zm. 1 maja 1732) – polski szlachcic z rodu Unrugów, dyplomata, protestant (brat czeski). Absolwent szkoły w Lesznie, następnie Uniwersytetu we Frankfurcie, prześladowany z powodów religijnych.
Życiorys.
Urodził się w 1676. Był synem Krzysztofa Unruga (1624–1689) herbu własnego, właściciela Międzychodu i Kargowej, starosty gnieźnieńskiego i wałeckiego oraz Bogumiły Jaskóleckiej herbu Zaremba. Po ojcu odziedziczył Poniec, Kawcze, Szelejewo i Zduny. Ożenił się z Beatą Szarlotą Luizą Gorzeńską herbu Nałęcz. Mieli dwóch synów: Chryzostoma Zygmunta i Krzysztofa Zygmunta (1728–1768), późniejszego generała armii koronnej.
Był pułkownikiem armii koronnej, a od 1698 starostą gnieźnieńskim. W 1705 potwierdził "pacta conventa" Stanisława Leszczyńskiego. Przyczynił się do detronizacji Augusta II Sasa, ujawniając jego tajne listy. W 1708 król Stanisław Leszczyński wysłał go do Berlina by wybadał nastawienie Fryderyka I do Polski i chęć ewentualnej mediacji pruskiej, między konfederacją sandomierską a zwolennikami Stanisława. Ponieważ Unrug ani nie obiecywał ustępstw terytorialnych, ani nie uznawał w imieniu RP królewskiego tytułu Fryderyka (Królestwo Prus powstało w 1701 a Rzeczpospolita go nie uznawała), spotkał się z chłodnym przyjęciem. Fryderyk nie miał zamiaru złamać sojuszy ze Szwedami z 1703 i 1707. Ostatecznie Leszczyńskiemu pomagał w mediacji ze Szwedami poseł francuski w Polsce Jean Louis d’Usson de Bonnac.
W 1715 został przez Trybunał Główny Koronny w Piotrkowie skazany na śmierć za wywód teologiczny uznany za bluźnierczy. Orzeczono następującą karę: Chodziło o znajdujące się w jego "silva rerum" zdanie zacytowane z dzieł pewnego katolickiego księdza (żyjącego w XVII w.), wyrwane z kontekstu a przede wszystkim celowo przeinaczone przez oskarżyciela Andrzeja Potockiego (tryb pytający przedstawiono sędziom jako twierdzący, co w istotny sposób zmieniło sens owej myśli). Obawiając się kaźni zmuszony był uciec z kraju.
W jego obronie stanęła szlachta (zarówno dysydencka jak i część katolickiej) oraz niektórzy z katolickich biskupów, w tym nuncjusz apostolski abp Vincenzo Santini w imieniu papieża Innocentego XIII, a także Uniwersytet Paryski. Na Sejmie 1726 przy okazji rozpatrywania innych skarg przeciw Trybunałowi, uchwalono jego "Korekturę", ponowiono ustawy z lat 1627 i 1638 zabraniające Trybunałowi wydawać wyroki bez oparcia ich na obowiązującym prawie (zwane "vim legis sapiunt", łac. "uchodzące za mające moc prawa"), wyrok skazujący anulowano, jedynie sprawę jego majątku (skonfiskowanego i w części przyznanego oskarżycielowi) odłożono na przyszły Sejm (który został zerwany). Ostatecznie wyrokiem z 9 marca 1741 Trybunał oddalił pretensje oskarżycieli do tej części majątku, którą jego rodzina zdołała odzyskać.

</doc>
<doc id="837163" url="https://pl.wikipedia.org/wiki?curid=837163" title="Hannes Stefánsson">
Hannes Stefánsson

Hannes Hlífar Stefánsson (ur. 18 lipca 1972) – islandzki szachista, arcymistrz od 1993 roku.
Kariera szachowa.
Od połowy lat 90. należy do ścisłej czołówki islandzkich szachistów. Jest jedenastokrotnym indywidualnych mistrzem Islandii, złote medale zdobył w 1998 i 1999 r., następnie bez przerwy w latach 2001–2008 oraz w 2010 roku.
Wielokrotnie reprezentował Islandię w turniejach drużynowych, m.in.: 
W 1999 oraz 2000 dwukrotnie wystąpił na mistrzostwach świata rozgrywanych systemem pucharowym, nie osiągając sukcesów (w 1999 awansował do rundy II, a rok później odpadł w I rundzie turnieju). W 2000 r. zwyciężył w turnieju "Reykjavík Open". W 2001 r. podzielił III m. (za Ivanem Sokolovem i Peterem Heine Nielsenem) w silnie obsadzonym otwartym turnieju w Reykjaviku. W 2003 r. zwyciężył w Aarhus, w 2004 r. podzielił II m. w turnieju "open" w Rydze (za Edvinsem Kengisem, z Mihhailem Rõtšagovem i Ilmarsem Starostitsem), natomiast w 2007 r. zwyciężył (wspólnie z Humpy Koneru) w Differdange. W 2008 r. podzielił I m. (wspólnie z Wang Hao i Wang Yue) w Reykjaviku, sukces ten powtarzając w 2009 r. (wspólnie z Jurijem Kryworuczko, Héðinnem Steingrímssonem i Mihailem Marinem).
Najwyższy ranking w dotychczasowej karierze osiągnął 1 stycznia 2002 r., z wynikiem 2604 punktów zajmował wówczas 83. miejsce na światowej liście FIDE, jednocześnie zajmując 1. miejsce wśród islandzkich szachistów.

</doc>
<doc id="837164" url="https://pl.wikipedia.org/wiki?curid=837164" title="Hannes Stefansson">
Hannes Stefansson



</doc>
<doc id="837165" url="https://pl.wikipedia.org/wiki?curid=837165" title="Padrinas">
Padrinas



</doc>
<doc id="837166" url="https://pl.wikipedia.org/wiki?curid=837166" title="Adraen">
Adraen



</doc>
<doc id="837169" url="https://pl.wikipedia.org/wiki?curid=837169" title="Talisa Soto">
Talisa Soto

Miriam Talisa Soto, właściwie Miriam Soto (ur. 27 marca 1967 w Brooklynie) – amerykańska aktorka filmowa i telewizyjna. Największą rozpoznawalność przyniosła jej rola księżniczki Kitany w filmie sensacyjnym fantasy "Mortal Kombat" (1995) i jego sequelu "" (1997). Wystąpiła w roli Lupe Lamory w szesnastym z serii filmów o Jamesie Bondzie - "Licencja na zabijanie" (1989). Zanim rozpoczęła karierę aktorską, była modelką, pojawiając się w czasopismach takich jak „Mademoiselle”, „Glamour” i „Elle”.
Życiorys.
Wczesne lata.
Urodziła się w Brooklynie, dzielnicy Nowego Jorku, w rodzinie pochodzenia portorykańskiego jako najmłodsze z czworga dzieci. W 1950 jej rodzice przeprowadzili się z Portoryko. We wczesnym dzieciństwie wraz z rodzicami przeniosła się do Northampton w stanie Massachusetts, gdzie dorastała.
Kariera.
W wieku 15 lat Soto podpisała umowę z Click Model Management i rozpoczęła pracę jako modelka podczas wakacji. Kilka tygodni po podpisaniu kontraktu wyjechała do Paryża, gdzie wzięła udział w sesji zdjęciowej Bruce’a Webera dla magazynu „Vogue”. Była na okładkach magazynów takich jak „Mademoiselle”, „Glamour”, „Elle”, „Marie Claire”, „Harper’s Bazaar”, „Vanity Fair”, „People” i „Ekran”. Brała udział w kampaniach reklamowych Calvina Kleina i Versace. Wystąpiła w teledysku do przeboju Nicka Kamena „Each Time You Break My Heart” (1986). 
Zadebiutowała na kinowym ekranie jako India w komediodramacie "Kolec Bensonhursta" ("Spike of Bensonhurst", 1988) z udziałem Sashy Mitchella i Ernesta Borgnine’a. Następnie przyjęła rolę Lupe Lamory w szesnastym z serii filmów o Jamesie Bondzie - Johna Glena "Licencja na zabijanie" (1989) u boku Timothy’ego Daltona. W 1989 została uhonorowana nagrodą ShoWest Convention jako gwiazda jutra. W 1990 znalazła się wśród 50. najpiękniejszych ludzi na świecie wybranych przez magazyn „People”. Zagrała postać Marii Rivery w ekranizacji powieści Oscara Hijuelosa "Królowie mambo" (1992) z Armandem Assante i Antoniem Banderasem. W 1995 trafiła na okładkę „Sports Illustrated”. Pojawiła się w wideoklipie do piosenki Marca Anthony’ego „I Need to Know” (1999). W 2002 zajęła 58. miejsce w rankingu 100 gorących kobiet czasopisma „Maxim”. Za rolę Sugar w dramacie biograficznym "Piñero" (2001) zdobyła nominację do ALMA Award w kategorii „Wybitna aktorka drugoplanowa w filmie”.
Życie prywatne.
W maju 1997 wyszła za mąż za aktora Costasa Mandylora, z którym się rozwiodła w 2000. 13 kwietnia 2002 poślubiła aktora Benjamina Bratta. Mają córkę Sophię Rosalindę (ur. 6 grudnia 2002 w Nowym Jorku) i syna Mateo Braverya (ur. 3 października 2005 w Los Angeles).

</doc>
<doc id="837171" url="https://pl.wikipedia.org/wiki?curid=837171" title="Azulejos">
Azulejos



</doc>
<doc id="837172" url="https://pl.wikipedia.org/wiki?curid=837172" title="Proces księży kurii krakowskiej">
Proces księży kurii krakowskiej

Proces księży kurii krakowskiej – pokazowy proces czterech księży kurii krakowskiej i trzech osób świeckich, oskarżonych bezpodstawnie o działalność szpiegowską na rzecz Stanów Zjednoczonych i „sprzedawanie swojej ojczyzny za judaszowe pieniądze”. Proces był elementem represji władz PRL wobec Kościoła katolickiego. Było to jedno z najbardziej brutalnych uderzeń w Kościół katolicki w czasach PRL. Celem procesu było przedstawienie Kościoła katolickiego jako "agentury Watykanu", a duchownych jako szpiegów państw imperialistycznych. Jednocześnie chodziło o skompromitowanie środowisk emigracyjnych.
Resort bezpieczeństwa wykorzystał fakt, że wydział krajowy emigracyjnej Rady Politycznej, infiltrowanej przez agentów służb komunistycznej Polski, budował w kraju sieć informatorów. Inicjatorem powstania grupy krajowych informatorów Rady Politycznej był Józef Szponder, były żołnierz Narodowej Organizacji Wojskowej, który zbiegł z Polski w 1949. Do współpracy zaangażował księdza Józefa Lelitę, byłego kapelana NOW oraz związanych w przeszłości z NOW Edwarda Chachlicę i Michała Kowalika. Aresztowany jesienią 1952 ksiądz Józef Lelito po brutalnym śledztwie zeznał, niezgodnie z prawdą, że wciągnął do współpracy dwóch księży z kurii krakowskiej: Wita Brzyckiego i Jana Pochopnia. Złamana w śledztwie część aresztowanych (w tym także ostatecznie niepostawieni przed sądem najbliżsi współpracownicy arcybiskupa Adama Stefana Sapiehy) zeznała, że kuria krakowska realizowała "antypolską politykę Watykanu", zamierzała przeznaczyć posiadane obce waluty na walkę z ustrojem i liczyła na wybuch wojny, która miałaby obalić system komunistyczny w Polsce. Na tej podstawie przeprowadzono rewizję w siedzibie kurii krakowskiej, w wyniku której zarekwirowano znajdujące się w depozycie dzieła sztuki, ponad trzydzieści tysięcy dolarów oraz zdeponowane tam dokumenty i przedmioty wydobyte podczas ekshumacji w Katyniu w 1943. W grudniu 1952 pozbawiono wolności, a następnie zmuszono do wyjazdu z Krakowa arcybiskupa Eugeniusza Baziaka, administratora apostolskiego diecezji krakowskiej.
Proces przed Wojskowym Sądem Rejonowym w Krakowie rozpoczął się 21 stycznia 1953. Sąd orzekał w składzie: Mieczysław Widaj (przewodniczący), Roman Waląg (sędzia wotant, pułkownik LWP, od 30 grudnia 1952 do 30 kwietnia 1955 szef WSR w Krakowie) i Bazyli Mielnik (sędzia wotant, podpułkownik LWP, od 5 stycznia 1953 do 30 kwietnia 1955 sędzia WSR w Krakowie). Oskarżał Naczelny Prokurator Wojskowy Stanisław Zarakowski. Rozprawy odbywały się w hali widowiskowej Zakładów Szadkowskiego.
W wyroku ogłoszonym 27 stycznia 1953 uznano oskarżonych za agentów wywiadu amerykańskiego bądź członków siatki szpiegowskiej. Sąd skazał na karę śmierci Edwarda Chachlicę, Michała Kowalika i księdza Józefa Lelitę. Pozostałym oskarżonym wymierzono następujące kary:
Orzeczonych kar śmierci nie wykonano – wyroki zostały zamienione decyzją Rady Państwa z 18 sierpnia 1953 na karę dożywotniego więzienia.
Rezolucja Związku Literatów Polskich w Krakowie w sprawie procesu krakowskiego z 8 lutego 1953 potępiła oskarżonych w tym procesie.

</doc>
<doc id="837182" url="https://pl.wikipedia.org/wiki?curid=837182" title="Hanukka">
Hanukka



</doc>
<doc id="837191" url="https://pl.wikipedia.org/wiki?curid=837191" title="Elektor Saski">
Elektor Saski



</doc>
<doc id="837192" url="https://pl.wikipedia.org/wiki?curid=837192" title="Przystań żeglarska">
Przystań żeglarska



</doc>
<doc id="837194" url="https://pl.wikipedia.org/wiki?curid=837194" title="Przystań (żeglarstwo)">
Przystań (żeglarstwo)

Przystań – miejsce odpowiednio przystosowane do przybijania, cumowania i postoju jachtów i innych niewielkich jednostek pływających. Wyznacza się je w osłoniętych miejscach: brzegi rzek, jeziora czy wyspy.
Wyposażenie.
Przystanie wyposażone są w pomosty stałe (drewniane, rzadziej betonowe) lub pływające (metalowe, plastikowe) umożliwiające bezpieczne dobijanie jednostek. W bliskim obszarze przystani znajdować mogą się też: podstawowe urządzenie socjalne dla żeglarzy – gości, pole biwakowe, miejscowy klub żeglarski, ośrodek szkoleniowy itp. Prawnym gospodarzem przystani może być osoba prawna lub fizyczna. Osoba zarządzająca przystanią tradycyjnie jest nazywana bosmanem. Większym odpowiednikiem przystani jest marina (port jachtowy).
Dobrze wyposażone przystanie posiadają (korzystanie w większości odpłatne):
Polskie przystanie.
Niektóre wybrane:

</doc>
<doc id="837195" url="https://pl.wikipedia.org/wiki?curid=837195" title="Morganukodont">
Morganukodont

Morganukodont (†"Morganucodon") – jeden z najstarszych rodzajów ssaków, zaliczanych do ssakokształtnych ("Mammaliaformes"). Morganukodonty występowały w okresie od późnego triasu (ok. 205 mln lat temu) do środkowej jury.
Były to małe (wielkości szczura) ssaki o kończynach rozstawionych na boki (podobnie jak u jaszczurek). Spośród wszystkich ssaków są one najbardziej budową ciała zbliżone do cynodontów, z których ssaki się wyodrębniły. Na tylnej części wewnętrznej strony ich kości zębowej występowało kilka kości charakterystycznych dla żuchwy gadów, których brak u współczesnych i większości kopalnych ssaków. Morganukodonty miały złożony staw żuchwowy - oznacza to, że do stawu między kością skroniową ze strony czaszki i kością zębową ze strony żuchwy (charakterystycznego dla wszystkich ssaków współczesnych i ogromnej większości kopalnych) przylegał dośrodkowo staw gadzi między kością kwadratową ze strony czaszki i stawową ze strony żuchwy. Tak więc u morganukodontów kości stawu gadziego nie przeszły jeszcze do ucha i w uchu środkowym występowała tylko jedna kostka słuchowa (tak jak u gadów i ptaków), strzemiączko. Zęby morganukodontów są zbliżone do zębów cynodontów, na dolnych i górnych zębach występują po trzy guzki ułożone w kierunku przodo-tylnym, okolone od strony dojęzykowej i dowargowej przez wałeczki, na których mogą znajdować się mniejsze guzki.
Zidentyfikowano 2 gatunki morganukodontów:
"Morganucodon oehleri" oraz należącym do innej rodziny "Hadrocodium wui" były obiektem badań w których zasugerowano, że rozwój węchu był pierwszą przyczyną rozwoju mózgu u ssaków.

</doc>
<doc id="837196" url="https://pl.wikipedia.org/wiki?curid=837196" title="Jezioro Luterskie">
Jezioro Luterskie

 
Jezioro Luterskie – jezioro w woj. warmińsko-mazurskim, w powiecie olsztyńskim, w gminie Kolno, leżące na terenie Pojezierza Olsztyńskiego.
Jest jeziorem typu sielawowego. Morenowe jezioro rozciągające się z północnego wschodu na południowy zachód, o urozmaiconej linii brzegowej, z dużymi półkolistymi zatokami na północy i północnym zachodzie oraz wyspą w tej partii akwenu. W części północno-wschodniej przewężenie łączy jezioro Luterskie z trzecią zatoką, wyodrębnioną czasem jako jezioro Luterskie Małe. Jezioro Luterskie łączy się rowami z jeziorami Bierdawami i Kikitami, a z jego południowo-zachodniego końca wypływa rzeka Symsarna do jeziora Ławki. Wysokie i dość strome brzegi są od strony południowej porośnięte lasem, na pozostałych partiach brzegi niskie, gdzie dominują pola uprawne i łąki. Przy północno-wschodniej zatoce leży wieś Lutry, a przy południowej części wschodniego brzegu Kikity.
Jezioro jest obecnie dzierżawione przez Gospodarstwo Rybackie Olsztyn.
Dane morfometryczne.
Powierzchnia zwierciadła wody według różnych źródeł wynosi od 687,5 ha do 691,1 ha.
Zwierciadło wody położone jest na wysokości 140,9 m n.p.m. lub 141,4 m n.p.m. Średnia głębokość jeziora wynosi 7,2 m, natomiast głębokość maksymalna 20,7 m.
W oparciu o badania przeprowadzone w 1999 roku wody jeziora zaliczono do II klasy czystości i II kategorii podatności na degradację.

</doc>
<doc id="837201" url="https://pl.wikipedia.org/wiki?curid=837201" title="Pływaczowate (rośliny)">
Pływaczowate (rośliny)

Pływaczowate ("Lentibulariaceae") – rodzina roślin należąca do rzędu jasnotowców ("Lamiales"). Należą tu 3 rodzaje z 320 gatunkami spotykanymi na całym niemal świecie z wyjątkiem obszarów pustynnych i bliskich biegunom. Są to rośliny mięsożerne o zróżnicowanej morfologii, przy czym formą wyjściową, spotykaną u dwóch rodzajów są rośliny rozetkowe. Korzeń pierwotny zanika bardzo szybko, a korzenie boczne pozbawione są czapeczki korzeniowej. Liście skrętoległe, często zmodyfikowane. Do polskiej flory należy pięć gatunków z rodzaju pływacz ("Utricularia") oraz dwa z rodzaju tłustosz ("Pinguicula").
Systematyka.
Jedna z rodzin jasnotowców (w grupie o niejasnych powiązaniach filogenetycznych przedstawianej w politomii, obejmującej m.in. połapkowate i pływaczowate) reprezentujących grupę astrowych w obrębie dwuliściennych właściwych: 
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa "Rosopsida" Batsch, podklasa jasnotowe ("Lamiidae" Takht. ex Reveal), nadrząd "Lamianae" Takht., rząd jasnotowce ("Lamiales" Bromhead), rodzina pływaczowate ("Lentibulariaceae" Rich. in Poit. &amp; Turpin).

</doc>
<doc id="837207" url="https://pl.wikipedia.org/wiki?curid=837207" title="Barczatka kataks">
Barczatka kataks

Barczatka kataks ("Eriogaster catax") – motyl z rodziny barczatkowatych. Gatunek ciepłolubny o tendencjach regresywnych. W Polsce bardzo rzadko spotykany i szczególnie zagrożony.
Wygląd.
Ciało owłosione, masywne o ubarwieniu różowo-brunatnym, z mało widocznym deseniem na tułowiu. Rozpiętość skrzydeł od 32 do 46 mm. Zewnętrzna część przedniego skrzydła jaśniejsza. Skrzydła tylne bez rysunku. Wyraźny dymorfizm płciowy, u samca nasadowa część przedniego skrzydła jest żółto-pomarańczowa. Skrzydło przednie samicy różowo-brunatne. Samce mają czułki grzebykowate, samice nitkowate ponadto samce charakteryzują się większymi wyrostkami na czułkach. U obu płci na żyłce poprzecznej występuje biaława plamka w ciemnej obwódce o nieostrych brzegach oraz żółtawa przepaska w zewnętrznej części skrzydła. U samicy na końcu odwłoka znajduje się poduszeczka z gęstych, szaro-czarnych włosków. Osobniki dorosłe żyją krótko. Gąsienice o znacznych rozmiarach i charakterystycznym ubarwieniu owłosione długimi białymi stojącymi włoskami. Żywią się liśćmi.
Motyl pojawia się jesienią, we wrześniu i październiku, głównie na skrajach lasów liściastych oraz w sadach. Motyle prowadzą nocny tryb życia i rzadko przylatują do światła.
Wydaje jedno pokolenie rocznie. Samica składa jaja pod koniec lata na gałązkach w złożach liczących kilkadziesiąt sztuk. Złoża jaj maskowane są warstwą włosków ze szczoteczki na końcu odwłoka samicy. Jaja zimują. Wiosną wylęgają się gąsienice. Larwy rozwijają się od wiosny do końca lata. Gąsienice początkowo żerują gromadnie w jedwabistych oprzędach, w starszych stadiach rozpraszają się i żerują pojedynczo, następnie udają się na przepoczwarczenie, które następuje w gęstym kokonie w ściółce, gdzie poczwarka przeobraża się w imago w okresie lata.
Gatunek ciepłolubny preferujący środowiska kserotermiczne i zbiorowiska, bogate w drzewa stanowiące pokarm gąsienicy. Są to południowe zbocza, miedze i śródpolne zadrzewienia porośnięte tarniną i głogiem, sady, parki, skraje lasów liściastych i mieszanych.
Istnieje możliwość pomylenia samicy barczatki kataks z barczatką rymikola.
Zasięg występowania.
Gatunek zasiedla ciepłe rejony zachodniej Palearktyki. Kraje Europy Zachodniej oprócz Wysp Brytyjskich i Portugalii, Azji Środkowej oraz południowej i mniejszej. W państwach ościennych występuje na Ukrainie w Czechach, na Słowacji oraz w Niemczech. W Polsce gatunek notowany w Małopolsce, w Wielkopolsce, na Śląsku, w Górach Bystrzyckich oraz na Wyżynie Łódzkiej. W latach 60.-70. XX wieku odnaleziono szereg stanowisk na Pogórzu Przemyskim i w Bieszczadach, a także w Dolinie Dolnej Wisły. Jest to najdalej na północ wysunięte stanowisko w Polsce i jedno ze skrajnie wysuniętych w skali całego zasięgu tej barczatki.
Rośliny żywicielskie.
Gąsienice "Eriogaster catax" są polifagami. Odżywiają się głównie liśćmi głogu, śliwy tarniny, topoli, brzozy i dębu.
Zagrożenia.
Zagrożenie dla tego gatunku stanowi chemiczne zwalczanie szkodników na przylegających polach uprawnych, jak również wiosenne wypalanie traw na nieużytkach.
Ochrona.
Gatunek ujęty w Polskiej Czerwonej Księdze Zwierząt w kategorii VU (gatunki wysokiego ryzyka). Na terenie Polski jest objęty ścisłą ochroną gatunkową.

</doc>
<doc id="837209" url="https://pl.wikipedia.org/wiki?curid=837209" title="M777">
M777



</doc>
<doc id="837214" url="https://pl.wikipedia.org/wiki?curid=837214" title="Morganucodon">
Morganucodon



</doc>
<doc id="837215" url="https://pl.wikipedia.org/wiki?curid=837215" title="Hugo III de Bouville">
Hugo III de Bouville

Hugo III de Bouville (zm. 1331) - hrabia francuski, szambelan na dworze Filipa Pięknego.
Był synem Hugona II de Bouville i Marii de Chambly. Piastował stanowisko szambelana na dworze francuskim pod rządami Filipa Pięknego. W roku 1293 poślubił Małgorzatę des Barres. Z tego związku urodził się jego syn, Karol de Bouville, późniejszy szambelan Karola V i zarządca Delfinatu.

</doc>
<doc id="837217" url="https://pl.wikipedia.org/wiki?curid=837217" title="Debreceni VSC">
Debreceni VSC

Debreceni Vasutas Sport Club (Debreceni VSC, DVSC) – węgierski klub piłkarski, mający siedzibę w mieście Debreczyn, we wschodniej części kraju. Obecnie występuje w Nemzeti Bajnokság I.
Historia.
Chronologia nazw:
Klub piłkarski Egyetértés Football Club został założony 12 marca 1902 roku.
Skład na sezon 2019/2020.
Stan na 8 lutego 2020:
 

</doc>
<doc id="837220" url="https://pl.wikipedia.org/wiki?curid=837220" title="Chrystus Starotestamentowy">
Chrystus Starotestamentowy

Chrystus Starotestamentowy (ros. "Христос Ветхий Деньми") – ikonograficzne wyobrażenie Chrystusa jako siwowłosego starca. Zarówno nazwa jak i źródła ikonografii sięgają Starego Testamentu - w widzeniu proroka Daniela (Dn. 7: 9,13) Bóg opisany jest jako starzec. Ponieważ formalnie zakazane jest przedstawianie Pierwszej Osoby Trójcy Świętej, czyli Boga Ojca, a mimo to w Biblii wielokrotnie przedstawione jest antropomorficzne Bóstwo, wywnioskowano, że ludziom ukazywał się Syn Boży, czyli Druga Osoba. Dlatego też w ikonografii przy postaci "Boskiego Starca" występuje imię Jezusa Chrystusa.
Pierwsze wyobrażenia Chrystusa Starotestamentowego pojawiły się około VI wieku (np: w cerkwi św. Konstancji w Rzymie czy freski w cerkwi Przemienienia Pańskiego w Nowogrodzie Wielkim).

</doc>
<doc id="837226" url="https://pl.wikipedia.org/wiki?curid=837226" title="Piłka nożna w Anglii (1947/1948)">
Piłka nożna w Anglii (1947/1948)

Sezon 1947/1948 był 68. w historii angielskiej piłki nożnej.

</doc>
<doc id="837232" url="https://pl.wikipedia.org/wiki?curid=837232" title="Filip de Poitiers">
Filip de Poitiers



</doc>
<doc id="837233" url="https://pl.wikipedia.org/wiki?curid=837233" title="Piłka nożna w Anglii (1948/1949)">
Piłka nożna w Anglii (1948/1949)

Sezon 1948/1949 był 69. w historii angielskiej piłki nożnej.

</doc>
<doc id="837234" url="https://pl.wikipedia.org/wiki?curid=837234" title="Spółgłoska nosowa tylnojęzykowo-miękkopodniebienna dźwięczna">
Spółgłoska nosowa tylnojęzykowo-miękkopodniebienna dźwięczna

Spółgłoska nosowa tylnojęzykowo-miękkopodniebienna – rodzaj dźwięku spółgłoskowego występujący w językach naturalnych. W międzynarodowej transkrypcji fonetycznej IPA oznaczanej symbolem: [].
Artykulacja.
Opis.
W czasie artykulacji podstawowego wariantu []:
Warianty.
Opisanej powyżej artykulacji może towarzyszyć dodatkowo:
Przykłady.
W pozycji nagłosowej spółgłoska ta pojawia się rzadko, ze względu na trudność w utrzymaniu dźwięczności w niewielkiej przestrzeni między głośnią a miejscem jej artykulacji. Głoska ta jest za to częsta w pozycji wygłosowej i przed inną spółgłoską welarną.

</doc>
<doc id="837236" url="https://pl.wikipedia.org/wiki?curid=837236" title="Randall Azofeifa">
Randall Azofeifa

Randall Azofeifa Corrales (ur. 30 grudnia 1984 w San José) – kostarykański piłkarz grający na pozycji środkowego pomocnika.
Kariera klubowa.
Azofeifa pochodzi ze stolicy kraju, San José. Jest wychowankiem tamtejszego klubu Deportivo Saprissa, jednego z najbardziej utytułowanych w kraju. W Primera División de Costa Rica zadebiutował już w wieku 17 lat w sezonie 2001/2002. W roku 2003 odniósł swój pierwszy sukces w karierze jakim było wygranie UNCAF Cup. W sezonie 2003/2004 wywalczył swoje pierwsze mistrzostwo Kostaryki w karierze. W 2005 roku został zdobywcą CONCACAF Champions' Cup, pomimo że nie był jeszcze podstawowym zawodnikiem swojego klubu. W tym samym roku wystąpił z Deportivo Saprissa na Klubowych Mistrzostwach Świata 2005 i zajął z nim wysokie 3. miejsce. W sezonie 2005/2006 był już podstawowym zawodnikiem swojej drużyny – rozegrał 33 ligowe mecze i zdobył 6 bramek – i po raz drugi w karierze został mistrzem kraju.
Latem 2006 Azofeifa podpisał 4-letni kontrakt z belgijskim zespołem KAA Gent. Swojego pierwszego gola w Eerste Klasse zdobył 18 listopada, a zespół z Gandawy pokonał RSC Anderlecht 2:1. W Gent grał do końca 2010 roku.
W 2011 roku Azofeifa przeszedł do tureckiego Gençlerbirliği SK. W 2013 roku został zawodnikiem Kayseri Erciyessporu. W 2014 przeszedł do CS Uruguay de Coronado, a w 2015 do CS Herediano. Zarówno w 2015, jak i w 2016 roku wywalczył mistrzostwo Kostaryki.
Kariera reprezentacyjna.
W 2001 roku Azofeifa był członkiem reprezentacji Kostaryki U-17 na Młodzieżowe Mistrzostwa Świata U-17 w Trynidadzie i Tobago. Z Kostaryką doszedł do ćwierćfinału.
W pierwszej reprezentacji Kostaryki Randall Azofeifa zadebiutował 12 października 2005 w przegranym 1:3 meczu z Gwatemalą, rozegranym w ramach eliminacji do Mistrzostw Świata w Niemczech. Był też członkiem zespołu na sam turniej w Niemczech i wystąpił tylko w jednym spotkaniu, przegranym 2:4 z gospodarzami, Niemcami (wszedł na boisko w 90. minucie za Ronalda Gomeza). Kostaryka po 3 porażkach nie wyszła z grupy turnieju.

</doc>
<doc id="837237" url="https://pl.wikipedia.org/wiki?curid=837237" title="Spółgłoska nosowa miękkopodniebienna">
Spółgłoska nosowa miękkopodniebienna



</doc>
<doc id="837243" url="https://pl.wikipedia.org/wiki?curid=837243" title="Lansana Kouyaté">
Lansana Kouyaté

Lansana Kouyaté (ur. 1950), gwinejski polityk i dyplomata, premier Gwinei od 1 marca 2007 do 23 maja 2008.
Kariera dyplomatyczna.
Służba dyplomatyczna Gwinei.
Lansana Kouyaté urodził się w 1950 w Kobie w Gwinei. Studiował administrację na Uniwersytecie w Konakry, po czym wstąpił do administracji cywilnej. W 1976 został dyrektorem Departamentu Pracy, a po roku dyrektorem Departamentu Handlu, Cen i Statystyk. W 1982 pracował nad projektem rozwoju upraw ryżu. 
Kouyaté wstąpił następnie w szeregi służb dyplomatycznych, wszedł w skład przedstawicielstwa dyplomatycznego Gwinei w Wybrzeżu Kości Słoniowej. W 1985 rozpoczął pracę w Ministerstwie Spraw Zagranicznych, będąc odpowiedzialnym za stosunki z państwami afrykańskimi oraz OJA. W 1987 został ambasadorem Gwinei w Egipcie, Jordanii, Libanie, Sudanie, Syrii i Turcji. 
ONZ.
W 1992 został Stałym Przedstawicielem Gwinei przy ONZ. Objął równocześnie stanowisko wiceprzewodniczącego Rady Gospodarczo-Społecznej NZ (ECOSOC). W 1993 został mianowany zastępcą Specjalnego Przedstawiciela Sekretarza Generalnego NZ w Somalii dla misji UNOSOM II ("United Nations Operation in Somalia", 1993–1995). W lutym 1994 objął funkcję głównego przedstawiciela.
W czerwcu 1994 został asystentem Sekretarza Generalnego w Departamencie Spraw Zagranicznych NZ. Jedną z jego pierwszych misji była podróż do państw- członków ECOWAS w celu przedyskutowania sytuacji w Liberii w czasie trwającej tam wojny domowej (1989–1996). Aż do zakończenia konfliktu, kontynuował swoje zaangażowanie w dyskusję, prowadzącą do osiągnięcia poparcia krajów sąsiednich na rzecz pokojowej rezolucji ONZ kończącej wieloletni konflikt.
ECOWAS.
Kouyaté opuścił ONZ we wrześniu 1997, kiedy objął stanowisko sekretarza generalnego Wspólnoty Gospodarczej Państw Afryki Zachodniej (ECOWAS). Zajmował je przez pięć lat, do lutego 2002. W tym czasie, w uznaniu za swoje zasługi, został odznaczony Komandorią Legii Honorowej, Afrykańską Gwiazdą Nigerii oraz togijskim Orderem Mono.
Premier.
26 lutego 2007 został mianowany premierem Gwinei. Jego nominacja była wynikiem wielkiej fali protestów i strajków, które rozpoczęły się w Gwinei z początkiem 2007 z powodu niezadowolenia polityką prezydenta i rządu. W wyniku porozumienia między prezydentem Lansaną Conté a związkami zawodowymi, podpisano porozumienie mające zakończyć strajki. Po niespełna miesiącu urzędowania prezydent odwołał ze stanowiska premiera Eugène'a Camarę i wyznaczył na jego następcę Kouyaté, jako kompromisowego i niezależnego kandydata z listy zaproponowanej przez związki zawodowe. 1 marca 2007 został oficjalnie zaprzysiężony na stanowisko szefa rządu podczas uroczystości w Konakry. 28 marca 2007 zaprzysiężony został cały gabinet, w skład którego weszło 19 ministrów i 3 sekretarzy stanu, w tym żadem z członków poprzedniego rządu.
20 maja 2008 prezydent Conté, dekretem ogłoszonym późnym wieczorem na antenie telewizji, zdymisjonował Kouyaté ze stanowiska premiera. 23 maja 2008 jego następca, Ahmed Tidiane Souaré, został zaprzysiężony na stanowisku szefa rządu. 
W 2010 był jednym z kandydatów w wyborach prezydenckich w czerwcu 2010. W wyborach 27 czerwca 2010 zajął czwarte miejsce, zdobywając 7,04% głosów poparcia.

</doc>
<doc id="837248" url="https://pl.wikipedia.org/wiki?curid=837248" title="Ceratitida">
Ceratitida

Ceratitida – rząd mięczaków z podgromady amonitów. Są wymarłymi, morskimi głowonogami. Żyły w okresie permu i triasu.

</doc>
<doc id="837249" url="https://pl.wikipedia.org/wiki?curid=837249" title="Sól żółta">
Sól żółta



</doc>
<doc id="837252" url="https://pl.wikipedia.org/wiki?curid=837252" title="Goniatitida">
Goniatitida

Goniatitida, goniatyty – rząd wymarłych głowonogów z podgromady amonitów.
Większość goniatytów ma linię przegrodową typu goniatytowego, a znacznie rzadziej ceratytowego. Pojawiły się pod koniec wczesnego dewonu z rzędu Anarcestida, wymarły w u schyłku permu w tzw. kryzysie permskim. Szczyt rozwoju przypadał na dewon i karbon, w dewonie środkowym i w karbonie dominowały wśród amonitowatych.
Wiele gatunków ma duże znaczenie stratygraficzne. W Polsce najliczniejsze i najbogatsze stanowiska goniatytów występują w Górach Świętokrzyskich.
Ważniejsze rodzaje:

</doc>
<doc id="837256" url="https://pl.wikipedia.org/wiki?curid=837256" title="Systematic Chaos">
Systematic Chaos

Systematic Chaos – dziewiąty studyjny album progresywnometalowego zespołu Dream Theater, wydany w 2007 roku.
Album wydany został równocześnie w opatrzonej podpisem "special edition" wersji DVD, zawierającej utwory z wersji CD w standardzie dźwięku Dolby Surround oraz 90-minutowy dokument filmowy "Chaos in Progress – The Making of Systematic Chaos" wyreżyserowany przez Mike'a Portnoya.

</doc>
<doc id="837258" url="https://pl.wikipedia.org/wiki?curid=837258" title="Margeir Pétursson">
Margeir Pétursson

Margeir Pétursson (ur. 15 lutego 1960 w Reykjaviku) – islandzki szachista, arcymistrz od 1986 roku.
Kariera szachowa.
Od początku lat 80. do końca 90. należał do czołówki islandzkich szachistów. W latach 1976–1996 jedenastokrotnie reprezentował barwy swojego kraju na szachowych olimpiadach, trzykrotnie zajmując wraz z drużyną miejsca w pierwszej dziesiątce (1986 - V, 1990 - VIII, 1992 - VI). W roku 1985 podzielił I miejsce w Gausdal, w 1986 zwyciężył w mistrzostwach Islandii oraz w Hastings, natomiast w 1987 - w Thorshavn. W tym oraz w następnym roku zdobył kolejne dwa złote medale mistrzostw kraju. W 1991 podzielił I m. w otwartym turnieju "Rilton Cup" w Sztokholmie, natomiast w 1996 – w "openie" w Gausdal. W 1997 wystąpił w Groningen na mistrzostwach świata rozgrywanych systemem pucharowym, ale już w I rundzie został wyeliminowany przez Lembita Olla. W 2000 zajął III miejsce (za Garrim Kasparowem oraz Viswanathanem Anandem) w turnieju "Chess@Iceland" w Reykjaviku.
Najwyższy ranking w karierze osiągnął 1 lipca 1996, z wynikiem 2585 punktów dzielił wówczas 81-92. miejsce na światowej liście FIDE, jednocześnie zajmując 1. miejsce wśród islandzkich szachistów. Od 2001 r. nie występuje w turniejach klasyfikowanych przez Międzynarodową Federację Szachową.

</doc>
<doc id="837259" url="https://pl.wikipedia.org/wiki?curid=837259" title="Komputer wieloprocesorowy">
Komputer wieloprocesorowy



</doc>
<doc id="837261" url="https://pl.wikipedia.org/wiki?curid=837261" title="Margeir Petursson">
Margeir Petursson



</doc>
<doc id="837266" url="https://pl.wikipedia.org/wiki?curid=837266" title="Actinocerida">
Actinocerida

Actinocerida - rząd wymarłych głowonogów z podgromady łodzikowców.

</doc>
<doc id="837268" url="https://pl.wikipedia.org/wiki?curid=837268" title="Jun Senoue">
Jun Senoue

 – gitarzysta (gra w zespole Crush 40), kompozytor ścieżek dźwiękowych do gier komputerowych. Najbardziej znany z serii gier pt. "Sonic the Hedgehog". Aktualnie mieszka w San Francisco w Stanach Zjednoczonych.

</doc>
<doc id="837274" url="https://pl.wikipedia.org/wiki?curid=837274" title="Selgros">
Selgros

Selgros – sieć hurtowni (tzw. cash and carry) dla przedsiębiorców – w szczególności dla gastronomii, cateringu, hotelarstwa, handlu detalicznego oraz instytucji opieki społecznej i placówek oświatowo-wychowawczych. Obecnie sieć rozwija usługę kompleksowego zaopatrzenia branży HORECA w oparciu o własną flotę pojazdów umożliwiających transport w temperaturze kontrolowanej. Selgros Cash&amp;Carry z centralą w Poznaniu jest częścią niemieckiego holdingu Transgourmet zajmującego się hurtową sprzedażą produktów żywnościowych. Udziałowcem Transgourmet Holding SE jest COOP, druga co do wielkości szwajcarska grupa handlu artykułami spożywczymi. W kwietniu 2018 Selgros posiadał 40 hurtowni na terenie Niemiec, 22 w Rumunii, 18 w Polsce i 9 w Rosji.
We wrześniu 2015 roku sieć zmieniła logo, wystrój hal oraz swój wizerunek promując go reklamami w internecie, prasie oraz telewizji. 

</doc>
<doc id="837280" url="https://pl.wikipedia.org/wiki?curid=837280" title="Caesalpinia">
Caesalpinia



</doc>
<doc id="837283" url="https://pl.wikipedia.org/wiki?curid=837283" title="Jón Árnason (szachista)">
Jón Árnason (szachista)

Jón Loftur Árnason (ur. 13 listopada 1960 w Reykjavíku) – islandzki szachista i biznesmen, arcymistrz od 1986 roku.
Kariera szachowa.
Pierwszy międzynarodowy sukces odniósł w 1977 r., zdobywając w Cagnes-sur-Mer tytuł mistrza świata juniorów do 16 lat, wyprzedzając m.in. Garriego Kasparowa. W tym samym roku zdobył również złoty medal na mistrzostwach Islandii. W latach 1982 i 1988 jeszcze dwukrotnie zwyciężał w turniejach o mistrzostwo kraju. W 1985 r. zwyciężył w Húsavík, w 1986 r. zwyciężył w Płowdiwie oraz podzielił I miejsce w Helsinkach. Dwukrotnie zwyciężał w turniejach "Reykjavík Open", w 1988 r. samodzielnie, natomiast w 1990 r. wspólnie z m.in. Lwem Poługajewskim, Rafaelem Waganjanem i Yasserem Seirawanem.
W latach 1978–1994 dziewięciokrotnie reprezentował barwy Islandii na szachowych olimpiadach, trzykrotnie zajmując wraz z drużyną miejsca w pierwszej dziesiątce (1986 - V, 1990 - VIII, 1992 - VI). Był również uczestnikiem drużynowych mistrzostw Europy (1992) oraz świata (1993).
W 1996 r. zakończył karierę szachową i poświęcił się karierze biznesowej. Ukończył studia na Uniwersytecie Islandzkim i w kolejnych latach osiągnął znaczne sukcesy w branży finansowej. W szachowych turniejach występuje bardzo rzadko.
Najwyższy ranking w karierze osiągnął 1 lipca 1987 r., z wynikiem 2555 punktów dzielił wówczas 42-48. miejsce na światowej liście FIDE, jednocześnie zajmując 1. miejsce wśród islandzkich szachistów.

</doc>
<doc id="837285" url="https://pl.wikipedia.org/wiki?curid=837285" title="Copaifera">
Copaifera



</doc>
<doc id="837287" url="https://pl.wikipedia.org/wiki?curid=837287" title="Jon Arnason">
Jon Arnason



</doc>
<doc id="837291" url="https://pl.wikipedia.org/wiki?curid=837291" title="Porostnice">
Porostnice

Porostnice ("Marchantiidae") – podklasa roślin należąca do klasy wątrobowców. 
Gametofit porostnicowatych ma zwykle postać płatowej plechy, ale za to jego budowa wewnętrzna bywa niekiedy skomplikowana. Na przykład u porostnicy można wyróżnić skórkę z bardzo specyficznymi aparatami szparkowymi, tkankę asymilacyjną i spichrzową. Sporofity większości mchów mają aparaty szparkowe, a niektóre nawet chloroplasty, dzięki którym mogą same wytwarzać związki organiczne - asymilaty. Jednak nawet takie sporofity muszą pobierać wodę i sole mineralne od gametofitu, czyli nie są w pełni samodzielne. Całość przytwierdzona jest do podłoża za pomocą chwytników. Sporofit jest bardzo mały. Wyrasta z gametofitu i ma postać pojedynczej, nierozgałęzionej łodyżki, zwanej setą, na której znajduje się zarodnia z zarodnikami. 
Systematyka.
Jedna z dwóch podklas (obok monotypowej "Blasiidae" z rzędem "Blasiales") w obrębie klasy porostnicowych "Marchantiopsida". Podklasa dzielona jest na cztery rzędy:
podklasa "Marchantiidae" – porostnice

</doc>
<doc id="837294" url="https://pl.wikipedia.org/wiki?curid=837294" title="Ras Makonnyn">
Ras Makonnyn



</doc>
<doc id="837300" url="https://pl.wikipedia.org/wiki?curid=837300" title="Delwa Kassiré Koumakoye">
Delwa Kassiré Koumakoye

Delwa Kassiré Koumakoye (ur. 31 grudnia 1949) – czadyjski polityk, premier Czadu od 26 lutego 2007 do 16 kwietnia 2008. Lider Narodowego Zgromadzenia na rzecz Rozwoju i Postępu ("Rassemblement national pour le développement et le progrès").
Życiorys.
Koumakoye urodził się w Bongor w południowym Czadzie. Dwukrotnie był premierem Czadu, po raz pierwszy pełnił funkcję szefa rządu w okresie od 6 listopada 1993 do 8 kwietnia 1995. Był członkiem Parlamentu Panafrykańskiego, ciała legislacyjnego Unii Afrykańskiej. 
Trzykrotnie ubiegał się o fotel prezydencki. W wyborach w 1996 zyskał 2,3% głosów poparcia, a w 2001 – 2,4% głosów. Koumakoye był również jednym z kandydatów w wyborach prezydenckich w Czadzie 3 maja 2006. Zajął w nich drugie miejsce, zdobywając 15,1% głosów poparcia. Wybory wygrał prezydent Idriss Déby. 
W sierpniu 2006 Koumakoye został mianowany ministrem planowania i środowiska naturalnego. Szefem rządu został w lutym 2007, kilka dni po śmierci premiera Pascala Yoadimnadjiego. 16 kwietnia 2008 prezydent Deby zdymisjonował go ze stanowiska.

</doc>
<doc id="837305" url="https://pl.wikipedia.org/wiki?curid=837305" title="Piłka nożna w Anglii (1949/1950)">
Piłka nożna w Anglii (1949/1950)

Sezon 1949/1950 był 70. w historii angielskiej piłki nożnej.

</doc>
<doc id="837306" url="https://pl.wikipedia.org/wiki?curid=837306" title="Jacques Berthier">
Jacques Berthier

Jacques Berthier (ur. 27 czerwca 1923 w Auxerre, Burgundia, zm. 27 czerwca 1994 w Paryżu) – francuski kompozytor chrześcijańskiej muzyki liturgicznej i organista, najbardziej znany jako twórca pieśni używanych we Wspólnocie Taizé.
Życiorys.
Urodził się w Auxerre w rodzinie muzyków. Jego ojciec, Paul, był kompozytorem, założycielem (1907) zespołu "". Przez 50 lat był także kapelmistrzem i organistą w Katedrze w Auxerre. Jacques uczył się początkowo od swoich rodziców; pobierał nauki gry na organach, harmonii, pianinie, a ponadto trenował kompozycję, co wkrótce zaowocowało tworzeniem prostych melodii i utworów instrumentalnych.
Po wojnie został uczniem w Paryżu, gdzie kontynuował naukę kompozycji pod profesjonalnym okiem , z którego córką wziął ślub. Ponadto Berthier uczył się gry na organach, techniki fugi, oraz kontrapunktu u . W 1955 roku został poproszony przez o skomponowanie antyfon do napisanych przez niego psalmów, które miały być wykonywane przez Wspólnotę Taizé. W 1961 roku otrzymał posadę organisty w jezuickiej , gdzie pracował do końca życia. Cały czas komponował na prośby różnych parafii, a w 1975 został ponownie poproszony przez braci z Taizé o skomponowanie prostych piosenek z refrenem z myślą o coraz większej liczbie młodych ludzi z całego świata odwiedzających bractwo. Jego współpraca z Taizé trwała wiele lat, z inspiracji brata Rogera. O Berthierze mówiono, że „w sposób genialny ubierał w muzykę kolejne wersy tekstu, wydobywając dźwiękami jego znaczenie. Co więcej, ta sztuka udawała mu się nierzadko także w innych językach, takich jak angielski, którymi się nie posługiwał”. Oprócz twórczości dla Taizé, Berthier cały czas komponował utwory dla indywidualnych parafii, msze dla wspólnot monastycznych, zbiory instrumentalnych utworów liturgicznych na flet, obój i organy, jak również większe dzieła muzyki religijnej przeznaczonych do wykonań koncertowych. Styl jego utworów (oprócz tych dla Taizé) był oparty na skalach gregoriańskich.
Berthier zmarł w dniu swoich 71 urodzin, 27 czerwca 1994 roku w swoim domu w Paryżu. Jego pogrzeb odbył się w bazylice St-Sulpice w Paryżu. Na jego prośbę nie został na nim wykonany żaden z jego utworów.

</doc>
<doc id="837308" url="https://pl.wikipedia.org/wiki?curid=837308" title="45 Pułk Piechoty (austro-węgierski)">
45 Pułk Piechoty (austro-węgierski)

Galicyjski Pułk Piechoty Nr 45 (IR. 45) – pułk piechoty cesarskiej i królewskiej Armii.
Historia.
Jednostka została utworzona w 1816. W Sanoku stacjonowała rezerwowa komenda puku (w połowie 1882 obchodzono jubileusz 200-lecia istnienia pułku).
W 1914 pułk wchodził w skład 47 Brygady Piechoty w 24. Dywizji Piechoty X. Korpusu Armijnego, a II batalion – 12 Brygady Górskiej w 48 DP XVI. Korpusu. Sztab regimentu stacjonował w Przemyślu. Rejon rekrutacji znajdował się w Sanoku. Budynki koszar znajdowały się przy obecnej ulicy Adama Mickiewicza.
Skład narodowościowy jednostki 46% Polaków – 47% Rusinów – 7% pozostali. Święto pułkowe obchodzono corocznie 6 maja w dniu św. Łucji. Regiment nosił guziki w kolorze żółtym oraz szkarłatne (niem. "scharlachrot") wyłogi. Językiem dowodzenia był niemiecki.
Zgodnie z planami Ministerstwa Obrony Austro-Węgier Sanok stanowił zaplecze mobilizacyjne dla X. korpusu przemyskiego. Na wypadek wojny z Sanoka miała nadejść odsiecz dla broniącego się Przemyśla. Sanok zaznaczono też na mapie administracji Armii jako komendę Pułku Landwehry (Obrony Krajowej) oraz komendy rekrutacji dla powiatów: sanockiego, leskiego, brzozowskiego.
W 1911 w Sanoku na Błoniach odbyły się manewry z udziałem 6 tys. żołnierzy należących do korpusu lwowskiego.
Obiekty koszar i aprowizacji umieszczone były początkowo na obszarze Posady Olchowskiej i Wójtostwa. Budynki po byłych koszarach stoją obecnie przy ulicy Adama Mickiewicza (koszary czwartego i piątego batalionu) i ulicy Jana III Sobieskiego (koszary 57. batalionu Landwehry – obecny budynek szkoły). Od lutego do listopada 1918 sanockie koszary były miejscem stacjonowania oddziałów węgierskich, a następnie 54 pułk piechoty czeskiej.
W latach 1914–1915 na linii Gorlice-Przemyśl. 23 grudnia 1914 roku od rana Rosjanie ustawili nad stacją kolejową w Zarszynie, 12 dział, dodatkowo 4 działa przy moście kolejowym na Pielnicy i przez cały dzień prowadzili gęsty ogień artyleryjski na miejscowości Odrzechowa i Pastwiska. Wieczorem bój ustał, a rano, dokładnie w wigilię Bożego Narodzenia 1914 słychać było nieustanne warczenie karabinów maszynowych na pierwszym łańcuchu górskim. Wypływał z tego wniosek, że piechota rosyjska starła się z piechotą austriacką, złożoną z pułków polskich 10 i 45 pułku piechoty, rekrutowanych z powiatów Brzozów, Sanok i Lesko. Żołnierzy tych zachęcano do natarcia obietnicą, że jeżeli się mężnie spiszą, to święta spędzą w rodzinnych domach”. 2 maja 1915 wieczorem, gdyśmy wrócili z nieszporów majowych, doszedł nas z zachodu donośny i nieustający grzmot dział. Zaczęła się ofensywa niemiecko-austriacka pod Gorlicami, o czym wtedy naturalnie nie wiedzieliśmy. Na linii Wisłoka bitwa trwała od 8 do 10 maja 1915. W nocy z 9 na 10 maja pułki bośniackie usiłowały kilkakrotnie sforsować Wisłok w Besku, w miejscu gdzie rzeka płynie głębokim jarem. Rosjanie bronili się zawzięcie, za każdym razem wstrzymując natarcie. [...] Ponieważ Wisłok pod Beskiem okazał się przeszkodą nie do sforsowania, piechota bawarska 11 dywizji uderzyła przez Wzdów na pola jaćmiersko-góreckie, gdzie szturmem na bagnety przełamała pozycje rosyjskie, a straż tylna obsadziła pozycje wzdłuż drogi Zarszyn-Odrzechowa. [...] Przez Zarszyn w kierunku Sanoka maszerowały w tym czasie pułki polskie w służbie austriackiej, a więc 10 i 45 pp, czyli te same regimenty, którym nie dane było zejść z gór w dolinę na święta Bożego Narodzenia. Od lutego do listopada 1918 pułk walczył na froncie włoskim.
W listopadzie 1917 w prasie austriackiej szeroko opisywano rzekomo nieludzkie traktowanie niemieckich żołnierzy pochodzących z Dolnej Austrii, którzy zostali przeniesieni w liczbie około 400 z 84 pułku piechoty do 45 pułku piechoty w Przemyślu, a w szczególności relacjonowano wypadki w szeregach stacjonującego w Siedmiogrodzie batalionu marszowego, gdzie dowódca kompanii por. Polityński miał wielokrotnie policzkować niemieckich żołnierzy.
Dyslokacje.
Rejony dyslokacji jednostki:
W skład oddziałów rozlokowanych w Sanoku wchodziły bataliony 4. i 5. oraz 57. batalion Landwehry (Obrony Krajowej).
Szefowie.
Kolejnymi szefami pułku byli:

</doc>
<doc id="837312" url="https://pl.wikipedia.org/wiki?curid=837312" title="Gregory Paul Martin">
Gregory Paul Martin

Gregory Paul Martin (ur. 21 stycznia 1962 r. w Londynie) – brytyjski aktor filmowy i telewizyjny.

</doc>
<doc id="837318" url="https://pl.wikipedia.org/wiki?curid=837318" title="Wróble">
Wróble

Wróble, wróblowate (Passeridae) – rodzina ptaków z rzędu wróblowych (Passeriformes), wcześniej klasyfikowana jako podrodzina wikłaczowatych (Ploceidae). Do wróbli zalicza się około czterdziestu gatunków. Większość z nich to małe ptaki o długości 10–20 cm. Oryginalnie zamieszkiwały Afrykę i Eurazję. Gatunki przystosowane do życia pośród ludzi, głównie wróbel zwyczajny, skolonizowały wiele osad ludzkich na całym świecie.
Systematyka.
Do rodziny zaliczane są następujące podrodziny:
Rodzaj o niepewnym pokrewieństwie – "incertae sedis":

</doc>
<doc id="837333" url="https://pl.wikipedia.org/wiki?curid=837333" title="Gorzów Wielkopolski Wieprzyce">
Gorzów Wielkopolski Wieprzyce

Gorzów Wielkopolski Wieprzyce – przystanek kolejowy w Wieprzycach w Gorzowie Wielkopolskim, w województwie lubuskim.
W roku 2017 przystanek obsługiwał 50–99 pasażerów na dobę.

</doc>
<doc id="837340" url="https://pl.wikipedia.org/wiki?curid=837340" title="Droga wojewódzka nr 962">
Droga wojewódzka nr 962

Droga wojewódzka nr 962 (DW962) – droga wojewódzka o długości 9,1 km w południowo-zachodniej części województwa małopolskiego, łącząca Jabłonkę z granicą ze Słowacją Winiarczykówka - Bobrov.

</doc>
<doc id="837343" url="https://pl.wikipedia.org/wiki?curid=837343" title="Zimowe graffiti">
Zimowe graffiti

Zimowe graffiti – świąteczna płyta polskiego zespołu rockowego Lady Pank wydana w grudniu 1996 roku przez wytwórnię Starling SA. Muzykę skomponował Jan Borysewicz, autorem słów jest Janusz Panasewicz.

</doc>
<doc id="837344" url="https://pl.wikipedia.org/wiki?curid=837344" title="Akademia Medyczna im. Karola Marcinkowskiego w Poznaniu">
Akademia Medyczna im. Karola Marcinkowskiego w Poznaniu



</doc>
<doc id="837349" url="https://pl.wikipedia.org/wiki?curid=837349" title="Shermine Shahrivar">
Shermine Shahrivar

Shermine Shahrivar lub Shermine Sharivar (ur. 20 listopada 1982 w Teheranie, w Iranie) – niemiecka modelka pochodzenia irańskiego. Jako Miss Niemiec (2004) 12 marca 2005 roku zdobyła tytuł Miss Europe. Od marca 2009 do czerwca 2010 związana była z niemieckim aktorem Thomasem Kretschmannem.
Filmografia.
W 2016 roku zagrała w jednym odcinku serialu "Kobra - Oddział specjalny". W 2021 pojawiła się w filmie Bernarda Rose - "Travelling Light".

</doc>
<doc id="837351" url="https://pl.wikipedia.org/wiki?curid=837351" title="Felisówka">
Felisówka

Felisówka – napój mleczny powstały z maślanki spożywczej poddanej fermentacji alkoholowej poprzez dodanie drożdży i cukru. Charakteryzuje się kwaśno-słodkim, lekko drożdżowym, orzeźwiającym smakiem. Zawartość alkoholu: 0,6÷2%.

</doc>
<doc id="837358" url="https://pl.wikipedia.org/wiki?curid=837358" title="Zaria (miasto)">
Zaria (miasto)

Zaria (dawniej: "Zazzau") – miasto w północnej Nigerii, w stanie Kaduna. Około 670 tys. mieszkańców (2010).
Historia.
Prawdopodobnie założone około 1536 roku, później stało się stolicą państwa Hausa. Twierdza zapewniała ochronę przed ustawicznymi napadami Tuaregów i Fulanów, którzy wyprawiali się na osiadłych rolników. Hausa budowali twierdze otaczane laterytowymi murami, a pola uprawne znajdowały się w dużej części wewnątrz tych murów (tereny rolnicze nadal zajmują ⅔ obrębu wewnętrznego murów). Każde z domostw było ponadto dodatkowo małą twierdzą. Rozwój miasto zawdzięczało położeniu na szlaku handlowym znad Morza Śródziemnego nad Zatokę Gwinejską. Na północ transportowano złoto i sól, a na południe wyroby żelazne, tkaniny i daktyle. Szlak opanowany był przez muzułmanów, którzy siłą narzucali islam na tych terenach. Hausa z Zarii stali się w ten sposób wyznawcami tej religii. 
Kolejny etap rozwojowy nastąpił w końcu XIX wieku, za sprawą kolonizacji angielskiej. Muzułmanie silnie się jej opierali. Powstały nowe dzielnice miasta, budowane na wzór brytyjski (Tudun Wada-Wusasa, Sabon Gari-Township). Sprowadzano osadników z Anglii, ale też z innych plemion afrykańskich. Celem wprowadzenia wielokulturowości było rozbicie jednorodności plemiennej Hausa. Do dziś istnieją podziały dzielnicowe w mieście - Starą Zarię zamieszkują muzułmanie Hausa i Fulani, Wusasa i Sabon Gari są zasiedlone przez w większości chrześcijańską ludność Joruba, Tiw i Libańczyków. 
Zabudowa.
Stare miasto w widłach rzek Galma i Saye, to przykład obronnej architektury Hausa, zwanej "birni". Osią założenia jest główna droga z targowiska, poprzez pałac emira, do meczetu. Uliczki są tu wąskie, a zabudowa z małymi oknami wychodzącymi z reguły na dziedziniec, bardzo zagęszczona - na 1 km² przypada 15.000 mieszkańców. Na północ od starówki znajdują się dzielnice Wusasa, Sabon Gari i Tudun, zabudowane w myśl zasad angielskich. Najnowsza część to Samaru, gdzie w 1962 zbudowano obiektu uniwersyteckie. Laterytowy meczet centralny w 1940 wyremontowano i otoczono murem. Budynki pałacowe emira również wzniesiono z laterytu. Zachowały się dość liczne warsztaty farbiarskie z pojemnikami do barwienia tkanin pod gołym niebem. 
Gospodarka.
Zaria jest głównym punktem skupu bawełny, tytoniu, orzeszków ziemnych, owoców masłosza oraz skór. Jest także centrum edukacyjnym północy Nigerii. W mieście jest Centrum Edukacyjne Lotnictwa a w odległości 11 km od miasta zlokalizowany jest Uniwersytet Ahmadu Bello oraz Institut Badań Rolniczych oraz Nigeryjski Instytut Skór. Funkcjonuje tu port lotniczy Zaria.

</doc>
<doc id="837359" url="https://pl.wikipedia.org/wiki?curid=837359" title="Jose Porras">
Jose Porras



</doc>
<doc id="837360" url="https://pl.wikipedia.org/wiki?curid=837360" title="Hydrochoerus hydrochaeris">
Hydrochoerus hydrochaeris



</doc>
<doc id="837364" url="https://pl.wikipedia.org/wiki?curid=837364" title="IMEISV">
IMEISV

IMEISV (ang. "International Mobile Station Equipment Identity Software Version") – kod identyfikujący telefon komórkowy.
Składa się z następujących elementów:
Schemat budowy międzynarodowego numeru identyfikacyjnego urządzenia stacji ruchomej, uwzględniającego wersję oprogramowania (IMEISV):
Każdy element IMEISV może zawierać tylko liczby dziesiętne.
Producent znakując urządzenia, zabezpiecza TAC, FAC i SNR przed nieupoważnionymi zmianami. Kod zatwierdzenia typu TAC ustala instytucja centralna, a miejsca końcowego zestawienia urządzenia FAC koduje producent.

</doc>
<doc id="837365" url="https://pl.wikipedia.org/wiki?curid=837365" title="Stephenie McMillan">
Stephenie McMillan

Stephenie Lesley McMillan (ur. 20 lipca 1942 w Chigwell, zm. 19 sierpnia 2013 w Weston Longville) – brytyjska scenograf i dekorator wnętrz. Trzykrotnie nominowana do Oscara (1997, 2002, 2006), otrzymała statuetkę w 1997 roku za film "Angielski pacjent".

</doc>
<doc id="837366" url="https://pl.wikipedia.org/wiki?curid=837366" title="Hydrochaeris hydrochaeris">
Hydrochaeris hydrochaeris



</doc>
<doc id="837368" url="https://pl.wikipedia.org/wiki?curid=837368" title="Dziekanka">
Dziekanka



</doc>
<doc id="837371" url="https://pl.wikipedia.org/wiki?curid=837371" title="Osiedle Ustronie">
Osiedle Ustronie



</doc>
<doc id="837377" url="https://pl.wikipedia.org/wiki?curid=837377" title="Kawiary">
Kawiary



</doc>
<doc id="837384" url="https://pl.wikipedia.org/wiki?curid=837384" title="Koloman Moser">
Koloman Moser

Koloman Moser ("Kolo" Moser; ur. 30 marca 1868 w Wiedniu, zm. 18 października 1918 tamże) – austriacki malarz, grafik i projektant.
Życiorys.
Koloman Moser był uczniem Ottona Wagnera. Był jednym z najwybitniejszych reprezentantów Secesji Wiedeńskiej oraz Wiener Werkstätte. W latach 1885–1892 studiował wzornictwo i malarstwo w Akademii Sztuk Pięknych w Wiedniu, następnie w latach 1893–1895 studiował w Kunstegewerbeschule w Wiedniu, do tego uczył rysunku dzieci arcyksięcia Karola Ludwika. Był jednym z założycieli Wiedeńskiej Secesji. Z Josefem Hoffmannem i Fritzem Wärndorferem w 1903 roku stworzył Wiener Werkstätte, gdzie był dyrektorem artystycznym. Projektował tam meble, wyroby ze srebra, innych metali, szkła, biżuterię, tkaniny, oraz materiały graficzne, np. plakaty. Od ok. 1901 roku Moser zrezygnował z abstrakcyjnych i naturalistycznych motywów secesyjnych, i zastąpił je formami geometrycznymi inspirowanymi sztuką egipską i asyryjską.
Poza pracą dla Wiener Werkstätte, Moser projektował winiety książek dla różnych wydawnictw. Między 1904 a 1906 rokiem zaprojektował witraże do kościoła am Steinhof Ottona Wagnera.

</doc>
<doc id="837386" url="https://pl.wikipedia.org/wiki?curid=837386" title="Pławnik (Gniezno)">
Pławnik (Gniezno)

Pławnik – dzielnica mieszkaniowa w południowo-wschodniej części Gniezna pomiędzy ulicą Wolności a Lasem Miejskim. 
Zabudowa willowa pochodzi z lat powojennych. Częściowo zachowane jest też budownictwo wiejskie i baraki mieszkalne. W okolicach ulicy Sosnowej powstają nowe osiedla zabudowy jednorodzinnej. Pławnik wchodzi w skład Osiedla nr VI - Grunwaldzkie. Na terenie dzielnicy znajduje się klasztor sióstr Pallotynek. Od zachodu graniczy z dzielnicą Pustachowa, od północy z dzielnicą Osiedle Grunwaldzkie i Osiniec, od wschodu z Lasem Jelonek, od południa z Lasem Miejskim i wsią Goczałkowo.

</doc>
<doc id="837390" url="https://pl.wikipedia.org/wiki?curid=837390" title="Kokoszki (Gniezno)">
Kokoszki (Gniezno)

Kokoszki – dzielnica Gniezna położona w południowo-zachodniej części miasta.
Jest jedną z 12 jednostek pomocniczych, wchodzącą w skład Osiedla nr VII Pustachowa-Kokoszki.
Granice administracyjne.
Od północy graniczy z dzielnicą Dalki, od wschodu z dzielnicą Pustachowa, od zachodu ze wsią Mnichowo, od południa ze wsią Gębarzewo. Jest peryferyjną częścią miasta, z zabudową typowo wiejską oraz częściowo willową. Kokoszki przylegają do linii kolejowej nr 281 Gniezno-Oleśnica, a w pobliżu znajdują się zakłady kolejowe i Zakład Karny w Gębarzewie.
Historia.
Dawniej były to dwie odrębne wsie – Kokoszki Stare () i Kokoszki Nowe (); znajdujące się w powiecie gnieźnieńskim, w rejencji bydgoskiej, w Prowincji Poznańskiej Królestwa Prus.
W czasie II wojny światowej na wzgórzu wznoszącym się nad dzielnicą, wojskowe władze niemieckie umieściły stanowisko obrony przeciwlotniczej (prawdopodobnie 7,5 cm Flak L/60). Do dzisiaj zachowało się 5 betonowych cokołów pod działa oraz 3 schrony amunicyjne.
Dzielnica jest niedokończoną inwestycją mieszkaniową z czasów PRL-u, z licznymi nieużytkami i niebezpiecznymi wykopami, na terenie której miało powstać duże osiedle mieszkaniowe dla kilkunastu tysięcy mieszkańców.
Rada Osiedla.
Siedziba Rady Osiedla mieści się przy ul. Kruczej 3, natomiast dyżury pełnione są przy ul. Żwirowej 9. Obecnym Przewodniczącym Zarządu jest Jerzy Chorn, a zastępcą Agnieszka Jaśkowiak.

</doc>
<doc id="837392" url="https://pl.wikipedia.org/wiki?curid=837392" title="Henry Lion Oldi">
Henry Lion Oldi

Henry Lion Oldi (Генри Лайон Олди) – pseudonim charkowskich pisarzy-fantastów: Dymitra Gromowa i Olega Ładyżeńskiego. Pseudonim to anagram imion pisarzy: OL(eg) i DI(ma), G i L natomiast to pierwsze litery nazwisk obu autorów.

</doc>
<doc id="837393" url="https://pl.wikipedia.org/wiki?curid=837393" title="Łowcy głów (album)">
Łowcy głów (album)

Łowcy głów – album polskiego zespołu Lady Pank, zawiera w większości materiał rockowy. Album wydany w roku 1998. Premiera albumu miała miejsce 22 czerwca 1998 roku. Do albumu powstały dwa teledyski: „Prawda i serce” oraz „List do B”.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="837398" url="https://pl.wikipedia.org/wiki?curid=837398" title="Osiniec (Gniezno)">
Osiniec (Gniezno)

Osiniec – osiedle w południowo-wschodniej części Gniezna, na wschód od ulicy Witkowskiej, od zachodu graniczy z dzielnicą Osiedle Grunwaldzkie, od południa graniczy z dzielnicą Pławnik, od północy z dzielnicą Kawiary i od wschodu ze wsią Osiniec i Lasem Jelonek, część Osiedla nr V Kawiary/Osiniec. Zabudowa jednorodzinna (z lat 60., 70. i 80.). Przy ul. Witkowskiej stoi kilka kamienic z początku XX w. (np. Kamienica wybudowana przez Ignacego Zalewskiego – Witkowska 14a), a wzdłuż niej przebiega torowisko Gnieźnieńskiej Kolei Dojazdowej. 
Ulice:
Aktualnie główna arteria dzielnicy (ul. Witkowska) została wyremontowana; zmieniona została bitumiczna nawierzchnia, położony został chodnik i została zamontowana sygnalizacja świetlna na skrzyżowaniach z ulicami Leśną i Wolności. Wzdłuż 1200-metrowego odcinka ulicy poprowadzona jest brukowana ścieżka rowerowa..

</doc>
<doc id="837401" url="https://pl.wikipedia.org/wiki?curid=837401" title="Sándor Csoóri">
Sándor Csoóri

Sándor Csoóri (ur. 3 lutego 1930, zm. 12 września 2016) – węgierski pisarz. Czołowy przedstawiciel węgierskiej opozycji ludowo-narodowej.
Pisarz, scenarzysta filmowy, współtwórca filmów dokumentalnych i fabularnych o tożsamości narodowej Węgrów, m.in. Osiemdziesięciu huzarów (1978). W latach 1988-1992 redaktor naczelny niezależnego miesięcznika literackiego „Hitel” (Wiara), w 1992 został jego redaktorem naczelnym. W 1988 r. współzałożyciel Węgierskiego Forum Demokratycznego. W latach 1991–2000 przewodniczący Światowego Związku Węgrów.

</doc>
<doc id="837402" url="https://pl.wikipedia.org/wiki?curid=837402" title="Górka Wieruszowska">
Górka Wieruszowska

Górka Wieruszowska – wieś w Polsce położona w województwie łódzkim, w powiecie wieruszowskim, w gminie Wieruszów.
W latach 1975–1998 miejscowość administracyjnie należała do województwa kaliskiego.
Przez miejscowość przebiega droga wojewódzka nr 482.

</doc>
<doc id="837405" url="https://pl.wikipedia.org/wiki?curid=837405" title="Oficer (żeglarstwo)">
Oficer (żeglarstwo)

Oficer – w żeglarstwie osoba funkcyjna na jachcie. Jeśli bywa wyznaczana (co nie jest obligatoryjne) – zakres obowiązków i kwalifikacje zależą od wymagań armatora lub kapitana jachtu (żaglowca).
Dawniej w polskim żeglarstwie oficerowie byli wyznaczani podczas każdego rejsu morskiego. Do obowiązków oficera należało prowadzenie jachtu (z członkami swojej wachty) podczas swej służby. Powierzenie funkcji oficerskich było obowiązkowe, a wymagania stawiane osobom je pełniącym były ściśle określone.
Obowiązki oficera na żaglowcach podlegających konwencji STCW opisano w artykule Oficer (żegluga).
Oficerowie w polskim żeglarstwie obecnie.
Obecnie funkcja zwyczajowa, bowiem pojęcie i obowiązki oficera wprowadza konwencja STCW i ona określa również dokumenty, jakie oficer ma posiadać, jednak w stosunku do łodzi przyjemnościowych ("pleasure vessels") konwencja się nie wypowiada. Kodeks morski i Ustawa o kulturze fizycznej definiują pojęcia kapitana, natomiast nie odnoszą się nijak do funkcji oficerskich. W związku z tym nazewnictwo funkcji, zakresy obowiązków itd. są obecnie sprawą wyłącznie zwyczajową, wynikającą z tradycji czy przyjętych przez kapitana, armatora jachtu zasad.
Oficerowie w polskim żeglarstwie dawniej.
Nazwy funkcji oficerskich i zakres ich obowiązków wywodzą się z dokumentu pt. "Regulamin służby morskiej statku sportowego", zarzuconego w latach 80. XX wieku, ówczesnego systemu patentów żeglarskich oraz instrukcji PZŻ.
Oficer był osobą prowadzącą jacht, żaglowiec jest to również dowodzący wachtą na jachcie i prowadzący jacht w czasie trwania swej wachty (dyżuru).
Najczęściej na jachtach wyznaczano trzech oficerów:
Kwalifikacje.
Do pełnienia funkcji oficerskich niezbędne było posiadanie odpowiednich kwalifikacji oraz formalnych dokumentów. Zakres ich zmieniał się. Przykładowo w latach 1970-1980 do pełnienia funkcji
oficerskich (bez I oficera), w rejsach po Morzu Bałtyckim (do 10°E i 61°N), na jachtach żaglowych do 100 m² wymagano posiadania patentu sternika jachtowego z pełnymi uprawnieniami. Więcej: Dawne polskie stopnie żeglarskie.
Obowiązki.
Oficer, który pełnił służbę nazywany był oficerem wachtowym, w czasie żeglugi prowadził jacht, chyba że dowodzenie przejął kapitan (który z definicji zawsze jachtem dowodzi).
W czasie pełnienia wachty (morskiej, kotwicznej lub portowej) oficer wachtowy obowiązany był pełnić służbę zgodnie z poleceniem kapitana i wymogami dobrej praktyki morskiej i odpowiadał za:
Podczas wachty morskiej oficer miał obowiązek prowadzić żeglugę odpowiednio do napędu statku i odpowiadał za:
Obowiązki oficera wachtowego przy zdawaniu wachty (służby) były następujące:

</doc>
<doc id="837407" url="https://pl.wikipedia.org/wiki?curid=837407" title="Nasz Czas">
Nasz Czas

Nasz Czas – polski tygodnik społeczno-polityczny wydawany w latach 2001–2007 w Wilnie, ukazujący się na Litwie, Łotwie i w Estonii.
"Nasz Czas" powstał z połączenia tygodnika „Nasza Gazeta” (Litwa) oraz miesięczników „Nasza Polonia” (Estonia) i „Łatgalia” (Łotwa).
Jak podaje redakcja, jest to "Tygodnik o charakterze społecznym, mający między innymi za zadanie integrację Polaków w tym regionie. Jest on jednocześnie źródłem informacji o polskich mniejszościach narodowych w krajach bałtyckich."
Projektowi patronuje Senat RP i Fundacja Pomoc Polakom na Wschodzie.
Redakcja:
Pismo ukazało się po raz ostatni 14 czerwca 2007 roku w wersji papierowej, do tego czasu ukazało się 700 numerów. Po wydaniu tego numeru dalszą działalność redakcja prowadzi w formie elektronicznej pod nazwą "Głos z Litwy – Pogon.lt".

</doc>
<doc id="837408" url="https://pl.wikipedia.org/wiki?curid=837408" title="Jądro hybrydowe">
Jądro hybrydowe

Jądro hybrydowe – jądro systemu operacyjnego oparte na zmodyfikowanych architekturach jądra monolitycznego oraz mikrojądra używanych w systemach operacyjnych.
Jądro jest strukturą podobną do mikrojądra, ale zaimplementowaną jak jądro monolityczne. W przeciwieństwie do mikrojądra, wszystkie (lub prawie wszystkie) usługi wykonywane są w przestrzeni jądra. Podobnie jak w jądrze monolitycznym, nie ma strat w wydajności wywołanych przepływem komunikatów mikrojądra i przełączaniem kontekstu między przestrzenią użytkownika a jądra. Jednakże, podobnie jak w jądrach monolitycznych, nie ma korzyści wynikających z umieszczenia usług w przestrzeni użytkownika.
Z tego typu jądra korzystają m.in. systemy operacyjne z rodziny Mac OS X i Windows.

</doc>
<doc id="837410" url="https://pl.wikipedia.org/wiki?curid=837410" title="Signac">
Signac



</doc>
<doc id="837413" url="https://pl.wikipedia.org/wiki?curid=837413" title="Polesie (powiat wieruszowski)">
Polesie (powiat wieruszowski)

Polesie – kolonia w Polsce położona w województwie łódzkim, w powiecie wieruszowskim, w gminie Wieruszów.
W latach 1975–1998 miejscowość administracyjnie należała do województwa kaliskiego.

</doc>
<doc id="837417" url="https://pl.wikipedia.org/wiki?curid=837417" title="Kal Online">
Kal Online



</doc>
<doc id="837418" url="https://pl.wikipedia.org/wiki?curid=837418" title="John Varley">
John Varley

John Herbert Varley (ur. 9 sierpnia 1947 w Austin) – amerykański pisarz s-f, zdobywca nagród Hugo, Nebula, Locusa, Seiun, Prometheus, Jupitera, Prix Apollo, Endeavour i wielu innych.
Życiorys.
Dorastał w Fort Worth w Teksasie, w 1957 przeniósł się do Port Arthur, gdzie ukończył Nederland High School. Uczęszczał na Uniwersytet Stanu Michigan, początkowo jako student fizyki, później anglistyki. Opuścił szkołę przed swoimi 20. urodzinami i wyjechał do San Francisco akurat w czas „lata miłości” 1967 roku. Tam pracował jako niewykwalifikowany robotnik, korzystając z pomocy misji św. Antoniego. Tam też doszedł do wniosku, że lepiej utrzymywać się z pisarstwa. Przypadkowo wziął udział w festiwalu w Woodstock w 1969, gdy samochód zepsuł mu się pół mili od miejsca koncertów. Mieszkał w Portland, Nowym Jorku, Berkeley i Los Angeles.
Twórczość.
Napisał kilka powieści i znaczną liczbę opowiadań. Spora część z nich opowiada historię przyszłości. "The Eight Worlds" gdzie na 100 lub 200 lat wstecz zanim tajemnicza i potężna rasa obcych prawie całkowicie zmiotła ludzkość z powierzchni Ziemi (uważali, że wieloryby i delfiny są nadrzędna ziemską formą życia a ludzie tylko plagą robactwa), ale ludzie zaludnili praktycznie każdy pozostały zakątek systemu słonecznego, często dzięki dzikim modyfikacjom biologicznym, często „podejrzanym” u obcych. Szczegółowe spekulacje Varleya na temat możliwych osiągnięć człowieka w naukach biologicznych były czymś odkrywczym w roku 1970, kiedy opublikowano jego zbiór opowiadań "The Persistence of Vision". Opowiadanie tytułowe zdobyło Hugo i Nebulę. Opowiadania "Options" i "Blue Champagne" zostały sfilmowane jako odcinki serialu telewizyjnego "Welcome to Paradox".
Varley spędził kilka lat w Hollywood, ale jedynym rezultatem był film "Millennium".
Varley jest często porównywany do Roberta Heinleina przez podobny opisowy styl i tematy wolnej miłości i wolnych społeczeństw. Dwie jego opowieści, "Steel Beach" i "The Golden Globe" wykorzystują Heinleinowskie pomysły dotyczące społeczności. "The Golden Globe" opisuje społeczeństwo wyrosłe z kolonii więziennej na Plutonie i kolejne ewoluujące na jego księżycu Charonie (sytuacja podobna jak w powieści "Luna to surowa pani" Heinleina).
U Varleya warte odnotowania jest również znaczenie postaci kobiecych, dość nietypowe w science fiction, zwłaszcza wśród męskich autorów hard s-f. Widać to nie tylko w "Eight Worlds", gdzie zmiany płci są czymś normalnym, ale i w innych powieściach. Motyw zmiany płci to przykład umieszczania tematów związanych z seksualnością w powieściach Varleya, bez dominowania ich przez tę seksualność.
Nagrody.
Nagroda Hugo:
Nagroda Nebula:
Nagroda Locusa:

</doc>
<doc id="837421" url="https://pl.wikipedia.org/wiki?curid=837421" title="Henri Edmond Cross">
Henri Edmond Cross

Henri Edmond Cross (ur. 20 maja 1856 w Douai, zm. 16 maja 1910 w Saint-Clair w departamencie Var) – francuski malarz neoimpresjonistyczny, reprezentujący nurt zw. pointylizmem. Współpracował z Seuratem i Signakiem. Uczestniczył w artystycznym Salonie Niezależnych w roku 1884. Malował pejzaże, akty i portrety. Pod koniec życia związał się z Henri Matissem.

</doc>
<doc id="837422" url="https://pl.wikipedia.org/wiki?curid=837422" title="Leroy Jenkins">
Leroy Jenkins

Leroy Jenkins (ur. 11 marca 1932 w Chicago, zm. 24 lutego 2007 w Nowym Jorku) – amerykański skrzypek jazzowy, kompozytor, współtwórca zespołu Revolutionary Ensemble.
Zaczął grać na skrzypcach już jako mały chłopiec i choć potem próbował grać na innych instrumentach, to właśnie dzięki skrzypcom zdobył uznanie. Na początku lat 60. nauczał muzyki w stanie Alabama i w Chicago. W 1965 r. zaangażował się razem z Muhalem Richardem Abramsem w działalność Association for the Advancement of Creative Musicians (AACM). Wszedł w skład pierwszej grupy Anthony'ego Braxtona, gdzie grał też Wadada Leo Smith, po czym przeniósł się razem z zespołem w 1969 r. do Paryża. Zespół ze Steve'em McCallem (perkusja) nagrał szereg płyt, zyskał uznanie jako Creative Construction Company i rozpadł się. Dopiero w 1971 r. muzycy z Creative Construction Company spotkali się na koncercie typu "reunion", a gościnnie pojawili się tam też Abrams i Richard Davis. Zapis tego wydarzenia został wydany na płytach.
W 1971 r. Jenkins założył Revolutionary Ensemble, standardowe trio z basistą Sironem i perkusistą Jerome'em Cooperem. Po rozwiązaniu Revolutionary Ensemble, pod koniec lat 70., Jenkins związał się z nowojorskim Composer's Forum i zaczął nagrywać zarówno z rozpoczynającymi karierę muzykami (jak Anthony Davis, George Lewis i James Newton), jak i z weteranami awangardowego jazzu (Muhalem Richardem Abramsem i Andrew Cyrillem). W swej grze Jenkins ignorował konwencje wykonawcze klasycznej europejskiej wiolinistyki.
W latach 80. okazało się, że Jenkins poświęca wiele czasu na komponowanie, ale prowadził też inspirowany bluesem zespół Sting, gdzie eksponował przede wszystkim skrzypce i gitary.
Leroy Jenkins zmarł 24 lutego 2007 w Nowym Jorku w wieku 74 lat na chorobę nowotworową.

</doc>
<doc id="837428" url="https://pl.wikipedia.org/wiki?curid=837428" title="Kościół św. Antoniego Padewskiego w Krakowie">
Kościół św. Antoniego Padewskiego w Krakowie

Kościół św. Antoniego Padewskiego oraz Matki Boskiej Różańcowej – rzymskokatolicki kościół parafialny znajdujący się w Krakowie przy ulicy Pod Strzechą 18, w Bronowicach Małych.
Bryła kościoła to dawny Dwór Mariacki, dwór należący do archiprezbitera kościoła Mariackiego, którego własnością była wieś Bronowice Małe. Obecny dwór pochodził z pocz. XIX wieku, w 1963 postanowiono go przerobić i zaadaptować na kościół parafialny. Do 1979 architektura kościoła istotnie nawiązywała do tradycji dawnego dworu szlacheckiego. Od strony ul. Pod Strzechą fasadę zdobił portyk wzniesiony na czterech żelbetonowych kolumnach. W latach 1979–1983 kościół został powiększony kosztem tego właśnie portyku. Ostatnią ukrytą już pozostałością dworu są piwnice dzisiejszego kościoła pochodzące prawdopodobnie z XVI wieku.
Kościół został konsekrowany przez kardynała Franciszka Macharskiego. W ołtarzach kościelnych można zobaczyć obraz Matki Boskiej z XVIII wieku przeniesiony tutaj z kościoła Mariackiego oraz rzeźbę Chrystusa Bolesnego z 1480 dzieło przypisywane Mikołajowi Haberschrackowi.
Na wewnętrznej ścianie fasady głównej (z prawej strony od wejścia) znajduje się tryptyk Leona Kowalskiego z 1 poł. XX wieku przedstawiający adorację Dzieciątka W Bronowicach.
Obok kościoła można zobaczyć zachowane jeszcze budynki dawnego folwarku, starą dworską oficynę z 1 poł. XIX wieku oraz otaczające niegdyś dwór resztki dworskiego parku.

</doc>
<doc id="837429" url="https://pl.wikipedia.org/wiki?curid=837429" title="Shermine Sharivar">
Shermine Sharivar



</doc>
<doc id="837430" url="https://pl.wikipedia.org/wiki?curid=837430" title="Texas Rangers">
Texas Rangers

Texas Rangers – drużyna baseballowa grająca w zachodniej dywizji American League, ma siedzibę w Arlington w stanie Teksas.
Historia.
Klub powstał w Waszyngtonie jako Washington Senators po tym, jak Calvin Griffith, właściciel założonego w 1901 roku zespołu o tej samej nazwie, przeniósł jego siedzibę do Minnesoty. Po 11 latach występów w stolicy podjęto decyzję o przeniesieniu siedziby kluby do Arlington w stanie Teksas i zmianie jego nazwy na Texas Rangers.
Pierwszy mecz na Arlington Stadium odbył się 21 kwietnia 1972; spotkanie Texas Rangers – California Angels obejrzało 20 105 widzów. W 1994 oddano do użytku nowy, wybudowany kosztem 191 milionów dolarów obiekt Rangers Ballpark in Arlington, wcześniej noszący nazwę The Ballpark in Arlington (1994–2004) i Ameriquest Field in Arlington (2004–2006). Pierwszy awans do postseason zespół uzyskał w sezonie 1996, zwyciężając w AL West z bilansem 90–72–1. W 2010 Rangers po raz pierwszy w historii klubu wystąpili w World Series, w których ulegli San Francisco Giants 1–4. W 2011 zespół przegrał w World Series po raz drugi z rzędu, po siedmiu meczach z St. Louis Cardinals.
Zastrzeżone numery.
Od 1997 numer 42 zastrzeżony jest przez całą ligę ku pamięci Jackie Robinsona, który jako pierwszy Afroamerykanin przełamał bariery rasowe w Major League Baseball.
Linki zewnętrzne.
Oficjalna strona klubu

</doc>
<doc id="837433" url="https://pl.wikipedia.org/wiki?curid=837433" title="Janet Hirshenson">
Janet Hirshenson

Janet Hirshenson – amerykańska filmowiec, dyrektor castingowy. 12 razy nominowana do nagrody Artios, nagradzającej najlepszych dyrektorów castingu.
Wraz z Jane Jenkins założyła w 1981 roku firmę castingową "The Casting Company Bio". Ma na swoim koncie przeprowadzenie castingów do ponad 100 filmów w tym do m.in.:
Jest autorką książki "A Star Is Found: Our Adventures Casting Some of Hollywood's Biggest Movies" wydaną w 2006 roku. W 2007 roku wystąpiła też w filmie "Our World".

</doc>
<doc id="837436" url="https://pl.wikipedia.org/wiki?curid=837436" title="Philadelphia Phillies">
Philadelphia Phillies

Philadelphia Phillies – drużyna baseballowa grająca we wschodniej dywizji National League, ma siedzibę w Filadelfii w stanie Pensylwania. 
Historia.
Klub założono w 1883 jako Philadelphia Quakers i w tym samym roku przystąpił do rozgrywek w National League. Pierwszy mecz zespół rozegrał 1 maja 1883 na stadionie Recreation Park przeciwko Providence Grays. Rok później nazwę klubu zmieniono na Philadelphians, którą skrócono do Phillies i używano jej zamiennie z Quakers do 1890, kiedy klub oficjalnie i ostatecznie zmienił nazwę na Philadelphia Phillies. W 1887 kosztem 110 tysięcy dolarów wybudowano nowy obiekt Philadelphia Park, na którym Phillies występowali do roku 1937.
W sezonie 1915 zespół uzyskując bilans 90–62 i jednocześnie zwyciężając w National League, awansował do World Series, w których uległ Boston Red Sox 1–4. W 1938 Phillies przenieśli się na powstały w 1902 roku stadion Shibe Park (w latach sześćdziesiątych XX wieku nazwę obiektu zmieniono na Connie Mack Stadium). Kolejny awans do World Series nastąpił w 1950 roku, gdzie Phillies przegrali z New York Yankees 0–4.
Od sezonu 1971 Phillies w roli gospodarza rozgrywali swoje mecze na Veterans Stadium, który mógł pomieścić ponad 62 tysiące widzów. W latach 1976–1978 zespół trzykrotnie docierał do National League Championship Series, trzykrotnie odpadając z rywalizacji, jednak w sezonie 1980 zdobył pierwszy mistrzowski tytuł, pokonując w World Series Kansas City Royals 4–2. W skróconym z powodu strajku zawodników sezonie 1981 Phillies przegrali w National League Division Series z Montreal Expos 2–3. W latach 1983 i 1993 zespół uzyskał awans do World Series, w których dwukrotnie doznał porażki (odpowiednio 1–4 z Baltimore Orioles i 2–4 z Toronto Blue Jays.
W 2004 kosztem 458 milionów dolarów wybudowano nowy stadion Citizens Bank Park, mogący pomieścić ponad 43 tysiące widzów. W sezonie 2008 Phillies po raz drugi w historii zdobyli mistrzowski tytuł, pokonując w World Series Tampa Bay Rays 4–1. Rok później zespół ponownie uzyskał awans do finałów, jednak przegrał z New York Yankees 2–4.
Zastrzeżone numery.
Od 1997 numer 42 zastrzeżony jest przez całą ligę ku pamięci Jackie Robinsona, który jako pierwszy Afroamerykanin przełamał bariery rasowe w Major League Baseball.
Linki zewnętrzne.
Oficjalna strona klubu

</doc>
<doc id="837437" url="https://pl.wikipedia.org/wiki?curid=837437" title="Barczatka osiczanka">
Barczatka osiczanka

Barczatka osiczanka ("Phyllodesma tremulifolium" lub "Phyllodesma tremulifolia") – motyl z rodziny barczatkowatych. Gatunek w Polsce umiarkowanie zagrożony, narażony na wyginięcie.
Wygląd.
Ciało owłosione, masywne o ubarwieniu rdzawobrunatnym, z mało widocznym deseniem na tułowiu. Rozpiętość skrzydeł 30–40 mm. Zarys skrzydeł przednich trójkątny, tylnych – owalny. Skrzydła rdzawobrunatne. Przepaski wyraźne, utworzone z krótkich ciemnobrunatnych kreskowatych plamek. Ciemna plamka na żyłce poprzecznej bardzo drobna. Zewnętrzny brzeg obu par skrzydeł wyraźnie zębaty, strzępina biaława z ciemnymi plamkami na przedłużeniu żyłek. Zauważalny dymorfizm płciowy, samce mają czułki grzebykowate, kolisto odwinięte na zewnątrz, samice nitkowate rozchylone z końcówkami ułożonymi równolegle do tułowia. Ponadto samce charakteryzują się większymi wyrostkami na czułkach. Odwłok samca lekko wydłużony zakończony w kształcie rybiego ogona, odwłok samicy grubszy parabolicznie zakończony. Osobniki dorosłe żyją krótko. Gąsienice o skromnym ubarwieniu owłosione gęstymi kępkami długich, białych i stojących włosów.
Motyl pojawia się wiosną, lata od końca kwietnia do początku czerwca, głównie na skrajach lasów liściastych oraz w sadach.
Poczwarka przeobraża się w imago pod koniec kwietnia.
Gatunek preferujący zbiorowiska, bogate w drzewa stanowiące pokarm gąsienicy: sady, parki, skraje lasów liściastych i mieszanych.
Zasięg występowania.
Gatunek rozmieszczony w całej Europie z wyjątkiem krajów skandynawskich, Anglii. W Polsce występuje na południowym i środkowym obszarze kraju.
Rośliny żywicielskie.
Gąsienice żerują na: topoli, dębie, brzozie, jesionie, drzewach owocowych.
Ochrona.
Gatunek zagrożony wyginięciem, ujęty na Czerwonej Liście Zwierząt Ginących i Zagrożonych w Polsce.
Zagrożenia.
Zagrożenie dla tego gatunku stanowi chemiczne zwalczanie szkodników na przylegających polach uprawnych, jak również wiosenne wypalanie traw na nieużytkach.

</doc>
<doc id="837438" url="https://pl.wikipedia.org/wiki?curid=837438" title="Magdalena de Valois">
Magdalena de Valois

Magdalena de Valois, fr. "Madeleine de Valois" (ur. 10 sierpnia 1520, w Saint-Germain-en-Laye (Francja) - zm. 7 lipca 1537, w Edynburgu (Szkocja)) – królewna francuska, królowa Szkocji jako pierwsza żona króla Jakuba V.
Magdalena była piątym dzieckiem (trzecią córką) Franciszka I Walezjusza, króla Francji, i jego pierwszej żony Klaudii de Valois (starszej córki Ludwika XII Walezjusza). Jej starszym bratem był Henryk II Walezjusz.
Z powodu jej słabego zdrowia, jej ojciec bardzo długo wahał się, czy wydać ją za mąż. 
20 maja 1536 r. ambasador Francji zaproponował rękę Magdaleny królowi Anglii Henrykowi VIII, jednak ten zdecydowanie odmówił wskazując na młody wiek królewny oraz zmęczenie francuskimi obyczajami (aluzja do ściętej dzień wcześniej Anny Boleyn).
W tym samym czasie król Szkocji Jakub V, siostrzeniec angielskiego króla, poszukiwał sojusznika we Francji. Początkowo miał poślubić Marię, córkę Karola IV de Bourbon-Vendôme, jednak zakochał się w Magdalenie. Króla ujęła delikatność królewny, która prawdopodobnie odwzajemniała jego uczucie.
Ślub odbył się 1 stycznia 1537 r.. Miał miejsce w katedrze Notre Dame w Paryżu. Przypieczętował on sojusz szkocko-francuski zawarty przeciwko Anglii. Posag królewny wynosił 100 tysięcy liwrów, a dodatkowo Szkocja miała otrzymywać co roku 125 tysięcy liwrów od Francji, co stanowiło duży wzrost w ubogim szkockim skarbu. 
W maju 1537 r. małżonkowie przybyli do Szkocji. Magdalena zachorowała na grypę i zmarła dwa miesiące później. Została pochowana w Holyrood Abbey w Edynburgu. Wdowiec po niej ożenił się po raz drugi z Marią de Guise.

</doc>
<doc id="837441" url="https://pl.wikipedia.org/wiki?curid=837441" title="Waldemar Błaszczyk">
Waldemar Błaszczyk

Waldemar Błaszczyk (ur. 1973 w Bardzie) – polski aktor.
Życiorys.
Wczesne lata.
W dzieciństwie należał do amatorskiego teatru pantomimy. Studiował na wrocławskim Wydziale Lalkarskim Akademii Sztuk Teatralnych im. Stanisława Wyspiańskiego w Krakowie, w 1998 ukończył Akademię Teatralną w Warszawie.
Kariera.
Zadebiutował na ekranie w 1996, wcielając się w Kubę, głównego bohatera filmu Radosława Piwowarskiego "Autoportret z kochanką". W 2006 odgrywał główną rolę męską w serialu telewizji Polsat "Kochaj mnie, kochaj!" Od 2010 gra Damiana Cieślika w serialu TVN "Na Wspólnej".
Od 4 do 18 marca 2016 brał udział w piątej, emitowanej przez telewizję Polsat, edycji programu "Dancing with the Stars. Taniec z gwiazdami". Jego partnerką była Nina Tyrka, z którą odpadł w trzecim odcinku, zajmując 9. miejsce. Od 2019 roku gra komisarza Pawła Hermana w serialu "Ślad".
Bierze udział w zawodach triathlonowych.
Życie prywatne.
26 czerwca 1999 poślubił aktorkę Ewę Gawryluk, z którą ma córkę Marię (ur. 2000). W grudniu 2021 potwierdzili rozstanie.

</doc>
<doc id="837444" url="https://pl.wikipedia.org/wiki?curid=837444" title="TFTS">
TFTS

System łączności TFTS (Terrestrial Flight Telecommunication System) – system naziemnej łączności lotniczej. Jest przeznaczony do łączności między pasażerami samolotów i abonentami publicznej sieci telekomunikacyjnej. Został opracowany i znormalizowany przez Europejski Instytut Norm Telekomunikacyjnych (ETSI).
W skład systemu wchodzą:
System TFTS zapewnia użytkownikowi różnorodne usługi za pośrednictwem terminalu lotniczego AT oraz interfejsów i innych bloków funkcjonalnych wchodzących w skład AS.
Najważniejszym zastosowaniem systemu TFTS są duże liniowe samoloty pasażerskie, ale może być również stosowany w małych samolotach pasażerskich oraz we wszystkich statkach powietrznych.
System TFTS jest systemem komórkowym przewidzianym do stosowania nad lądami. Nie jest przewidziany i nie obejmuje swoim zasięgiem obszarów oceanów.

</doc>
<doc id="837446" url="https://pl.wikipedia.org/wiki?curid=837446" title="Minnesota Twins">
Minnesota Twins

Minnesota Twins – drużyna baseballowa grająca w centralnej dywizji American League, ma siedzibę w Minneapolis w stanie Minnesota. Trzykrotny zwycięzca w World Series.
Historia.
Klub powstał w 1894 w Kansas pod nazwą Kansas City Blues i przystąpił do rozgrywek Western League. W 1901 jego siedzibę przeniesiono do Waszyngtonu, a zespół nazwano Nationals, by nie mylić go z rozwiązanym dwa lata wcześniej Washington Senators, będącego członkiem National League; zespół przystąpił do rozgrywek nowo powstałej American League. Mimo iż klub nosił nazwę Nationals, kibice używali nazwy Senators, którą oficjalnie przyjęto dopiero w 1956 roku. Pierwszy mecz w American League zespół rozegrał 26 kwietnia 1901 przeciwko Philadelphia Athletics. W ciągu pierwszych dwóch sezonów Senators domowe mecze rozgrywali na stadionie American League Park, by w 1903 przenieść się na mogący pomieścić 10 tysięcy widzów obiekt National Park, zniszczony przez pożar w marcu 1911. Budowę nowego stadionu Griffith Stadium, powstałego w miejscu zniszczonego obiektu, ukończono częściowo po trzech tygodniach, dalsze prace kontynuowano gdy zespół grał mecze wyjazdowe, zakończono je w lipcu 1911; pojemność stadionu wynosiła 27 410 miejsc. 
W sezonie 1924 Senators zdobyli pierwszy w historii mistrzowski tytuł po pokonaniu w World Series New York Giants 4–3 w serii "best-of-seven". Rok później zespół zwyciężył w American League po raz drugi z rzędu, jednak przegrał w World Series z Pittsburgh Pirates 3–4. W sezonie 1933 drużyna osiągnęła najlepszy bilans zwycięstw i porażek od momentu powstania (99–53), jednak uległa w World Series New York Giants 1–4. 26 października 1960 prezydent klubu Calvin Griffith podjął decyzję o przeniesieniu siedziby klubu do Bloomington w stanie Minnesota; zespół nazwano Minnesota Twins od dwóch największych miast w tym stanie, sąsiadujących ze sobą Minneapolis i Saint Paul, których aglomeracja nosi nazwę "The Twin Cities". 
W sezonie 1965 Twins uzyskali najlepszy bilans w historii klubu (102–60), jednak przegrali w World Series z Los Angeles Dodgers w siedmiu meczach. W 1982 zespół przeniósł się na wybudowany kosztem 124 milionów dolarów, mogący pomieścić 56 144 widzów stadion Hubert H. Humphrey Metrodome, zlokalizowany w Minneapolis. W 1987 Twins zdobyli drugi w historii klubu mistrzowski tytuł po pokonaniu w World Series St. Louis Cardinals 4–3. Cztery lata później wygrali z Atlanta Braves 4–3; w meczu numer 7 decydującego o zwycięstwie runa, zdobył Dan Gladden w drugiej połowie dziesiątej zmiany, po wybiciu Gene'a Larkina.
Od 1992 do 2001 zespół ani razu nie uzyskał awansu do postseason. W 2002 Twins osiągnęli American League Championship Series przegrywając z późniejszym zwycięzcą w World Series Anaheim Angels 1–4. Od 2010 zespół w roli gospodarza występuje na wybudowanym kosztem 522 milionów dolarów, mogącym pomieścić 39 504 widzów stadionie Target Field.
Zastrzeżone numery.
Od 1997 numer 42 zastrzeżony jest przez całą ligę ku pamięci Jackie Robinsona, który jako pierwszy Afroamerykanin przełamał bariery rasowe w Major League Baseball.
Linki zewnętrzne.
Oficjalna strona klubu

</doc>
<doc id="837447" url="https://pl.wikipedia.org/wiki?curid=837447" title="Michael Barnathan">
Michael Barnathan

Michael Barnathan - amerykański producent. W 1990 roku nominowany do Nagrody Emmy.

</doc>
<doc id="837449" url="https://pl.wikipedia.org/wiki?curid=837449" title="Bombinatoridae">
Bombinatoridae



</doc>
<doc id="837451" url="https://pl.wikipedia.org/wiki?curid=837451" title="Jerzy Łapiński">
Jerzy Łapiński

Jerzy Łapiński (pierw. Gaździński; ur. 2 listopada 1940 w Lublinie, zm. 13 maja 2020 w Warszawie) – polski aktor.
Życiorys.
W 1963 ukończył Państwową Wyższą Szkołę Filmową, Telewizyjną i Teatralną im. Leona Schillera w Łodzi, następnie mieszkał w Chotomowie pod Warszawą. Występował w wielu teatrach, m.in. w Teatrze Ziemi Łódzkiej (1963–1965), Teatrze Dolnośląskim w Jeleniej Górze (1965–1967), Teatrze im. Wojciecha Bogusławskiego w Kaliszu (1967–1968), Teatrze Wybrzeże w Gdańsku (1968–1997) i Teatrze Narodowym w Warszawie.
Najdłużej był związany z Teatrem Wybrzeże. Na gdańskiej scenie zadebiutował rolą Kamerzysty i Pana III w „Rzeczy listopadowej” Ernesta Brylla w reżyserii Marka Okopińskiego. Do jego najwybitniejszych ról w Teatrze Wybrzeże należą m.in. Ignacy w „Ślubie” Witolda Gombrowicza, Król Ignacy w „Iwonie, Księżniczce Burgunda” Witolda Gombrowicza, Malvolio w „Wieczorze Trzech Króli” Williama Shakespeare’a, Ojciec w „Historii” Witolda Gombrowicza, Biskup w „Balkonie” Jeana Geneta oraz Książę w „Operetce” Witolda Gombrowicza (wszystkie wyreżyserowane przez Ryszarda Majora).
Był synem aktorki Krystyny Łapińskiej-Gaździńskiej (1920–1967) oraz Ryszarda Gaździńskiego. Był ze strony matki wnukiem aktora Stanisława Łapińskiego, po którym przyjął nazwisko.
Mieszkał w Chotomowie.
Zmarł 13 maja 2020 w wieku 79 lat. Został pochowany 19 maja 2020 na cmentarzu Bródnowskim w Warszawie (kwatera 24G-6-26).

</doc>
<doc id="837455" url="https://pl.wikipedia.org/wiki?curid=837455" title="Kawerna pod fortem 48 „Batowice”">
Kawerna pod fortem 48 „Batowice”

Kawerna w Batowicach – powstała w latach 1913–1914. Znajdowała się pod Fortem 48 „Batowice”.
Kawerna miała pierwotnie dwa wejścia. Ulega ciągłej destrukcji, gdyż zlokalizowano na niej i w bezpośrednim sąsiedztwie ogródki działkowe, wynikiem czego było zasypanie jednego z wejść, a zabetonowanie drugiego.

</doc>
<doc id="837460" url="https://pl.wikipedia.org/wiki?curid=837460" title="Kawerna „Kosocice”">
Kawerna „Kosocice”

Kawerna w Kosocicach – kawerna powstała w latach 1914–1915.
Rozciągłość kawerny w terenie wynosi około 150 m. Chodniki komunikacyjne posiadały ceglaną obudowę, natomiast komory obudowę mieszaną stalowo-drewnianą. Kawerna pełniła funkcje przede wszystkim magazynowe. W jej wnętrzach mieściły się również stajnie. W następstwie nieszczęśliwego wypadku, w latach 70. wejścia do kawerny zostały obsypane ziemią, a stropy zarwane.
Kawerna miała 3 wejścia: dwa zasypane wejścia od strony jaru (przy jednym z nich znajduje się pamiątkowa tablica) i jedno od strony ul. J. Osterwy w Krakowie.

</doc>
<doc id="837461" url="https://pl.wikipedia.org/wiki?curid=837461" title="Kazimierz Orzechowski (duchowny)">
Kazimierz Orzechowski (duchowny)

Kazimierz Boguchwał Korbut-Orzechowski (ur. 3 marca 1929 w Gdańsku, zm. 4 sierpnia 2019 w Konstancinie-Jeziornie) – polski duchowny rzymskokatolicki oraz aktor.
Życiorys.
Absolwent PWST w Łodzi (1952). Święcenia kapłańskie przyjął 9 czerwca 1968. Uhonorowany tytułem kanonika.
Prowadził rozliczne pielgrzymki do Ziemi Świętej i Rzymu. W latach 1994–2009 pełnił funkcję kapelana Domu Aktora w Skolimowie. Od 1 listopada 2009 był rezydentem w Domu Aktora, gdzie zmarł 4 sierpnia 2019. 8 sierpnia 2019 odbyła się msza św. pogrzebowa pod przewodnictwem metropolity warszawskiego kard. Kazimierza Nycza w kościele sióstr wizytek przy Krakowskim Przedmieściu, po czym pochowano go na cmentarzu w Skolimowie.
Jest jednym z bohaterów książki „Siła codzienności”, której autorką jest Marzanna Graff.

</doc>
<doc id="837463" url="https://pl.wikipedia.org/wiki?curid=837463" title="Toyota Stadium (Frisco)">
Toyota Stadium (Frisco)

Toyota Stadium – wielofunkcyjny stadion w mieście Frisco w Stanach Zjednoczonych. Najczęściej używany jest jako stadion piłkarski, a swoje mecze rozgrywa na nim drużyna FC Dallas. W latach 2005-2012 nazywał się Pizza Hut Park, a w 2012-2013 FC Dallas Stadium. Stadion może pomieścić 21 195 tysięcy widzów. Koszt budowy obiektu wyniósł 80 milionów dolarów. Pierwszy mecz został rozegrany 6 sierpnia 2005.

</doc>
<doc id="837468" url="https://pl.wikipedia.org/wiki?curid=837468" title="George Leslie Mackay">
George Leslie Mackay

 
George Leslie Mackay ( lub ; ur. 21 marca 1844, zm. 2 czerwca 1901) – kanadyjski misjonarz protestancki.
Był synem szkockich emigrantów, urodzonym w gminie Zorra w Kanadzie. Studiował teologię na Knox College w Toronto (1865-1868) i Princeton Theological Seminary w Princeton (1868-1871). W 1871 roku wyruszył do Chin jako pierwszy misjonarz prezbiteriański w tym kraju. Początkowo głosił w miastach na chińskim wybrzeżu, ostatecznie zdecydował się jednak osiąść na Tajwanie. Prowadził działalność misjonarską w Danshui na północy wyspy. Nauczył się języka tajwańskiego i w 1873 roku ochrzcił pierwszą grupkę Chińczyków. Samodzielnie zapoznał się także z naukami medycznymi i otworzył własną klinikę, gdzie zajmował się głównie stomatologią. Jak sam szacował, w ciągu 20 lat wyrwał swoim pacjentom ponad 20 tysięcy zębów. W 1878 roku poślubił Tajwankę Zhang Congming (Tiuⁿ Chhang-miâ, 張聰明).
Mackay do końca życia budował struktury kościoła prezbiteriańskiego na Tajwanie, nawracając wielu Chińczyków i budując ponad 60 domów modlitwy. Z pieniędzy otrzymanych z Kanady założył w latach 80. XIX wieku w Danshui szpital, szkołę, seminarium, a w 1884 roku pierwszą tajwańską szkołę dla dziewcząt. W czasie pobytu w Kanadzie w latach 1894-1896 został wybrany starszym Prezbiteriańskiego Kościoła Kanady. W 1896 roku opublikował książkę "From Far Formosa".

</doc>
<doc id="837470" url="https://pl.wikipedia.org/wiki?curid=837470" title="Duncan Henderson">
Duncan Henderson

Duncan S. Henderson (ur. 1949 lub 1950 w Culver City, zm. 21 czerwca 2022) – amerykański producent. W 2004 roku nominowany do Oscara i Nagrody BAFTA za film "".

</doc>
<doc id="837471" url="https://pl.wikipedia.org/wiki?curid=837471" title="Dariusz Gątarek">
Dariusz Gątarek

Dariusz Gątarek (ur. 1957 w Warszawie) – profesor nadzwyczajny Instytutu Badań Systemowych PAN. Doktor habilitowany nauk technicznych w specjalności automatyka, zajmował się też równaniami fizyki matematycznej związanymi z zagadnieniami optyki kwantowej, stochastycznej kwantyzacji i turbulencji z losowymi wymuszeniami. 
Życiorys.
Ukończył matematykę stosowaną na Politechnice Warszawskiej w 1981. Doktorat uzyskał w Instytucie Badań Systemowych PAN w 1984, którego jest pracownikiem od 1980. W 1993 obronił rozprawę habilitacyjną w tym instytucie. Był pracownikiem naukowym Uniwersytetu w Bonn (1989–1990), Uniwersytetu Nowej Południowej Walii w Sydney (1991–1994). Był profesorem Wyższej Szkoły Biznesu – National-Louis University w Nowym Sączu. Autor 59 prac naukowych.
Pracował w spółkach prywatnych z sektora finansowego, wydobywczego i doradztwa biznesowego: BRE Bank (1996–2002), Deloitte (2002–2004), NumeriX (2004–2005), Glencore (2005–2008), UniCredit Bank AG (2011–2014), Alior Bank (2014–2016). W latach 2008–2010 był doradcą Prezesa Narodowego Banku Polskiego.
Był ekspertem think-tanku Centrum Analiz Klubu Jagiellońskiego.

</doc>
<doc id="837472" url="https://pl.wikipedia.org/wiki?curid=837472" title="Erygowanie">
Erygowanie

Erygowanie ( – wznoszę) – pojęcie z prawa kanonicznego Kościoła katolickiego odnoszące się do założenia lub ufundowania kaplicy, kościoła, klasztoru, parafii lub diecezji przez uroczysty dekret biskupa lub Stolicy Apostolskiej.
Erygowanie to również powołanie do działania uniwersytetów i wydziałów kościelnych, kapituł, domów zakonnych, bractw religijnych bądź stowarzyszeń wiernych.
Termin erygowanie, w analogicznym zakresie znaczeniowym, jest również używany w innych kościołach chrześcijańskich, między innymi w kościołach prawosławnym oraz luterańskim.

</doc>
<doc id="837475" url="https://pl.wikipedia.org/wiki?curid=837475" title="Dick’s Sporting Goods Park">
Dick’s Sporting Goods Park

Dick's Sporting Goods Park − wielofunkcyjny stadion w mieście Commerce City w Stanach Zjednoczonych. Najczęściej używany jest jako stadion piłkarski, a swoje mecze rozgrywa na nim drużyna Colorado Rapids. Stadion może pomieścić 18 tysięcy widzów. Koszt budowy obiektu wyniósł 130 milionów dolarów. Pierwszy mecz został rozegrany 7 kwietnia 2007.

</doc>
<doc id="837479" url="https://pl.wikipedia.org/wiki?curid=837479" title="Red Bull Arena (Harrison)">
Red Bull Arena (Harrison)

Red Bull Arena – typowo piłkarski stadion, na którym swoje mecze rozgrywa drużyna New York Red Bulls, grająca w amerykańskiej najwyższej klasie rozgrywkowej - Major League Soccer.
Wbrew nazwie drużyny stadion jest w Harrison w New Jersey. Miał być ukończony na sezon 2008, jednakże ze względu na różne opóźnienia, zbudowany został na początku 2010 roku. Arena mieści ponad 25 000 fanów piłki nożnej. Jego projekt jest typowo europejski i jest jedynym stadionem tego rodzaju w Stanach Zjednoczonych.

</doc>
<doc id="837481" url="https://pl.wikipedia.org/wiki?curid=837481" title="Bosman (żeglarstwo)">
Bosman (żeglarstwo)

Bosman – zwyczajowa funkcja na jachcie; osoba odpowiedzialna za żagle, liny i konserwację jachtu. Zakres obowiązków bosmana (jeśli w ogóle jest na jachcie osoba pełniąca tę funkcję) to sprawa wyłącznie zwyczajowa, wynikająca z tradycji, czy przyjętych przez kapitana, armatora jachtu zasad. B. okrętowy - bezpośredni zwierzchnik marynarzy pokładowych oddelegowanych pod jego kierownictwo do prowadzenia rutynowych prac pokładowych: czyszczenia, usuwania rdzy z elementów stalowych, malowania, smarowania, mycia, prac linowych itp..

</doc>
<doc id="837482" url="https://pl.wikipedia.org/wiki?curid=837482" title="BMO Field">
BMO Field

BMO Field – wielofunkcyjny (głównie piłkarski) stadion w Toronto w Kanadzie. Budowa rozpoczęła się w 2006 roku. Pierwszy mecz na stadionie został rozegrany przez Toronto FC 28 kwietnia 2007 przeciwko Kansas City Wizards. 22 lipca 2007 został tu rozegrany finał mistrzostw świata do lat 20. Stadion może pomieścić 30,991 widzów. Koszt budowy obiektu wynosił około 72 milionów dolarów kanadyjskich.

</doc>
<doc id="837486" url="https://pl.wikipedia.org/wiki?curid=837486" title="Dignity Health Sports Park">
Dignity Health Sports Park

Dignity Health Sports Park – wielofunkcyjny stadion w mieście Carson w Stanach Zjednoczonych. Najczęściej używany jest jako stadion piłkarski, a swoje mecze rozgrywa na nim drużyna Los Angeles Galaxy. Stadion może pomieścić 27 000 widzów. Koszt budowy obiektu wyniósł 130 milionów dolarów. Pierwszy mecz został rozegrany w czerwcu 2003.
W przeszłości nosił nazwy "Home Depot Center" (gdy sponsorem tytularnym stadionu była sieć Home Depot) oraz StubHub Center.

</doc>
<doc id="837489" url="https://pl.wikipedia.org/wiki?curid=837489" title="Parafia Matki Boskiej Nieustającej Pomocy w Warszawie (rzymskokatolicka)">
Parafia Matki Boskiej Nieustającej Pomocy w Warszawie (rzymskokatolicka)

Parafia Matki Bożej Nieustającej Pomocy w Warszawie – parafia rzymskokatolicka w Warszawie. Znajduje się w diecezji warszawsko-praskiej, w dekanacie grochowskim, na Saskiej Kępie. Funkcję kościoła parafialnego pełni kościół św. Andrzeja Boboli przy ulicy Alfreda Nobla.
Historia.
Parafia została erygowana 17 kwietnia 1938 przez kard. Aleksandra Kakowskiego. Pierwszym proboszczem został ks. kanonik Władysław Roguski. Jego następcą był ks. prałat Tadeusz Kot, kolejnym proboszczem był ks. infułat Stanisław Rawski. W latach 2015-2021 funkcję tę pełnił ks. prałat Zygmunt Wirkowski. W 2021 kolejnym proboszczem mianowany został ks. prałat Krzysztof Warchałowski.
W latach 1957–1958 wikariuszem w parafii był ks. Jan Twardowski, co upamiętnia znajdujący się przed świątynią głaz.
Od 1959 na terenie parafii pracują także siostry dominikanki.

</doc>
<doc id="837490" url="https://pl.wikipedia.org/wiki?curid=837490" title="Rice-Eccles Stadium">
Rice-Eccles Stadium

Rice-Eccles Stadium – wielofunkcyjny stadion w mieście Salt Lake City, Utah w Stanach Zjednoczonych. Jest własnością University of Utah. Od kiedy został wybudowany, rozgrywa na nim swoje mecze uniwersytecka drużyna futbolowa Utah Utes grająca w akademickiej lidze NCAA. Od 2005 służy również jako stadion piłkarski, a swoje mecze rozgrywa na nim drużyna Real Salt Lake. Stadion może pomieścić 45634 widzów. Koszt budowy obiektu wyniósł 133 milionów dolarów. Jest najstarszym amerykańskim stadionem. Pierwszy mecz został rozegrany w 1927.

</doc>
<doc id="837493" url="https://pl.wikipedia.org/wiki?curid=837493" title="Luis Carlos Perea">
Luis Carlos Perea

Luis Carlos Perea (ur. 29 grudnia 1963 w Turbo) – piłkarz kolumbijski grający na pozycji środkowego obrońcy.
Kariera klubowa.
Perea ma w swojej karierze występy w takich klubach jak: Atlético Nacional, Atlético Junior, Deportes Tolima, Independiente Medellín oraz meksykańskie Club Necaxa i Toros Neza. Nigdy w swojej karierze nie zdobył mistrzostwa Kolumbii, a największym sukcesem jest wywalczenie w 1989 Copa Libertadores. Zagrał wówczas w obu finałowych meczach z paragwajską Olimpią Asunción. W drugim z nich doszło do serii rzutów karnych i Perea nie wykorzystał jednego z nich, ale dzięki obronieniu dwóch przez René Higuitę klub z Medellín ostatecznie wygrał ją 5:4, jak i cały puchar.
Po zakończeniu kariery piłkarskiej Perea został trenerem młodzieży w amerykańskim klubie Miami Strike Force.
Kariera reprezentacyjna.
W reprezentacji Kolumbii Perea zadebiutował 11 czerwca 1987 w wygranym 1:0 meczu z Ekwadorem. Swojego pierwszego gola w kadrze zdobył w 6 występie przeciwko Finlandii, w maju 1988.
Perea w swojej karierze wystąpił w 4 turniejach Copa América: Copa América 1987 (3 mecze, 3. miejsce), Copa América 1989 (4 mecze, faza grupowa), Copa América 1991 (7 meczów, 4. miejsce) oraz Copa América 1993 (5 meczów, 3. miejsce).
W 1990 roku Perea był członkiem reprezentacji na Mistrzostwa Świata we Włoszech. Tam był podstawowym obrońcą kadry i zagrał we wszystkich meczach Kolumbii: grupowych z ZEA (2:0), z Jugosławią (0:1), RFN (1:1), a potem wystąpił także w meczu 1/8 finału z Kamerunem, który piłkarze z Afryki wygrali po dogrywce 2:1 i awansowali do ćwierćfinału.
4 lata później Perea pojechał na Mistrzostwa Świata w USA. Wystąpił tam w 2 meczach: z Rumunią (1:3) oraz z USA (1:2), a Kolumbia odpadła z turnieju już po fazie grupowej. Mecz z USA był jednocześnie jego ostatnim w reprezentacji Kolumbii.
Perea przez 7 lat wystąpił w 78 meczach reprezentacji i zdobył 2 gole.

</doc>
<doc id="837495" url="https://pl.wikipedia.org/wiki?curid=837495" title="Robertson Stadium">
Robertson Stadium

Robertson Stadium – nieistniejący już wielofunkcyjny stadion w mieście Houston w Stanach Zjednoczonych.
Historia.
Stadion został zbudowany w 1941 roku w wyniku współpracy Houston Independent School District z Works Progress Administration. Koszt budowy wyniósł 650 tysięcy dolarów. Obiekt został otwarty rok później i funkcjonował jako Houston Public School Stadium. Właścicielem stadionu był University of Houston, a w latach 1946–1950 mecze rozgrywała tu akademicka drużyna Houston Cougars. W 1958 roku zmieniono nazwę obiektu na Jeppesen Stadium. W latach 1960–1964 na stadionie występowała drużyna AFL Houston Oilers. Pierwszą poważną modernizację obiekt przeszedł w 1970 roku. W latach 70. stadion był miejscem koncertów rockowych. Od 1980 roku funkcjonował jako Robertson Stadium. Od 1998 roku ponownie stadion użytkowała drużyna Houston Cougars. Rok później nastąpiła kolejna modernizacja obiektu, dzięki której boisko zostało obniżone, a stadion zwiększył pojemność do 32 000 miejsc. Od 2006 roku na stadionie występowała drużyna MLS Houston Dynamo. W 2012 roku obiekt został zburzony.

</doc>
<doc id="837498" url="https://pl.wikipedia.org/wiki?curid=837498" title="Aula Uniwersytetu Adama Mickiewicza">
Aula Uniwersytetu Adama Mickiewicza



</doc>
<doc id="837499" url="https://pl.wikipedia.org/wiki?curid=837499" title="Myocastoridae">
Myocastoridae



</doc>
<doc id="837503" url="https://pl.wikipedia.org/wiki?curid=837503" title="Perea (ujednoznacznienie)">
Perea (ujednoznacznienie)

Osoby noszące to nazwisko:

</doc>
<doc id="837505" url="https://pl.wikipedia.org/wiki?curid=837505" title="I liga urugwajska w piłce nożnej (1945)">
I liga urugwajska w piłce nożnej (1945)

Mistrzostwa Urugwaju w roku 1945 były mistrzostwami rozgrywanymi według systemu, w którym wszystkie kluby rozgrywały ze sobą mecze każdy z każdym u siebie i na wyjeździe, a o tytule mistrza i dalszej kolejności decydowała końcowa tabela.

</doc>
<doc id="837507" url="https://pl.wikipedia.org/wiki?curid=837507" title="Spółgłoska nosowa tylnojęzykowo-podniebienna">
Spółgłoska nosowa tylnojęzykowo-podniebienna



</doc>
<doc id="837509" url="https://pl.wikipedia.org/wiki?curid=837509" title="Spółgłoska nosowa podniebienna dźwięczna">
Spółgłoska nosowa podniebienna dźwięczna

Spółgłoska nosowa podniebienna – rodzaj dźwięku spółgłoskowego występujący w językach naturalnych. W międzynarodowej transkrypcji fonetycznej IPA oznaczanej symbolem: [].
Artykulacja.
Opis.
W czasie artykulacji podstawowego wariantu []:
Warianty.
Opisanej powyżej artykulacji może towarzyszyć dodatkowo:
Między innymi w języku polskim występuje właściwie spółgłoska nosowa środkowojęzykowo-podniebienna.

</doc>
<doc id="837513" url="https://pl.wikipedia.org/wiki?curid=837513" title="83 Leonis">
83 Leonis

83 Leonis – gwiazda podwójna położona w gwiazdozbiorze Lwa. Układ ten tworzą gwiazdy: 83 Leonis A (HD 99491) oraz 83 Leonis B (HD 99492), wokół której krąży planeta pozasłoneczna.
Struktura układu.
Pierwsza gwiazda, oznaczona A, jest zaliczana do podolbrzymów. Jej wielkość gwiazdowa wynosi około 6. Jak dotąd nie odkryto wokół niej żadnych planet.
Druga gwiazda, oznaczona B, jest pomarańczowym karłem, mniejszym i chłodniejszym od Słońca. W 2004 roku odkryto krążącą wokół niej planetę 83 Leonis b. W 2010 roku ogłoszono odkrycie drugiej planety, 83 Leonis c, jednak nowsze analizy świadczą, że przypisywany jej sygnał pochodzi od trzynastoletniego cyklu aktywności gwiazdy i przeczą istnieniu tej planety.

</doc>
<doc id="837514" url="https://pl.wikipedia.org/wiki?curid=837514" title="Franciszek Józef (parowiec)">
Franciszek Józef (parowiec)



</doc>
<doc id="837518" url="https://pl.wikipedia.org/wiki?curid=837518" title="Anna de Beaujeu">
Anna de Beaujeu

Anna de Valois, Anna Francuska, Anna de Beaujeu (ur. w kwietniu 1461 w Genappe, zm. 14 listopada 1522 w Chantelle) – córka Ludwika XI Walezjusza, króla Francji, i jego drugiej żony Karoliny Sabaudzkiej.
Księżna de Burbon.
W młodości początkowo Annę swatano z Karolem Zuchwałym, księciem Burgundii, do małżeństwa jednak nie doszło. Następnie została zaręczona z Mikołajem I Andegaweńskim, księciem Lotaryngii i w 1468 uprzedzając to małżeństwo otrzymała tytuł wicehrabiny Thouars. Mikołaj jednak złamał zaręczyny, żeby poślubić dziedziczkę Burgundii, Marię i zmarł niespodziewanie w 1473 nie doczekawszy ślubu. Tego samego roku Anna poślubiła Piotra II, księcia de Burbon.
Regentka Francji.
Po śmierci jej ojca w 1483 – Piotr i Anna razem sprawowali regencję na czas małoletności jej młodszego brata Karola VIII, który został królem Francji. Regencja trwała od 1483 do 1491, małżonkowie razem zachowali królewski autorytet oraz jedność królestwa – wszystko na przekór dążeniom partii orleańskiej.
Anna musiała przezwyciężyć wiele trudności, m.in. bunty licznych książąt i możnych, którzy stracili wiele władzy i majątków pod rządami poprzedniego króla, ojca Anny. Poczyniła ona kilka ustępstw na ich korzyść, a na niekorzyść ulubieńców byłego króla; np. przywróciła odebrane ziemie nawet wrogim rodzinom (m.in. rodzinie przyszłego króla Ludwika XII, znanej jako książęta Orleanu).
To Anna była autorką końcowego traktatu pokojowego kończącego formalnie wojnę stuletnia – pokoju w Etaples. W 1491 (mimo sprzeciwu Austrii i Anglii) zaaranżowała małżeństwo swojego brata z Anną, księżną Bretanii, dzięki czemu Bretania miała stać się częścią Francji. Jednak kiedy Karol po ślubie z Anną objął samodzielne rządy, poszedł na daleko idące ustępstwa względem Anglii i Habsburgów przekreślając możliwość ścisłego włączenia Bretanii do korony. Wiązało się to z włoskimi planami młodego króla.
W 1484 roku na miejscu dawnego królewskiego pawilonu myśliwskiego w Gien zleciła zbudowanie zamku.
Późniejsze życie i śmierć.
Po 1491 roku Anna odsunęła się od spraw królestwa. Piotr zmarł w 1503, a jedyna ich córka – Zuzanna, księżna de Burbon, odziedziczyła po nim dobra. Anna, która zawsze dominowała w swoim małżeństwie, pozostała jednak administratorem ziemi Burbonów nawet po śmierci Piotra. Chroniła je przed wchłonięciem do ziem królewskich. Jej córka Zuzanna poślubiła innego księcia de Burbon, Karola Burbon-Montpensier, przyszłego konetabla Francji. Para ta miała 3 synów, zmarłych we wczesnym dzieciństwie. Sama Zuzanna zmarła przed swoją matką, a jej dobra odziedziczył w większości jej mąż i jako Karol III został księciem de Burbon.
Kiedy Anna zmarła w 1522, jej własna linia zdążyła wygasnąć, nie miała ona żadnych żyjących potomków. Spadkobiercami stali się potomkowie jej ciotki Anny de Laval.

</doc>
<doc id="837519" url="https://pl.wikipedia.org/wiki?curid=837519" title="Mirnyj">
Mirnyj



</doc>
<doc id="837521" url="https://pl.wikipedia.org/wiki?curid=837521" title="Teleedukacja">
Teleedukacja

Teleedukacja – metoda prowadzenia procesu dydaktycznego w warunkach, gdy nauczyciel i uczniowie oddaleni są od siebie w przestrzeni, a nierzadko i w czasie. Wykorzystując możliwości, jakie daje zastosowanie telematyki w szkolnictwie, nauczyciel i uczeń mają dostęp do dowolnych zasobów wiedzy znajdujących się praktycznie w dowolnym miejscu naszej planety. Nowoczesne techniki społeczeństwa informacyjnego umożliwiają gromadzenie, przetwarzanie i przesyłanie materiałów audiowizualnych, tekstowych, danych komputerowych, a także umożliwiają bezpośredni kontakt w czasie rzeczywistym pomiędzy nauczycielem i uczniem za pomocą systemów audio- i wideokonferencji. Usługa zdalnej edukacji jest ważnym elementem nowoczesnego systemu edukacji.
Zdalne nauczanie jest najbardziej znaną aplikacją usługi AVI. Znajduje ona różnorodne praktyczne zastosowania. Najbardziej popularnymi z nich są aplikacje: teleedukacji, telezakupów oraz różne odmiany VoD (Video-on-Demand), czyli usługi wideo na żądanie. Wykorzystuje się tu nowoczesne technologie sieciowe i narzędzia do pracy biurowej w celu utworzenia rozproszonego środowiska nauczania. Zakłada się, że w wersji docelowej będzie kilka poziomów tej usługi, rozumianych jako zdalne: uczenie się, sesje i ćwiczenia. Usługa AVI jest usługą interaktywną, przeznaczoną dla wielu odbiorców domowych.
Pierwszy poziom usługi udostępnia odbiorcom grupowym i indywidualnym zarówno wykłady, jak i prezentacje multimedialne przechowywane w bazach danych. Ma więc głównie charakter otwarty, tzn. prezentacje są kierowane do wszystkich odbiorców. Zdalne sesje (drugi poziom nauczania) mogą być przeprowadzane między wykładowcą a słuchaczami z różnych punktów sieci. Oprogramowanie tego poziomu umożliwia studentom bezpośrednią komunikację z wykładowcą (zadawanie pytań, udział w dyskusji). Trzeci poziom obejmuje dodatkowo mechanizm bezpośredniego uczestniczenia słuchacza w ćwiczeniach wirtualnego laboratorium.

</doc>
<doc id="837535" url="https://pl.wikipedia.org/wiki?curid=837535" title="Arrowhead Stadium">
Arrowhead Stadium

Arrowhead Stadium - wielofunkcyjny stadion w mieście Kansas City w Stanach Zjednoczonych. Używany jest jako stadion futbolu amerykańskiego. Swoje mecze rozgrywa na nim drużyna Kansas City Chiefs. Stadion może pomieścić 79 451 widzów. Koszt budowy obiektu wyniósł 102 milionów dolarów. Pierwszy mecz został rozegrany 12 sierpnia 1972.

</doc>
<doc id="837538" url="https://pl.wikipedia.org/wiki?curid=837538" title="SeatGeek Stadium">
SeatGeek Stadium

SeatGeek Stadium (dawnniej "Toyota Park") – wielofunkcyjny stadion w mieście Chicago w Stanach Zjednoczonych. Najczęściej używany jest jako stadion piłkarski, a swoje mecze rozgrywa na nim drużyna Chicago Fire. Stadion może pomieścić 20 000 widzów. Koszt budowy obiektu wyniósł 98 milionów dolarów. Pierwszy mecz został rozegrany 11 czerwca 2006.

</doc>
<doc id="837540" url="https://pl.wikipedia.org/wiki?curid=837540" title="Gillette Stadium">
Gillette Stadium

Gillette Stadium – wielofunkcyjny stadion w mieście Foxborough w Stanach Zjednoczonych. Najczęściej używany jest jako stadion futbolu amerykańskiego, a swoje mecze rozgrywa na nim drużyna New England Patriots. Arena jest również miejscem, gdzie gra drużyna piłkarska New England Revolution. Stadion może pomieścić 68 756 widzów. Koszt budowy obiektu wyniósł 325 milionów dolarów. Pierwszy mecz został rozegrany 9 września 2002.
W 2016 roku Gillette Stadium był jedną z aren Copa América Centenario.

</doc>
<doc id="837541" url="https://pl.wikipedia.org/wiki?curid=837541" title="Toby Jones">
Toby Jones

Toby Jones (ur. 7 września 1966 w Oksfordzie) – brytyjski aktor, występował w roli Trumana Capote’a w filmie "Bez skrupułów". Jest synem Freddiego Jonesa.

</doc>
<doc id="837543" url="https://pl.wikipedia.org/wiki?curid=837543" title="Kolasa">
Kolasa

Kolasa – gospodarski wóz transportowy, o drewnianych osiach, bez resorów, znany powszechnie na Rusi i Kresach od XVI–XIX wieku.

</doc>
<doc id="837545" url="https://pl.wikipedia.org/wiki?curid=837545" title="Mapfre Stadium">
Mapfre Stadium

Mapfre Stadium – wielofunkcyjny stadion w mieście Columbus w Stanach Zjednoczonych. Najczęściej używany jest jako stadion piłkarski, a swoje mecze rozgrywa na nim drużyna Columbus Crew. Stadion może pomieścić 22 555 widzów. Koszt budowy obiektu wyniósł 28 500 milionów dolarów. Pierwszy mecz został rozegrany w 1998.

</doc>
<doc id="837546" url="https://pl.wikipedia.org/wiki?curid=837546" title="Jerzy Roszak">
Jerzy Roszak



</doc>
<doc id="837549" url="https://pl.wikipedia.org/wiki?curid=837549" title="Kolaseczka">
Kolaseczka

Kolaseczka – mniejsza odmiana kolaski, zabawka lub powozik dziecięcy zaprzęgany w kozy lub psy, modna w XVIII i XIX wieku.

</doc>
<doc id="837551" url="https://pl.wikipedia.org/wiki?curid=837551" title="RFK Stadium">
RFK Stadium

RFK Stadium, Robert F. Kennedy Memorial Stadium – wielofunkcyjny stadion w mieście Waszyngton w Stanach Zjednoczonych. Najczęściej używany jest jako stadion piłkarski, ale również służy do gry w baseball. Swoje mecze rozgrywa na nim drużyna D.C. United. Stadion może pomieścić 56 692 tysięcy widzów. Koszt budowy obiektu wyniósł 20 milionów dolarów. Pierwszy mecz został rozegrany 1 listopada 1961 roku.
W czerwcu 2018 roku po raz pierwszy rozegrano na stadionie testmecz rugby union – pomiędzy Walią a RPA.

</doc>
<doc id="837553" url="https://pl.wikipedia.org/wiki?curid=837553" title="Cary-Hiroyuki Tagawa">
Cary-Hiroyuki Tagawa

 – japońsko-amerykański aktor filmowy i telewizyjny.
Biografia.
Urodził się w Tokio jako syn amerykańskiego żołnierza i japońskiej aktorki. Ukończył University of Southern California. Żonaty z Sally Phillips, mają dwoje dzieci Calen i Brynne.

</doc>
<doc id="837555" url="https://pl.wikipedia.org/wiki?curid=837555" title="Antoni Wit">
Antoni Wit

Antoni Piotr Wit (ur. 7 lutego 1944 w Krakowie) – polski dyrygent, kompozytor, prawnik, profesor dyrygentury Uniwersytetu Muzycznego Fryderyka Chopina w Warszawie. W latach 1983–2000 dyrektor naczelny i artystyczny Narodowej Orkiestry Symfonicznej Polskiego Radia w Katowicach, 2002–2013 dyrektor naczelny i artystyczny Filharmonii Narodowej w Warszawie.
Wykształcenie.
W Państwowej Wyższej Szkole Muzycznej w Krakowie (obecnej Akademii Muzycznej) studiował dyrygenturę u Henryka Czyża (dyplom z odznaczeniem w 1967), kompozycję u Krzysztofa Pendereckiego. Studia kompozytorskie kontynuował pod kierunkiem Nadii Boulanger w Paryżu (1967–1968). Ponadto w 1969 ukończył prawo na Uniwersytecie Jagiellońskim w Krakowie.
II miejsce w Międzynarodowym Konkursie Dyrygenckim Herberta von Karajana w Berlinie w 1971 zapoczątkowało jego karierę. W 1973 doskonalił swoje umiejętności pod kierunkiem Stanisława Skrowaczewskiego i Seiji Ozawy w Tanglewood. Współpracował z Teatrem Wielkim w Warszawie i Malmö Stadsteater oraz dyrygował orkiestrami zagranicznymi – symfonicznymi, radiowymi i telewizyjnymi w Berlinie, Mediolanie, Turynie, Lipsku, Salzburgu.
Kariera dyrygencka.
Antoni Wit w latach 1974–1977 był zastępcą dyrektora do spraw artystycznych Filharmonii Pomorskiej i pierwszym dyrygentem Orkiestry Symfonicznej Filharmonii Pomorskiej. W Bydgoszczy uzyskał samodzielność repertuarową i możliwość realizowania tych dzieł, które najbardziej sobie cenił. Zapraszał dyrygentów ze świata (Kazuhiro Koizumi, Enrico De Mori) i polską czołówkę z Bohdanem Wodiczką, Andrzejem Straszyńskim, Henrykiem Debichem, Jerzym Maksymiukiem. Sprowadzał również solistów, m.in.: Witolda Małcużyńskiego, Edwarda Auera, Wandę Wiłkomirską, Krystiana Zimermanna, Konstantego Kulkę. W 1976 r. orkiestra symfoniczna FP pod jego batutą wystąpiła na prestiżowym festiwalu „Berlinner Festwochen”. Nie zaniedbywał też swojej indywidualnej kariery dyrygenckiej. W Japonii przygotował pierwsze w tym kraju wystawienie „Halki” S. Moniuszki (Tokio,1975), dyrygował symfonicznymi koncertami m.in. w Hiszpanii, USA, na Kubie.
W 1977 r. wrócił do rodzinnego Krakowa, gdzie objął kierownictwo Orkiestry i Chóru Polskiego Radia i Telewizji. Przez siedemnaście lat (1983–2000) kierował Narodową Orkiestrą Symfoniczną Polskiego Radia w Katowicach (dawniej Wielka Orkiestra Symfoniczna Polskiego Radia). W latach 1987–1992 był dyrygentem Orquesta Filarmónica de Gran Canaria.
Od 1998 jest profesorem dyrygentury Uniwersytetu Muzycznego Fryderyka Chopina w Warszawie. Od 2002 do 2013 roku był dyrektorem naczelnym i artystycznym Filharmonii Narodowej w Warszawie.
W latach 2005 i 2010 dyrygował Orkiestrą Symfoniczną Filharmonii Narodowej podczas przesłuchań finałowych na Międzynarodowych Konkursach im. Fryderyka Chopina.
Dyrygował niemal we wszystkich ośrodkach muzycznych Europy oraz w Stanach Zjednoczonych, Kanadzie, Meksyku, Izraelu, Brazylii, Argentynie, Japonii, Hongkongu, Korei Południowej, Australii, Nowej Zelandii, Chinach i na Tajwanie. Oprócz licznych polskich orkiestr symfonicznych, występował m.in. z:
Został członkiem honorowego komitetu poparcia Bronisława Komorowskiego przed wyborami prezydenckimi w Polsce w 2015 roku.
Nagrania.
Antoni Wit należy do nielicznego grona artystów na świecie, których płyty sprzedano w łącznym nakładzie ponad 5 milionów egzemplarzy. Nagrał ponad 200 płyt dla wytworni takich jak: EMI, Decca Records, CBS, NVC Arts, Pony Canyon, Camerata Tokyo, Polskie Nagrania, DUX, CD Accord, NAXOS. Nagrań tych dokonywał głównie z udziałem zespołów Filharmonii Narodowej i NOSPR.
Z Orkiestrą Symfoniczną i Chórem Filharmonii Narodowej zarejestrował dla NAXOS serię 5 płyt z kompletem dzieł Karola Szymanowskiego. Dokonał także nagrania wszystkich utworów orkiestrowych Witolda Lutosławskiego (10 płyt), a także muzyki Krzysztofa Pendereckiego (dotychczas 13 płyt). Wielokrotnie dyrygował i nagrywał utwory innych kompozytorów polskich, m.in. Wojciecha Kilara, Krzysztofa Meyera i Henryka Mikołaja Góreckiego.
Nagrania obejmują także utwory światowej literatury, m.in. przyjęte z wielkim uznaniem krytyków interpretacje dzieł Gustava Mahlera, Richarda Straussa i Oliviera Messiaena.

</doc>
<doc id="837557" url="https://pl.wikipedia.org/wiki?curid=837557" title="Parnu">
Parnu



</doc>
<doc id="837560" url="https://pl.wikipedia.org/wiki?curid=837560" title="16 Cygni">
16 Cygni

16 Cygni – układ potrójny gwiazd położony w gwiazdozbiorze Łabędzia w odległości około 69 lat świetlnych od Ziemi.
Struktura układu.
Składniki 16 Cygni A i 16 Cygni B to podobne gwiazdy, będące żółtymi karłami tak jak nasze Słońce. Są oddalone od siebie aż o 860 au. Wokół 16 Cygni B krąży planeta 16 Cygni B b.
16 Cygni C jest najmniej poznanym ciałem tego układu. Wiadomo, że jest to czerwony karzeł, prawdopodobnie typu widmowego M. Krąży wokół składnika A w odległości ok. 73 au.

</doc>
<doc id="837562" url="https://pl.wikipedia.org/wiki?curid=837562" title="Wojciech Michniewski">
Wojciech Michniewski

Wojciech Michniewski (ur. 4 kwietnia 1947 w Łodzi) – polski dyrygent. 
Życiorys.
Absolwent Państwowej Wyższej Szkole Muzycznej w Warszawie w klasie dyrygentury Stanisława Wisłockiego (dyplom z wyróżnieniem), teorii muzyki oraz kompozycji w klasie Andrzeja Dobrowolskiego. W 2009 uzyskał stopień doktora sztuki muzycznej w zakresie dyrygentury w Akademii Muzycznej w Krakowie. Prowadzi zarówno koncerty symfoniczne, jak i spektakle operowe. . Wystąpił w rolach dyrygentów w kilkunastu filmach.
W 1973, wraz z Elżbietą Sikorą i Krzysztofem Knittlem, utworzył grupę kompozytorską KEW.
Jego utwór "SZEPTET" zdobył nagrodę Radiotelevisione Italiana w kategorii „Muzyka” podczas Prix Italia 1975 we Florencji.
W 2005 otrzymał nagrodę Związku Kompozytorów Polskich oraz nadany przez ministra kultury Waldemara Dąbrowskiego Srebrny Medal „Zasłużony Kulturze Gloria Artis”.

</doc>
<doc id="837566" url="https://pl.wikipedia.org/wiki?curid=837566" title="Przemysław Piątek">
Przemysław Piątek

Przemysław Piątek (ur. 4 lipca 1968 w Prudniku) – polski prawnik, prokurator Prokuratury Krajowej w stanie spoczynku, doktor nauk prawnych. W latach 2006–2007 wiceminister sprawiedliwości.
Życiorys.
Po ukończeniu studiów pracował w Prokuraturze Rejonowej w Rudzie Śląskiej w charakterze aplikanta. Prowadził pierwszą na Śląsku sprawę przeciwko mafii węglowej. W 1994 zdał egzamin prokuratorski. W 1998 został oddelegowany do Wydziału Postępowania Sądowego Prokuratury Okręgowej w Katowicach. W 1999 został powołany na stanowisko Prokuratora Prokuratury Okręgowej w Katowicach. W 2000 został powołany na stanowisko prokuratora Oddziałowej Komisji Ścigania Zbrodni przeciwko Narodowi Polskiemu w Katowicach, gdzie prowadził śledztwo w sprawie zamachu na papieża Jana Pawła II. Funkcję tę pełnił do końca sierpnia 2006.
1 września 2006 został zastępca Prokuratora Generalnego RP, czyli wiceministrem sprawiedliwości. Funkcję ministra sprawiedliwości pełnił wówczas Zbigniew Ziobro.
Brał udział w sprawie Zbigniewa Stonogi w 2006 roku.
14 lutego 2007 na specjalnej konferencji prasowej minister sprawiedliwości i jednocześnie prokurator generalny Zbigniew Ziobro oraz szef Centralnego Biura Antykorupcyjnego Mariusz Kamiński, przedstawiając okoliczności zatrzymania Mirosława G., szefa Kliniki Kardiochirurgii Szpitala MSWiA, poinformowali, że prokurator przedstawił lekarzowi 20 zarzutów, w tym zarzut zabójstwa w zamiarze ewentualnym. Wypowiedź Zbigniewa Ziobry z tej konferencji (w szczególności słowa "już nikt nigdy przez tego pana życia pozbawiony nie będzie") stała się przyczyną wytoczenia mu przez zatrzymanego procesu cywilnego, który lekarz wygrał w obu instancjach. Piątek, zastępca Ziobry, skomentował ten proces: „Wiem, że w trakcie kampanii wyborczej wszystkie chwyty są dozwolone, ale chciałbym zaapelować, by te chwyty dotyczyły polityków i prowadzonej przez nich działalności.”, zarzucając Platformie Obywatelskiej napaść polityczną. Na mocy orzeczenia Sądu Apelacyjnego w Krakowie z grudnia 2008 Ziobro został zobowiązany do publicznych przeprosin oraz uiszczenia zadośćuczynienia.
Piątek pełnił urząd wiceministra sprawiedliwości do 15 listopada 2007, kiedy to również odwołano Beatę Kempę, Sławomira Kłosowskiego, Andrzeja Dudę i Bartłomieja Grabskiego z ich stanowisk. W 2007 był członkiem Rady Programowej Krajowego Centrum Szkolenia Kadr Sądów Powszechnych i Prokuratury.
Wraz z Tomaszem Kurpierzem współtworzył monografię dotyczącą zwalczania antykomunistycznego podziemia zbrojnego na Podbeskidziu pt. „Dobić wroga”. Był redaktorem nr 1 zbioru „Zbrodnie Przeszłości”, a także autorem i współautorem kilkunastu artykułów i glos z zakresu prawa karnego materialnego i procesowego oraz metodyki pracy prokuratora, w tym także z zakresu postępowania administracyjnego.
Obecnie jest wykładowcą w Ośrodku Aplikacji Prokuratorskiej Krajowej Szkoły Sądownictwa i Prokuratury w Krakowie, w Wyższej Szkole Finansów i Prawa w Bielsku–Białej oraz na Wydziale Prawa i Administracji Uniwersytetu Śląskiego w Katowicach.

</doc>
<doc id="837574" url="https://pl.wikipedia.org/wiki?curid=837574" title="Tadeusz Strugała (dyrygent)">
Tadeusz Strugała (dyrygent)

Tadeusz Strugała (ur. 10 lutego 1935 w Katowicach) – polski dyrygent.
Życiorys.
Ukończył studia na Wydziale Teorii, Kompozycji i Dyrygentury Państwowej Wyższej Szkoły Muzycznej we Wrocławiu. Studia uzupełniał w Weimarze i Wenecji.
W latach:
Kierował festiwalami:
Wystąpił jako dyrygent w końcowym epizodzie filmu Romana Polańskiego "Pianista", dokonał też nagrań ścieżki dźwiękowej (z Orkiestrą Filharmonii Narodowej). 
W roku 1980 dyrygował orkiestrą podczas finałowych przesłuchań na Międzynarodowym Konkursie im Fryderyka Chopina w Warszawie.
Zasiada w jury międzynarodowych konkursów dyrygenckich. 
Zajmował się również pracą pedagogiczną. Przez 20 lat był wykładowcą Akademii Muzycznej we Wrocławiu. Prowadził też klasy mistrzowskie w Hongkongu i Tokio.
Został uhonorowany statuetką Orfeusza i nagrodą Związku Kompozytorów Polskich za wybitne osiągnięcia w dziedzinie wykonawstwa polskiej muzyki współczesnej. Inne prestiżowe wyróżnienia artysty to, m.in. Grand Prix du Disque Ferenc Liszt, otrzymał liczne nagrody i odznaczenia, m.in. Krzyż Komandorski z Gwiazdą Orderu Odrodzenia Polski (2000), złoty medal Gloria Artis (2006), Krzyż Kawalerski Orderu Odrodzenia Polski, Złoty Krzyż Zasługi, Medal 30-lecia Polski Ludowej, Medal Komisji Edukacji Narodowej oraz Odznakę Zasłużony Działacz Kultury. Jest laureatem Kulturpreis Schlesien des Landes Niedersachsen, Nagrody miasta Wrocławia, nagród resortowych II stopnia (1975, 1986) i doktorem "honoris causa" Akademii Muzycznej im. Karola Lipińskiego we Wrocławiu.
18 grudnia 2011, w ramach Złotych Mikrofonów, otrzymał Diamentową Batutę za „wybitne zasługi dla polskiej i światowej kultury muzycznej, w uznaniu działalności dyrygenckiej o szczególnym znaczeniu dla polskiego życia muzycznego, a także dla uhonorowania związków z Polskim Radiem”.
Kolekcjonuje batuty.

</doc>
<doc id="837575" url="https://pl.wikipedia.org/wiki?curid=837575" title="Anal Vomit">
Anal Vomit

Anal Vomit – peruwiańska grupa muzyczna grająca death metal, powstała w Limie w 1992 r. W tekstach porusza tematy związane z okultyzmem i satanizmem.

</doc>
<doc id="837577" url="https://pl.wikipedia.org/wiki?curid=837577" title="Pleszczotka">
Pleszczotka

Pleszczotka ("Biscutella" ) – rodzaj roślin należący do rodziny kapustowatych. Obejmuje ponad 50 gatunków, występujących głównie w południowej Europie, poza tym w północnej Afryce i południowo-zachodniej Azji, sięgając na wschodzie po Iran. W Polsce występuje tylko jeden gatunek – pleszczotka górska ("Biscutella laevigata"). Do rodzaju należą rośliny terenów skalistych, urwisk, występujące w większości w górach, liczne gatunki mają bardzo małe zasięgi. Łacińska nazwa rodzaju pochodzi od charakterystycznego kształtu łuszczyny (łac. "bi"s znaczy dwa, "scutellum" – tarczka).
Systematyka.
"Perspicillum" Heister ex Fabricius, "Teruncius" E. J. Lunell, "Thlaspidium" Mill.
Należy do rodziny kapustowatych ("Brassicaceae"), rzędu kapustowców ("Brassicales"), kladu różowych (rosids) w obrębie okrytonasiennych ("Magnoliophyta").
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa "Rosopsida" Batsch, podklasa ukęślowe ("Dilleniidae" Takht. ex Reveal &amp; Tahkt.), nadrząd "Capparanae" Reveal, rząd kaparowce ("Capparales" Hutch.), podrząd "Capparineae" Engl., rodzina kapustowate ("Brassicaceae" Burnett), plemię "Biscutelleae" Dumort., podplemię "Biscutellinae" Meiss, rodzaj pleszczotka ("Biscutella" L.).

</doc>
<doc id="837581" url="https://pl.wikipedia.org/wiki?curid=837581" title="Biscutella">
Biscutella



</doc>
<doc id="837582" url="https://pl.wikipedia.org/wiki?curid=837582" title="Władimir Jepiszyn">
Władimir Jepiszyn

Władimir Jepiszyn, ros. Владимир Викторович Епишин (ur. 11 lipca 1965 w Leningradzie) – rosyjski szachista, arcymistrz od 1990 roku.
Kariera szachowa.
W roku 1990 wystąpił po raz pierwszy w finale mistrzostw Związku Radzieckiego, zajmując w Leningradzie V miejsce. Rok później w Moskwie, w ostatnim finale mistrzostw ZSRR, zajął III miejsce i zdobył brązowy medal. W roku 1993 był bardzo blisko awansu do meczów pretendentów, zajmując w turnieju międzystrefowym w Biel/Bienne XI miejsce (do kolejnego etapu walki o mistrzostwo świata awansowała wówczas pierwsza dziesiątka). W 1997 wystąpił w Groningen na mistrzostwach świata rozegranych systemem pucharowym, awansując do III rundy (w której przegrał z Piotrem Swidlerem).
Jest uznawany za jednego z największych specjalistów od gry w turniejach otwartych, corocznie startując w kilkunastu turniejach rozgrywanych w tej formule. Wielokrotnie zwyciężył bądź podzielił I miejsca w turniejach indywidualnych, m.in. w latach:
W połowie lat 90. należał do ścisłej światowej czołówki. Najwyższy ranking w karierze osiągnął 1 stycznia 1994 r., z wynikiem 2675 punktów zajmował wówczas 10. miejsce na światowej liście FIDE, jednocześnie zajmując 5. miejsce wśród rosyjskich szachistów.

</doc>
<doc id="837590" url="https://pl.wikipedia.org/wiki?curid=837590" title="Wymyślacz">
Wymyślacz

Wymyślacz (niem. "Wymislacz") – dzielnica Lublińca znajdująca się w zachodniej części miasta. Przez Wymyślacz przechodzi droga międzypowiatowa Lubliniec - Strzelce Opolskie, a o wschodnią część Wymyślacza zahacza obwodnica zachodnia miasta. Dominuje w niej zabudowa jednorodzinna. Przed przyłączeniem do Lublińca Wymyślacz stanowił odrębną gminę jednostkową.
Herb Wymyślacza przedstawia w srebrnym polu czerwony budynek dwupiętrowego zamku z dwoma basztami po bokach, zielony dach i murawę; błękitna chorągiewka widnieje na czerwonym kominie w środku dachu.
Nazwa.
Nazwa należy do grupy nazw patronomicznych i pochodzi od staropolskiego imienia założyciela miejscowości Wymysła lub Wymysława. Heinrich Adamy w swoim dziele o nazwach miejscowości na Śląsku wydanym w 1888 r. we Wrocławiu wymienia jako najstarszą zanotowaną nazwę miejscowości "Wymysl" podając jej znaczenie "Dorf des Wymysław" czyli po polsku "Wieś Wymysława".

</doc>
<doc id="837591" url="https://pl.wikipedia.org/wiki?curid=837591" title="Marek Bukowski">
Marek Bukowski



</doc>
<doc id="837594" url="https://pl.wikipedia.org/wiki?curid=837594" title="Neo Shark">
Neo Shark

Neo Shark- grupa z Tajwanu grająca muzykę heavy metal i metalcore. Uformowana w 2002 r.

</doc>
<doc id="837596" url="https://pl.wikipedia.org/wiki?curid=837596" title="HD 114762">
HD 114762

HD 114762 – gwiazda ciągu głównego, położona w gwiazdozbiorze Warkocz Bereniki. Jest gwiazdą potrójną.
Główna gwiazda układu to białożółta gwiazda ciągu głównego, należąca do typu widmowego F. Ma promień 1,24 razy większy od Słońca i temperaturę ok. 5930 K. Jej masa jest równa około 0,84 masy Słońca, o niższej metaliczności.
Jej widoczna towarzyszka HD 114762 B jest słabą gwiazdą typu widmowego M6, oddaloną o około 3 sekundy kątowe.
W 1989 wykryto sygnał zmian prędkości radialnej, pochodzący od krążącego bliżej obiektu HD 114762 b. Wynikająca z niego masa minimalna obiektu pozwalała, żeby był to pierwszy znany brązowy karzeł lub nawet planeta pozasłoneczna. Późniejsze wyznaczenie nachylenia orbity wykluczyło jego planetarną naturę – jest to trzecia gwiazda układu.

</doc>
<doc id="837598" url="https://pl.wikipedia.org/wiki?curid=837598" title="6 Pomorska Dywizja Powietrznodesantowa">
6 Pomorska Dywizja Powietrznodesantowa

6 Pomorska Dywizja Powietrznodesantowa (6 DPD) – związek taktyczny Wojsk Powietrznodesantowych Sił Zbrojnych PRL.
Formowanie.
Dywizja została sformowana na podstawie rozkazu Nr 0048/Org. Ministra Obrony Narodowej z 15 czerwca 1957 roku i rozkazu Nr 00400/Org. dowódcy Warszawskiego Okręgu Wojskowego z 26 czerwca 1957 roku, na bazie 6 Pomorskiej Dywizji Piechoty. Stan etatowy dywizji powietrznodesantowej przewidywał 2013 żołnierzy i 36 pracowników kontraktowych. Uzbrojenie dywizji stanowić miało: 111 ręcznych karabinów maszynowych, 35 ciężkich karabinów maszynowych, 14 wielkokalibrowych karabinów maszynowych, 117 granatników przeciwpancernych, 45 dział bezodrzutowych i 45 moździerzy.
Inicjatorem stworzenia zupełnie nowego w LWP rodzaju wojsk był ówczesny dowódca Warszawskiego Okręgu Wojskowego, gen. bryg. Józef Kuropieska. Pierwszym dowódcą 6 PDPD został płk dypl. Bolesław Chocha, pełniący tę funkcję w latach 1957–1960. W związku z brakiem doświadczenia w organizowaniu tego typu jednostek, wzorowano się na 1 Samodzielnej Brygadzie Spadochronowej PSZ na Zachodzie gen. Sosabowskiego, korzystając z wiedzy i doświadczeń byłych spadochroniarzy 1 SBS, przywróconych do czynnej służby wojskowej w 6 DPD. Wśród twórców Dywizji było także 4 byłych oficerów 1 Samodzielnej Brygady Spadochronowej powołanych z rezerwy do odbycia okresowej służby wojskowej, a wśród nich: mjr Wacław Płoszewski, były dowódca 2 batalionu spadochronowego 1 SBS, ppłk Władysław Klemens Stasiak, oficer operacyjny sztabu 1 SBS, por. Władysław Brzeg, adiutant szefa sztabu 2 batalionu 1 SBS i por. Stanisław Nocoń, dowódca kompanii spadochronowej 2 batalionu 1 SBS.
5 maja 1957 roku zorganizowano Specjalistyczny Kurs Instruktorów Spadochronowych, a następnie nabór i szkolenie kadry zawodowej na kolejnych kursach. Zarówno pierwszy, jak i kolejne kursy dla kadry odbywały się na terenie obiektów koszarowych byłego 16 Pułku Piechoty przy ulicy Wrocławskiej w Krakowie. Celem kursów było przygotowanie kadry do szkolenia spadochronowego (w tym także nowych instruktorów spadochronowych) oraz wypracowanie odpowiednich form i metod szkoleniowych dla nowo formowanych jednostek. Skład dowództwa kursów był następujący: mjr Józef Karcz - dowódca, kpt. Adam Prużek – zastępca ds. politycznych, mjr Józef Wiśniewski - szef sztabu i mjr Mieczysław Kamiński - pomocnik ds. spadochronowych. Do szkolenia na kursach pierwszych 8 instruktorów spadochronowych oddelegowano z Wojsk Lotniczych, a kolejnych 12 żołnierzy rezerwy w różnych stopniach powołano z odcinka cywilnego w ramach okresowej służby wojskowej.
W dniu 12 października 1957 roku dowódca 6 PDPD rozkazem nr 068 nadał tytuły skoczka spadochronowego wpd 181 żołnierzom. 65 oficerom, 100 podoficerom, 16 szeregowym.
Żołnierze dywizji nosili charakterystyczne bordowe berety dlatego przylgnęła do nich nazwa „Czerwone berety”. Ponadto żołnierze użytkowali mundury polowe odmiennego wzoru niż w pozostałych rodzajach wojsk. Uzyskali także prawo do występowania poza rejonami zakwaterowania w mundurach polowych z podwiniętymi rękawami, co na ówczesne czasy było ewenementem.
Dywizja w czasie pokoju była podporządkowana dowódcy Warszawskiego Okręgu Wojskowego. W czasie mobilizacji miała być przeformowana w 6 Brygadę Powietrznodesantową i podporządkowana dowódcy Frontu Polskiego.
20 października 1959 roku w skład dywizji został włączony 19 Samodzielny Batalion Rozpoznawczy, który w 1961 roku został przemianowany na 19 Batalion Powietrznodesantowy, a w 1967 roku na 18 Kołobrzeski Batalion Powietrznodesantowy. Jednostka stacjonowała w garnizonie Bielsko.
W 1964 roku został sformowany 6 Batalion Zabezpieczenia i Remontu, a dwa lata później 35 Dywizjon Artylerii Samobieżnej. W grudniu 1967 roku został sformowany rezerwowy 33 Batalion Powietrznodesantowy i 6 Dywizjon Artylerii Przeciwlotniczej.
Bezpośrednio przed wprowadzeniem stanu wojennego 6 Pomorska Dywizja Powietrznodesantowa otrzymała rozkazy: 12 grudnia o godz. 24.00, 10 batalion, siłami 220 ludzi, pod dowództwem kpt. Jacka Kapłona, zajmuje w Warszawie Pałac Kultury i Nauki oraz Centrum Polskiego Radia i Telewizji przy ul. Woronicza, 16 batalion dostaje rozkaz zajęcia lotniska Okęcie. O godz. 6.00 13 grudnia 1981 r. siły główne (komp. szturmowa i pododdziały wsparcia) lądują na lotnisku Okęcie (desant lądujący) i wykonują zadanie. 15 grudnia – Pozostałe w koszarach w Krakowie 2 kompanie szturmowe 16 bpd biorą udział w pacyfikacji Huty im. Lenina (HiL), w następnych dniach dołączają do nich dwie kompanie szturmowe 10 batalionu. Współdziałają z oddziałami MO i ZOMO w dalszych działaniach na terenie HiL.
W 1986 roku dywizja przemianowana została na 6 Pomorską Brygadę Powietrznodesantową, która w 1992 roku przeformowana została w 6 Brygadę Desantowo-Szturmową, aby 1 lipca 2010 roku ponownie zostać przemianowaną na 6 Brygadę Powietrznodesantową.

</doc>
<doc id="837603" url="https://pl.wikipedia.org/wiki?curid=837603" title="HD 114762 b">
HD 114762 b

HD 114762 b – gwiazda w gwiazdozbiorze Warkocza Bereniki. Krąży wokół masywniejszej gwiazdy HD 114762; przez wiele lat była uznawana za jedną z pierwszych odkrytych planet pozasłonecznych lub brązowych karłów. Późniejsze oceny masy wykluczają jej planetarną naturę.
Historia badań.
Obiekt HD 114762 b został wykryty w 1989 roku przez zespół astronomów pod kierunkiem Davida Lathama, dzięki wykryciu zmian prędkości radialnej okrążanej przez niego gwiazdy. Niska masa minimalna ("m"ˑsin "i") równa około 11 mas Jowisza wskazywała, że może to być pierwszy odkryty brązowy karzeł, a nawet planeta pozasłoneczna będąca gazowym olbrzymem. Nachylenie orbity obiektu względem kierunku obserwacji pozostawało jednak nieznane, co nie pozwalało stwierdzić, jaka jest jego natura.
Obiekt krąży wokół gwiazdy z okresem obiegu około 84 dni, po ekscentrycznej orbicie. Gwiazda HD 114762 ma także drugą towarzyszkę, czerwonego (lub brązowego) karła na dalekiej orbicie.
Nachylenie orbity okazało się bardzo niskie, zaledwie 5° ± 1°. Żeby wywołać obserwowany efekt, obiekt musi mieć masę ponad 100 razy wyższą niż Jowisz. To wyklucza możliwość, że HD 114762 b jest planetą.

</doc>
<doc id="837610" url="https://pl.wikipedia.org/wiki?curid=837610" title="I bitwa pod Wawrem">
I bitwa pod Wawrem

I bitwa pod Wawrem – jedna z bitew powstania listopadowego, toczona od 19 do 20 lutego 1831 roku.
Historia.
W bitwie starły się wojska polskie dowodzone przez Franciszka Żymirskiego i Piotra Szembeka z I korpusem armii Iwana Dybicza. Polscy dowódcy nie otrzymali jednak posiłków i nie mogli w pełni wykorzystać zwycięstwa. Obecnie Wawer to dzielnica we wschodniej części Warszawy.

</doc>
<doc id="837613" url="https://pl.wikipedia.org/wiki?curid=837613" title="Staszyce">
Staszyce

1 dzielnica miasta:
1 miejscowość w Polsce:

</doc>
<doc id="837614" url="https://pl.wikipedia.org/wiki?curid=837614" title="Bitwa pod Stilo">
Bitwa pod Stilo



</doc>
<doc id="837616" url="https://pl.wikipedia.org/wiki?curid=837616" title="HD 102117">
HD 102117

HD 102117 (Uklun) – gwiazda w gwiazdozbiorze Centaura, odległa o 129 lat świetlnych od Słońca. W 2005 roku odkryto krążącą wokół niej planetę HD 102117 b (Leklsullun).
Jest to żółty karzeł, gwiazda typu widmowego G6 o masie podobnej do Słońca, ale starsza od niego.
Nazwa.
Gwiazda ma nazwę własną Uklun, co oznacza „my” w języku pitkarnyjskim. Nazwa została wyłoniona w konkursie zorganizowanym w 2019 roku przez Międzynarodową Unię Astronomiczną w ramach stulecia istnienia organizacji. Uczestnicy z Wysp Pitcairn mogli wybrać nazwę dla tej planety. Spośród nadesłanych propozycji zwyciężyła nazwa Uklun dla gwiazdy i Leklsullun dla planety.

</doc>
<doc id="837620" url="https://pl.wikipedia.org/wiki?curid=837620" title="Zoe (księżyc)">
Zoe (księżyc)

Zoe, pełna nazwa (58534) Logos I Zoe – księżyc planetoidy (58534) Logos, która należy do planetoid transneptunowych. W przypadku tego obiektu określenie „księżyc” nie do końca odpowiada rzeczywistości w związku z jego rozmiarami w stosunku do nieco tylko większego towarzysza (ok. 66 km i 80 km). Zoe i Logos to planetoida podwójna.
Odkrycie i nazwa.
Zoe został odkryty 17 listopada 2001 roku na podstawie obserwacji wykonanych przez teleskop Hubble’a. Odkrywcami byli astronomowie K. Noll, D. Stephens, W. Grundy, J. Spencer, R. Millis, M. Buie, D. Cruikshank, S. Tegler oraz W. Romanishin.
Orbita i właściwości fizyczne.
Obiekt ten ma średnicę ok. 66 km i okrąża z większym Logosem wspólny środek masy w zmiennej odległości od 4405 do 11614 km od jej centrum w czasie ok. 312 dni po orbicie o mimośrodzie ok. 0,45, która nachylona jest do ekliptyki pod kątem 112,5°.

</doc>
<doc id="837621" url="https://pl.wikipedia.org/wiki?curid=837621" title="Pałac Ursynów">
Pałac Ursynów



</doc>
<doc id="837626" url="https://pl.wikipedia.org/wiki?curid=837626" title="Staszyce (województwo lubelskie)">
Staszyce (województwo lubelskie)

Staszyce – kolonia w Polsce położona w województwie lubelskim, w powiecie chełmskim, w gminie Wierzbica.
W latach 1975–1998 miejscowość należała administracyjnie do województwa chełmskiego.

</doc>
<doc id="837628" url="https://pl.wikipedia.org/wiki?curid=837628" title="Pałac &quot;Ursynów&quot;">
Pałac &quot;Ursynów&quot;



</doc>
<doc id="837630" url="https://pl.wikipedia.org/wiki?curid=837630" title="HD 102117 b">
HD 102117 b

HD 102117 b (Leklsullun) – planeta orbitująca wokół gwiazdy HD 102117 (Uklun). Została odkryta w 2004 roku metodą pomiarów zmian prędkości radialnej. Jest małym gazowym olbrzymem, o masie poniżej 1/5 masy Jowisza. W chwili odkrycia była jedną z najmniej masywnych znanych planet pozasłonecznych.
Nazwa.
Planeta ma nazwę własną Leklsullun, co oznacza „dziecko” lub „dzieci” w języku pitkarnyjskim. Nazwa została wyłoniona w konkursie zorganizowanym w 2019 roku przez Międzynarodową Unię Astronomiczną w ramach stulecia istnienia organizacji. Uczestnicy z Wysp Pitcairn mogli wybrać nazwę dla tej planety. Spośród nadesłanych propozycji zwyciężyła nazwa Leklsullun dla planety i Uklun dla gwiazdy.

</doc>
<doc id="837631" url="https://pl.wikipedia.org/wiki?curid=837631" title="Brama Lubelska w Zamościu">
Brama Lubelska w Zamościu

Brama Lubelska w Zamościu – jedna z dawnych bram na Starym Mieście w Zamościu, także element zamojskiej twierdzy.
Znajdują się tu jednak dwie bramy lubelskie: stara i nowa, związane z budową miasta pod koniec XVI wieku oraz jego modernizacją w okresie rozbiorów Polski.
Obie położone są przy północnej linii dawnych murów miasta.
Stara Brama Lubelska.
Położoną na rogu ulic Akademickiej i Królowej Jadwigi, między dawnymi bastionami IV i V, pierwszą Bramę Lubelską, zwaną także Janowicką, zbudowano pod koniec XVI wieku (1582-85), kiedy intensywnie rozbudowywany był Zamość. W roku około 1582 Jan Zamoyski, założyciel miasta, podczas spotkania z ówczesnym królem Polski Stefanem Batorym, obiecał królowi, iż nikt więcej oprócz niego nie przejedzie tą bramą, dlatego na początku wieku XVII została zamurowana z rozkazu hetmana najprawdopodobniej na pamiątkę gościny Stefana Batorego w Zamościu. Ponadto w roku 1588 Jan Zamoyski przeprowadził przez tę bramę jeńca z bitwy pod Byczyną, a mianowicie austriackiego arcyksięcia Maksymiliana, który pretendował do polskiego tronu. W związku z tym do wyjazdu na północ od miasta służyła położona przy południowej linii zamojskiej twierdzy Brama Szczebrzeska. Możliwe było tu jedynie przejście dla pieszych zwane Furtą Janowicką, do czasu jej ponownego otwarcia pod koniec wieku XVIII, w roku 1790, po którym wybudowany został dodatkowo drewniany most. Przejście przez tę bramę nie było jednak dostępne zbyt długo, albowiem podczas modernizacji twierdzy pod kierownictwem J. Mallet-Malletskiego, została ostatecznie zamurowana w latach 20. XIX wieku.
Potem było to dodatkowo miejsce przetrzymywania więźniów. Częściowo zburzona po likwidacji twierdzy w roku 1866, jednak dzięki rekonstrukcji w II poł. XX wieku można nadal podziwiać najstarszą zamojska bramę, z zachowanymi fragmentami kurtyn z wąskimi oknami od północy.
Wyróżnia się ona ponadto płaskorzeźbami po stronie północnej, przedstawiającymi m.in. personifikację patronki bramy, "Polonii", poniżej kartusz z herbem Zamoyskich, oraz napisami inskrypcyjnymi w języku łacińskim, skierowanymi do "Matki Polski".
Mieścił się tu klub i pub "Stara Brama", w którym odbywały się również koncerty grup rockowych. Po pracach remontowych lokal w bramie zajmowała nowa restauracja z galerią o nazwie "Brama". Obecnie jest tu inny obiekt z barem i muzyką przeznaczony do wynajmu na różne imprezy.
Tuż przy wschodnim boku tej bramy znajduje się pomnik Dzieci Zamojszczyzny, natomiast nieco dalej na północ, na terenie parku miejskiego, stoi jedyny zachowany kojec.
Nowa Brama Lubelska.
Po zamurowaniu starej Bramy Lubelskiej zbudowano nową (1821-22), położoną bardziej na wschód (ulica W. Łukasińskiego), pomiędzy bastionami V i VI. Od strony południowej znajdują się w niej 3 wejścia w formie arkad: główne pośrodku z przejściem na drugą stronę bramy, przez które przeprowadzony był przejazd oraz dwie boczne arkady, mniejsze, jakie stanowiły wejścia do tutejszych pomieszczeń fortecznych.
Niewielkie ozdoby z płaskorzeźbami gałęzi dębowych znajdują się po północnej stronie bramy.
Po 1866 roku brama ta ocalała; w latach 80. XX wieku przywrócono drewniany most na północ od bramy, nad dawną fosą (tzw. "kaczymi dołami") i fragmentami jednego z kojców. Po obu bokach bramy zachowane są także krótkie odcinki murów (kurtyny) z małymi oknami od strony północnej.
Po II wojnie światowej mieścił się tu dworzec autobusowy, a do niedawna niewielki bar gastronomiczny. Obecnie (po pracach remontowych) budynek zajmuje nowa restauracja z klubem muzycznym o nazwie "Bastion".
W latach 2007-2009 obie bramy były objęte wspomnianymi pracami remontowymi w ramach miejskiego projektu renowacji o nazwie "Konserwacja, renowacja i adaptacja na cele kultury zespołów fortyfikacji Starego Miasta w Zamościu".

</doc>
<doc id="837633" url="https://pl.wikipedia.org/wiki?curid=837633" title="Teja Gregorin">
Teja Gregorin

Teja Gregorin (ur. 29 czerwca 1980 w Lublanie) – słoweńska biathlonistka i biegaczka narciarska, brązowa medalistka igrzysk olimpijskich i dwukrotna medalistka mistrzostw świata.
Kariera.
Po raz pierwszy na arenie międzynarodowej pojawiła się w 1998 roku, startując na Mistrzostwach Świata Juniorów w Narciarstwie Klasycznym 1998 w Sankt Moritz. Zajęła tam 14. miejsce w biegu na 5 km stylem dowolnym i 17. miejsce w biegu na 15 km stylem klasycznym. Jeszcze dwukrotnie startowała w zawodach tego cyklu, zajmując między innymi czwarte miejsce w biegu na 5 km stylem dowolnym podczas mistrzostw świata juniorów w Szczyrbskim Jeziorze w 2000 roku.
W Pucharze Świata w biegach narciarskich zadebiutowała 12 stycznia 2000 roku w Novym Měscie, gdzie zajęła 55. miejsce w biegu na 10 km techniką klasyczną. Pierwsze punkty wywalczyła 27 grudnia 2001 roku w Garmisch-Partenkirchen, zajmując 26. miejsce w sprincie stylem dowolnym. Nigdy nie stanęła na podium zawodów tego cyklu. Jedyny raz klasyfikowana w Pucharze Świata była w sezonie 2001/2002, zajmując 80. miejsce. W 2001 roku wystąpiła mistrzostwach świata w Lahti, gdzie zajmowała miejsca poza czołową trzydziestką. Rok później wzięła udział w igrzyskach olimpijskich w Salt Lake City, zajmując między innymi 34. miejsce w sprincie dowolnym i dziewiąte w sztafecie.
Od 2003 roku startowała w biathlonie. W Pucharze Świata w biathlonie zadebiutowała 4 grudnia 2003 roku w Kontiolahti, zajmując 52. miejsce w sprincie. Pierwsze punkty wywalczyła 23 stycznia 2004 roku w Anterselvie, gdzie zajęła 27. miejsce w tej samej konkurencji. Trzykrotnie stawała na podium zawodów pucharowych: 18 lutego 2009 roku w Pjongczangu była druga w biegu indywidualnym, 5 lutego 2012 roku w Oslo była trzecia w biegu masowym, a 23 marca 2014 roku w Oslo w tej samej konkurencji była druga. Najlepsze wyniki osiągnęła w sezonie 2010/2011, kiedy zajęła ósme miejsce w klasyfikacji generalnej.
Swój pierwszy medal zdobyła w 2009 roku, kiedy podczas mistrzostw świata w Pjongczangu zajęła drugie miejsce w biegu indywidualnym. Rozdzieliła tam na podium Niemkę Kati Wilhelm i Torę Berger z Norwegii. Na rozgrywanych trzy lata później mistrzostwach świata w Ruhpolding razem z Andreją Mali, Klemenem Bauerem i Jakovem Fakiem zdobyła srebrny medal w sztafecie mieszanej. Zdobyła ponadto brązowy medal w biegu pościgowym podczas igrzysk olimpijskich w Soczi w 2014 roku, gdzie uległa tylko Darji Domraczewej z Białorusi i Torze Berger. Na tej samej imprezie była też między innymi czwarta w biegu masowym, w którym walkę o medal przegrała z Norweżką Tiril Eckhoff.
Jest mistrzynią świata w biathlonie letnim w sprincie oraz biegu pościgowym z MŚ 2008 oraz z MŚ 2014.
Obecnie mieszka w Ihan. Zna dwa języki słoweński i angielski.
W 2017 roku została zawieszona przez IBU, po tym jak powtórne badanie próbek pobranych podczas igrzysk olimpijskich w Vancouver w 2010 roku wykazało obecność w jej organizmie niedozwolonych substancji wspomagających produkcję hormonu wzrostu. W grudniu 2017 roku została zdyskwalifikowana na dwa lata.

</doc>
<doc id="837634" url="https://pl.wikipedia.org/wiki?curid=837634" title="Bitwa pod Crotone">
Bitwa pod Crotone



</doc>
<doc id="837635" url="https://pl.wikipedia.org/wiki?curid=837635" title="Dolnośląska Szkoła Wyższej Edukacji">
Dolnośląska Szkoła Wyższej Edukacji



</doc>
<doc id="837645" url="https://pl.wikipedia.org/wiki?curid=837645" title="Metoda Hellwiga">
Metoda Hellwiga

Metoda Hellwiga, zwana również "metodą optymalnego wyboru predyktant", "metodą wskaźników pojemności informacji" – formalna metoda doboru zmiennych objaśniających do modelu statystycznego (w szczególności modelu ekonometrycznego) stworzona w 1968 roku przez Zdzisława Hellwiga.
Zmienne, które wybieramy do modelu powinny być silnie skorelowane ze zmienną objaśnianą, a słabo skorelowane między sobą. Nie jest to jednak ścisłe kryterium doboru zmiennych, oprócz tego występuje kryterium liczbowe, tzw. "pojemność integralna kombinacji nośników informacji". W tym przypadku nośnikami informacji są wszystkie zmienne objaśniające.
Liczba kombinacji.
Jeżeli mamy formula_1 potencjalnych zmiennych objaśniających, to liczba wszystkich kombinacji jest równa
Indywidualna pojemność nośników informacji.
Dla wszystkich otrzymanych kombinacji definiujemy tzw. "Indywidualną pojemność nośników informacji", która określona jest wzorem:
gdzie:
Wskaźnik formula_15 mierzy wielkość informacji jaką wnosi zmienna formula_16 o zmiennej objaśnianej formula_17 w formula_4-tej kombinacji. W związku z tym formula_15 wzrasta, jeżeli współczynnik korelacji formula_9 wzrasta, a maleje im bardziej zmienna formula_16 jest skorelowana z pozostałymi zmiennymi objaśniającymi.
Pojemność integralna kombinacji nośników informacji.
Dopiero, gdy policzymy indywidualną pojemność nośników informacji dla wszystkich kombinacji, możemy obliczyć pojemność integralną kombinacji nośników informacji według wzoru:
gdzie:
Pojemność integralna kombinacji nośników informacji dla formula_4-tej kombinacji jest sumą indywidualnych pojemności nośników informacji, które wchodzą w skład tej kombinacji. Jest ona kryterium wyboru odpowiedniej kombinacji zmiennych objaśniających, a wybieramy tę kombinację, gdzie formula_29 jest największa.
Ze względu na znacząca liczbę kombinacji zmiennych, które należy porównać skonstruowana została metoda wykorzystująca kryterium Hellwiga w postaci zadania programowania binarnego, w którym licznik z kryterium Hellwiga jest funkcją celu, a mianownik jest podstawą do zbudowania warunków ograniczających.
Przykład.
Dane są:
Liczba możliwych kombinacji zmiennych endogenicznych wynosi

</doc>
<doc id="837648" url="https://pl.wikipedia.org/wiki?curid=837648" title="Anna Ilczuk">
Anna Ilczuk

Anna Ilczuk (ur. 21 sierpnia 1981 we Wrocławiu) – polska aktorka.
Życiorys.
Zadebiutowała w 1997/1998 roku jako statystka w magazynie śledczym Fajbusiewicza. 1 kwietnia 2000 zadebiutowała w teatrze. W latach 2000–2003 występowała z Grupą Artystyczną Ad Spectatores we Wrocławiu. Od 2004 występuje w Teatrze Polskim we Wrocławiu. W tym samym roku ukończyła studia we wrocławskiej filii PWST. Wtedy otrzymała również nagrodę im. Małgorzaty Napiórkowskiej „za młodziutki talent” przyznaną przez Wrocławskie Towarzystwo Przyjaciół Teatru. W 2004 za rolę Dvori w przedstawieniu "Zabawy na podwórku" otrzymała nagrodę ministra kultury na XXII Festiwalu Szkół Teatralnych w Łodzi oraz Grand Prix Jury Młodzieżowego na XLIV Kaliskich Spotkaniach Teatralnych. Wykładowca Państwowej Wyższej Szkoły Teatralnej we Wrocławiu.
Życie prywatne.
W 2015 wyszła za mąż za aktora Andrzeja Kłaka, z którym ma córkę Zosię (ur. 2014).

</doc>
<doc id="837649" url="https://pl.wikipedia.org/wiki?curid=837649" title="Metoda wskaźników pojemności informacji">
Metoda wskaźników pojemności informacji



</doc>
<doc id="837652" url="https://pl.wikipedia.org/wiki?curid=837652" title="Surrey">
Surrey

Surrey – hrabstwo administracyjne (niemetropolitalne), ceremonialne i historyczne w południowo-wschodniej Anglii, w regionie South East England, położone na południe od Londynu, jedno z tzw. Home Counties.
Powierzchnia hrabstwa wynosi 1663 km², a liczba ludności – 1 132 400 (2011). Ośrodkiem administracyjnym jest Reigate (do 2020 roku było nim Kingston upon Thames, poza granicami hrabstwa, na terenie Wielkiego Londynu). Największym miastem jest Woking, innymi większymi miastami są Guildford, Walton-on-Thames, Ewell, Esher, Camberley, Redhill, Leatherhead i Epsom.
Na przeważającym obszarze Surrey ma charakter nizinny. Przez hrabstwo przebiega pasmo wzgórz North Downs.
Na północy Surrey graniczy z regionem Wielkiego Londynu, na wschodzie z hrabstwem Kent, na południowym wschodzie z East Sussex, na południu z West Sussex, na zachodzie z Hampshire a na północnym zachodzie z Berkshire.
Podział administracyjny.
W skład hrabstwa wchodzi jedenaście dystryktów:

</doc>
<doc id="837656" url="https://pl.wikipedia.org/wiki?curid=837656" title="7 Korpus Artylerii Obrony Przeciwlotniczej">
7 Korpus Artylerii Obrony Przeciwlotniczej

7 Korpus Artylerii Obrony Przeciwlotniczej (7 KA OPL) – wyższy związek taktyczny artylerii przeciwlotniczej ludowego Wojska Polskiego.
Formowanie dowództwa korpusu rozpoczęto w marcu 1951 w Bytomiu na terenie OW Kraków. W maju zaś przystąpiono do organizacji poszczególnych pułków. W skład korpusu wchodziło siedem pułków artylerii OPL, w tym dwa pułki małego kalibru (85 i 99) i pięć średniego kalibru (89, 90, 96, 97 i 98). Za sformowanie pułków dyslokowanych na terenie OW Śląsk odpowiedzialny był dowódca okręgu. Miał on zakończyć formowanie 98 i 99 pa OPL do 1 grudnia 1952 roku.
Dowódcą korpusu był generał brygady Michaił Bondarenko.
W październiku 1952 podjęto decyzję o rozformowaniu dowództwa korpusu. Większość z pułków artylerii plot znajdujących się dotychczas w tym korpusie wykorzystano do sformowania 13 i 15 Dywizji Artylerii OPL.

</doc>
<doc id="837660" url="https://pl.wikipedia.org/wiki?curid=837660" title="Kutina">
Kutina

Kutina – miasto w Chorwacji, w żupanii sisacko-moslawińskiej, siedziba miasta Kutina. Jest położona ok. 70 km na południowy wschód od Zagrzebia. W 2011 roku liczyła 13 735 mieszkańców.
Pierwsza historyczna wzmianka o Kutinie pochodzi z 1256 roku.

</doc>
<doc id="837662" url="https://pl.wikipedia.org/wiki?curid=837662" title="Lis pospolity">
Lis pospolity



</doc>
<doc id="837663" url="https://pl.wikipedia.org/wiki?curid=837663" title="Organizacja Sai">
Organizacja Sai



</doc>
<doc id="837667" url="https://pl.wikipedia.org/wiki?curid=837667" title="Rutland">
Rutland

Rutland – hrabstwo ceremonialne i historyczne oraz jednostka administracyjna typu "unitary authority" w środkowej Anglii, w regionie East Midlands.
Powierzchnia hrabstwa wynosi 382 km², a liczba ludności – 38 606 (2016). Rutland jest najmniejszym spośród historycznych hrabstw Anglii oraz jednym z najmniejszych hrabstw ceremonialnych (mniejsze są tylko City of London, City of Bristol oraz Isle of Wight). Na terenie hrabstwa znajdują się dwa miasta – Oakham, będące ośrodkiem administracyjnym, oraz Uppingham.
Hrabstwo ma charakter wiejski, a w przeszłości na jego obszarze znajdował się słabo zaludniony las dębowy. Pierwsza wzmianka o Rutland jako samodzielnym hrabstwie pochodzi z 1159 roku.
W środkowej części hrabstwa znajduje się Rutland Water, największe pod względem powierzchni sztuczne jezioro w Anglii, zbudowane w latach 70. XX wieku.
Rutland graniczy z hrabstwem Leicestershire na zachodzie i północnym zachodzie, z Lincolnshire na wschodzie i północnym wschodzie oraz z Northamptonshire na południu.

</doc>
<doc id="837668" url="https://pl.wikipedia.org/wiki?curid=837668" title="20 Dywizja Piechoty (Węgry)">
20 Dywizja Piechoty (Węgry)

20 Węgierska Dywizja Piechoty (20 Węgierska Brygada Piechoty, 20 Węgierska Dywizja Lekka) – jedna z dywizji węgierskich z czasów II wojny światowej.
Utworzona w styczniu 1939 jako brygada, w lutym 1942 przekształcona w dywizję lekką, od sierpnia 1943 jako dywizja piechoty.
Poddała się Brytyjczykom w północnej Chorwacji i południowej Austrii w 1945.
Struktura organizacyjna.
Skład w czerwcu 1942:
W 1944 roku w dywizji znalazły się dodatkowe oddziały, m.in. 12 pułk piechoty i 20 batalion rozpoznawczy

</doc>
<doc id="837669" url="https://pl.wikipedia.org/wiki?curid=837669" title="20 Brygada Piechoty (węgierska)">
20 Brygada Piechoty (węgierska)



</doc>
<doc id="837670" url="https://pl.wikipedia.org/wiki?curid=837670" title="20 Dywizja Lekka (węgierska)">
20 Dywizja Lekka (węgierska)



</doc>
<doc id="837671" url="https://pl.wikipedia.org/wiki?curid=837671" title="Piaskowiec (roślina)">
Piaskowiec (roślina)

Piaskowiec ("Arenaria" L.) – rodzaj roślin należący do rodziny goździkowatych. Obejmuje od ok. 160–175 gatunków. Występują one głównie na półkuli północnej, zwłaszcza na obszarach górskich. W Polsce rosną dziko w zależności od ujęcia systematycznego dwa lub trzy gatunki rodzime, z których najbardziej rozpowszechnionym jest piaskowiec macierzankowy.
Szereg gatunków uprawianych jest jako rośliny ozdobne.
Występowanie.
Przedstawiciele tego rodzaju rosną głównie na obszarach górskich, w miejscach kamienistych, w borach sosnowych, w murawach. Zasięg obejmuje strefę klimatu umiarkowanego na półkuli północnej, obszary górskie w Ameryce Północnej, Środkowej i Południowej, także góry Eurazji, poza tym basen śródziemnomorski.
W Polsce występują w naturze dwa gatunki w wąskim ujęciu rodzaju:
W szerokim ujęciu rodzaju do rodzaju zaliczany jest też piaskowiec trawiasty "Arenaria graminifolia" , alternatywnie włączany do rodzaju "Eremogone" jako "E. saxatilis" Poza tym podany został z Polski piaskowiec delikatny "Arenaria leptoclados" o niepewnym statusie we florze, w bazach taksonomicznych klasyfikowany jako podgatunek piaskowca macierzankowego "Arenaria serpyllifolia" subsp. "leptoclados" 
Systematyka.
W tradycyjnym, szerokim ujęciu rodzaj "Arenaria" nie jest monofiletyczny i na podstawie badań morfologicznych i molekularnych został podzielony. Wyodrębniono z niego następujące rodzaje: "Eremogone" [≡ "Arenaria" subg. "Eremogone" ], "Odontostemma" [≡ "Arenaria" subg. "Odontostemma" ], "Solitaria" (≡ "Arenaria" subg. "Solitaria" ) oraz wąsko ujmowany rodzaj "Arenaria"
"s.str." Także podział rodzaju na podrodzaje, sekcje i serie jest krytykowany.
Rodzaj należy do rodziny goździkowatych ("Caryophyllaceae"), a w jej obrębie do podrodziny "Alsinoideae" i plemienia "Alsineae".

</doc>
<doc id="837672" url="https://pl.wikipedia.org/wiki?curid=837672" title="Prashanti Nilayam">
Prashanti Nilayam



</doc>
<doc id="837674" url="https://pl.wikipedia.org/wiki?curid=837674" title="Siodełkowce">
Siodełkowce

Siodełkowce (Clitellata) – klasyfikowany w randze gromady klad wysoce wyspecjalizowanych pierścienic charakteryzujących się obecnością siodełka ("clitellum") u osobników dojrzałych płciowo. Parapodia u nich nie występują, a szczeciny są uwstecznione lub ich brak. Zalicza się do nich ponad jedną trzecią wszystkich pierścienic. W większości są hermafrodytami, ale są też wśród nich gatunki rozmnażające się poprzez podział (architomia lub paratomia) lub partenogenetycznie. Rozwój przebiega w kokonie. Siodełkowce nie przechodzą przeobrażenia.
Klasyfikacja.
Filogeneza tej grupy pierścienic pozostaje słabo poznana pomimo dobrze potwierdzonego monofiletyzmu. Tradycyjnie siodełkowce dzielone są na pijawki i skąposzczety. Pozycja taksonomiczna wyróżnianych czasem w odrębną podgromadę pijawczaków jest dyskutowana.

</doc>
<doc id="837675" url="https://pl.wikipedia.org/wiki?curid=837675" title="Arenaria">
Arenaria



</doc>
<doc id="837679" url="https://pl.wikipedia.org/wiki?curid=837679" title="Herefordshire">
Herefordshire

Herefordshire – hrabstwo ceremonialne i historyczne oraz jednostka administracyjna typu "unitary authority" w zachodniej Anglii, w regionie West Midlands, położone przy granicy z Walią.
Powierzchnia hrabstwa wynosi 2180 km², a liczba ludności – 183 500. Jest to jedno z najrzadziej zaludnionych hrabstwa Anglii, z gęstością zaludnienia wynoszącą 84,2 os./km². Stolicą oraz największym miastem jest Hereford, położony w środkowej części hrabstwa, posiadający status "city". Inne większe miasta na terenie hrabstwa to Leominster, Ledbury oraz Ross-on-Wye.
Początki hrabstwa sięgają średniowiecza. W 1974 roku Herefordshire zostało połączone z sąsiednim Worcestershire w hrabstwo Hereford and Worcester, które funkcjonowało do 1998 roku, gdy hrabstwa ponownie rozdzielono.
Hrabstwo jest w przeważającej części nizinne, na jego wschodnim krańcu znajdują się wzgórza Malvern Hills. Główną rzeką przepływającą przez Herefordshire jest Wye. Hrabstwo ma charakter wiejski, a podstawę jego gospodarki stanowi rolnictwo, w szczególności sadownictwo, produkcja cydru, hodowla bydła i owiec.
Na północy Herefordshire graniczy z hrabstwem Shropshire, na wschodzie z Worcestershire, na południu z Gloucestershire, a na zachodzie z Walią.

</doc>
<doc id="837681" url="https://pl.wikipedia.org/wiki?curid=837681" title="Historia informatyki w Polsce">
Historia informatyki w Polsce

Historia polskich komputerów, lata 1948–1967.
Wstęp.
W roku 1958 zbudowany został w Polsce pierwszy komputer nazwany XYZ. W roku 1961 ruszyła seryjna produkcja komputerów ZAM 2, a w roku 1963 – komputerów Odra 1003. W okresie tu omawianym komputery nazywane były w Polsce "maszynami matematycznymi". Do roku 1967 najbardziej znaczącymi jednostkami organizacyjnymi w zakresie budowy komputerów były: Instytut Maszyn Matematycznych, krótko IMM, jednostka Polskiej Akademii Nauk (PAN), Katedra Budowy Maszyn Matematycznych, krótko Katedra BMM, jednostka Politechniki Warszawskiej (PW), oraz Wrocławskie Zakłady Elektroniczne ELWRO.
Instytut Maszyn Matematycznych PAN.
Za początek procesu powstawania komputerów w Polsce można uznać seminarium entuzjastów, które odbyło się w gmachu Instytutu Fizyki Doświadczalnej, przy ulicy Hożej w Warszawie, dnia 23 grudnia 1948.
W powstającym w 1948 roku Państwowym Instytucie Matematycznym (od roku 1952 w PAN) zdecydowano się na rozpoczęcie prac perspektywicznych nad budową chociażby jednej maszyny porównywalnej do amerykańskiego ENIAC. W tym celu powołano Grupę Aparatów Matematycznych tego Instytutu (GAM). Pierwszym inżynieryjnym pracownikiem GAM był Leon Łukaszewicz, a wkrótce potem dołączyli do niego jego koledzy ze studiów, Romuald Marczyński i Krystyn Bochenek. Kierownikiem GAM został logik i statystyk Henryk Greniewski. Dla zbudowania takiego komputera nie było środków – ani zaplecza technicznego, ani sprzętu elektronicznego, ani doświadczenia. Jedyną szansę dawały entuzjazm i domniemany talent kilku dopiero co promowanych inżynierów.
Pierwszym osiągnięciem GAM było zbudowanie w roku 1954 analogowego Analizatora Równań Różniczkowych (można go zobaczyć w Muzeum Techniki w Warszawie). Składał się on z ośmiu sumatorów, ośmiu integratorów, sześciu multiplikatorów i sześciu transformatorów funkcji. Wkrótce ARR znalazł wielu użytkowników w zakresie badania drgań w nieliniowych układach mechanicznych. Eksploatacja ARR skupiła wokół siebie wielu matematyków, w tym Antoniego Mazurkiewicza i Tomasza Pietrzykowskiego.
Analizator ARR był dowodem, że budowa dużych maszyn liczących w Polsce jest możliwa. Uznanie, z jakim spotkał się ARR, wyraziło się przyznaniem za niego w 1955 roku Nagrody Państwowej II stopnia dla Leona Łukaszewicza i jego współpracowników, którymi byli: Andrzej Łazarkiewicz, Andrzej Świtalski, Antoni Ostrowski i Jan Ławrynowicz.
Kierowana przez Romualda Marczyńskiego pierwsza próba budowy komputera, nazwanego EMAL, nie została doprowadzona do końca. Zasadniczym tego powodem była zła jakość dostępnych lamp elektronowych i łączówek. Programy dla komputera EMAL przygotowali Adam Empacher i Andrzej Wakulicz.
W początku 1956 roku wszystkie siły GAM zostały połączone w jeden zespół, kierowany przez Leona Łukaszewicza, z zadaniem ponowienia próby zbudowania komputera. W rezultacie został zaprojektowany, wykonany i w roku 1958 uruchomiony pierwszy komputer działający w Polsce, nazwany XYZ.
Wydarzenie to, jedno z ważniejszych w historii polskiej informatyki, dowodziło, ze budowa takich komputerów w kraju jest możliwa. Wywołało ono zainteresowanie szerszych kręgów społeczeństwa, ośrodków naukowych, a również władz gospodarczych. Przydzielono więc znaczne środki na rozwój komputerów.
W zespole projektującym XYZ wziął udział Leon Łukaszewicz, jako jego kierownik, a również Stanisław Majerski, Zdzisław Pawlak, Jerzy Fiett, Wojciech Jaworski i Zygmunt Sawicki.
Na bazie XYZ powołano Biuro Obliczeń i Programów, krótko BOP. Był to pierwszy w Polsce ogólnie dostępny ośrodek usługowy stosujący komputer do obliczeń naukowych i technicznych. Pomimo że XYZ pracował na trzy zmiany, popyt na usługi BOP szybko przekroczył jego możliwości. Kierownikami BOP byli Jerzy Waśniewski, a po nim Krzysztof Moszyński. W tym czasie GAM przekształcił się najpierw w samodzielny Zakład Aparatów Matematycznych PAN, w skrócie ZAM, a wkrótce potem, w IMM. Do roku 1966 kierował nimi Leon Łukaszewicz.
Po budowie XYZ jego twórcy przystąpili, z dużym rozmachem, do próby przemysłowego wdrożenia swych osiągnięć. W tym celu utworzono Zakład Produkcji Doświadczalnej Maszyn Matematycznych przy IMM, w skrócie Zakład Doświadczalny IMM. Zatrudniono w nim wkrótce zespół inżynierów o dużym doświadczeniu w produkcji profesjonalnego sprzętu elektronicznego.
Pierwszym zadaniem tego Zakładu było powielenie udoskonalonej wersji XYZ, nazwanej ZAM 2. W latach 1961–1964 wyprodukowano w Zakładzie Doświadczalnym IMM serię dwunastu tych komputerów. Komputery ZAM 2 miały, podobnie jak XYZ, pamięci bębnowe (prekursory pamięci dyskowych), a ponadto szybkie pamięci ultrasoniczne. W tych ostatnich średni czas oczekiwania na jedno zapisane słowo wynosiło 0,5 milisekund.
Zakładając, że na wykonanie jednej operacji arytmetycznej na liczbach 8-cyfrowych potrzebne są dwa dostępy do pamięci szybkiej, komputery ZAM 2 wykonywały do około 1000 operacji na sekundę. Natomiast wszystkie inne komputery budowane do roku 1965 włącznie miały jedynie pamięci bębnowe, w których to średni czas oczekiwania wynosił około 5 milisekund. Wobec tego komputery te wykonywały do około 100 operacji na sekundę.
Nie było to wtedy mało. Licząc, że jeden rachmistrz pracując w biurze wykonuje jedną operację arytmetyczną średnio w 20 sekund i pracuje przez 8 godzin dziennie. Wtedy, teoretycznie, jeden komputer pracujący na trzy zmiany, jeśli ma pamięć jedynie bębnowa, może zastąpić do 6000 rachmistrzów, a komputer ZAM 2 – do 60.000 rachmistrzów. Ponadto komputery liczą na ogół bez pomyłek.
Maszyny ZAM 2 były też w latach 1961–1965 najlepiej oprogramowanymi komputerami produkowanymi w Polsce. W szczególności zawierało ono System Adresów Symbolicznych SAS oraz System Automatycznego Kodowania SAKO zwany też polskim Fortranem. Implementacja SAKO na komputerach tak niewielkich jak XYZ i ZAM 2 było nie lada sztuką. Okazało się to być osiągnięciem pionierskim w stosunku do wszystkich sąsiadów naszego kraju. W szczególności, zdaniem prof. M. Kiełdysza, prezesa Akademii Nauk ZSRR, system ten przewyższał wszystkie podobne systemy wdrożone do praktyki w Związku Radzieckim.
SAS i SAKO opracowane zostały w latach 1957–1960 przez zespoły w których, w różnych okresach, brali udział Leon Łukaszewicz, Antoni Mazurkiewicz, Jan Borowiec, Ludwik Czaja, Jowita Koncewicz, Maria Łącka, Tomasz Pietrzykowski, Stefan Sawicki, Jerzy Swianiewicz, Piotr Szorc, Alfred Szurman, Józef Winkowski i Andrzej Wiśniewski.
Za osiągnięcia związane z XYZ i ZAM 2 pracownicy IMM zostali nagrodzeni w roku 1964 drugą z kolei Nagrodą Państwową II stopnia jaka była przyznaną pracowników IMM. W jego skład wchodzili, jako kierownik zespołu, Leon Łukaszewicz oraz inni najbardziej wyróżniający się współtwórcy tych osiągnięć. W szczególności:
W skład nagrodzonego zespołu weszli ponadto: Stanisław Kowalski, Stanisław Majerski, Krzysztof Moszyński, Jakub Jarych, Jerzy Swianiewicz, Tadeusz Zemła i Władysław Ciastoń.
W roku 1961 Instytut dostał zadanie opracowania nowoczesnego komputera do przetwarzania masowej ilości danych i nadającej się przez to np. do zarządzania przedsiębiorstwami, do rozliczeń bankowych i do prowadzenia racjonalnej gospodarki komunalnej.
W tym celu w roku 1963 powstał prototypowy komputer ZAM-41. Wyposażony on był w opracowane w Instytucie szybkie pamięci ferrytowe, pamięci bębnowe oraz pamięci na taśmach magnetycznych. Te ostatnie były dość powolne, lecz mogły służyć do przechowywania bardzo dużej ilości danych. Ponadto komputer ZAM 41 mógł wykonywać kilka niezależnych zadań jednocześnie.
W latach 1967–1970 seria szesnastu komputerów ZAM-41 została wyprodukowana przez Zakład Doświadczalny IMM. Były to w tym okresie jedyne komputery krajowe o wymienionych wyżej możliwościach. Wokół każdej z nich zorganizowany został ośrodek obliczeniowy, który wykształcił wielu specjalistów w zakresie zastosowań informatyki do celów gospodarczych.
W przeciwieństwie do dzisiejszych komputerów osobistych, komputery takie jak ZAM 2 oraz ZAM 41 składały się z kilku do kilkunastu dużych szaf i były, wraz z ich eksploatacją, bardzo kosztowne. Natomiast ich szybkość liczenia i pojemność pamięci bębnowych były, w porównaniu z obecnymi, niewielkie. Pomimo to rozwiązywano na nich dość duże i trudne zadania.
W roku 1963 Instytut liczył już, wraz z jego Zakładem Doświadczanym, około 800 pracowników. W tym też roku Instytut został przeniesiony w całości z PAN do urzędu Pełnomocnika Rządu do spraw informatyki. Miało to zapewnić Instytutowi lepszą opiekę, lecz nadzieje te nie zostały spełnione.
Po roku 1966 produkcja różnych komponentów komputerów, rozpoczęta w Zakładzie Doświadczalnym IMM, zaczęła stopniowo, wraz z kadrą, przechodzić do przemysłu. Przykładowo, pamięci taśmowe typu PT-2, zapoczątkowane w IMM, były następnie wyprodukowane w ilości około pięciuset egzemplarzy w Zakładach Radiowych Rawar. Technologia wytwarzania rdzeni ferrytowych, opracowana w Zakładzie Doświadczalnym IMM, przekazana została do Zakładów Materiałów POLFER. Produkcja pamięci bębnowych PB-7 przeszła wraz ze znaczną częścią IMM i jego Zakładu Doświadczalnego do Zakładów ERA, tworząc w nich niezależny pion informatyki. Ostatecznie, przeważająca część IMM i cały jego Zakład Doświadczalny zostały wchłonięte przez przemysł.
Katedra Budowy Maszyn Matematycznych PW.
Katedra ta powstała z połączenia w roku 1963 Katedry Konstrukcji Telekomunikacyjnych i Radiofonii PW oraz Katedry Technologii Sprzętu Elektronicznego PW. W istocie była to ciągle jedna i ta sama placówka o prawie niezmieniającej się liczbie około 140 pracowników dydaktycznych, naukowych, warsztatowych i administracyjnych.
Przed rokiem 1958 Katedra BMM specjalizowała się w budowie niezawodnego sprzętu elektronicznego. Wszystko to stanowiło znakomite przygotowanie projektantów, konstruktorów i technologów do wkroczenia w dziedzinę komputerów. Doświadczenia te przekształciły się w konkretne działania z chwilą przejścia z Zakładu Aparatów Matematycznych PAN do Katedry BBM Zdzisława Pawlaka wraz z propozycją realizacji jego koncepcji komputera pracującego w arytmetyce minus dwójkowej. Koncepcja ta została dopracowana w szczegółach umożliwiających rychłe rozpoczęcie montażu części elektronicznej.
Badania modelu laboratoryjnego tego komputera, nazwanego EMC, zostały zakończone w 1960 roku. W tymże roku zbudowany został prototyp komputera UMC-1, a po skompletowaniu jego dokumentacji technologicznej została uruchomiona produkcja pięciu komputerów tego typu. Odbiorcami ich były między innymi Instytut Geodezji i Kartografii, Akademia Górniczo-Hutnicza i Politechnika Warszawska.
W roku 1961 Dyrekcja ELWRO zwróciła się do Katedry BMM o przekazanie dokumentacji komputera UMC 1 w celu uruchomienia jego produkcji. Już na jesieni 1962 roku zbudowano w ELWRO pierwszy egzemplarz UMC 1, a w latach 1962–1964 wyprodukowano serię 24 tych komputerów.
Maszyny UMC 1 wyposażone były w pamięci jedynie bębnowe. Po uruchomieniu produkcji następnych bębnów tego typu okazało się, że zapotrzebowanie na nie jest znacznie większe niż przewidywano. W sumie wyprodukowano 51 pamięci tego typu, między innymi dla ELWRO, Wojskowej Akademii Technicznej i Akademii Górniczo-Hutniczej, a także na eksport do Jugosławii i na Węgry.
Wersją tranzystorową UMC 1 był komputer UMC-10. Po uruchomieniu i przebadaniu jego prototypu w roku 1965, w latach 1966–1967 zbudowano jeszcze trzy egzemplarze tych komputerów, jeden dla Instytutu Meteorologicznego i dwa dla Politechniki Warszawskiej.
Minus dwójkowa reprezentacja liczb w komputerach UMC dawała tylko nieznaczne oszczędności sprzętowe, natomiast wyraźnie utrudniała ich oprogramowanie. Z tego względu pomysł ten nigdzie potem nie był stosowany. Inną cechą komputerów UMC była ich wysoka niezawodność, w czym mogły służyć jako wzór godny naśladowania.
W roku 1970 Katedra BMM została przemianowana na Instytut Maszyn Matematycznych PW, a w roku 1975 – na Instytut Informatyki PW.
Wrocławskie Zakłady Elektroniczne ELWRO.
Zakłady ELWRO powstały w 1959 roku. Kierowali nimi początkowo Marian Tarnkowski, a od roku 1963 Stefan Rylski. W tym momencie we Wrocławiu w technice komputerowej zorientowanych było zaledwie kilka osób skupionych w Politechnice Wrocławskiej wokół prof. Jerzego Bromirskiego. Natomiast środowisko warszawskie miało już kilka zespołów, które budowały użytkowe modele matematycznych maszyn cyfrowych. Uznano więc w ELWRO, że najlepszym wyjściem będzie przeszkolenie tam kilkunastu inżynierów i matematyków mających zająć się techniką komputerową. W tym celu utworzono dwie grupy z których jedna, liczniejsza, była szkolona w Zakładzie Maszyn Matematycznych PAN pod kierownictwem Leona Łukaszewicza, a druga – w Instytucie Badań Jądrowych PAN pod kierunkiem Romualda Marczyńskiego. Przeszkolenie to miało decydujące znaczenie dla szybkiego rozpoczęcia w ELWRO prac konstrukcyjnych nad maszynami cyfrowymi.
Po powrocie obu grup ze szkolenia utworzony został w Biurze Konstrukcyjnym jeden zespół który przystąpił do prac nad wykonaniem maszyny cyfrowej. Kierownikiem zespołu był najpierw prof. Jerzy Bromirski, a następnie Zbigniew Wojnarowicz. Początkowo miał to być przelicznik S-1 opracowany w ZAM przez zespół Jerzego Gradowskiego. Do ELWRO przekazane zostały dokumentacja logiczna przelicznika oraz opracowanie elementów podstawowych. Nie była to jednak dokumentacja konstrukcyjna.
W ten sposób rozpoczęła się budowa modelu maszyny cyfrowej Odra 1001. Konstrukcja bębna, jedynej pamięci tej maszyny, została oparta na rozwiązaniu Romualda Marczyńskiego z IBJ PAN. Wprowadzono jednak zmiany pozwalające zwiększyć jego pojemność z 512 do 2048 słów. O tempie prac świadczą następujące daty: założenia techniczne – kwiecień 1960, zakończenie montażu – grudzień 1960, uruchomienie – czerwiec 1961.
Kończąc uruchomienie Odry 1001 zdawano sobie sprawę z tego, że nie nadaje się ona jeszcze do produkcji seryjnej wskutek zbyt dużej zawodności tej maszyny. Dlatego już w maju 1961 opracowano założenia techniczne dla komputera Odra 1002. Zawężono granice parametrów technicznych i poprawiono konstrukcje elementów podstawowych. Rozpoczęto sztuczne starzenie tranzystorów i diod, staranną ich selekcję oraz dokładne sprawdzanie pakietów. W grudniu 1961 roku zakończono montaż Odry 1002, a w czerwcu 1962 roku jej uruchomienie. Niezawodność Odry 1002 była wprawdzie większa niż Odry 1001, ale oceniono, że jest ona jeszcze niewystarczająca. Tak więc, również Odra 1002 nie znalazła się w produkcji. Jej egzemplarz znajduje się obecnie w Muzeum Techniki w Warszawie.
W połowie 1961 roku kierownictwo WZE ELWRO doszło do wniosku, że z istniejących w kraju modeli maszyn cyfrowych do produkcji nadaje się najlepiej maszyna UMC 1 opracowana w Katedrze BMM kierowanej przez prof. Antoniego Kilińskiego. W celu uruchomienia tej produkcji powołano w ELWRO zespół konstrukcyjno-technologiczny pod kierownictwem Eugeniusza Bilskiego. W jego skład weszli: Jan Bocheński, Stanisław Gacek, Zbigniew Krukowski, Stanisław Lepetow, Andrzej Niżankowski i Henryk Pluta. W trakcie prac doszło jeszcze dwóch absolwentów Politechniki Wrocławskiej, Bronisław Piwowar i Jerzy Pacholarz. Ze strony Politechniki Warszawskiej w uruchomieniu produkcji udział wzięli: Jerzy Połoński, Jerzy Szewczyk, E. Terlecki oraz panie Łącka i Pajkowska.
W roku 1962 zmontowano i uruchomiono w ELWRO pierwszy egzemplarz UMC 1. Montaż i uruchomianie następnych UMC 1 odbywały się już nie w laboratoriach badawczych, lecz na wydziale produkcyjnym, wyposażonym w urządzenia technologiczne do starzenia, selekcji oraz pomiarów elementów i podzespołów maszyn. Była to więc, obok produkcji ZAM 2, jedna z pierwszych i nielicznych w krajach bloku sowieckiego przemysłowa produkcja maszyn cyfrowych.
Pierwsza maszyna UMC 1 została zainstalowana w Instytucie Geodezji i Kartografii w Warszawie, gdzie dzięki współpracy z Politechniką Warszawską umiano ją dobrze wykorzystać. Łącznie w latach 1963 i 1964 wyprodukowanych zostało 24 komputerów UMC 1.
Równolegle z uruchomieniem produkcji UMC 1, w Biurze Konstrukcyjnym opracowywano w roku 1963 model nowej maszyny Odra 1003. Była to już konstrukcja dojrzała, posiadająca pełne walory użytkowe oraz uwzględniająca wymogi technologiczne produkcji seryjnej. Zmieniona została technika realizująca podstawowe układy logiczne, zastosowano nową pamięć bębnową o dwukrotnie większej pojemności i radykalnie zmniejszono wymiary tego komputera w stosunku do Odry 1002. Model Odry 1003 został wykonany w grudniu 1962 roku, a prototyp w 1963 roku. W 1964 roku rozpoczęto produkcję, a w 1965 roku eksport maszyn Odra 1003 do krajów bloku sowieckiego.
W 1966 roku opracowano, a następnie produkowano już Odrę 1013, która oprócz pamięci bębnowej miała szybką pamięć ferrytową o pojemności 256 słów. Dzięki temu uzyskano wielokrotnie większą szybkość niż w Odrze 1003. W tym czasie była to jedna z najbardziej udanych małych maszyn produkowanych w krajach bloku sowieckiego. Z ogólnej liczby 84 wyprodukowanych maszyn Odra 1003, aż 53 zostało wyeksportowanych.
Twórcami maszyn Odra 1001, Odra 1002, a później Odra 1003 byli, w zakresie logiki – Thanasis Kamburelis, techniki układów logicznych – Andrzej Zasada, pamięci początkowo bębnowej a później ferrytowej – Janusz Książek i Andrzej Niżankowski, konstrukcji mechanicznej – Jakub Markiewicz. Całość prac koordynował Jan Markowski.
W 1966 roku zmontowano w ELWRO dwa komputery ZAM-21 na podstawie dokumentacji z IMM w Warszawie. Egzemplarze te uznano jednak jako zawodne wobec czego produkcji seryjnej tych maszyn nie podjęto. (Jednak komputery ZAM 21 zbudowane w IMM były niezawodne).
Odrębna grupa konstruktorów ELWRO przygotowała wspólnie z Wojskową Akademią Techniczną produkcję maszyn analogowych ELWAT 1, której twórcą był Józef Kapica. Łącznie w latach 1967–1969 wyprodukowano 50 tych maszyn. Do około roku 1970 były one znacznie szybsze i tańsze od komputerów cyfrowych. Potem, wobec możliwości jakie zaczęły dawać coraz to nowsze, komputery, zainteresowanie maszynami analogowymi szybko malało.
Wszystkie wspomniane powyżej maszyny cyfrowe Odra stosowane były prawie wyłącznie do obliczeń naukowo-technicznych. W tym celu już w roku 1961 utworzony został Ośrodek Zastosowań Maszyn Cyfrowych. Jego kierownikiem został Roman Zuber. Ośrodek ten przygotował obszerną bibliotekę programów dla Odry 1003 oraz, wspólnie z prof. Stefanem Paszkowskim z Uniwersytetu Wrocławskiego, autokod MOST 1.
W 1965 roku ośrodek ten został przekształcony w Ośrodek Prób i Zastosowań Maszyn Cyfrowych, Rozpoczęto w nim prace nad zastosowaniem maszyn cyfrowych do zarządzania. Kierownikiem tego ośrodka został prof. Bronisław Pilawski.
W roku 1965 powstała grupa serwisowa przekształcona następnie w Zakład Serwisowy ELWRO. Kierownikiem tego zakładu został Jarosław Adamc
W roku 1967 opracowany został w ELWRO komputer Odra 1204 o parametrach znacznie przewyższających parametry komputera Odra 1013. Jego konstruktorami byli twórcy komputerów Odra 1003 i Odra 1013 oraz nowa grupa inżynierów, w tym Bronisław Piwowar, Alicja Kuberska, Adam Urbanek, i czworo absolwentów Politechniki Warszawskiej: Bogdan Kasierski, Ryszard Fudala, Kazimiera Hejnał i Grażyna Węgrzyn – wychowankowie prof. Antoniego Kilińskiego. Komputer był wyposażony w pamięć ferrytową oraz pamięć bębnową opracowaną przez zespół Eugeniusza Nowaka w IMM. Łącznie wyprodukowano 179 tych komputerów, z czego wyeksportowano 114 egzemplarzy.
Również w roku 1967 ELWRO zawarło z firmą angielską ICL umowę (nie licencję) software’ową. W wyniku tej umowy, w oparciu o strukturę logiczną komputera ICL 1904 oraz technikę komputera Odra 1204, opracowano i uruchomiono produkcję komputera Odra 1304, który w pełni akceptował oprogramowanie podstawowe i aplikacyjne komputera ICL 1904. Opracowanie wykonali programiści ELWRO przy wsparciu IMM.
Łącznie wyprodukowano w ELWRO 587 komputerów Odra 1304 oraz ich udoskonalonych wersji i 1325 komputerów Odra 1305.
W roku 1968 na spotkaniu w Moskwie postanowiono, że wszystkie komputery szerokiego przeznaczenia produkowane w krajach bloku sowieckiego mają być komputerami Jednolitego Systemu RIAD, wzorowanemu na amerykańskich komputerach IBM 360. Oznaczało to, że w najbliższej przyszłości produkcję komputerów trzeba będzie całkowicie przestawić na komputery RIAD. W latach 1972–1973 prowadzone były w ELWRO równoległe prace nad komputerami 1305 i 1305 oraz modelem R32. Strategia ta zapewniała kontynuację produkcji komputerów Odra 1300 oraz uwzględniała ówczesne uzależnienie Polski od bloku sowieckiego: odmowa prac nad modelem R32 groziła przerwaniem prac nad komputerami Odra.
W roku 1973 na Targach w Brnie odbyło się porównanie wszystkich modeli RIAD skonstruowanych w bloku sowieckim. W tym celu w Czechosłowackiej Akademii Nauk przygotowano mieszankę miliona operacji i zmierzono czasy jej wykonania przez te modele. W wyniku, R32 okazał się najsprawniejszym, w stosunku do jego rozmiarów, komputerem z serii RIAD.
W roku 1990 zarówno projektowanie nowych komputerów, jak i ich produkcja zostały nieoczekiwanie przerwane, gdyż Zakłady ELWRO zostały wówczas sprzedane firmie Siemens. Zaraz potem działalność ELWRO w dziedzinie komputerów została przez tę firmę zlikwidowana.
Inne komputery.
Niezależnie od komputerów wymienionych powyżej w latach 1961–1966 i następnych zaprojektowano i ewentualnie produkowano następujące komputery i analizatory:
Cenzura komunistyczna.
W okresie PRL wszelkie informacje dotyczące informatyzacji oraz komputerów podlegały cenzurze. W 1974 roku Główny Urząd Kontroli Prasy, Publikacji i Widowisk w zaleceniach dla cenzorów wydaje instrukcje na ten temat. W swojej książce o cenzurze w PRL Tomasz Strzyżewski publikuje treść tajnego dokumentu przeznaczonego dla cenzury: „W opracowaniach, notatkach itd. nt. przemysłu elektronicznego w Polsce nie należy dopuszczać do publikowania: a) materiałów krytykujących program rozwoju elektroniki i sugerujących oparcie tego programu nie o współpracę z ZSRR, a z krajami kapitalistycznymi. b) wiadomości zawierających szczegółowe dane technologiczne (nie dotyczy danych katalogowych) – mikrokomputerów IV generacji, – materiałów elementów półprzewodnikowych, – elektroniki kwantowej (lasery, masery)... c) informacji o imporcie elementów stosowanych w mikrokomputerach...”.
Zakończenie.
Sposób produkcji komputerów zmienił się radykalnie. Ich podstawowe komponenty, w szczególności jednostki centralne i pamięci dyskowe, produkowane są dziś masowo jako układy scalone przez wyspecjalizowane firmy przemysłowe, przeważnie amerykańskie. Mało kto, nie tylko w Polsce, może z nimi konkurować.
Dzisiejsze firmy informatyczne składają jedynie komputery z gotowych już komponentów, a następne sprzedają je i zapewniają serwis swoim klientom. Są także takie firmy krajowe, na przykład firma Optimus z siedzibą w Nowym Sączu. Dostarczane przez nie komputery pokrywały niegdyś dużą część potrzeb krajowych.
Pozostał natomiast problem coraz to nowych zastosowań informatyki. Pierwsi polscy specjaliści w tym zakresie wykształcili się na dawnych maszynach, takich jak ZAM i Odra, a następnie przekazali swe doświadczenia swoim licznym następcom. W ten sposób poniesione niegdyś nakłady i trudy pionierów informatyki w Polsce owocują także do dzisiaj.
Najciemniejszą stroną przemian w Polsce po roku 1989 była likwidacja wielu bogatych w aparaturę i specjalistów zakładów produkcyjnych, jak m.in. ELWRO, TEWA, TOMI, Fonika. Wrocławskie Elwro było jednym z wzorcowych zakładów w Polsce Ludowej. W latach siedemdziesiątych był to liczący się w krajach demokracji ludowej producent maszyn liczących i innego sprzętu elektronicznego. Klawiatury do komputerów produkowanych w ELWRO miały estetyczny wygląd, a klawisze były nieścieralne, wykonane techniką wtrysku dwu tworzyw o różnych barwach jednocześnie.
W drugiej połowie lat osiemdziesiątych powstał program produkcji mikrokomputerów. W owym programie była prognoza, że nastąpi lawinowa komputeryzacja kraju, którą należy oprzeć o własny sprzęt, którego produkcja daje zatrudnienie 7 tysięcy ludzi. W latach osiemdziesiątych ELWRO produkowało komputery biurkowe PC Elwro 801 AT, nie ustępujące jakością komputerom amerykańskim. W końcu lat osiemdziesiątych Elwro przygotowywało się do produkcji komputerów PC nowej generacji, konstrukcja opracowana przez polskich fachowców. Do tego celu wybudowano najnowocześniejszą halę produkcyjną w Europie. Procesory oparte na mikropłytkach wykonanych z kryształów krzemu najczystszej jakości produkowanych w hucie aluminium Skawina. Do produkcji nowej generacji komputerów zakupiono za granicą najnowocześniejsze linie produkcyjne. ELWRO miało szansę stać się największym producentem komputerów PC w Europie.
Prace przygotowawcze do produkcji komputerów PC nowej generacji szybko postępowały naprzód. Zaczęły przychodzić w kontenerach zamówione za granicą nowoczesne maszyny. Nie zdążono ich nawet rozpakować, gdyż rząd premiera Mazowieckiego podjął decyzję o sprzedaży ELWRO niemieckiej firmie Siemens.
Efektem działań firmy Siemens było zwolnienie ponad 6000 pracowników i wywiezienie do Niemiec wszystkich kontenerów z zakupionymi przez ELWRO liniami produkcyjnymi do produkcji komputerów PC nowej generacji. Następnie zaczęto demontować nowoczesne maszyny produkcyjne. Po wywiezieniu do Niemiec całego parku maszynowego z wyjątkiem dwóch pras wykrawających RUSKIN sterowanych numerycznie produkcji szwajcarskiej, niemiecki właściciel przystąpił do wyburzania zakładu ELWRO. Na początku zburzono najnowszą halę produkcyjną. Następnie zaczęto wyburzać pozostałe budynki. W ten sposób na początku lat dziewięćdziesiątych wyburzono około 60 procent budynków ELWRO. Dzieła zniszczenia dokończono po roku 2000.
Historia polskiego oprogramowania.
EMIR.
System powstał w ZETO Bydgoszcz na zlecenie ZUS. Jego głównym zadaniem jest przetwarzanie danych związanych z obsługą naliczania i wypłacania rent i emerytur. System ewoluował przez lata, początkowo pracował bez żadnej bazy danych tylko na zbiorach VSAM. Później został zaimplementowany z użyciem bazy danych Adabas.
RENTIER.
System powstał w ZETO Katowice na zlecenie ZUS. Jego głównym zadaniem jest przetwarzanie danych związanych z obsługą naliczania i wypłacania rent i emerytur.
System ewoluował przez lata, początkowo pracował bez żadnej bazy danych tylko na zbiorach VSAM. Później został zaimplementowany z użyciem bazy danych Adabas.
PESEL.
Powszechny System Ewidencji Ludności, początkowo pracował na bazie danych PRISMA firmy Siemens, później, ze względu na niewydolność bazy danych przeniesiony do środowiska bazy danych JANTAR.
Baza danych JANTAR.
Baza danych stworzona w latach 80. XX wieku początkowo przez pracowników MSW pod kierunkiem Ryszarda Jurczaka na platformie sprzętowej Siemens w środowisku systemu operacyjnego BS1000.
W latach 1992–1993 zaimplementowana od nowa na komputerach IBM 4381 w środowisku MVS/XA. W roku 2003 dostosowana do pracy na komputerach IBM zSeries i systemie z/OS. Początkowo używana tylko do systemu ewidencji ludności PESEL, później rozbudowana do innych zastosowań, nadal w eksploatacji.
Baza danych RODAN.
Baza danych wytworzona przez zespół polskich informatyków. W tworzeniu bazy brali udział Witold Kazimierz Staniszkis i Adam Dutkowski. Baza z powodzeniem eksploatowana w kilkunastu polskich fabrykach do systemów TTP.
System operacyjny MASTER.
System operacyjny MASTER (Wielodostępny System Realizacji Zadań z Podziałem Czasu MASTER – "Multi-Access System for Timesharing Efficient Resources usage"), był opracowany w CNPSS MERASTER w latach 1984–1986 dla komputerów MERA-60 i stanowił środowisko dla tworzenia wielodostępnych systemów aplikacyjnych, w których zadania wykonywane na różnych terminalach, miały zbliżony charakter i korzystały ze wspólnej bazy danych. W trakcie pracy systemu, pamięć operacyjna podzielona była na tzw. pamięć dolną, czyli obszar pamięci operacyjnej od zera do 48 KB, i pamięć górną, czyli ośmiokilobajtowe okno pamięci buforowej.
Podstawowymi funkcjami systemu MASTER były:
Szefem projektu był Tadeusz Korniak, w skład zespołu realizacyjnego weszły następujące osoby: Zenon Adamek, Małgorzata Bolińska (Nocula), Krzysztof Dworakowski, Piotr Fuglewicz, Anna Gonsior, Janusz Gogół, Janusz Jarząbek, Henryk Klimek, Robert Koba, Barbara Kwiatkowska, Jacek Miler, Iwona Skrabalak, Barbara Ulatowska oraz Adam Zgagacz. Pionowi oprogramowania szefowała w czasie realizacji systemu Danuta Tabacka. Całemu CNPSS przewodził dr Ryszard Pregiel.
Oprogramowanie narzędziowe QQ i WPP.
Pakiet oprogramowania narzędziowego, powstał w firmie MERA-System zainstalowany w kilkudziesięciu przedsiębiorstwach. Był na owe czasy bardzo wydajnym i wygodnym narzędziem dla programistów i administratorów systemów.
Wśród twórców należy wymienić Krzysztofa Bulaszewskiego, Annę Olech, Jerzego Matczaka, Krzysztofa Chełpińskiego.
System ochrony zasobów PIES.
Polski pakiet oprogramowania realizujący wszystkie funkcje bezpieczeństwa dla systemów MVS, OS/390, z/OS, zastępuje produkt firmy IBM – Security Server. Powstał na początku lat 90. XX wieku, użytkowany w kilkunastu przedsiębiorstwach, w eksploatacji do dziś. Zespołem twórców kierował Grzegorz Pluciński, współtwórcami są Ireneusz Sokołowski, Marek Minias, Tadeusz Krajewski.
Kompleksowy System Informatyczny (KSI) ZUS.
Wytworzony przez firmę Prokom system informatyczny dla obsługi KSI ZUS.

</doc>
<doc id="837682" url="https://pl.wikipedia.org/wiki?curid=837682" title="I liga urugwajska w piłce nożnej (1944)">
I liga urugwajska w piłce nożnej (1944)

Mistrzostwa Urugwaju w roku 1944 były mistrzostwami rozgrywanymi według systemu, w którym wszystkie kluby rozgrywały ze sobą mecze każdy z każdym u siebie i na wyjeździe, a o tytule mistrza i dalszej kolejności decydowała końcowa tabela.
Primera División.
Końcowa tabela sezonu 1944.
Z powodu równej liczby punktów o tytule mistrza zadecydowały mecze barażowe pomiędzy dwoma najlepszymi w tabeli klubami.
Mistrzem Urugwaju został klub CA Peñarol.

</doc>
<doc id="837686" url="https://pl.wikipedia.org/wiki?curid=837686" title="Interleukina 15">
Interleukina 15

Interleukina 15, IL-15 – cytokina podobna do interleukiny 2, indukuje proliferację komórek NK oraz ich cytotoksyczność zależną od przeciwciał, stymuluje wytwarzanie przez nie cytokin i chemokin. Aktywuje neutrofile, działa na aktywowane limfocyty T, jest zaangażowana w utrzymywanie limfocytów T pamięci. Bierze udział w różnicowaniu się komórek dendrytycznych, indukuje angiogenezę i różnicowanie się mięśni. Produkowana przez monocyty i makrofagi, komórki dendrytyczne i inne komórki. 
IL-15 związana jest z patogenezą różnych chorób, w tym niektórych nowotworów. Wywołując proliferację komórek układu immunologicznego może prowadzić do nowotworów hematologicznych. W innych wypadkach może jednak, zwłaszcza w zestawieniu z terapią przeciwciałami swoistymi, wykazywać działanie przeciwnowotworowe.
Wpływ na astmę.
Podejrzewa się, że wysoki poziom ekspresji IL-15 może mieć wpływ na powstawanie astmy.

</doc>
<doc id="837689" url="https://pl.wikipedia.org/wiki?curid=837689" title="Karabinek Zastava M70">
Karabinek Zastava M70

Zastava M70 – jugosłowiańska wersja karabinka automatycznego AK.
W połowie lat 60. XX wieku w zakładach Zavodi Crvena Zastava rozpoczęto produkcję zmodyfikowanych wersji karabinka AK. Poza karabinkiem Zastava M64, który wyposażono w zatrzask zamka i dłuższą lufę rozpoczęto także produkcję mniej zmodyfikowanych wersji AK. Karabinek Zastava M64A był wersją AK wyposażoną w nasadkę do miotania granatów nasadkowych i zawór odcinający dopływ gazów prochowych do komory gazowej po podniesieniu celownika do strzelania granatami nasadkowymi. Początkowo karabinek posiadał kolbę, łoże i chwyt drewniany, później tenże chwyt zastąpiono polimerowym. Pomiędzy łożem a nakładką na rurę gazową znajdują się trzy, a nie jak w AK produkowanych w innych krajach, dwa otwory. Poza wyposażoną w stałą kolbę wersją Zastava M64A produkowano wersję Zastava M64B z kolbą składaną pod spód broni.
W 1971 roku rozpoczęto produkcję zmodyfikowanych wersji karabinków Zastava M64A i M64B różniących się drugorzędnymi zmianami. Otrzymały one oznaczenia Zastava M70 (wersja z kolba stałą) i Zastava M70A (wersja z kolbą składaną). Produkcję obu wzorów zakończono w 1974 roku po rozpoczęciu produkcji karabinka Zastava M70B wzorowanego na AKM
Opis.
Karabinek Zastava M70 był bronią samoczynno-samopowtarzalną. Automatyka broni działa na zasadzie odprowadzania gazów prochowych z długim skokiem tłoka gazowego. Zamek ryglowany przez obrót (2 rygle). Rękojeść przeładowania po prawej stronie broni, związana z suwadłem. Mechanizm spustowy z przełącznikiem rodzaju ognia. Skrzydełko bezpiecznika/przełącznika rodzaju ognia po prawej stronie komory zamkowej w pozycji zabezpieczonej zasłania wycięcie w którym porusza się rękojeść przeładowania. Magazynki 30 nabojowe, wymienne z magazynkami od AK. Kolba stała lub składana (M70A). Przyrządy celownicze mechaniczne, składają się z muszki i celownika krzywiznowego o nastawach do 1000 m. Karabinek wyposażony był w nasadkę do miotania granatów nasadkowych. Celownik używany podczas strzelania granatami był składany na rurę gazową. Jego podniesienie powodowało automatyczne zamknięcie zaworu komory gazowej.

</doc>
<doc id="837691" url="https://pl.wikipedia.org/wiki?curid=837691" title="Oakham">
Oakham

Oakham – miasto i civil parish w Anglii, ośrodek administracyjny hrabstwa Rutland, w dystrykcie (unitary authority) Rutland. W 2011 roku civil parish liczyła 10 922 mieszkańców.

</doc>
<doc id="837703" url="https://pl.wikipedia.org/wiki?curid=837703" title="Hubert Pala">
Hubert Pala

Hubert Stefan Pala (ur. 4 września 1933 w Chorzowie, zm. 5 września 2007 w Hamm) polski piłkarz występujący na pozycji napastnika i obrońcy, reprezentant Polski w 1960 roku, olimpijczyk, trener.
Kariera.
Klubowa.
Pala był wychowankiem Azotów Chorzów. W 1950 roku trafił do Ruchu Chorzów w wyniku fuzji do jakiej doszło z jego macierzystym klubem. W „Niebieskich” zadebiutował 31 maja 1953 roku w wygranym 5:0 meczu z Gwardią Warszawa, zaś pierwszą bramkę strzelił 14 czerwca 1953 roku w zwycięskim 2:0 spotkaniu z Lechem Poznań. W sezonie 1953 Pala święcił z drużyną zdobycie tytułu mistrza Polski, jednak nie dokończył rozgrywek w jego barwach ze względu na powołanie do wojska i oddelegowanie do Legii Warszawa. W nowym zespole zadebiutował 15 listopada 1953 roku w wygranym 1:2 pd. meczu ze Ślęzą Wrocław, natomiast pierwszego gola zdobył w zwycięskim 4:2 spotkaniu z rezerwami Legii. Oba spotkania były rozegrane w ramach Pucharu Polski. „Wojskowych” reprezentował do 1955 roku, jednak ze względu na kontuzję ścięgna Achillesa przez blisko dwa lata nie pojawił się na boisku. Następnie został zawodnikiem Wawela Kraków, po czym w 1956 roku wrócił do Ruchu i reprezentował go przez osiem lat. W sezonie 1956 Pala został wicemistrzem Polski, natomiast w sezonie 1960 święcił drugi tytuł mistrzowski w swojej karierze. W latach 1963–1964 Pala grał w Rakowie Częstochowa, zaś karierę piłkarską zakończył w Błękitnych Kielce, dla których występował w 1965 roku.
Reprezentacyjna.
Pala był reprezentantem Polski w 1960 roku. Wystąpił w tym czasie w trzech meczach. Zadebiutował w kadrze prowadzonej przez selekcjonera Czesława Kruga 26 czerwca 1960 roku wygranym 4:0 spotkaniu towarzyskim z Bułgarią. Pala zagrał w 1960 roku na Letnich Igrzyskach Olimpijskich w Rzymie. Wystąpił we wszystkich trzech meczach grupowych przeciwko reprezentacji: Tunezji, Dani i Argentyny.
Trenerska.
Po zakończeniu kariery piłkarskiej Pala został trenera. Dwukrotnie w tym czasie prowadził Ruch Chorzów. W sezonie 1968/1969 prowadził drużynę w duecie z Eugeniuszem Pohlem. W roli szkoleniowca zadebiutował 11 maja 1969 roku w wygranym 2:0 meczu ze Stalą Rzeszów. W sezonie 1970/1971 Pala prowadził Ruch jako samodzielny trener w jednym spotkaniu ligowym oraz dwóch o Puchar Polski.

</doc>
<doc id="837710" url="https://pl.wikipedia.org/wiki?curid=837710" title="Pikielhauba">
Pikielhauba

Pikielhauba (niem. "Pickelhaube") – skórzany niemiecki hełm zakończony charakterystycznym szpikulcem.
Historia.
Została wprowadzona w 1842 roku rozkazem króla Fryderyka Wilhelma IV jako ochronne nakrycie głowy pruskiej piechoty. Podobne hełmy były używane już wcześniej w Rosji i być może zostały skopiowane przez Niemców (Rosjanie zastąpili pikielhauby około 1918 roku budionnówkami). 
Pikielhauba była wykonana z utwardzonej skóry, barwionej na czarno, z wysokim połyskiem, wzmocnionej metalowymi elementami, z których najbardziej charakterystycznym był szpikulec służący do mocowania na hełmie ozdobnego pióropusza z włosia końskiego, używanego w połączeniu wraz z mundurem galowym. Szpikulec na hełmach oficerskich był zazwyczaj pokrywany powłoką złota lub srebra. Z biegiem czasu sam w sobie stał się elementem dekoracyjnym, bez pióropusza. Oprócz szpikulca najbardziej rozpoznawalną częścią pikielhauby był duży, ozdobny ornament na przodzie hełmu, oznaczający przynależność żołnierza. Istniała również wersja pikielhauby wykonana w całości z metalu, przeznaczona dla kirasjerów. 
W drugiej połowie XIX wieku pikielhauba znalazła się na wyposażeniu armii pozostałych niemieckich monarchii wchodzących w skład Cesarstwa Niemieckiego. Jej warianty były noszone również między innymi w Chile, Kolumbii, Meksyku, Norwegii, Szwecji i Portugalii.
W 1892 roku został wprowadzony cienki, brązowy pokrowiec z tkaniny – M1892 Überzug – jako standardowe wyposażenie w trakcie ćwiczeń i działań bojowych. Zadaniem pokrowca było ochronienie pikielhauby przed brudem oraz zamaskowanie żołnierza w trakcie walki, ponieważ pikielhauby silnie połyskiwały. Na przedzie pokrowca zamiast ozdobnego ornamentu wyszywano lub malowano szablonami czerwoną farbą numer regimentu. Od sierpnia 1914 roku numery nanoszono farbą zieloną, aby żołnierz nie wyróżniał się z tła na polu walki. Na początku I wojny światowej skórzana pikielhauba z płóciennym pokrowcem była standardowym hełmem Armii Cesarstwa Niemieckiego. Od 1915 roku z powodu niedoboru surowców produkowano ją również z blachy, a nawet filcu. W październiku 1916 roku zmieniono kolor pokrowca na szaro-ziemisty (feldgrau). Jednak pikielhauby nie sprawdzały się już na ówczesnym polu walki. Niedostatecznie chroniły żołnierzy przed odłamkami i od 1916 roku zaczęły stopniowo wychodzić z użytku zastępowane przez stalowy hełm M1916 (Stahlhelm).
Po upowszechnieniu się Stahlhelmu używane były już tylko jako galowe, uroczyste nakrycie głowy. Po upadku Cesarstwa Niemieckiego w 1918 roku zaprzestano używania pikielhauby jako stroju wojskowego. Niemiecka policja zaadaptowała na nakrycie głowy czako w stylu jegrów.
Na pikielhaubie wzorowane były nakrycia głowy (ang. "Home Service helmet") stosowane w Wielkiej Brytanii przez policję i oddziały obrony terytorialnej.

</doc>
<doc id="837713" url="https://pl.wikipedia.org/wiki?curid=837713" title="Wierzbica-Kolonia">
Wierzbica-Kolonia

Wierzbica-Kolonia (do 31 grudnia 2002 "Kolonia Wierzbica") – wieś (do 31 grudnia 2002 część wsi Wierzbica) w Polsce położona w województwie mazowieckim, w powiecie radomskim, w gminie Wierzbica.
W latach 1975–1998 miejscowość należała administracyjnie do województwa radomskiego. 1 stycznia 2003 nastąpiła zmiana nazwy z "Kolonia Wierzbica" na "Wierzbica-Kolonia" połączona z uzyskaniem przez tę dotychczasową część wsi Wierzbica statusu wsi.
Wierni Kościoła rzymskokatolickiego należą do parafii Parafia św. Stanisława w Wierzbicy.

</doc>
<doc id="837725" url="https://pl.wikipedia.org/wiki?curid=837725" title="Werchter">
Werchter

Werchter – wioska wchodząca w skład gminy Rotselaar w Belgii w Prowincji Brabancja Flamandzka.
Miasto słynie z corocznej imprezy Rock Werchter, na której występują zespoły takie jak Metallica, Tool, KoЯn, The Darkness, Lenny Kravitz, Muse, Foo Fighters, Red Hot Chili Peppers, The Black Eyed Peas, Xzibit, Linkin Park.

</doc>
<doc id="837730" url="https://pl.wikipedia.org/wiki?curid=837730" title="Jasmin Wagner">
Jasmin Wagner

Jasmin Wagner (ur. 20 kwietnia 1980 w Hamburgu) – niemiecka piosenkarka pop, aktorka i modelka występująca pod pseudonimem scenicznym Blümchen, bądź, w krajach anglojęzycznych, Blossom.
Życiorys.
Od 1984 roku pracowała jako modelka, w liceum należała do słynnego w Niemczech zespołu cheerleaderek Hamburg Blue Angels działającego przy zespole futbolu amerykańskiego, Hamburg Blue Devils. W 1995 roku wypatrzyli ją dwaj producenci muzyczni związani z Neue Deutsche Welle, Stani Djukanovic oraz Arn Schürmann. Pomogli jej nagrać debiutancki album, "Herzfrequenz", który dzięki przebojom takim jak "Herz an Herz" czy "Kleiner Satellit (Piep, Piep)", odniósł duży sukces w krajach niemieckojęzycznych. Kolejne albumy i kolejne przeboje, m.in. "Nur geträumt" (cover utworu Neny), "Gib mir noch Zeit" czy "Es ist vorbei" ugruntowały pozycję Jasmin na niemieckiej scenie muzycznej. Od 1998 roku reklamowała kolekcję amerykańskiego projektanta Tommyego Hilfigera.
W 2001 roku, krótko przed swoimi 21. urodzinami, Jasmin ogłosiła, że rezygnuje z występów pod dotychczasowym pseudonimem Blümchen. Artystka chciała w ten sposób zerwać z dotychczasowym wizerunkiem nastoletniej gwiazdy. Potwierdziła to kolejna, wydana po kilku latach milczenia, już pod własnym nazwiskiem, płyta.
Działalność charytatywna.
Jasmin Wagner jest zdeklarowaną wegetarianką, należy do organizacji, m.in. People for the Ethical Treatment of Animals oraz Whale and Dolphin Conservation Society, walczących o ochronę dzikich zwierząt. Działa również w ruchach zbierających pieniądze na pomoc dzieciom chorym na nowotwory, w 2004 roku, po trzęsieniu ziemi oraz fali tsunami, które nawiedziły region Oceanu Indyjskiego, założyła fundację, która zebrała i przekazała rodzinom ofiar ok. 60 000 euro pomocy.
12 grudnia 2018 za pośrednictwem oficjalnego profilu w serwisie Facebook artystka zapowiedziała powrót do występów pod pseudonimem Blümchen, do którego doszło 30 marca 2019 podczas festiwalu muzyki lat 90. XX w. na stadionie Veltins-Arena w Gelsenkirchen.
Dyskografia.
Jako Blossom.
Pod tym pseudonimem piosenkarka nagrała anglojęzyczne wersje swoich dwóch pierwszych albumów:
Filmografia.
W 2001 roku Jasmin Wagner rozpoczęła również karierę filmową.

</doc>
<doc id="837732" url="https://pl.wikipedia.org/wiki?curid=837732" title="Blümchen">
Blümchen



</doc>
<doc id="837733" url="https://pl.wikipedia.org/wiki?curid=837733" title="U nas w Auschwitzu">
U nas w Auschwitzu

U nas w Auschwitzu – trzeci z kolei utwór ze zbioru opowiadań Pożegnanie z Marią Tadeusza Borowskiego.
Opowiadanie ma formę epistolarną; Tadeusz zwraca się w nim do swojej narzeczonej Marii, znajdującej się w tym czasie w obozie w Birkenau.
Przedstawia on ogólny zarys obozu Auschwitz-Birkenau. Autor opisuje życie codzienne oraz cierpienie, jakie spotyka więźniów. Mówi o warunkach panujących w obozie, o znieczuleniu na cierpienie ludzkie. 
Jest to utwór podkreślający i uwypuklający despotyzm i tyranię hitlerowskich Niemiec. Śmierć ukazana jest jako codzienna i masowa.
Z drugiej strony, więźniowie są dumni z miejsca, gdzie przebywają. Tytuł to wypowiedź jednego z więźniów, pogardzającego innymi obozami zagłady.

</doc>
<doc id="837740" url="https://pl.wikipedia.org/wiki?curid=837740" title="Going Under">
Going Under

Going Under – singel zespołu Evanescence wydany w 2003 r.

</doc>
<doc id="837741" url="https://pl.wikipedia.org/wiki?curid=837741" title="Lumbricidae">
Lumbricidae



</doc>
<doc id="837745" url="https://pl.wikipedia.org/wiki?curid=837745" title="Enchytraeidae">
Enchytraeidae



</doc>
<doc id="837751" url="https://pl.wikipedia.org/wiki?curid=837751" title="Prowokacja (film)">
Prowokacja (film)

Prowokacja ("Today You Die") – amerykański dramat z 2005 roku. Steven Seagal gra główną rolę i jest jednym z producentów filmu.
Opis fabuły.
Główny bohater filmu – Harlan Banks zajmuje się okradaniem bogatych przestępców. Jego partnerkę zaczynają dręczyć koszmary. Banks postanawia, że skończy z tym zajęciem. Zostaje złapany podczas akcji przez policję. Nie chce ujawnić, gdzie znajdują się pieniądze. Zostaje osadzony w więzieniu, skąd postanawia uciec. Znajduje sojuszników – współwięźnia oraz policjantkę. Za wszelką cenę chce odnaleźć tego, który go wydał.

</doc>
<doc id="837752" url="https://pl.wikipedia.org/wiki?curid=837752" title="East of England">
East of England

East of England – jeden z dziewięciu regionów Anglii, obejmujący Anglię Wschodnią oraz przyległe hrabstwa. Zajmuje powierzchnię 19 108 km² (15% terytorium Anglii), w 2021 roku zamieszkany był przez 6 348 100 osób (11% ludności Anglii).
Największe miasta regionu to Luton (liczba mieszkańców w 2011 r. – 211 228), Norwich (186 682), Southend-on-Sea (175 547), Peterborough (161 707), Cambridge (145 818), Ipswich (144 957), Watford (131 982), Colchester (119 441), Chelmsford (110 507) i Basildon (107 123).
Podział terytorialny.
Region East of England obejmuje sześć hrabstw ceremonialnych. Podzielony jest na 11 jednostek administracyjnych niższego rzędu: 5 hrabstw niemetropolitalnych i 6 jednostek typu "unitary authority".

</doc>
<doc id="837757" url="https://pl.wikipedia.org/wiki?curid=837757" title="Lumbricus terrestris">
Lumbricus terrestris



</doc>
<doc id="837762" url="https://pl.wikipedia.org/wiki?curid=837762" title="Katarzyna Tekakwitha">
Katarzyna Tekakwitha

Katarzyna Tekakwitha ("Kateri Tekakwitha", "Catherine Tekakwitha", "Lily of the Mohawks", ur. 1656 w Ossernenon, stan Nowy Jork, zm. 17 kwietnia 1680 w Kahnawake, prowincja Quebec) – święta Kościoła katolickiego, z pochodzenia Indianka kanadyjska.
Życiorys.
Jej matka była chrześcijanką z plemienia Algonkinów, natomiast ojciec niechrześcijańskim Mohawkiem. Kiedy Tekakwitha miała 4 lata została osierocona w czasie epidemii czarnej ospy. Przeżyła ospę, ale pozostały jej blizny na twarzy i uszkodzony wzrok. Następnie została adoptowana przez wuja. W 1676 r. została ochrzczona przez misjonarza jezuitę. Na chrzcie otrzymała imię Kateri ("Catherine") na cześć św. Katarzyny ze Sieny. Z powodu jej wiary obrzucano ją obelgami, a w końcu nawet jej życie znalazło się w niebezpieczeństwie. Zmuszona była do ucieczki ze swojej osady. Dotarła do oddalonej o ok. 200 mil (ponad 360 km) wioski Sault-Sainte-Marie niedaleko Montrealu, gdzie była katolicka misja. Podróżowała wraz z jednym z Indian z jej plemienia, przeważnie szlakami wodnymi, rzeką i jeziorami, i po części tylko lasami. Podróż ta zajęła im około dwóch tygodni. Zamieszkała w chacie Anastazji Tegonhatsihonga, chrześcijanki pochodzenia indiańskiego. Tam w Sault-Sainte-Marie, w 1677 w Boże Narodzenie przyjęła pierwszą Komunię Świętą, a w 1679 w święto Zwiastowania Pańskiego złożyła ślub czystości. Ofiarowała się również Matce Najświętszej. Zasłynęła z pobożności, prostoty i licznych umartwień. Swoje dalsze życie poświęciła nauczaniu dzieci modlitwy i opiece nad chorymi. Jej grób w rezerwacie Kahnawake w prowincji Quebec w Kanadzie stał się miejscem pielgrzymek chrześcijan Indian i francuskich kolonistów.
Kult.
Atrybutami św. Katarzyny Tekakwitha są: "biała lilia", jako symbol czystości, "krzyż" w ręku, jako wyraz jej miłości do Chrystusa i "żółw", jako symbol jej klanu. Jest czczona przez Kościół katolicki jako opiekunka ekologii, przyrody i środowiska naturalnego. Jest także patronką wygnańców, sierot, ludzi wyśmiewanych z powodu ich pobożności. Patronowała Światowym Dniom Młodzieży w 2002 w Toronto.
Jej wspomnienie liturgiczne obchodzone jest w Kościele katolickim 17 kwietnia, a 14 lipca w USA.
Beatyfikacja i kanonizacja.
Była pierwszą Indianką chrześcijanką z Ameryki Północnej, wobec której rozpoczęto proces beatyfikacyjny w 1884 za pontyfikatu Leona XIII. 3 stycznia 1943 Pius XII ogłosił, że córkę wodza Mohawków można nazywać Służebnicą Bożą. Beatyfikował ją 22 czerwca 1980 św. Jan Paweł II jako pierwszą Indiankę – chrześcijankę. 19 grudnia 2011 zatwierdzono cud niezbędny do kanonizacji bł. Katarzyny. Kanonizowana 21 października 2012 w Rzymie przez Benedykta XVI.

</doc>
<doc id="837764" url="https://pl.wikipedia.org/wiki?curid=837764" title="Clitellata">
Clitellata



</doc>
<doc id="837770" url="https://pl.wikipedia.org/wiki?curid=837770" title="Lilo i Stich (serial animowany)">
Lilo i Stich (serial animowany)

Lilo i Stich (, 2003-2006) – amerykański serial animowany, który jest kontynuacją filmu pod tym samym tytułem. Serial powstał w studiu Walta Disneya.
Serial składa się z trzech serii. Pierwsza liczy 39 odcinków, druga 9, a trzecia - 17.Serial jest emitowany w Polsce na kanale Disney Channel od 3 grudnia 2006 roku. Od 4 lutego 2013 roku serial jest emitowany na siostrzanej stacji Disney Junior.
Polski dubbing.
Wersja polska: na zlecenie Disney Character Voices International – Master Film
Reżyseria: Cezary Morawski
Dialogi: Kamila Klimas-Przybysz
Dźwięk:
Montaż:
Kierownictwo produkcji: Romuald Cieślak
Teksty piosenek: Andrzej Brzeski 
Opracowanie muzyczne: Piotr Gogol 
Wystąpili:
oraz:
i inni
Lektor: Maciej Gudowski

</doc>
<doc id="837771" url="https://pl.wikipedia.org/wiki?curid=837771" title="Pałac w Sośnicowicach">
Pałac w Sośnicowicach

Pałac w Sośnicowicach − pałac znajdujący się przy ulicy Kozielskiej w Sośnicowicach, w województwie śląskim.
Historia.
Późnobarokowy budynek został wzniesiony w 1755 r. przez "Karola Józefa von Hoditza", na fundamentach średniowiecznego zamku. W pobliżu pałacu znajduje się park krajobrazowy. Zbudowany z cegły. Wewnątrz zdobiony dekoracjami w stylu regencji i wczesnego rokoka. Od 1965 r. znajduje się w nim Dom Pomocy Społecznej "Ostoja". 

</doc>
<doc id="837773" url="https://pl.wikipedia.org/wiki?curid=837773" title="Rów Izu-Ogasawara">
Rów Izu-Ogasawara

Rów Izu-Ogasawara (dawniej rów Bonin) – rów oceaniczny na dnie zachodniej części Oceanu Spokojnego. Znajduje się na wschód od japońskich wysp Ogasawara. Ciągnie się od Wysp Japońskich po północną część Rowu Mariańskiego. Stanowi środkową część systemu rowów ciągnących się od Kamczatki po Moluki. Jego głębokość w najgłębszym miejscu wynosi 10 640 metrów p.p.m.
Na wschód od Rowu Izu-Ogasawara rozpościera się płyta pacyficzna, a na zachód płyta filipińska.

</doc>
<doc id="837783" url="https://pl.wikipedia.org/wiki?curid=837783" title="Sound Asleep">
Sound Asleep

Sound Asleep EP / Whisper EP – wydany na 50 krążkach, w 1999 roku, EP grupy Evanescence.

</doc>
<doc id="837785" url="https://pl.wikipedia.org/wiki?curid=837785" title="Ścieżka dydaktyczno-przyrodnicza na Baranią Górę">
Ścieżka dydaktyczno-przyrodnicza na Baranią Górę

Ścieżka dydaktyczno-przyrodnicza na Baranią Górę - ścieżka edukacyjna w masywie Baraniej Góry w Beskidzie Śląskim. Jej trasa biegnie doliną Czarnej Wisełki na szczyt Baraniej Góry, skąd wraca doliną Białej Wisełki do Wisły Czarnego. Długość ścieżki wynosi ok. 16 km, czas przejścia trasy szacowany jest na 8 godzin (choć wytrawnym piechurom zajmie to mniej czasu). Różnica wzniesień (zarówno w podejściu jak i w zejściu) wynosi ok. 650 m.
Na trasie ścieżki znajdują się punkty z tablicami informacyjnymi - jest ich 25. Odległość między nimi wynosi najczęściej kilkaset metrów. Prawie cała trasa ścieżki biegnie wzdłuż wspomnianych cieków Białej i Czarnej Wisełki, które są objęte ochroną jako rezerwat przyrody Wisła. Natomiast część najwyższa (mniej więcej powyżej poziomicy 950 m n.p.m.) przebiega przez teren rezerwatu przyrody "Barania Góra".
Ścieżka rozpoczyna się przy leśniczówce Leśnictwa Czarne w Wiśle Czarne - znajduje się tam uprawa leśna - odnowiona po niszczącym działaniu wiatru na początku lat 90. Przystanek drugi opisuje drzewostan nasienny, natomiast trzeci stanowisko jedlicy - drzewostan liczy tutaj 93 lata i rozciąga się na obszarze 93 ha. Przy punkcie czwartym jest źródełko - naturalny wykap spod warstw skalnych. Bujokowa Kolnia (punkt 5) wzięła nazwę od starej szopy, która kiedyś tam się znajdowała. Ścieżka biegnie przez fragment drzewostanu naturalnego liczącego ok. 150 lat i mija punkt widokowy, dochodząc do kolejnego źródła - "Cygonki" (punkt 8). Nazwa pochodzi od niewielkiej chaty, w której przed wojną miała mieszkać Cyganka. Przy punkcie znajduje się wiata dla turystów oraz paśnik dla zwierząt. Przy punkcie 9 do Czarnej Wisełki wpada niewielki potok Ciepła (1,25 km; jego woda nie zamarza nawet podczas dużych mrozów), a droga odbija do przysiółka Istebnej - Stecówki. Następny punkt to kolejna wiata dla turystów (w miejscu składowania drewna - "Piłka"; do Czarnej Wisełki wpada potok - Wolna - 3,25 km).
Na polanie Przysłop, gdzie znajduje się schronisko są dwa punkty ścieżki, 11 - Izba Leśna w starej leśniczówce z 1863 (prezentuje okazy fauny i flory, a jedna z izb stylizowana jest na kancelarię myśliwego) oraz punkt 12 - Muzeum Turystyki - Ośrodek Kultury i Turystyki PTTK "U Źródeł Wisły (niewielki budynek z 1951 - zbiory poświęcone głównie turystyce górskiej w Beskidach). Punkt 13 to sama polana Przysłop - punkt widokowy na Beskid Śląski na granicy lasu. Tu wchodzimy na teren rezerwatu przyrody "Barania Góra".
Większość trasy z polany na Baranią Górę znajduje się w lesie - Mysia Polana (punkt 14 - miejsce połączenia szlaku turystycznego i nartostrady), Wyrch Wisełka to kolejna wiata (postawiono nią, aby chronić turystów przed burzą). Szczyt Baraniej Góry - punkt 16 - to przede wszystkim wspaniała panorama z wieży widokowej. Na Baraniej Górze biegnie granica pomiędzy Śląskiem a Małopolską (wschodnia część góry).
Druga część ścieżki dydaktycznej rozpoczyna się w drzewostanie świerkowym (Czerwony Usyp, Bór świerkowy z okazami liczącymi ok. 180 lat). Jeszcze starszy jest drzewostan przy punkcie 19 (las pierwotny) - liczy 200 i więcej lat i znajduje się w fazie rozpadu. Od punktu 20 (przed którym opuszczamy granice rezerwatu przyrody "Barania Góra") trasa ścieżki zaczyna biec wzdłuż Białej Wisełki, przez Trzebież (punkt 21; młody las, mający ok. 70 lat), aż do punktu 22, gdzie znajdują się Kaskady Rodła - jeden z najpiękniejszych naturalnych progów wodnych w Beskidach (jest ich 16). Kolejne punkty to odkrywka skalna, Białka (kiedyś wypalano w tym miejscu węgiel drzewny), oraz ostatnia - skały grzybowe (ciekawe formacje skalne). Ścieżka dydaktyczna kończy bieg przy strażnicy OSP w Wiśle Czarnym.
Od Wisły Czarnego do polany Przysłop ścieżka pokrywa się z szlakiem turystycznym, między punktem 10 i 11 dołącza szlak z przełęczy Kubalonka i dociera do schroniska. Od polany Przysłop na szczyt Baraniej Góry prowadzą trzy szlaki ( ), a spod punktu 15 jeszcze szlak z Kamesznicy. Odcinek ze szczytu wzdłuż Białej Wisełki to szlak .
W Nadleśnictwie Wisła (nieco poniżej zapory Jeziora Czerniańskiego) lub w leśniczówce Leśnictwa Czarne (na początku trasy) można otrzymać drukowany przewodnik po ścieżce (patrz "Bibliografia").

</doc>
<doc id="837789" url="https://pl.wikipedia.org/wiki?curid=837789" title="Nadstaw uszu">
Nadstaw uszu

Nadstaw uszu ("Prick Up Your Ears") – film fabularny, tragikomedia produkcji brytyjskiej, w reżyserii Stephena Frearsa z 1987 r. Film opisuje historię życia Joe Ortona.
Nagrody i nominacje.
Złote Globy 1987
Nagroda BAFTA 1987

</doc>
<doc id="837791" url="https://pl.wikipedia.org/wiki?curid=837791" title="Rytuał (film 1969)">
Rytuał (film 1969)

Rytuał (szw. "Riten") – szwedzki, telewizyjny film fabularny z 1969 roku w reżyserii Ingmara Bergmana. Film był wymierzony w przeciwników sprzeciwiających się objęciu przez reżysera posady dyrektora Królewskiego Teatru Dramatycznego w Sztokholmie.
Opis fabuły.
Film opowiada o historii trojga artystów sądzonych za wystawienie obscenicznej sztuki. Przedstawia przesłuchania prowadzone przez sędziego, prowokującego aktorów do wzajemnego obciążania się zeznaniami, oraz relacje pomiędzy twórcami. Ingmar Bergman stworzył na potrzeby tego obrazu skomplikowane postacie, składające się z wewnętrznych problemów oraz trudnych i toksycznych zależności pomiędzy nimi. Końcowa scena filmu ukazuje spektakl wystawiany dla jednego widza, sędziego, tytułowy rytuał będący punktem kulminacyjnym napięć pomiędzy czterema postaciami dramatu.

</doc>
<doc id="837794" url="https://pl.wikipedia.org/wiki?curid=837794" title="My Immortal">
My Immortal

My Immortal – ballada rockowa zespołu Evanescence, wydana jako trzeci singel z albumu "Fallen". Utwór został napisany przez Amy Lee i Bena Moody’ego.
Utwór został umieszczony na ścieżce dźwiękowej do filmu Daredevil.

</doc>
<doc id="837795" url="https://pl.wikipedia.org/wiki?curid=837795" title="Plast">
Plast



</doc>
<doc id="837808" url="https://pl.wikipedia.org/wiki?curid=837808" title="Prick Up Your Ears">
Prick Up Your Ears



</doc>
<doc id="837811" url="https://pl.wikipedia.org/wiki?curid=837811" title="Pickelhauba">
Pickelhauba



</doc>
<doc id="837825" url="https://pl.wikipedia.org/wiki?curid=837825" title="Kodeks Dehesa">
Kodeks Dehesa

Kodeks Dehesa – manuskrypt mistecki pochodzący z XVII wieku, zaliczany do dokumentów sądowych dotyczących transakcji ziem.
Kodeks Dehesa jest dokumentem wykonanym w formie harmonijkowej o wymiarach 17,5 × 498 cm. Jego powstanie datuje się na XVII wiek. Został „odkryty” w Puebla na posesji prawnika Manuela Cardoso, który znalazł go pośród starych sądowych dokumentów około 1863 roku. Kodeks Dehesa jest zapisem transakcji ziemi pomiędzy wschodnim Suchitepec a majątkiem Villagomez. W wieku XVI ziemie Doliny Paxaca zostały przekazane Hernardowi Cortésowi.
Najciekawsza część manuskryptu dotyczy krótkiej historii plemienia Totonaków i ich pomniejszych szczepów. Tekst opowiada o wyprawie Nonoalków z miasta Zongolica do Doliny Paxaca, odwiedzając po drodze starożytne miasta Cocolapa, Coscomatepec, Tepeyehualco, Chiconquiaco i powrót przez Apazapan do Zongolíca. Jest to jedna z nielicznych wzmianek na temat Indian Totonaków w zachowanych do dzisiaj dokumentów z tego okresu.

</doc>
<doc id="837830" url="https://pl.wikipedia.org/wiki?curid=837830" title="Indywidualne Mistrzostwa Świata na Żużlu 1966">
Indywidualne Mistrzostwa Świata na Żużlu 1966

Indywidualne Mistrzostwa Świata na Żużlu 1966 – cykl turniejów żużlowych mających wyłonić najlepszych żużlowców na świecie. Australijczyk Barry Briggs zdobył czwarty tytuł Mistrza Świata (poprzednio 1957, 1958, 1964).
Po raz pierwszy reprezentant Polski stanął na podium IMŚ. Dokonał tego Antoni Woryna. 13 punktów wystarczyło do zajęcia trzeciego miejsca. Być może byłoby lepiej, gdyby nie układ zawodników skandynawskich (Torbjörn Harrysson, Leif Enecrona, Per Olof Söderman), którzy w XX biegu pozwolili na zwycięstwo Norwegowi Sverre Harrefeldtowi. Dzięki temu zdobył on srebro bez konieczności rozgrywania biegu barażowego. Na pocieszenie pozostał rybniczanowi brązowy medal. Wystąpili inni polscy zawodnicy Stanisław Tkocz – IX miejsce, Marian Kaiser – XI miejsce, Andrzej Pogorzelski – XII miejsce.
Eliminacje europejski.
Eliminacje skandynawsko-brytyjskie.
Skandynawia.
Finał Skandynawski.
Uwaga! Szwedzcy żużlowcy nie uczestniczyli w eliminacjach z tego powodu, iż Finał odbywał się w Göteborgu.
Awans: 7 do Finału Brytyjsko-Skandynawskiego
Eliminacje brytyjskie.
Półfinały.
Cradley Heath (1).
Awans: 8 do Finału Brytyjskiego
Halifax (2).
Awans: 8 do Finału Brytyjskiego
Uwaga! Arne Pander z Danii jako Brytyjczyk
Finał Brytyjski.
Awans: 9 do Finału Skandynawsko-Brytyjskiego
Finał Skandynawsko-Brytyjski.
Awans: 7 do Finału Europejskiego
Uwaga! Thorbjörn Nygaard zastąpił Mattiego Olina
Eliminacje kontynentalne.
Ćwierćfinały.
Osijek (1).
Awans: 8 do półfinału kontynentalnego
Tabela (10-16) → "brak danych"
Punktacja (7-16) → "brak danych"
Miśnia (2).
Awans: 8 do półfinału kontynentalnego
Tabela (10-12, 14, 16) → "brak danych"
Punktacja (3-6, 13, 15) → "brak danych"
Miszkolc (3).
Awans: 8 do półfinału kontynentalnego
Abensberg (4).
Joachim Maj z Polski
Andrzej Wyglenda z Polski
Andrzej Pogorzelski z Polski
Gabdrachman Kadyrow z ZSRR
Igor Plechanow z ZSRR
Manfred Poschenrieder z RFN
Pavel Mareš z Czechosłowacji
Bohumír Bartoněk z Czechosłowacji
Awans: 8 do półfinału kontynentalnego
Półfinały.
Rybnik (1).
Awans: 8 do Finału Kontynentalnego
Punktacja (9-16) → "brak danych"
Bałakowo (2).
Awans: 8 do Finału Kontynentalnego
Finał Kontynentalny.
Awans: 9 do Finału Europejskiego
Uwaga! Marian Kaiser zastąpił Jaroslava Volfa
Finał Europejski.
Awans: 10+1 do Finału Światowego
Uwaga! Mike Broadbanks zastąpił Pawła Waloszka
Eliminacje szwedzkie.
Półfinały.
Målilla (1).
Awans: 9 do Finału Szwedzkiego
Visby (2).
Awans: 9 do Finału Szwedzkiego
Finał Szwedzki.
Awans: 6+1 do Finału Światowego

</doc>
<doc id="837831" url="https://pl.wikipedia.org/wiki?curid=837831" title="Włókniarz Kietrz">
Włókniarz Kietrz

Włókniarz Kietrz – polski klub piłkarski z Kietrza w województwie opolskim, obecnie występujący jako GLKS Włókniarz Kietrz. W sezonie 2013/2014 występował w rozgrywkach IV lidze, obecnie gra w Klasie A, grupa: Opole VI. Największym sukcesem klubu było 5. miejsce na zapleczu ekstraklasy (2000).
Historia.
Klub został założony w 1946 roku jako ZKS Pluszowianka przy Śląskich Zakładach Pluszu i Dywanów w Kietrzu. Następnie nosił nazwy: ZKS Włókniarz przy Zakładach Tkanin Dekoracyjnych w Kietrzu, KS Włókniarz Kietrz i KS Włókniarz Pro Agra w Kietrzu. W sezonie 1997/1998 zespół uplasował się na czwartym miejscu w III lidze, natomiast w 1999 znalazł się w II lidze (obecnie I liga polska). W debiucie na tym poziomie rozgrywkowym zremisował bezbramkowo z GKS-em Bełchatów, a pierwsze zwycięstwo odniósł w następnej kolejce, pokonując na wyjeździe KS Myszków (pierwszego gola zdobył Roman Kowalczyk). W debiutanckim sezonie Włókniarz uplasował się na piątym miejscu, rok później zajął siódmą lokatę, a kolejne rozgrywki zakończył jako dziewiętnasta drużyna (spadek). W latach 2002-2004 zespół ponownie występował w III lidze (obecnie II liga), a od 2004 prowadził działalność czysto amatorską. W 2006 roku został reaktywowany na bazie Tęczy Kietrz/Kozłówki. Latem 2012 roku klub wszedł w fuzję z Orłem Dzierżysław i przyjął nazwę GLKS Kietrz. Pomimo braku tradycyjnej nazwy Włókniarz w oficjalnej nazwie klubu kibice GLKS Kietrz domagają się jej przywrócenia i identyfikują się z Włókniarzem, którego tradycje kontynuuje nowy klub. W wyniku tych działań klub zmienił nazwę na Gminny Ludowy Klub Sportowy Włókniarz Kietrz.
Kibice.
Kibice Włókniarza Kietrz mieszkają głównie w Kietrzu i okolicznych miejscowościach, sympatyzują z kibicami Odry Wodzisław Śląski, której fan club działa w Kietrzu. Włókniarz Kietrz należy do najbardziej utytułowanych klubów powiatu głubczyckiego i ma wielu sympatyków w wielu sąsiednich miejscowościach, zarówno w powiecie raciborskim jak i w powiecie głubczyckim.

</doc>
<doc id="837835" url="https://pl.wikipedia.org/wiki?curid=837835" title="Barczatka wilczomleczówka">
Barczatka wilczomleczówka

Barczatka wilczomleczówka lub barczatka castrensis "Malacosoma castrense" lub "Malacosoma castrensis" – motyl z rodziny barczatkowatych. W Polsce dość powszechny.
Wygląd.
Ciało owłosione, masywne o ubarwieniu siarkawo-żółtym u samca i brunatnym u samicy, z mało widocznym deseniem na tułowiu u obu płci. Rozpiętość skrzydeł od 28 do 36 mm. Zarys skrzydeł przednich trójkątny, tylnych – owalny. Zewnętrzny brzeg obu par skrzydeł nieznacznie postrzępiony. Skrzydło przednie samca siarkawo-żółte z ciemną przepaską, skrzydło przednie samicy brunatne z żółto obwiedzioną przepaską. Wewnętrzny brzeg przepaski załamany w przybliżeniu pod kątem prostym. Tylne skrzydło brunatne ze słabo zaznaczoną, jasną przepaską. Zauważalny dymorfizm płciowy, samce mają czułki grzebykowate odchylone na zewnątrz, samice nitkowate rozchylone, z końcówkami ułożonymi równolegle do tułowia. Samce ponadto charakteryzują się dużymi wyrostkami na czułkach. Odwłok samicy lekko wydłużony zakończony prosto, odwłok samca grubszy zakończony parabolicznie. Osobniki dorosłe mają zredukowaną ssawkę i nie pobierają pokarmu, żyją krótko. Gąsienice o bogatym kolorowym ubarwieniu, owłosione długimi i stojącymi włoskami, żywią się roślinami.
Motyl pojawia się latem, pod koniec czerwca i lata do końca sierpnia, głównie na nasłonecznionych łąkach.
Wydaje jedno pokolenie rocznie. Samica składa jaja pod koniec lata na gałązkach lub łodygach roślin w złożach liczących kilkadziesiąt sztuk ułożonych pierścieniowo. Jaja zimują. Na przełomie kwietnia i maja wylęgają się gąsienice. Larwy rozwijają się od kwietnia do połowy lipca. Gąsienice początkowo żerują gromadnie, w starszych stadiach rozpraszają się i żerują pojedynczo, następnie udają się na przepoczwarczenie, które następuje w kokonie w ściółce na ziemi poczwarka przeobraża się w imago w okresie lata.
Gatunek preferujący łąki na suchych i nasłonecznionych stokach, kserotermiczne murawy, wrzosowiska.
Zasięg występowania.
Gatunek rozmieszczony w całej Europie. W Polsce występuje na zachodnim i południowo-wschodnim obszarze kraju.
Rośliny żywicielskie.
Gąsienice żerują na: wilczomleczu sosnka, bylicy polnej, bylicy pospolitej.
wiązówka, malina właściwa.
Ochrona.
Gatunek niepodlegający ochronie w Polsce.
Zagrożenia.
Zagrożenie dla tego gatunku stanowią: chemiczne zwalczanie szkodników oraz wypalanie traw na nieużytkach.

</doc>
<doc id="837839" url="https://pl.wikipedia.org/wiki?curid=837839" title="Metr katolicki">
Metr katolicki

Metr katolicki, metr powszechny (z grec. "μέτρον –" miara, "καθολικός" – powszechny, wł. "metro cattolico") – wzorzec długości opracowany przez jednego z prekursorów systemu jednostek metrycznych, Tytusa Liwiusza Burattiniego, oparty na wahadle matematycznym Galileusza. Nazwa ta pojawiła się w traktacie "Misura Universale" (wł. miara powszechna) opublikowanym w Wilnie w 1675 roku.
Dla przyspieszenia normalnego:
Historia.
Odrębność jednostek miar stosowanych w przeszłości w poszczególnych krajach była traktowana jako świadectwo suwerenności i atrybut władzy monarchy. Długi czas tylko nieliczni zastanawiali się nad negatywnymi skutkami braku jednolitości między jednostkami miar i nad sensem wspólnej miary powszechnej. Dopiero w 1875 r. przedstawiciele rządów siedemnastu państw podpisali w Paryżu traktat zwany Konwencją Metryczną, którego celem było wprowadzenie systemu metrycznego jako powszechnego i ogólnodostępnego.
Jednym z prekursorów systemu metrycznego był Tytus Liwiusz Burattini, współtwórca miary powszechnej – metra katolickiego, czyli powszechnego (od grec. "καθολικός").
Po osiedleniu się w Krakowie nawiązał kontakty z otoczeniem dworu Władysława IV i luminarzami ówczesnej myśli naukowej, w tym z Piotrem de Noyers, wszechstronnie wykształconym sekretarzem królowej i z księdzem Stanisławem Pudłowskim, rektorem Uniwersytetu Jagiellońskiego, profesorem prawa Akademii Francuskiej wykształconym we Włoszech i znakomitym uczonym. Na tle prowadzonych wspólnie z Pudłowskim dysput naukowych zrodził się u Boratyniego pomysł miary powszechnej, opartej na wahadle matematycznym Galileusza. Pomysł ten czasowo zarzucił, poświęcając się realizacji różnych wynalazków i pomysłów naukowych. Do tematu miary powszechnej wrócił dopiero po trzydziestu latach.
System zaproponowany przez Boratyniego był oparty na podstawowym wzorcu czasu i na dwóch stałych fizycznych: stałej grawitacji i gęstości wody (stałej).
Stanowić one miały podstawę do otrzymania kolejnych wzorców: długości i masy.
Przyjęcie takiej zasady wynikało ze spostrzeżenia, że wszystkie dotychczas stosowane miary są zmienne w czasie i uzależnione od różnych czynników zewnętrznych. W systemie tym Boratyni przyjął za wzorzec czasu – okres obrotu Ziemi, uznając go jako uniwersalny, dostępny, jednolity i ponadczasowy.
Podwielokrotność jego uzyskał przy zastosowaniu wahadła i przyjęciu za oczywiste, że przyspieszenie ziemskie jest wielkością niezmienną.
Podstawą do otrzymania wzorca długości, nazwanego przez Boratyniego metrem katolickim stała się długość wahadła sekundowego. Nie wiedziano jeszcze wówczas, że długość tego wahadła zmienia się w zależności od szerokości geograficznej i innych czynników geofizycznych (pierwszym który zaobserwował to zjawisko był fr. astronom Jean Richer w 1672, lecz wyjaśnienie nastąpiło później).
Pudłowski (który pomysł miary powszechnej wywiódł od wahadła matematycznego Galileusza), a wraz z nim Boratyni, wyprzedzili myśl Krzysztofa Wrena, Roberta Hooke'a i Gabriela Moutona, którzy w 1666 r. publicznie rozważali możliwość wykorzystania wahadła jako wzorca długości.
Boratyni, jako pierwszy na świecie opisał teorię miary powszechnej i opublikował w Wilnie w 1675 r. w traktacie "Misura Universale…" z charakterystycznym opisem zawartości na stronie tytułowej. (Tłumaczenie tytułu: "Miara powszechna, czyli prawdziwy traktat, w którym ukazano jak można ustalić dla wszystkich miejsc na świecie miarę i ciężar powszechny, które nie byłyby zależne od żadnej innej miary i żadnego innego ciężaru i które w każdym miejscu na Ziemi miałyby taką samą wartość, były niezmienne i wieczne, aż do końca świata – przez Tytusa Liwiusza Burattiniego. Miarę można ustalić w ciągu jednej godziny – po czym wskaże nam ona ciężar. Z miary podstawowej uzyskuje się miary pochodne, służące do pomiaru ciał stałych oraz cieczy.")
Autor w swym dziele przyznaje, że teorię, opartą na długości wahadła sekundowego, rozwinął na podstawie idei Pudłowskiego, lecz to właśnie Boratyni po raz pierwszy użył określenia metr, którego po przeszło 100 latach powtórnie użyto i zastosowano we Francji (1791).
Pierwszą część książki poświęcił omówieniu zasad budowy wahadła i danych dotyczących doboru surowców, obróbki elementów i wykonania całości. Wykonał próby i pomiary. Opisał prawa rządzące ruchem wahadła podając, że w eksperymentach jednostkę długości reprezentowało wahadło sekundowe, zmodyfikowane według jego pomysłu, o okresie wahań równym 2 sekundy i o długości wahadła zbliżonej do 1 m.
Wyjaśnił sposób budowy wahadła i zasadę określania jego długości przy zastosowaniu obserwacji astronomicznych, zegarów mechanicznych i słonecznych. I te właśnie ostatnie dokonania są bez wątpienia oryginalnym wkładem Boratyniego do podstaw teorii miary powszechnej.
Reszta jednostek miała być powiązana z metrem katolickim w jeden logiczny system, analogiczny do dzisiejszego systemu metrycznego, chociaż nie dziesiętny.
Boratyni przyjął podział metra na 16 części. W celu przejścia od metra do jednostki objętości zaproponował wykonanie sześcianu o objętości "V", którego krawędź stanowiłaby 1/16 metra katolickiego. Kryteria takiego podziału oparł na pierwszych czterech potęgach liczby 2.
Zalety podziału polegały na uproszczeniu stosunków między podwielokrotnościami długości, powierzchni, objętości i masy, względem kryteriów dwunastkowych wówczas stosowanych.
Przechodząc z jednostki długości na jednostkę masy, Boratyni przyjął, że będzie nią ciężar wody mieszczącej się w sześcianie i nazwał ciężarem katolickim.
Przy zastosowaniu metra katolickiego i jego podwielokrotności można otrzymać sześciany, z których jeden, przy założeniu, że gęstość wody jest wielkością stałą, stanowi wzorzec masy.
Zasługą Boratyniego jest, że miarę uniwersalną po raz pierwszy nazwał metrem, szczegółowo opisał zjawiska i zależności prowadzące do ustalenia jednostek: powierzchni, objętości i czasu.
Obmyślił zastosowanie odpowiednich przyrządów i wzorców oraz wykonał konkretne pomiary a całość prac ogłosił drukiem. Podał też sposoby wprowadzenia w życie wspomnianych jednostek.
Jego traktat był pierwszym dziełem poświęconym w całości metrologii. Od współczesnych mu badaczy wyróżniało Boratyniego wielkie przywiązanie do dokładności pomiarów, a znajomość rozwiązywania problemów konstrukcyjnych i technologicznych świadczy o wielkim talencie inżynierskim, dystansując go od wszystkich współczesnych mu badaczy. Tym większa jest zasługa Boratyniego, że pomysł miary powszechnej powstał w Polsce, z dala od ówczesnych ośrodków myśli naukowej.

</doc>
<doc id="837840" url="https://pl.wikipedia.org/wiki?curid=837840" title="Rhynchobdellida">
Rhynchobdellida



</doc>
<doc id="837841" url="https://pl.wikipedia.org/wiki?curid=837841" title="Osiedle Stefana Kardynała Wyszyńskiego">
Osiedle Stefana Kardynała Wyszyńskiego



</doc>
<doc id="837848" url="https://pl.wikipedia.org/wiki?curid=837848" title="Nieposłuszeństwo konia">
Nieposłuszeństwo konia

Nieposłuszeństwo konia – w jeździectwie sytuacja skutkująca punktami karnymi lub eliminacją jeźdźca podczas konkursu skoków przez przeszkody lub podczas próby terenowej w zawodach wszechstronnego konkursu konia wierzchowego (WKKW). Do nieposłuszeństwa konia zalicza się: wyłamanie, odmowę skoku oraz opór konia, jak również wykonanie na torze wolty lub okrążenie przeszkody.
Wyłamanie i opór.
Wyłamanie polega na wymknięciu się konia spod kontroli jeźdźca i ominięciu przeszkody, którą powinien przeskoczyć lub obowiązkowego przejazdu, który powinien przejechać.
Oporem konia nazywane są przypadki, gdy odmawia on poruszania się naprzód, zatrzymuje się, wykonuje pętle, „wspina się” lub cofa. Za opór uznaje się też zatrzymanie konia przez jeźdźca podczas rozpoczętego przejazdu, bez względu na przyczynę (wyjątkiem jest zatrzymanie w celu wskazania sędziemu źle odbudowanej przeszkody lub innych nieprzewidzianych okoliczności).
Odmowa skoku.
W dyscyplinie skoków przez przeszkody, odmowa skoku polega na zatrzymaniu się konia przed przeszkodą, którą powinien skoczyć, wskutek czego zostaje ona strącona lub przesunięta. W takiej sytuacji, sędzia zatrzymuje odmierzanie czasu (sygnał dźwiękowy), przeszkoda zostaje odbudowana, a jeździec ponawia próbę skoku i pomiar czasu zostaje wznowiony.
Jeśli koń pomimo oporu pokona przeszkodę, lecz ją uszkodzi, sędzia decyduje, czy należy sytuację zaliczyć jako zrzutkę (bez zatrzymania czasu, sygnału dźwiękowego i powtórzenia skoku) czy jako odmowę.
Jeśli koń zatrzyma się przed przeszkodą, ale jej nie strąci ani nie cofnie się i przeskoczy „z miejsca”, nie jest to zaliczane jako błąd. Jednak często skok z miejsca nie jest możliwy, a nawrót i ponowny najazd wymagają wykonania wolty – wówczas błąd i tak jest punktowany.
Konsekwencje.
W dyscyplinie skoków, w klasach konkursów poniżej N1 włącznie (wysokość przeszkód do 125 cm), pierwsze nieposłuszeństwo konia karane jest 4 punktami karnymi, a drugie 8. W klasach tych eliminację z konkursu powoduje trzecie nieposłuszeństwo konia. W klasach powyżej N1 (wysokość przeszkód od 130 cm) eliminacją skutkuje już drugie nieposłuszeństwo, podobnie jest podczas próby skoków WKKW.
Jeśli nieposłuszeństwo spowodowało naruszenie przeszkody i trzeba ją odbudować, odmierzanie czasu przebiegu zostaje w tym celu zatrzymane i dolicza się 6 sekund korekty. Jeśli przy nieposłuszeństwie nie doszło do naruszenia przeszkody, naliczane są punkty karne, a jeździec ponawia próbę skoku i kontynuacji przejazdu. Nieposłuszeństwo oprócz punktów karnych, skutkuje także dłuższym czasem przejazdu. Opór konia trwający ponad 45 sekund skutkuje eliminacją z konkursu.
Jeżeli doszło do eliminacji z konkursu, para może wykonać nieliczący się do konkursu „skok posłuszeństwa”.
Nieposłuszeństwo w próbie terenowej WKKW.
W próbie terenowej WKKW za nieposłuszeństwo konia uważa się, podobnie jak w skokach: odmowę, wyłamanie lub wykonanie wolty. Pierwsze nieposłuszeństwo skutkuje 20 punktami karnymi, drugie na tej samej przeszkodzie – 40 punktami, a trzecie – eliminacją. Uszkodzenie przeszkody (mniej prawdopodobne niż w przypadku dyscypliny skoków z powodu konstrukcji przeszkód) obciąża jeźdźca 11 punktami karnymi.

</doc>
<doc id="837852" url="https://pl.wikipedia.org/wiki?curid=837852" title="Joseph Dalton Hooker">
Joseph Dalton Hooker

Sir Joseph Dalton Hooker (ur. 30 czerwca 1817 w Halesworth (hrabstwo Suffolk), zm. 10 grudnia 1911 w Sunningdale (hrabstwo Berkshire) – botanik i podróżnik angielski. Laureat Medalu Copleya.
Życiorys.
Urodził się jako drugi syn Sir Williama Jacksona Hookera. Swą edukację rozpoczął w szkole w Glasgow, następnie studiował medycynę na tamtejszym uniwersytecie. Doktorat z medycyny obronił w roku 1839. 
Uczestniczył w licznych podróżach badawczych. Brał udział w wyprawie na Antarktydę z Jamesem Clarkiem Rossem, po powrocie z której wydał książki: "Flora Antarctica", "Flora Novae Zelandiae" i "Flora Tasmanica". W latach 1847-1851 podróżował po północnych Indiach. Mimo przygód (spędził jakiś czas jako więzień radży Sikkimu), wyprawa była znacznym sukcesem pod względem badawczym. Hooker i jego towarzysz, dr Campbell, opisali nieznane dotąd pogranicza Himalajów (wyniki badań opublikowało Calcutta Trigonometrical Survey Office), oraz zebrali dane na temat flory Sikkimu (w szczególności tamtejszych rododendronów) i Indii. 
Podczas swych licznych podróży zwiedził też Tybet, Maroko, Nową Zelandię, Australię, Falklandy, Himalaje oraz zachodnią Amerykę Północną. Był zwolennikiem teorii ewolucji Darwina. Zajmował się botaniką systematyczną oraz geografią roślin.
W poszczególnych krajach pracował nad poznawaniem i opisywaniem nowych roślin, tworząc w ten sposób leksykony przyrodnicze: "Flora Antarktydy" (1844–1847), "Flora w Indiach" (1875–1897). Opracował też klasyfikację roślin wraz z George'em Benthamem pt.: "Genera Plantrum" (1862–1883). 
W 1847 został członkiem Towarzystwa Królewskiego, którego prezesem wybrano go w 1873. Otrzymał kolejno (w 1854, 1887 i 1892) trzy medale Towarzystwa: Royal, Copleya i Darwina. W 1907 otrzymał Order of Merit. Mianowany w 1855 wicedyrektorem ogrodów w Kew, dziesięć lat później zastąpił na tym stanowisku swego ojca, i piastował pozycję dyrektora przez 20 lat. Przyczynił się do ich powiększenia.
Na jego cześć nazwano wyspę.

</doc>
<doc id="837856" url="https://pl.wikipedia.org/wiki?curid=837856" title="Gnatobdellida">
Gnatobdellida



</doc>
<doc id="837869" url="https://pl.wikipedia.org/wiki?curid=837869" title="Wrocławskie Zakłady Elektroniczne ELWRO">
Wrocławskie Zakłady Elektroniczne ELWRO



</doc>
<doc id="837872" url="https://pl.wikipedia.org/wiki?curid=837872" title="ZAM 2">
ZAM 2



</doc>
<doc id="837873" url="https://pl.wikipedia.org/wiki?curid=837873" title="Brave Festival">
Brave Festival

Brave Festival – Przeciw Wypędzeniom z Kultury – festiwal, który powstał w 2005 roku z inicjatywy Stowarzyszenia Kultury Teatralnej „Pieśń Kozła”. Odbywa się we Wrocławiu i na Dolnym Śląsku. Od dwunastu lat zaprasza wyjątkowych artystów z całego świata, by zaprezentowali swoje tradycje. Jest to festiwal ludzi odważnych, którzy mówią o tym, skąd pochodzą, jakie są ich wartości, tradycja i duchowość, tym samym nie pozwalając na wymarcie swoich kultur. Ten jedyny w Polsce przegląd kultur, tradycji i rytów z całego świata, które są na granicy zagłady, nosi znaczący podtytuł „Przeciw Wypędzeniom z Kultury”. Grzegorz Bral, założyciel festiwalu i dyrektor artystyczny wszystkich edycji, stworzył wydarzenie pokazujące autentyczną sztukę różnych nacji, kultywowaną i przechowywaną przez społeczności zagrożone utratą własnej kultury na rzecz cywilizacyjnej asymilacji. Twórcą festiwalu jest Grzegorz Bral.który jest jego założycielem i dyrektorem artystyczny. Bral stworzył specyficzny festiwal pokazujący autentyczną sztukę różnych nacji, kultywowaną i przechowywaną przez uczestników społeczności, które żyją w  niesprzyjających społecznych, religijnych i politycznych warunkach lub są zagrożone utratą własnej kultury na rzecz cywilizacyjnej asymilacji.     
Co roku festiwal obejmowany jest honorowymi patronatami UNESCO, Instytutu Adama Mickiewicza, Prezydenta Miasta Wrocławia, Marszałka Województwa Dolnośląskiego oraz Ministerstwa Kultury i Dziedzictwa Narodowego. W 2011 roku Brave Festival znalazł się na oficjalnej liście Krajowego Programu Kulturalnego Polskiej Prezydencji 2011 w kategorii „Wydarzenia cykliczne i festiwale organizowane przez polskie instytucje samorządowe i pozarządowe”.
Idea Brave Festival.
Do tej pory odbyło się dwanaście edycji pod nazwami: "Magia Głosu "(2005), "Głosy Azji "(2006), "Zatopione Pieśni "(2007), "Rytuał zaczyna się w Afryce "(2008), "Wszystkie modlitwy świata" (2009), "Zaklinacze" (2010), "Maska "(2011), "Wtajemniczenia kobiet "(2012), "Zaginiony rytm "(2013), "Święte ciało "(2014), "Griot" (2015) i "Outcasts - Wykluczeni " (2016). Każda edycja pozwalała poznać muzykę, filmy oraz działania performatywne, rytuały i modlitwy z całego świata.
Podczas festiwalu swoją kulturą dzielą się ludzie, którzy nie godzą się na wypędzenie z własnej tradycji i wrażliwości. Mają na tyle odwagi, by przeciwstawić się zanikaniu rzeczywistych tradycji, pieśni i duchowego dziedzictwa naszych kultur w świecie tymczasowych, masowych dóbr. Brave Festival stara się ich wesprzeć poprzez koncerty, spektakle, warsztaty (taneczne, muzyczne, rękodzielnicze) oraz przeglądy filmowe. Wszystkie te wydarzenia pozwalają publiczności zobaczyć i doświadczyć tego, czego być może nigdy nie mieliby szansy poznać.
Brave Festival to, spektakle, koncerty, rytuały, przegląd filmowy, warsztaty (taneczne, muzyczne, rękodzielnicze), konferencje, spotkanie z artystami, działania integracyjne i ekologiczne.
Miejscami wydarzeń były m.in.: wrocławskie teatry (Teatr Polski, Wrocławski Teatr Współczesny, Teatr Pieśń Kozła), kina (Dolnośląskie Centrum Filmowe), galerie (Galeria BWA Design, ArtBrut), muzea (Narodowe i Etnograficzne) i inne miejsca kultury (Synagoga pod Białym Bocianem, Centrum Sztuki Impart, Opera Wrocławska, Wytwórnia Filmów Fabularnych – dziś: Centrum Technologii Audiowizualnej, klasztor przy ul. Purkyniego). Część wydarzeń odbywała się również w plenerze.
Występowali artyści i zespoły z Chin, Japonii, Korei, Laosu, Tajwanu, Singapuru, Rosji, Australii, Egiptu, Gruzji, Bułgarii, Indii, Mali, Tanzanii, Burkina Faso, Burundi, Chile, USA, Ukrainy, Ugandy, Kirgistanu, Mongolii, Nigru, Azerbejdżanu, Pakistanu, Polski, Korsyki, Rumunii, Izraela, Sardynii, Macedonii, Maroko, Francji, Brazylii, Malezji i innych krajów.
Cały dochód ze sprzedaży biletów w ramach festiwalu przekazywany jest na finansowanie projektów rozwojowych międzynarodowej organizacji Rokpa International, m.in. na budowanie i utrzymanie szkół w Tybecie.
Główny nurt festiwalu.
2018.
13.edycja festiwalu Brave Festival odbyła się w dniach 1-15 lipca 2018 roku i zorganizowana była pod hasłem „Widzialni-Niewidzialni” odkryła przed widzami szereg unikatowych, często trudno dostępnych szerszej publiczności, zjawisk artystycznych. Jedenastu zaproszonych artystów lub grup twórczych łączy zdecydowanie społeczny charakter oraz fakt, że wszystkie wykorzystują sztukę – przede wszystkim muzykę i teatr – nie jako rozrywkę i ozdobnik, ale jako narzędzie wpływu na przemiany społeczne i zastałą rzeczywistość oraz jako broń przeciwko niesprawiedliwości i wykluczeniu. 
2016
12. edycja festiwalu odbyła się w dniach 1-15 lipca 2016 roku i zorganizowana była pod hasłem „Outcasts - Wykluczeni”. To była edycja znacząca i symboliczna, która mówiła o ludziach, którzy od zawsze byli w swoich i obcych społecznościach odmienni, inni, a przez to stygmatyzowani i piętnowani. 12. edycja to kilkanaście zjawisk z całego świata ukazujących ludzi, których codzienność z różnych przyczyn jest bardzo trudna i skomplikowana. Publiczność zobaczyła tych, którzy przy pomocy sztuki postanowili odmienić wykluczenie. Za każdym z artystów kryła się potężna, bolesna, lecz i wzniosła historia. Przedstawiony został świat ludzi z wielką wolą życia i tworzenia. Świat ludzi, którzy zdecydowali się z pozornej lub rzeczywistej słabości uczynić siłę. Świat ludzi wielkiej woli życia i ocalenia własnej wrażliwości.
2015.
11. edycja festiwalu odbyła się w dniach 10-17 lipca 2015 roku i zorganizowana była pod hasłem „Griot”. W kulturach Afryki Zachodniej grioci to strażnicy tradycji, bardowie, poeci, śpiewacy opowiadacze i muzycy, od wieków mający ogromne znaczenie dla kultury głównie z terenów dzisiejszych państw Gambii, Mali, Senegalu, Burkina Faso, Liberii i Mauretanii. Ich opowieści są nierozerwalnie związane z dźwiękami i rytmem. Od wieków funkcja griota zarezerwowana była wyłącznie dla urodzonych w jednym z kilku klanów, w obrębie których ta zaszczytna rola przekazywana była z pokolenia na pokolenie, z ojca na syna. Niezaprzeczalna rola jaką pełnią oni w tworzeniu kultury afrykańskiej – zwłaszcza dziś, w czasach gwałtownych zmian cywilizacyjnych, gdy podtrzymywanie i ochrona własnego dziedzictwa są coraz trudniejsze – sprawia, że grioci doskonale wpisują się w misję Brave Festival. Zaproszeni artyści, to m.in. Kassé Mady Diabaté (Mali), Abou Diarra (Mali), Zanzibar Taarab/Kidumbak Ensemble (Zanzibar) czy Coumbane Ely Mint Warakane (Mauretania).
2014.
Dziesiąta edycja Brave Festival odbyła się w dniach 4-17 lipca 2014 roku pod hasłem „Święte Ciało”. Program festiwalu skupiony był wokół teatru, tańca i rytuału, wyrastających z tradycji artystycznych, w których ciało, ukazane w sposób dosłowny lub symbolicznie nawiązujące do sfery ducha, funkcjonuje jako motyw przewodni. Swoje spektakle i choreografie zaprezentował m.in. Rama Vaidyanathan – mistrzyni klasycznego tańca hinduskiego, Melanie Lomoff – francuska tancerka współczesna z baletowym wykształceniem oraz Koffi Kôkô – kapłan voodoo i czołowy przedstawiciel współczesnego tańca afrykańskiego. Festiwal otworzył poświęcony Indiom 9. Przegląd Filmowy Brave Festival, w którym widzowie mogli wybierać spośród trzech cykli tematycznych: Brave People Doc, Brave Contexts i Brave Focus. Inauguracją przeglądu był pokaz nakręconego przez Franza Ostena i Himansu Raia w 1925 roku niemego filmu „Światło Azji”, któremu towarzyszył koncert muzyki na żywo w wykonaniu Divana Ensemble – indyjskiego zespołu grającego tradycyjną muzykę społeczności Langa z Radżastanu.
2013.
Dziewiąta edycja Brave Festival została zorganizowana we Wrocławiu i wybranych miastach Dolnego Śląska w dniach 7-12 lipca 2013 roku pod hasłem „Zaginiony Rytm”. Poświęcona była tradycjom muzycznym i tanecznym w których rytm, uniwersalna siła ekspresji łącząca nawet bardzo odmienne od siebie kultury, stanowiła spoiwo środowiska zewnętrznego człowieka i jego świata duchowego. W ramach Brave Festival pokazano szeroką gamę unikalnych tradycji muzycznych, wokalnych i tanecznych, takich jak marokański "addal "czy południowoafrykańskie "umngqokolo", ukazujących bogactwo kultur rytmicznych świata oraz odrębności tradycji artystycznych z Europy, Afryki i Azji. Program wydarzeń festiwalu wzbogacony został o projekcje filmowe (prezentowane w ramach 8. Przeglądu Filmowego Brave Festival), wystawy, warsztaty i spotkania, co pozwoliło widzom festiwalu na poznanie tradycji muzycznych „ginącego świata” oraz poszerzenie wiedzy i tolerancji dla innych kultur. Ponadto, w dniach 25.06-13.07.2013 we Wrocławiu, Puszczykowie, Łodzi, Warszawie i Krośnicach odbyła się 4. edycja Brave Kids, w ramach której ugoszczono 114 dzieci i liderów z 11 krajów: Indii, Ugandy, Zimbabwe, Chin, Gruzji, Izraela, Czech, Laosu, Iranu, Kirgistanu i Polski.
2012.
W dniach 2-7 lipca 2012 roku Brave Festival zorganizowany został pod hasłem „Wtajemniczenia kobiet”. Artystki, które przyjechały do Wrocławia, ukazały publiczności największe tajemnice swojej kultury, pielęgnowane od wieków, ale też będące efektem ich wspólnej inicjatywy, aby wesprzeć siebie nawzajem, uruchomić drzemiącą w każdej z nich siłę i energię, niezależnie od wieku i sytuacji, w której się znalazły. W ramach nurtu głównego ósmej edycji Brave Festival zobaczyliśmy m.in. ponad stuletnią Bi Kidude z Zanzibaru, która tylko kobiecej publiczności zaprezentowała tradycję unyago, czyli rytuał inicjacji seksualnej młodych kobiet, któremu towarzyszy szczególna forma tradycji bębniarskiej zwana ngomą. Spotkaliśmy także zespół Tartit z Mali, który zrodził się w obozie dla uchodźców w Burkina Faso, gdzie muzyka była sposobem na przetrwanie w obliczu gospodarczych, społecznych i politycznych trudności w regionie. Z kolei zespołowi Maduma z Tanzanii w trakcie jednego z dwóch występów towarzyszyły dzieciaki biorące udział w projekcie edukacyjnym Brave Kids. Festiwalowa publiczność poznała również Meninas de Sinhá z Brazylii – grupę wzajemnego wsparcia, utworzoną przez starsze, marginalizowane czarnoskóre kobiety, którym śpiew pomaga zmagać się z przeciwnościami losu, a także kobiecy chór z wioski Udabno z Gruzji. Wiele ze wspomnianych kobiet po raz pierwszy opuściło granice swojego kraju.
2011.
Siódma edycja odbyła się w dniach 2–8 lipca 2011 roku pod hasłem "Maska". Tytułowa maska zamiast zasłaniać i ukrywać, przybliża bogatą kulturę z różnych zakątków świata m.in. Bali, Sri Lanki, Burkina Faso czy Sardynii. Jako temat przewodni tej edycji festiwalu dała nam szansę na spotkanie z autentyczną kulturą, zapomnianymi tradycjami, tajemniczymi obrzędami i sztuką najodleglejszych zakątków naszego globu. Do stolicy Dolnego Śląska przybyli rdzenni artyści i przedstawiciele ginących kultur. Festiwalowa publiczność miała unikatową okazję zobaczyć przedstawicieli sardyńskiego karnawału „Mamuthones”, tancerzy z Bali, tradycyjny indyjski dramat Katakali czy Blind Note – koncert muzyków grających w kompletnej ciemności na tradycyjnych, regionalnych instrumentach. Wydarzeniom głównym towarzyszył ponadto blok dokumentów filmowych, projekt Brave Kids, wystawy, spotkania z artystami oraz warsztaty.
2010.
Szósta edycja Brave Festival odbyła się w dniach 2-9 lipca 2010 roku pod hasłem “Zaklinacze” i skupiła się na prezentacji szerokiej gamy różnorodnych, unikatowych i mało znanych tradycji muzyczno-wokalnych z całego świata, w których centralną funkcję pełni słowo, a zwłaszcza jego poetyka, siła ekspresji, melodyjność i rytmiczność. Do Wrocławia na zaproszenie organizatorów przyjechali solowi artyści, a także zespoły z całego świata, między innymi: Ahn Sook-sun – koreańska mistrzyni starej sztuki pansori, Bi Kidude – stuletnia pieśniarka muzyki taarab z Zanzibaru, bułgarski zespół Bistritsa prezentujący bałkańskie polifonie czy Sekouba Traoré – malijski wirtuoz donso n'goni.
2009.
Piąta edycja Brave Festival odbyła się 3-11 lipca 2009 roku pod hasłem “Wszystkie modlitwy świata”. Oprócz Wrocławia, wydarzenia festiwalowe odbywały się także w kilku miastach na terenie Dolnego Śląska: w Oleśnicy, Wołowie, Świdnicy oraz Kłodzku. Podczas festiwalu artyści oraz autentyczni przedstawiciele tradycyjnych kultur zaprezentowali oryginalne pieśni, rytuały i ceremonie związane z modlitwą i obrzędowością, praktykowane do dziś w wielu religiach z różnych obszarów kulturowych świata, m.in. Azji, Afryki oraz Europy. W trakcie festiwalu można było m.in. wziąć udział w rytuałach odprawianych przez koreańską szamankę, mnichów tybetańskich czy tancerzy Theyyam.
2008.
Czwarta edycja Brave Festival odbyła się w dniach 4-12 lipca 2008 roku pod hasłem “Rytuał zaczyna się w Afryce”. Zaprezentowana twórczość afrykańskich artystów oraz zwykłych ludzi pozwoliła widzom na odkrycie nieznanego piękna Czarnego Lądu. Festiwal dał odbiorcom możliwość poznania oryginalnych praktyk, spotkania z ludźmi z rejonów odległych kulturowo oraz poznania różnych form artystycznych, należących do „ginącego świata”. Na program festiwalu złożyły się m.in. występy grupy tancerzy i pieśniarzy z plemienia Fula z Nigru, kobiet z tanzańskiego plemienia Wagogo oraz wiele koncertów, pokazów filmowych, warsztatów, spotkań i dyskusji z zaproszonymi gośćmi.
2007.
Trzecia edycja Brave Festival odbyła się w dniach 7-14 lipca 2007 roku pod hasłem “Zatopione Pieśni”. Organizatorzy festiwalu przedstawili publiczności nie tylko pieśni, spektakle czy filmy, ale też kontekst i  źródła, z których pochodzą. Artyści z odległych zakątków świata zaprezentowali we Wrocławiu berberyjskie pieśni transowe z Maroka, „pieśni bagien” z Ukrainy, wysublimowane, starożytne polifonie z Kaukazu, dialogi polifoniczne z Biełgorodu, mistyczne śpiewy z Sardynii czy „tańce ramion” czarnoskórych Żydów z Etiopii.
2006.
Druga edycja Brave Festival odbyła się w dniach 8-15 lipca 2006 roku. „Głosy Azji” były jej hasłem przewodnim. W trakcie tej edycji zaprezentowane zostały tradycje z Laosu, Japonii, Sri Lanki, Singapuru, Tajwanu, Korei Południowej oraz Syberii w wykonaniu 13 zespołów i 99 artystów. W programie znalazły się spektakle i koncerty, a także warsztaty tańca i śpiewu tradycyjnego. Ponadto odbył się przegląd filmów azjatyckich, któremu towarzyszyły warsztaty filmowe, poświęcone tworzeniu międzykulturowych filmów dokumentalnych oraz sztuce operatorskiej. Licznych zainteresowanych przyciągały także wykłady i spotkania z gośćmi festiwalowymi.
2005.
Pierwsza edycja Brave Festival odbyła się w dniach 24-25 listopada 2005 roku pod hasłem "Magia Głosu" i eksplorowała szeroko rozumiany temat głosu poprzez spektakle zbudowane wokół pieśni, koncerty oraz warsztaty poświęcone różnym technikom wokalnym, a także nauce gry na tradycyjnych instrumentach, głównie z rosyjskich republik. Podczas festiwalu trwającego cztery dni prezentowane były m.in. syberyjskie ugadan kurduk, śpiew z Tuwy, muzyka Swanów, chakaski śpiew ćwierć- i półtonami, muzyka z tradycji sufickiej, pieśni liturgiczne mnichów z Atos, tradycyjne pieśni ukraińskie, muzyka starożytnej Grecji oraz afrykańskie opowieści.
Brave Kids.
Częścią festiwalu jest projekt Brave Kids, polegający na 3-tygodniowych warsztatach dla dziecięcych grup artystycznych. Dzieci te pochodzą z regionów ciężko doświadczonych historycznie i społecznie, nękanych klęskami żywiołowymi, konfliktami politycznymi, bezdomnością oraz ubóstwem. Program edukacyjny Brave Kids od początku stawiał sobie jasny priorytet, w którego centrum jest dobro i troska o młodego człowieka.
W 2009 roku odbyła się pilotażowa edycja Brave Kids. Do Wrocławia przyjechały grupy z Nepalu i Ugandy i wrocławskiej świetlicy środowiskowej. Dwutygodniowe warsztaty artystyczne prowadzone pod okiem Grzegorza Brala, Abrahama Tekya i Lei Wyler pozwoliły rozwinąć dzieciom swoje talenty i zdobyć umiejętności, którymi mogą się dzielić w swoich społeczeństwach.
W 2010 roku w projekcie uczestniczyły dzieci uchodźców z Czeczenii i Inguszetii, wychowankowie domu dziecka z Kathmandu w Nepalu, grupa dziecięca M.Y.T.A. (Magariroedu Youth Talent Promotions) z Zimbabwe, grupa Mizero z Rwandy, grupa Awake Project ze Szwecji oraz dzieci z wrocławskich świetlic „Źródełko” i „Światoteka”.
W celu pogłębienia dialogu międzykulturowego dzieci zostały zakwaterowane w domach wrocławskich rodzin. Elementem projektu były występy dla oddziału dziecięcego Dolnośląskiego Centrum Pediatrycznego im. Janusza Korczaka oraz dla mieszkańców Domu Opieki Społecznej w podwrocławskich Małkowicach. Zwieńczeniem projektu był wspólny spektakl 55 uczestników w ramach koncertu finałowego Brave Festival, który odbył się w Centrum Sztuki Impart.

</doc>
<doc id="837874" url="https://pl.wikipedia.org/wiki?curid=837874" title="KAT z Romanem">
KAT z Romanem



</doc>
<doc id="837875" url="https://pl.wikipedia.org/wiki?curid=837875" title="Karen Percy">
Karen Percy

Karen Lynne Lowe z d. Percy (ur. 10 października 1966 w Banff) – kanadyjska narciarka alpejska, dwukrotna medalistka olimpijska oraz srebrna medalistka mistrzostw świata.
Kariera.
Pierwsze punkty do klasyfikacji generalnej Pucharu Świata Karen Percy wywalczyła 11 stycznia 1985 roku w Bad Kleinkirchheim, zajmując czternaste miejsce w kombinacji. Pięciokrotnie stawała na podium w zawodach tego cyklu, jednak nie odniosła zwycięstwa: 8 marca 1986 roku w Sunshine była trzecia w zjeździe, 13 grudnia 1987 roku w Leukerbad była druga w kombinacji, 14 stycznia 1988 roku w Zinal zajęła drugie miejsce w zjeździe, 15 stycznia 1989 roku w Grindelwald ponownie była druga w kombinacji, a 16 grudnia 1989 roku Panoramie znowu zajęła trzecie miejsce w biegu zjazdowym. Najlepsze wyniki osiągnęła w sezonie 1988/1989, kiedy zajęła dziewiąte miejsce w klasyfikacji generalnej. Była też między innymi trzecia w klasyfikacji kombinacji w sezonie 1987/1988, ulegając jedynie Brigitte Oertli ze Szwajcarii oraz Austriaczce Anicie Wachter.
W 1983 roku wystartowała na mistrzostwach świata juniorów w Sestriere, zajmując 22. miejsce w zjeździe. Już dwa lata później wystąpiła na mistrzostwach świata w Bormio, gdzie jej najlepszym wynikiem była jedenasta pozycja w kombinacji. Podczas rozgrywanych w 1987 roku mistrzostwach świata w Crans-Montana zajęła między innymi dziesiąte miejsce w zjeździe oraz siódme w kombinacji. Pierwsze medale zdobyła na igrzyskach olimpijskich w Calgary w 1988 roku, gdzie wystąpiła we wszystkich konkurencjach. Najpierw wywalczyła brązowy medal w zjeździe, plasując się za Mariną Kiehl z RFN i Brigitte Oertli. Do zdobycia srebrnego medalu zabrakło jej 0,01 sekundy. Dwa dni później zajęła czwarte miejsce w kombinacji, uzyskując dziewiąty czas w zjeździe i trzeci w slalomie. Ostatecznie walkę o podium przegrała ze Szwajcarką Marią Walliser o 3,19 punktu. Następnie zajęła trzecie miejsce w supergigancie, przegrywając tylko z Austriaczką Sigrid Wolf i Szwajcarką Michelą Figini. Wystartowała także w slalomie i gigancie, ale obu tych konkurencji nie ukończyła. Ostatni sukces osiągnęła podczas mistrzostw świata w Vail w 1989 roku, zdobywając srebrny medal w biegu zjazdowym. Rozdzieliła tam na podium Marię Walliser oraz Karin Dedler z RFN. W 1990 roku zakończyła karierę.
Wielokrotnie zdobywała medale mistrzostw Kanady, w tym złote w zjeździe w 1986 roku, supergigancie w latach 1986 i 1988 oraz gigancie w latach 1988 i 1989. W 1988 roku została także odznaczona Orderem Kanady.
Jej mężem jest były hokeista, Kevin Lowe.

</doc>
<doc id="837877" url="https://pl.wikipedia.org/wiki?curid=837877" title="Twarzą w twarz (film 1976)">
Twarzą w twarz (film 1976)

Twarzą w twarz (szw. "Ansikte mot ansikte") – szwedzki film fabularny z 1976 roku w reżyserii Ingmara Bergmana. Film przedstawia rozkład osobowości psychiatry, dr. Jenny Isaksson, spowodowany postępującą chorobą psychiczną.
Obraz dobrze przyjęła krytyka, przyznając mu Nagrodę Główną Złotego Globu dla najlepszego filmu zagranicznego w 1977 roku. Kreacja odgrywającej jej rolę Liv Ullmann została doceniona przez krytyków nominacjami do nagród BAFTA, Oscara oraz Złotego Globu w 1977 roku w kategorii najlepsza aktorka. Ponadto Ingmar Bergman za reżyserię "Twarzą w twarz" był w 1977 roku nominowany do Oscara.

</doc>
<doc id="837878" url="https://pl.wikipedia.org/wiki?curid=837878" title="Bring Me to Life Maxi">
Bring Me to Life Maxi



</doc>
<doc id="837879" url="https://pl.wikipedia.org/wiki?curid=837879" title="Cypress Hill (album)">
Cypress Hill (album)

Cypress Hill – pierwszy oficjalnie wydany w 1991 roku album grupy Cypress Hill.
Sample.
Lista sampli użytych w utworach z albumu.
Pigs 
How I Could Just Kill a Man 
Hand on the Pump 
Hole in the Head
Ultraviolet Dreams
Light Another
The Phuncky Feel One
Break It Up
Real Estate
Stoned Is the Way of the Walk
Psycobetabuckdown
Something for the Blunted
Latin Lingo
The Funky Cypress Hill Shit
Tres Equis
Born to Get Busy

</doc>
<doc id="837880" url="https://pl.wikipedia.org/wiki?curid=837880" title="ZAM41">
ZAM41



</doc>
<doc id="837884" url="https://pl.wikipedia.org/wiki?curid=837884" title="EMAL 2">
EMAL 2



</doc>
<doc id="837888" url="https://pl.wikipedia.org/wiki?curid=837888" title="Black Sunday">
Black Sunday

Black Sunday – drugi, wydany w 1993 roku album grupy Cypress Hill.

</doc>
<doc id="837889" url="https://pl.wikipedia.org/wiki?curid=837889" title="Geisenfeld">
Geisenfeld

Geisenfeld – miasto w Niemczech, w kraju związkowym Bawaria, w rejencji Górna Bawaria, w regionie Ingolstadt, w powiecie Pfaffenhofen an der Ilm, siedziba wspólnoty administracyjnej Geisenfeld. Leży około 20 km na północny wschód od Pfaffenhofen an der Ilm, nad rzeką Ilm, przy drodze B300.
Dzielnice.
W skład miasta wchodzą następujące dzielnice:
Polityka.
Burmistrzem miasta jest Christian Staudter z USB, rada gminy składa się z 20 osób.

</doc>
<doc id="837891" url="https://pl.wikipedia.org/wiki?curid=837891" title="BMP">
BMP



</doc>
<doc id="837899" url="https://pl.wikipedia.org/wiki?curid=837899" title="Europejska Wyższa Szkoła Prawa i Administracji w Warszawie">
Europejska Wyższa Szkoła Prawa i Administracji w Warszawie

Europejska Wyższa Szkoła Prawa i Administracji (EWSPA) – prywatna szkoła wyższa o profilu prawniczym afiliowana przy Instytucie Nauk Prawnych PAN. Została założona w 1997 roku przez warszawski oddział Zrzeszenia Prawników Polskich i Instytut Nauk Prawnych Polskiej Akademii Nauk.
Działalność.
Główna siedziba Uczelni znajduje się w Warszawie. Uczelnia prowadzi obecnie zajęcia dydaktyczne w następujących miastach na terenie Europy:
Studenci EWSPA są inicjatorami i organizatorami licznych imprez i wydarzeń na skalę ogólnopolską. Stanowią jedną z liczniejszych lokalnych grup działania w ramach struktur Europejskiego Stowarzyszenia Studentów Prawa (ELSA).
Studenci Europejskiej Wyższej Szkoły Prawa i Administracji mają możliwość korzystania ze zbiorów Biblioteki Polskiej Akademii Nauk.
W 2007 roku 41% absolwentów EWSPA dostało się na aplikacje prawnicze. Podczas gdy w skali kraju w 2007 do egzaminów na aplikacje: adwokacką, radcowską i notarialną przystąpiło łącznie 9506 osób, wynik pozytywny osiągnęło 52,6%.
Uczelnia wygrała przetarg ogłoszony w 2004 roku przez Ministerstwo Sprawiedliwości na realizację ogólnopolskich szkoleń z zakresu prawa europejskiego dla sędziów i prokuratorów w 25 okręgach. W ramach zakończonego już projektu EWSPA przeszkoliła łącznie ok. 3 tysięcy sędziów i prokuratorów.
Europejska Wyższa Szkoła Prawa i Administracji w latach 2000–2011 była armatorem żaglowca STS Fryderyk Chopin (w czerwcu 2011 roku Uczelnia sprzedała żaglowiec firmie 3Oceans, powiązanej z Piotrem Kulczyckim). Na jego pokładzie organizowane są seminaria, wykłady oraz kursy językowe oraz "Akademia pod Żaglami" – szkolenia i warsztaty praktyczne w zakresie żeglugi morskiej.
Europejska Wyższa Szkoła Prawa i Administracji w latach 2004–2013 była współorganizatorem Europejskiej Olimpiady Społeczno-Prawnej skierowanej do uczniów szkół ponadgimnazjalnych z całej Polski. Olimpiada posiadała status tzw. "olimpiady ministerialnej". Jej laureaci i finaliści dostawali indeksy na studia czołowych polskich Uniwersytetów.
Główna siedziba Uczelni mieści się na warszawskiej Pradze – przy ulicy Grodzieńskiej – w pobliżu Dworca Wileńskiego i Galerii Handlowej Warszawa Wileńska.
Oferta edukacyjna.
Głównym założeniem programowym Uczelni jest przygotowanie absolwentów do pracy w instytucjach Unii Europejskiej (w toku studiów realizowany jest program prawa międzynarodowego z naciskiem na prawo unijne) oraz połączenie wiedzy teoretycznej z praktyką już na pierwszym roku studiów.
Uczelnia daje możliwość podjęcia studiów na trzech kierunkach.
Studia podyplomowe:
Kursy na aplikację:
Zajęcia tutorskie i modułowe.
Zajęcia realizowane są w małych liczebnie grupach, pod opieką praktyków prawa m.in. sędziów, prokuratorów, radców prawnych.
Zajęcia tutorskie (od I roku studiów)
Zajęcia modułowe (od IV roku studiów)
Stanowią formę ukierunkowania studentów IV i V roku pod kątem wyboru odpowiedniej aplikacji.
Realizowane są w następujących kategoriach:
Praktyki.
System przygotowania praktycznego
Przygotowanie studentów Europejskiej Wyższej Szkoły Prawa i Administracji do pracy w zawodzie odbywa się na zasadzie pięciostopniowego systemu na który składają się:
Praktyki w Brukseli
Studentom odznaczającym się bardzo dobrą znajomością języka angielskiego lub francuskiego Uczelnia zapewnia możliwość odbycia dwutygodniowej praktyki w siedzibie Przedstawicielstwa EWSPA w Brukseli. Uczelnia zapewnia praktykantom zakwaterowanie.
Praktyki w kraju
Każdy student Europejskiej Wyższej Szkoły Prawa i Administracji zobowiązany jest ponadto do odbycia miesięcznej praktyki w jednej z instytucji związanej z ich kierunkiem studiów. Praktykę taką można odbyć w:
Biblioteka.
Biblioteka EWSPA posiada wszystkie obowiązkowe pozycjami akademickie. Posiada także stanowiska komputerowe z możliwością korzystania z przepisów prawnych, orzecznictwa, komentarzy oraz innych artykułów z dziedziny prawa.
Od 2005 roku studenci EWSPA uprawnieni są również do korzystania ze zbiorów bibliotecznych Instytutu Nauk Prawnych PAN.
Europejska Olimpiada Społeczno-Prawna.
Europejska Wyższa Szkoła Prawa i Administracji wspólnie z Instytutem Nauk Prawnych Akademii Nauk Prawnych oraz Oddziałem Warszawskim Zrzeszenia Prawników Polskich w latach 2004–2013 była organizatorem europejskiej olimpiady społeczno-prawnej – olimpiady przedmiotowej skierowanej dla uczniów szkół ponadgimnazjalnych z całej Polski. Olimpiada posiadała status tzw. "olimpiady ministerialnej". Tytuł laureata lub finalisty Olimpiady gwarantował indeks najlepszych polskich Uniwersytetów (m.in. Uniwersytetu Warszawskiego, Uniwersytetu Jagiellońskiego w Krakowie czy Uniwersytetu Mikołaja Kopernika w Toruniu). Jest jedyną polską olimpiadą, której finałowy trzeci etap odbywał się w stolicy Belgii oraz Unii Europejskiej – Brukseli. Głównymi nagrodami są indeksy na Wydział Prawa EWSPA. Zakres programowy Olimpiady dotyczy takich zagadnień jak: polskie i europejskiej prawo, wiedza o Unii Europejskiej, wiedza o społeczeństwie.
Klinika Prawa przy EWSPA.
Studenci IV i V roku prawa w EWSPA udzielają bezpłatnych porad prawnych w "Klinice Prawa" przy EWSPA. Odbywają się one pod merytoryczną opieką tutorów, czyli praktykujących prawników, którzy współpracują z Uczelnią. Porady prawne adresowane są do ludności najbiedniejszej, która nie może pozwolić sobie na odpłatną konsultację prawniczą.
W roku akademickim 2008/2009 Klinika udzieliła ponad 200 porad prawnych, co plasuje ją w gronie liderów wśród studenckich poradni prawnych Wydziałów Prawa w Polsce
Współpraca międzynarodowa.
EWSPA jest uczestnikiem międzynarodowego programu Socrates-Erasmus, w ramach którego współpracuje z uczelniami w całej Europie w zakresie wymiany studenckiej i kadrowej. Są to m.in.:
Działalność wydawnicza Uczelni.
Uczelnia posiada własne wydawnictwo. Rocznie wydawane jest kilkanaście publikacji poświęconych tematyce prawnej oraz z zakresu stosunków międzynarodowych.
Uczelnia jest wydawcą czasopism Gazeta Sądowa oraz Europejski Przegląd Prawa i Stosunków Międzynarodowych.
Wykłady publiczne, konferencje.
EWSPA jest organizatorem licznych wykładów publicznych oraz konferencji naukowych. W ramach wykładów publicznych uczelnia gościła przedstawicieli nauki, polityków oraz działaczy gospodarczych, w tym również urzędników instytucji UE.
Gośćmi uczelni byli między innymi:
Uczelnia wygrała przetarg ogłoszony w 2004 roku przez Ministerstwo Sprawiedliwości na realizację ogólnopolskich szkoleń z zakresu prawa europejskiego dla sędziów i prokuratorów w 25 okręgach. W ramach zakończonego już projektu EWSPA przeszkoliła łącznie ok. 3 tysięcy sędziów i prokuratorów.
Żeglarstwo.
Europejska Wyższa Szkoła Prawa i Administracji, po wykupieniu go od Kredyt Banku była armatorem żaglowca STS Fryderyk Chopin w latach 2000–2011. W tym okresie statek był czarterowany na indywidualne rejsy oraz odbywały się na nim regularnie rejsy Szkoły pod Żaglami Krzysztofa Baranowskiego oraz Chrześcijańskiej Szkoły pod Żaglami. W czerwcu 2011 roku Uczelnia sprzedała żaglowiec firmie 3Oceans, powiązanej z Piotrem Kulczyckim.

</doc>
<doc id="837902" url="https://pl.wikipedia.org/wiki?curid=837902" title="Strzałka wodna">
Strzałka wodna

Strzałka wodna ("Sagittaria sagittifolia" L.) – gatunek byliny, należący do rodziny żabieńcowatych ("Alismataceae"). Występuje w niemal całej Europie, w Azji Mniejszej i na Syberii. W Polsce gatunek jest rozpowszechniony na niżu. Rośnie w śródlądowych płytkich wodach stojących i płynących.
Biologia i ekologia.
Hydrofit występujący zarówno w wodach stojących, jak i płynących. Rośnie w miejscach płytkich – do kilkudziesięciu cm głębokości, w wodach eutroficznych, na podłożu mineralnym i mineralno-organicznym. 

</doc>
<doc id="837904" url="https://pl.wikipedia.org/wiki?curid=837904" title="Sagittaria sagittifolia">
Sagittaria sagittifolia



</doc>
<doc id="837905" url="https://pl.wikipedia.org/wiki?curid=837905" title="Dystrykt Brczko">
Dystrykt Brczko

Dystrykt Brczko – samorządna jednostka administracyjna Bośni i Hercegowiny. Zlokalizowany w północno-wschodniej części kraju, w Bośni (krainie historyczno-geograficznej), nad rzeką Sawą. Utworzony 5 marca 1999, z 52% terytoriów zajętych przez Bośniackich Muzułmanów i 42% terytoriów zajętych przez Bośniackich Serbów, a faktycznie istniejący od 8 marca 2000. Obejmuje obszar okręgu miejskiego Brczka w granicach z 1 stycznia 1991 roku. Obejmuje terytorium całej gminy Brczko, a siedziba jego władz mieści się w mieście Brczko. Dzielnica ma powierzchnię 208 km² i zamieszkuje ją około 87 332 mieszkańców (dane szacunkowe z 2007 r.). Jej stolicą jest miasto Brčko, liczące około 31 500 mieszkańców (dane szacunkowe z 2007 r.).
Dystrykt jest integralną częścią Bośni i Hercegowiny, ale do 31 sierpnia 2012 znajdował się pod kontrolą międzynarodową (opiekę sprawował nad nim Wysoki Przedstawiciel dla Bośni i Hercegowiny). Formalnie jest również częścią obydwu pozostałych części składowych Bośni i Hercegowiny, tj. zarówno Federacji Bośni i Hercegowiny, jak i Republiki Serbskiej. Jest strefą zdemilitaryzowaną.
Posiada własne władze: ustawodawczą – Zgromadzenie (Skupština, Скупштина) na czele z Przewodniczącym oraz wykonawczą na czele z burmistrzem, wybieranym przez Zgromadzenie, a ich działalność nadzoruje międzynarodowy Zarządca.
Historia.
„Dystrykt Brčko” został utworzony w wyniku procesu arbitrażowego prowadzonego przez Wysokiego Przedstawiciela ONZ w Bośni i Hercegowinie. Jednak w porozumieniu pokojowym z Dayton proces ten mógł rozstrzygać jedynie spór o linię graniczną między podmiotami (granica). Okręg Brčko został utworzony przez całe terytorium dawnej gminy Brčko, z czego 48% (w tym miasto Brčko) znajdowało się w Republice Serbskiej, a 52% w Federacji Bośni i Hercegowiny. Po wojnie Unia Europejska utrzymywała obecność dyplomatyczną w celu utrzymania pokoju na tym obszarze.
W 2006 r. Na mocy Rozkazu Misji Obserwacyjnej ONZ zniesiono całe „ustawodawstwo podmiotowe w powiecie Brczko i na granicy”. Rezolucja podjęta przez przełożoną Brčko, Susan Johnson, usuwa wszystkie przepisy dotyczące podmiotów federalnych Bośni i Hercegowiny w Dystrykcie, a także usuwa linię graniczną. Decyzja czyni prawa Dystryktu i prawa Państwa Bośni i Hercegowiny (w tym prawa Socjalistycznej Republiki Bośni i Hercegowiny) podstawowymi zasadami prawnymi w Dystrykcie.
Brčko był jedynym elementem porozumienia pokojowego z Dayton, który nie został sfinalizowany. Umowa arbitrażowa została sfinalizowana w kwietniu 1996 r., w wyniku czego „okręg” jak wspomniano powyżej miał być administrowany przez międzynarodową reprezentację w osobie ambasadora wyznaczonego przez misję OBWE.
Pierwszy przedstawiciel OBWE w okręgu Brčko przybył w czerwcu 1996 r. Przed tą datą Organizacja Bezpieczeństwa i Współpracy w Europie (OBWE) miała skromne przedstawicielstwo, początkowo kierowane przez Randolpha Hamptona. W międzyczasie, zanim dystrykt Brczko mógł być reprezentowany zgodnie z ustaleniami postarbitrażowymi, odbyły się wybory lokalne i przekazano pakiety pomocy humanitarnej, przy współpracy agencji USAID i ECHO. Okręg ten był znany jako ośrodek różnych międzynarodowych programów odbudowy Bośni i Hercegowiny, kierowanych głównie przez obce rządy, zwłaszcza Stany Zjednoczone.
Obszar ten był początkowo administrowany przez społeczność międzynarodową. Okręg Brčko został oficjalnie ustanowiony 8 marca 2000 r., po tym, jak stało się jasne, że obie jednostki nie mogą zdecydować, który obszar powinien zostać przydzielony każdej ze stron. Rząd składa się z równych części trzech grup etnicznych. Oprócz własnej administracji region ma własne przepisy dotyczące poczty, podatków i policji.
Do sierpnia 2012 r. lokalnie wybierani urzędnicy byli wspierani przez międzynarodowego przełożonego. Nadzorca posiadał szerokie uprawnienia, w tym prawo do ogłaszania wiążących decyzji. Odpowiadał za ułatwianie powrotu uchodźców, promowanie demokratycznego i wieloetnicznego rządu oraz reaktywację gospodarki. OBWE i EUFOR utrzymały swoją obecność w okręgu po zawieszeniu nadzoru, a delegatura Unii Europejskiej utworzyła warsztat w Brczku. Mandat wysokiego przedstawiciela pozostaje niezmieniony.
Regulamin w Federacji.
Okręg Brčko, choć teoretycznie administrowany przez oba bośniackie podmioty federacyjne, w praktyce jest trzecim podmiotem Republiki Bośni i Hercegowiny, mającym takie same prawa jak Serbska Republika Bośni i Federacja Bośni i Hercegowiny.
Brčko znajduje się pod bezpośrednią administracją Federacji, ale dystrykt jest uważany za wolne terytorium, to znaczy pod administracją obu podmiotów federacyjnych, a nawet jako wspólne terytorium między nimi w formie kondominium .
Granice.
Brčko graniczy od południa i północnego zachodu z Federacją Bośni i Hercegowiny, od wschodu i zachodu z Serbską Republiką Bośni, od północy z Republiką Chorwacji i na północnym wschodzie z Republiką Serbii.
Populacja.
Skład etniczny regionu Brczko w 1991:
Od 1991 roku nie było oficjalnego spisu ludności, więc niektóre z przedstawionych tutaj danych są jedynie szacunkami.
Obecny skład etniczny regionu Brczko:
Rząd i polityka.
W sejmiku powiatu Brczko jest 29 miejsc. Miejsca są przydzielane dla każdej ze stron w następujący sposób:
Według pochodzenia etnicznego:
Przełożeni.
Powołano „nadzorcę międzynarodowego” dla powiatu Brczko. Pełni również funkcję zastępcy Wysoki Przedstawiciel. Stanowisko to zostało zawieszone w 2012 r. Stanowisko to sprawowali następujący „promotorzy”:
Burmistrzowie.
W powiecie rządzili następujący burmistrzowie:

</doc>
<doc id="837910" url="https://pl.wikipedia.org/wiki?curid=837910" title="Zawór upustowy">
Zawór upustowy

Zawór upustowy (również: bocznikowy, zrzutowy, nadmiarowy) – zawór mający odprowadzać nadmiar czynnika roboczego z układu regulowanego, proporcjonalnie do przekroczenia zadanej wartości jednego lub więcej parametrów, przeważnie ciśnienia. Nadmiar czynnika może być zwracany w wybrane miejsce układu regulowanego (recyrkulacja) lub kierowany poza układ. Stosowany w celu utrzymania stałych parametrów czynnika roboczego. 
Działanie zaworu realizowane jest przez nacisk czynnika roboczego poprzez membranę. Jeżeli ciśnienie czynnika przekracza wartość ustawionej siły sprężyny, upust zaworu otwiera się zależnie od ciśnienia i czynnik wypływa.
Zawór mający chronić układ przed nadmiernym ciśnieniem czynnika, nazywany jest "nadciśnieniowym zaworem bezpieczeństwa".
Silnik spalinowy.
W silnikach spalinowych z doładowaniem, zawór upustowy różnicy ciśnienia (wydmuchowy - ang. "pop-off", "blow-off", BOV) utrzymuje stałe ciśnienie w układzie dolotowym doładowania.
Gdy przepustnica będzie zamknięta powietrze pompowane przez turbosprężarkę (która jest dalej na obrotach), wylatuje przez zawór upustowy. Zapobiega zwiększaniu ciśnienia w układzie, które może mieć zły wpływ na układ i może przyczynić się do uszkodzenia turbosprężarki.
Dzięki temu również turbina nie traci obrotów, możemy włączyć następny bieg i sprężarka od razu zacznie pompować powietrze, ciśnienie między przepustnicą a komorą spalania i między przepustnicą a turbosprężarką jest takie samo, przy czym silnik reaguje na otwieranie i zamykanie przepustnicy "łagodniej".

</doc>
<doc id="837911" url="https://pl.wikipedia.org/wiki?curid=837911" title="Pfaffenhofen an der Ilm">
Pfaffenhofen an der Ilm

Pfaffenhofen an der Ilm, Pfaffenhofen a.d.Ilm – miasto powiatowe w Niemczech, w kraju związkowym Bawaria, w rejencji Górna Bawaria, w regionie Ingolstadt, siedziba powiatu Pfaffenhofen an der Ilm. Leży około 45 km na północ od Monachium, nad rzeką Ilm, przy autostradzie A9, drodze B13 i linii kolejowej Monachium – Ingolstadt - Norymberga.
Polityka.
Burmistrzem miasta jest Thomas Herker z SPD, rada miasta składa się z 30 osób.

</doc>
<doc id="837917" url="https://pl.wikipedia.org/wiki?curid=837917" title="Tytus Labienus">
Tytus Labienus

Tytus Labienus, Titus Attius Labienus (ur. ok. 99 p.n.e., zm. 17 marca 45 p.n.e.) — rzymski dowódca i polityk, pochodzący z rodziny ekwickiej mającej swe majątki w okolicach Cingulum (obecnie Cingoli) w Etrurii.
W latach 78—74 p.n.e. służył jako trybun wojskowy w Cylicji. W roku 63 p.n.e. pełnił urząd trybuna ludowego współdziałając z Gajuszem Juliuszem Cezarem. W latach 58—51 p.n.e. służył w armii Cezara jako legat, biorąc udział w walkach na terenie Galii. Odznaczył się jako wybitny dowódca: w roku 55 p.n.e. wysłany przez Cezara podporządkował jego władzy plemiona celtyckie — Morynów i Menapiów. Podczas drugiej wyprawy Cezara do Brytanii pozostał jako jego zastępca w Galii na czele 3 legionów i 2000 jazdy. Sprawnie przeprowadził wiele operacji wojennych np. zimą 54—53 p.n.e. przeciwko Trewerom, którzy zaatakowali jego obóz położony w kraju Remów i ponieśli klęskę. Podczas powstania Galów pod wodzą Wercyngetoryksa w 52 p.n.e. Cezar, rozdzielając swe siły, powierzył Labienusowi dowództwo nad czterema legionami (IV, VI, VII, XII) oraz połową jazdy dając mu rozkaz pacyfikacji Senonów i Paryzjów. Podczas tych działań pokonał ich w bitwie pod Lutecją (obecnie Paryż). 
Kiedy Cezar wracał do swej prowincji — Galii Przedalpejskiej, by śledzić sytuację w Rzymie, Labienus był głównodowodzącym wojsk rzymskich stacjonujących na terenie Galii. Kiedy Cezar rozpoczął wojnę domową Labienus stanął po stronie Gnejusza Pompejusza Wielkiego. Był jednym z autorów sukcesu Pompejańczyków w starciu z Cezarem pod Dyrrachium (48 p.n.e., obecnie Durres w Albanii). Brał udział w bitwie pod Farsalos jako jeden z głównych doradców Pompejusza znający bardzo dobrze taktykę Cezara (48 p.n.e.). Po przegranej bitwie zbiegł do Afryki. Tu wraz z Kwintusem Cecyliuszem Metellusem (Quintus Caecilius Metellus Pius Scipio) dowodził w bitwie pod Thapsus (46 p.n.e.), gdzie poniósł klęskę. Ponownie ratował się ucieczką przed zemstą Cezara. W Hiszpanii wraz z Gnejuszem Pompejuszem Młodszym przygotował armię (13 legionów) i wyruszył przeciwko legatom Cezara Kwintusowi Fabiuszowi Maksimusowi oraz Kwintusowi Pediuszowi. Podczas bitwy pod Mundą (45 p.n.e.) został zabity przez zwycięskich legionistów Cezara. 
Labienus był jednym z najzdolniejszych wodzów Cezara. Powierzał mu on najtrudniejsze zadania, jak np. stłumienie powstania Trewerów, potężnego i bogatego plemienia zamieszkującego tereny Galii belgijskiej, czy stłumienie powstania koalicji Senonów, Paryzjów i innych ludów doliny Sekwany, zakończonego ich klęską w bitwie pod Lutecją. Podczas podboju Galii Labienus niejednokrotnie dowodził samodzielnie korpusami złożonymi z kilku legionów, formowanymi dla stłumienia poważniejszych rozruchów wywoływanych przez plemiona galijskie. Jako stronnik Pompejusza podczas wojny domowej dał się poznać jako jeden z najważniejszych jego doradców, będąc wytrawnym znawcą taktyki Cezara, jak i posiadając wiedzę o stanie jego armii. 
Jego synem był Kwintus Labienus.

</doc>
<doc id="837921" url="https://pl.wikipedia.org/wiki?curid=837921" title="Niszczyciele projektu 30bis (Smiełyj)">
Niszczyciele projektu 30bis (Smiełyj)



</doc>
<doc id="837923" url="https://pl.wikipedia.org/wiki?curid=837923" title="Okręty podwodne projektu 96 (M-XV)">
Okręty podwodne projektu 96 (M-XV)



</doc>
<doc id="837924" url="https://pl.wikipedia.org/wiki?curid=837924" title="Krążowniki śmigłowcowe projektu 1123 (Moskwa)">
Krążowniki śmigłowcowe projektu 1123 (Moskwa)



</doc>
<doc id="837926" url="https://pl.wikipedia.org/wiki?curid=837926" title="Krążowniki typu Swierdłow (projekt 68)">
Krążowniki typu Swierdłow (projekt 68)



</doc>
<doc id="837930" url="https://pl.wikipedia.org/wiki?curid=837930" title="Gutter Sirens">
Gutter Sirens

Gutter Sirens – polski zespół grający power metal. Założony w 1992 w Białej Podlaskiej.

</doc>
<doc id="837935" url="https://pl.wikipedia.org/wiki?curid=837935" title="Vohburg an der Donau">
Vohburg an der Donau

Vohburg an der Donau, Vohburg a.d.Donau – miasto w Niemczech, w kraju związkowym Bawaria, w rejencji Górna Bawaria, w regionie Ingolstadt, w powiecie Pfaffenhofen an der Ilm. Leży około 27 km na północny wschód od Pfaffenhofen an der Ilm, nad Dunajem (niedaleko ujścia rzeki Paar), przy drodze B16a i linii kolejowej (Vohburg an der Donau – Ingolstadt. W mieście znajduje się rafineria Bayernoil.
Polityka.
Burmistrzem miasta jest Martin Schmid z SPD, rada miasta składa się z 20 osób.

</doc>
<doc id="837937" url="https://pl.wikipedia.org/wiki?curid=837937" title="Kodeks Muro">
Kodeks Muro

Kodeks Muro – XVI-wieczny manuskrypt mistecki.
Kodeks Muro powstał w połowie XVI wieku. Swoją nazwę zawdzięcza meksykańskiemu kolekcjonerowi Feliksowi Muro.
Na temat Kodeksu Muro można przeczytać w pracy pt. "Mesoamerican Writing Systems" autorstwa Elizabeth P. Benson – praca przedstawiona na konferencji w Dumbarton Oaks, 30, 31 września 1971 oraz w "Fundamental Changes in the Interpretations of the Mixtec Codices" autorstwa Nancy P. Troike.

</doc>
<doc id="837938" url="https://pl.wikipedia.org/wiki?curid=837938" title="Alfons Stawski">
Alfons Stawski

Andrzej Alfons Stawski (ur. 1 stycznia 1945 w Zgniłobłotach) – polski pięściarz, medalista mistrzostw kraju, uczestnik igrzysk olimpijskich w Monachium (1972).
Na co dzień używa imienia Andrzej. Był zawodnikiem Unii Kędzierzyn, Górnika Radlin oraz w latach 1970–1977 Błękitnych Kielce. Dwukrotnie został mistrzem Polski w wadze półśredniej – po raz pierwszy w 1971, kiedy to w finale pokonał Józefa Krzywosza, zaś drugi raz rok później zwyciężając w decydującym o tytule pojedynku Piotra Osiaka. Ponadto dwukrotnie zdobył brązowy medal w krajowym czempionacie – w 1968 w wadze lekkopółśredniej i w 1970 w wadze półśredniej.
W listopadzie 1971 roku reprezentował Polskę w meczu międzypaństwowym z NRD, w którym odniósł zwycięstwo w walce z Peterem Spilskim. W marcu 1972 wygrał międzynarodowy turniej Czarne Diamenty, który odbył się w Katowicach – w finale pokonał Bogdana Jakubowskiego. Uczestniczył w igrzyskach olimpijskich w Monachium w 1972, w których przegrał w pierwszej rundzie z późniejszym brązowym medalistą, Kenijczykiem Tigerem Murungą.
Ukończył Akademię Wychowania Fizycznego w Warszawie. Po zakończeniu kariery zawodniczej był trenerem boksu, w latach 1979–1985 szkolił pięściarzy Błękitnych Kielce. Obecnie szkoli młodych pięściarzy klubu Rushh Kielce.

</doc>
<doc id="837947" url="https://pl.wikipedia.org/wiki?curid=837947" title="Krzysztof Pistelok">
Krzysztof Pistelok



</doc>
<doc id="837955" url="https://pl.wikipedia.org/wiki?curid=837955" title="Arhynchobdellida">
Arhynchobdellida

Arhynchobdellida – rząd pijawek obejmujący gatunki, które nie mają ryjka ("proboscis") ani osobnego układu krwionośnego. Brak ryjka uzasadnia stosowaną dla nich nazwę "pijawki bezryjkowe". Kanały i zatoki celomatyczne ich ciała wypełnia hemoglobina. Gardziel jest umięśniona, u niektórych wyposażona w szczęki z ząbkami lub w sztylety, a siodełko uwidacznia się w okresie rozrodu. Pijawki te nie opiekują się potomstwem. Z 250 gatunków występujących na świecie w Polsce stwierdzono 11 przedstawicieli z 3 rodzin.
Wśród Arhynchobdellida wyróżniane są dwie główne grupy klasyfikowane w randze podrzędów:
Pozycja systematyczna monotypowej rodziny Americobdellidae nie jest jednoznaczna. Część systematyków umieszcza ją wśród pijawek gardzielowych (np. Siddall, Borda). Inni wyodrębniają tę rodzinę podkreślając jej bazalną pozycję wśród Arhynchobdellida.

</doc>
<doc id="837957" url="https://pl.wikipedia.org/wiki?curid=837957" title="Łza Zeschniętej Róży">
Łza Zeschniętej Róży

Łza Zeschniętej Róży – polska grupa muzyczna grająca pagan metal. Uformowana w 1994 w Gdyni pod nazwą Bathuel. W 1995 roku ukazało się pierwsze wydawnictwo grupy Bathuel zatytułowane "The Legends of Pagans". Kolejne demo wydane zostało pod nazwą "Deszczowa Pieśń Leśnych Duchów.." i ostatecznie zostało II częścią pierwszego longplay'a Łzy Zeschniętej Róży. Na nagraniu demo nagraniu zostały dodane chórki oraz czyste wokale.
Grupa miała propozycję kontraktu z niemiecką wytwórnią Silistitium, lecz sprzeciw członków zespołu co do konieczności zmiany nazwy przez producentów, spowodował zaniechanie współpracy. W 1997 roku w olsztyńskim Selani Studio we współpracy z realizatorem Andrzejem Bombą grupa nagrała swój debiutancki album "Majestat Mgieł Nocnych", jednak konflikt z wytwórnią dotyczący niewywiązania się z umowy doprowadził do zerwania działalności, a album "Majestat Mgieł Nocnych" został wydany jedynie na kasecie. Na tej płycie zespół jako pierwszy w Polsce nowatorsko połączył poezję młodopolską z muzyką metalową. Wkrótce potem grupa została rozwiązana.
Nazwa Łza Zeschniętej Róży, nawiązuje do wielu mistycznych symboli, przede wszystkim do różokrzyża. Inspiracją dla tekstów byli tacy autorzy jak Aleister Crowley, Bruno Schultz, Witkacy.

</doc>
<doc id="837960" url="https://pl.wikipedia.org/wiki?curid=837960" title="Hohenwart (Bawaria)">
Hohenwart (Bawaria)

Hohenwart – gmina targowa w Niemczech, w kraju związkowym Bawaria, w rejencji Górna Bawaria, w regionie Ingolstadt, w powiecie Pfaffenhofen an der Ilm. Leży około 12 km na północny zachód od Pfaffenhofen an der Ilm, nad rzeką Paar, przy drodze B300.
Dzielnice.
W skład gminy wchodzą następujące dzielnice: Deimhausen, Freinhausen, Haidforst, Hohenwart, Klosterberg, Koppenbach, Lindach, Seibersdorf, Weichenried.
Polityka.
Wójtem gminy jest Manfred Russer z CSU, rada gminy składa się z 16 osób.
Oświata.
W gminie znajdują się 3 przedszkola oraz szkoła podstawowa połączona z Hauptschule (23 nauczycieli, 432 uczniów) i Förderschule (szkoła specjalna, 17 nauczycieli, 93 uczniów).

</doc>
<doc id="837963" url="https://pl.wikipedia.org/wiki?curid=837963" title="Wołczyn (ujednoznacznienie)">
Wołczyn (ujednoznacznienie)



</doc>
<doc id="837964" url="https://pl.wikipedia.org/wiki?curid=837964" title="Wyraźna granica plastyczności">
Wyraźna granica plastyczności

Wyraźna granica plastyczności formula_1 – naprężenie niezbędne do zapoczątkowania makroskopowego odkształcenia plastycznego we wszystkich ziarnach.
Wyraźna granica plastyczności określona jest wzorem:
gdzie:

</doc>
<doc id="837965" url="https://pl.wikipedia.org/wiki?curid=837965" title="Milagros Sequera">
Milagros Sequera

Milagros Sequera (ur. 30 września 1980 w San Felipe) – wenezuelska tenisistka, reprezentantka kraju w Fed Cup, olimpijka z Sydney (2000) i Pekinu (2008).
Kariera tenisowa.
Zawodową tenisistką była w latach 1999–2009.
Zadebiutowała w zawodowym tenisie w 2001 roku na turnieju w Bogocie. Dwa lata wcześniej próbowała swoich sił w kwalifikacjach do US Open 1999, nie przeszła ich jednak. Dopiero w 2002 zadebiutowała w Wielkim Szlemie, dostając się do drabinki głównego turnieju French Open 2002. W tym samym roku wygrała swój pierwszy zawodowy mecz – pierwsza runda na Hawajach. Doszła do finału turnieju w Quebec (2003), co zapewniło jej miejsce wśród stu najlepszych tenisistek świata. Wzięła udział w dwóch turniejach wielkoszlemowych, w Londynie i Nowym Jorku – w tym drugim przeszła pierwszą rundę. Finałem w kanadyjskim Quebec została pierwszą Wenezuelką od 1998 roku, która dotarła do finału zawodowej imprezy tenisowej (wcześniej dokonała tego María Vento-Kabchi w Gold Coast). Był to jeden z jej najlepszych występów w karierze – pokonała najwyżej rozstawioną Mary Pierce, ale mecz finałowy przeciwko Marii Szarapowej poddała z powodu kontuzji kostki po rozegraniu pierwszego seta.
W 2004 roku szczytem jej możliwości okazały się dwa ćwierćfinały turniejowe, przegrane odpowiednio z Dinarą Safiną i Nicole Vaidišovą. W grze podwójnej wygrała jednak turniej w Acapulco – pierwszy zawodowy tytuł w karierze. Później zdobyła dwa kolejne tytuły – w ’s-Hertogenbosch i Strasburgu. Półfinał turnieju deblistek na Bali.
Mniej występów odnotowała w sezonie 2005, pojawiając się tylko w dwóch turniejach singlowych – Birmingham, skończyła już na drugiej rundzie z Jeleną Janković, oraz Wimbledon – pierwsza runda, porażka z rodaczką Vento Kabchi. Rok później zdobyła siedem tytułów cyklu ITF. Najlepszym wynikiem singlowym była druga runda w Pradze. Tam również i w Rabacie osiągnęła półfinał debla. Sezon zakończyła poza pierwszą setką (miejsce 101), ale wśród stu najlepszych deblistek świata.
W roku 2007 osiągnęła drugą rundę Australian Open (przegraną z Nicole Vaidišovą) oraz drugą rundę Gold Coast (przegrana z Jeleną Janković). W maju wygrała pierwszy zawodowy turniej tenisowy WTA Tour, czwartej kategorii w marokańskim Fez. W finale pokonała Aleksandrę Wozniak.
W latach 1998–2008 reprezentowała Wenezuelę w Fed Cup, notując bilans 36 zwycięstw i 11 porażek. Dwukrotnie reprezentowała swój kraj na igrzyskach olimpijskich, w Sydney (2000) i Pekinie (2008). W Sydney grała w konkurencji gry podwójnej wspólnie z Maríą Vento-Kabchi dochodząc do ćwierćfinału, natomiast w Pekinie rywalizowała w singlu ponosząc porażkę w pierwszej rundzie.

</doc>
<doc id="837969" url="https://pl.wikipedia.org/wiki?curid=837969" title="I liga urugwajska w piłce nożnej (1943)">
I liga urugwajska w piłce nożnej (1943)

Mistrzostwa Urugwaju w roku 1943 były mistrzostwami rozgrywanymi według systemu, w którym wszystkie kluby rozgrywały ze sobą mecze każdy z każdym u siebie i na wyjeździe, a o tytule mistrza i dalszej kolejności decydowała końcowa tabela.

</doc>
<doc id="837970" url="https://pl.wikipedia.org/wiki?curid=837970" title="Manching">
Manching

Manching – gmina targowa w Niemczech, w kraju związkowym Bawaria, w rejencji Górna Bawaria, w regionie Ingolstadt, w powiecie Pfaffenhofen an der Ilm. Leży około 21 km na północ od Pfaffenhofen an der Ilm, w pobliżu Ingolstadtu, nad rzeką Paar, przy autostradzie A9, drodze B16 i linii kolejowej Ingolstadt – Ratyzbona. Na terenie gminy znajduje się lotnisko wojskowe Ingolstadt-Manching z częścią przeznaczoną dla lotnictwa cywilnego, która od 15 kwietnia 2015 jest oficjalnym przejściem granicznym.
Wykopaliska archeologiczne.
W pobliżu miejscowości odkryto największe ze znanych oppidiów (osad obronnych z okresu lateńskiego) – oppidum Manching, zajmujące powierzchnię 380 ha, otoczone było murem ("murus gallicus") o długości 7 200 metrów.
Położona przy przeprawie rzecznej oraz otoczona bagnami i strumieniami, osada była najprawdopodobniej główną siedzibą celtyckiego plemienia Windelików, a także ważnym centrum gospodarczym i przemysłowym. Prace wykopaliskowe ujawniły obecność warsztatów obróbki żelaza, odlewania brązu, wyrobów ze szkła oraz garncarskich.
Dzielnice.
W skład gminy wchodzą następujące dzielnice: Manching, Oberstimm, Niederstimm, Pichl, Forstwiesen, Westenhausen, Lindach i Rottmannshart.
Polityka.
Wójtem gminy jest Herbert Nerb z FW, wcześniej urząd ten obejmował Otto Raith, rada gminy składa się z 24 osób.
Oświata.
W gminie znajduje się 6 przedszkoli, 2 szkoły podstawowe (24 nauczycieli, 461 uczniów), Hauptschule (19 nauczycieli, 299 uczniów) oraz Realschule (40 nauczycieli i 842 uczniów).

</doc>
<doc id="837971" url="https://pl.wikipedia.org/wiki?curid=837971" title="Piscicola geometra">
Piscicola geometra



</doc>
<doc id="837974" url="https://pl.wikipedia.org/wiki?curid=837974" title="Mieczysław Tracz">
Mieczysław Tracz

Mieczysław Tracz (ur. 15 listopada 1962 w Żarach, zm. 2 września 2019 tamże) – polski zapaśnik klasyczny występujący w wagach koguciej i piórkowej. 
Życiorys.
Starszy brat Józefa Tracza, również zapaśnika.
Reprezentował barwy najpierw LKS Agrosu Żary, zaś od 1977 WKS Śląska Wrocław. Trzykrotnie, w latach 1983, 1984 (w wadze koguciej) i w 1988 (w wadze piórkowej), zdobył złoty medal mistrzostw Polski. Za zajęcie czwartego miejsca na mistrzostwach Europy w 1985 rok później został wybrany Mistrzem Sportu. W 1987 na mistrzostwach świata został sklasyfikowany na siódmej pozycji. W następnym roku na igrzyskach olimpijskich w Seulu dotarł do trzeciej rundy, w której uległ przyszłemu mistrzowi olimpijskiemu Kamandarowi Madżydowowi z ZSRR. W tym samym roku na mistrzostwach Europy zajął piątą lokatę.
Był żonaty, miał dwóch synów (Łukasza i Michała).

</doc>
<doc id="837978" url="https://pl.wikipedia.org/wiki?curid=837978" title="Reichertshausen (Bawaria)">
Reichertshausen (Bawaria)

Reichertshausen – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Ingolstadt, w powiecie Pfaffenhofen an der Ilm. Leży około 8 km na południe od Pfaffenhofen an der Ilm, nad rzeką Ilm, przy drodze B13 i linii kolejowej Monachium – Ingolstadt - Norymberga.
Dzielnice.
W skład gminy wchodzą następujące dzielnice: 
Polityka.
Wójtem gminy jest Reinhard Heinrich z CSU, rada gminy składa się z 16 osób.
Oświata.
W gminie znajdują się dwa przedszkola, żłobek, szkoła podstawowa z częścią Hauptschule (23 nauczycieli, 321 uczniów) oraz szkoła podstawowa w Steinkirchen.

</doc>
<doc id="837981" url="https://pl.wikipedia.org/wiki?curid=837981" title="Glossiphoniidae">
Glossiphoniidae

Glossiphoniidae – rodzina wyłącznie słodkowodnych pijawek ryjkowych (Rhynchobdellida) obejmująca około 150 gatunków charakteryzujących się ciałem silnie spłaszczonym w płaszczyźnie grzbieto-brzusznej oraz brakiem klitellum. 
Są wśród nich gatunki krwiopijne pasożytujące na kręgowcach oraz drapieżne – atakujące mięczaki, skąposzczety, larwy ochotkowatych oraz inne drobne bezkręgowce. Glossiphoniidae opiekują się potomstwem.
W Polsce występuje 14 gatunków pijawek z tej rodziny, z rodzajów:

</doc>
<doc id="837983" url="https://pl.wikipedia.org/wiki?curid=837983" title="Andrzej Babiński (poeta)">
Andrzej Babiński (poeta)

Andrzej Babiński (ur. 5 stycznia 1938 w Białymstoku, zm. 14 maja 1984 w Poznaniu) – polski poeta, przyjaciel Edwarda Stachury, jeden z polskich poetów wyklętych.
Życiorys.
Andrzej Babiński urodził się w Białymstoku. Dzieciństwo, które przypadło na okres II wojny światowej spędził na wsi białostockiej. Jednakże jego poetycki życiorys związany jest nierozłącznie z Poznaniem. W latach 1957-1961 studiował filozofię na sekcji psychologicznej Wydziału Filozoficznego na Katolickim Uniwersytecie Lubelskim, zrezygnował prawie pod koniec pięcioletnich studiów magisterskich.
Pierwsze wiersze Babińskiego opatrzone są datą 1954. Bloki utworów publikował początkowo w prasie na łamach „Poezji”, „Radaru”, „Nurtu”, także w czasopismach studenckich. W latach 1972-1974 był współredaktorem poznańskiego „Nowego Dzwonka Porannego”.
Łączyła go przyjaźń z Edwardem Stachurą, Ryszardem Milczewskim-Bruno, Wincentym Różańskim. Babiński ciężko przeżył śmierć Stachury, której poświęcił jeden ze swych najbardziej znanych wierszy" Nad grobem Stachury".
W 1975 roku zadebiutował tomem poezji "Z całej siły", za który w 1976 r. otrzymał Nagrodę „Peleryny” w gdańskim Konkursie „Czerwonej róży”. W 1977 roku wydał kolejny tom wierszy "Znicze", nagrodzony w roku następnym Medalem Galerii Nowej w Poznaniu.
Laureat Konkursu IV Dnia Poezji (Warszawa 1969), Turnieju Wiersza o Poznaniu i Wielkopolsce (1975), „Zielonej Wazy” (1976), a także konkursu „U źródeł nowego wieku” (1977).
Zmarł śmiercią samobójczą w wyniku upadku z mostu Marchlewskiego w Poznaniu (obecnie most Królowej Jadwigi). Śledztwo wykluczyło możliwość morderstwa. Prokurator Rejonowy z Poznania stwierdził ostatecznie: „Jego samobójstwo było niewątpliwie wynikiem skumulowania się dwóch czynników, a mianowicie choroby psychicznej i postawy twórczej”. Został pochowany na Cmentarzu Junikowskim w Poznaniu (pole 35-4-1-19).
Twórczość.
Wiersze Andrzeja Babińskiego są dość znacznie spolaryzowane, obok tkliwych tęsknych wierszy poświęconych Poznaniowi, czy też niespełnionej miłości jego życia Krystynie Orłow, znajdujemy inne pełne okrucieństwa i śmierci. Choroba psychiczna z którą zmagał się Babiński (schizofrenia paranoidalna) skutecznie uniemożliwiała mu swobodny rozwój kariery poetyckiej. Wielokrotnie tematem wierszy poety są wizje katastroficzne w których autor próbuje zmierzyć się ze śmiercią, z odrzuceniem. Stwierdza to np. w wierszu z 1969 r. pt. „*** [Tylko mi Ziemi całej...]”, w którym możemy przeczytać:
W dziesięć lat później po śmierci przyjaciela (Edwarda Stachury) napisał w zrezygnowaniu:
Utwory Babińskiego są dość trudne w odbiorze, wymagają dużego skupienia i czujności czytelnika. Część wierszy poety przepojonych jest romantyzmem i subtelną erotyką jak np. „*** (Rosa na nasturcjach się stęcza...)”:
Babiński pisał także wiersze tematycznie powiązane z miejscami, w których przebywał – „Poznań”, „Wieś”, „Na dworcu we Wrocławiu”.

</doc>
<doc id="837985" url="https://pl.wikipedia.org/wiki?curid=837985" title="Moc krążąca">
Moc krążąca

Moc krążąca () – moc mechaniczna bezpośrednio krążąca w układzie. Układ z mocą krążącą stosuje się w układach do badania urządzeń mechanicznych, np. przekładni.
Moc krążąca w wyniku wielokrotnego krążenia w układzie zamkniętym jest tracona na skutek nieidealnej sprawności przeniesienia napędu między zębami kół, dlatego układ wymaga zasilania. 
Stanowisko do badania w układzie mocy krążącej przypomina kwadrat, gdyż obie przekładnie stoją obok siebie i są połączone wałkami skrętnymi. Układ jest napinany i puszczany w ruch. Układ umożliwia przenoszenie dużej mocy, przy znacznie mniejszej mocy zasilającej.
Jest to bardzo oszczędna metoda badań przekładni, alternatywnym rozwiązaniem jest układ otwarty: silnik – badana przekładnia – hamulec.

</doc>
<doc id="837993" url="https://pl.wikipedia.org/wiki?curid=837993" title="Indywidualne Mistrzostwa Świata na Żużlu 1967">
Indywidualne Mistrzostwa Świata na Żużlu 1967

Indywidualne Mistrzostwa Świata na Żużlu 1967 – cykl turniejów żużlowych mających wyłonić najlepszych żużlowców na świecie. Szwed Ove Fundin zdobył piąty tytuł mistrza świata (poprzednio 1956, 1960, 1961, 1963).
W finale światowym uczestniczyło 4 Polaków Andrzej Pogorzelski – IX miejsce, Antoni Woryna – XI miejsce, Jerzy Trzeszkowski – XIV miejsce, Andrzej Wyglenda – XV miejsce.
Eliminacje europejskie.
Eliminacje kontynentalne.
Ćwierćfinały.
Miszkolc (1).
Awans: 8 półfinału kontynentalnego
Tabela (9-16) → "brak danych"
Punktacja (4-8) → "brak danych"
Abensberg (2).
Awans: 8 półfinału kontynentalnego
Tabela (9-16) → "brak danych"
Punktacja (3-8) → "brak danych"
Miśnia (3).
Awans: 8 półfinału kontynentalnego
Tabela (11-16) → "brak danych"
Maribor (4).
Awans: 8 półfinału kontynentalnego
Tabela (10-16) → "brak danych"
Punktacja (6-9) → "brak danych"
Półfinały.
Bałakowo (1).
Awans: 8 do Finału Kontynentalnego
Slaný (2).
Awans: 8 do Finału Kontynentalnego
Finał Kontynentalny.
Awans: 8 do Finału Europejskiego
Uwaga! Antonín Šváb zastąpił swojego rodaka Pavla Mareša
Skandynawia.
Kwalifikacja szwedzka.
Målilla (1).
Awans: 8 do kwalifikacji skandynawskiej
Visby (2).
Awans: 8 do kwalifikacji skandynawskiej
Kwalifikacja skandynawska.
Półfinały.
Veltanda (1).
Awans: 8 do Finału Skandynawskiego
Selskov (2).
Awans: 8 do Finału Skandynawskiego
Finał Skandynawski.
Awans: 8+1 do Finału Europejskiego
Finał Europejski.
Awans: 10+1 do Finału Światowego
Eliminacje brytyjskie.
Półfinały.
Sheffield (1).
Awans: 8 do Finału Brytyjskiego
Wimbledon (2).
Awans: 8 do Finału Brytyjskiego
Finał Brytyjski.
Awans: 6+1 do Finału Światowego
Finał Światowy.
Uwaga! Leif Enecrona zastąpił Jana Holuba w rezerwie

</doc>
<doc id="837994" url="https://pl.wikipedia.org/wiki?curid=837994" title="Rysik traserski">
Rysik traserski

Rysik traserski – pręt stalowy zakończony cienkim, stożkowym i hartowanym ostrzem, służącym do kreślenia rys (traserskich) na poddawanych trasowaniu przedmiotach.

</doc>
<doc id="837997" url="https://pl.wikipedia.org/wiki?curid=837997" title="Reichertshofen (Bawaria)">
Reichertshofen (Bawaria)

Reichertshofen – gmina targowa w Niemczech, w kraju związkowym Bawaria, w rejencji Górna Bawaria, w regionie Ingolstadt, w powiecie Pfaffenhofen an der Ilm, siedziba wspólnoty administracyjnej Reichertshofen. Leży około 15 km na północny zachód od Pfaffenhofen an der Ilm, nad rzeką Paar, przy drodze B13, B300 i linii kolejowej Monachium – Norymberga.
Dzielnice.
W skład gminy wchodzą następujące dzielnice: Agelsberg, Au am Aign, Dörfl, Gotteshofen, Hög, Langenbruck, Ronnweg, Starkertshofen, Sankt Kastl, Stöffel, Winden am Aign, Wolnhofen, Siedlung Feilenmoos, Walding, Feilenforst, Gotteshofen i Reichertshofen.
Polityka.
Wójtem gminy jest Michael Franken z JWU, wcześniej urząd ten obejmował Anton Westner, rada gminy składa się z 20 osób.

</doc>
<doc id="838001" url="https://pl.wikipedia.org/wiki?curid=838001" title="Elektron delta">
Elektron delta

Elektron delta, promieniowanie delta, δ-elektron – elektron uwolniony podczas przechodzenia wysokoenergetycznej cząstki naładowanej przez ośrodek materialny. Mianem elektronów delta określane są te z uwolnionych elektronów, które mają dostatecznie dużą energię, by same powodować jonizację dalszych atomów ośrodka i pozostawić w ten sposób mierzalny ślad. Termin ma znaczenie historyczne i obecnie jest rzadko używany.
Uwaga: nie należy mylić elektronu delta z cząstką (barionem) Δ.
Mechanizm powstawania.
Przechodząca przez materię cząstka naładowana oddziałuje elektromagnetycznie z elektronami na powłokach atomów ośrodka, przekazując im część swego pędu i energii. Przekrój czynny na takie oddziaływanie (czyli prawdopodobieństwo jego zajścia) maleje przy tym szybko ze wzrostem przekazanej energii. Stąd większość oddziaływań skutkuje przekazaniem tylko niewielkiej ilości energii, wystarczającej na przeniesienie uderzonego elektronu na wyższą powłokę (przejście atomu w stan wzbudzony) bądź jonizację atomu i uwolnienie powolnego elektronu. W niewielkiej części oddziaływań uwolnione elektrony mają jednak dostatecznie dużą prędkość, by przebyć w ośrodku znaczną drogę, zanim same utracą uzyskaną energię na wzbudzenia i jonizację kolejnych atomów.
Obserwacja.
Elektrony delta obserwowano początkowo badając tory cząstek alfa zarejestrowane np. w komorze Wilsona lub emulsji jądrowej. Były one widoczne jako krótkie odgałęzienia od głównego śladu cząstki alfa. Nazwano te odgałęzienia "promieniowaniem δ", ponieważ δ była kolejną, "wolną" literą alfabetu greckiego po α, β i γ, którymi nazwano różne rodzaje promieniowania jądrowego.
Bardzo efektownie można obserwować elektrony delta powstające w oddziaływaniach z materią wysokoenergetycznych cząstek produkowanych w akceleratorach, przy pomocy detektorów śladowych (np. komory pęcherzykowej) umieszczonych w silnym polu magnetycznym. Ślady elektronów delta widoczne są jako charakterystyczne koła i spirale towarzyszące niemal prostoliniowym śladom cząstek wysokiej energii.

</doc>
<doc id="838002" url="https://pl.wikipedia.org/wiki?curid=838002" title="Acrassicauda">
Acrassicauda

Acrassicauda – iracki zespół grający heavy/thrash metal. Założony w 2000 roku w Bagdadzie. Nazwa zespołu nawiązuje do łacińskiej nazwy gatunku skorpionów "Androctonus crassicauda". Według informacji zgromadzonych w encyklopedii "Metal Archives" jest to jeden z zespołów metalowych założonych w Iraku (inne to m.in. Semi-Death, która wyemigrowała do Jordanii, Dog Faced Corpse, Brutal Impact i Amargi). Tematem utworów zespołu są Bóg, islam i cierpienie. W 2005 roku grupa wyemigrowała do Syrii, a następnie do Stambułu w Turcji w roku 2006.
W 2007 roku podczas Toronto International Film Festival miał premierę film dokumentalny pt. "Heavy Metal in Baghdad" ukazujący historię zespołu.

</doc>
<doc id="838005" url="https://pl.wikipedia.org/wiki?curid=838005" title="Promieniowanie delta">
Promieniowanie delta



</doc>
<doc id="838013" url="https://pl.wikipedia.org/wiki?curid=838013" title="Hirudinidae">
Hirudinidae



</doc>
<doc id="838017" url="https://pl.wikipedia.org/wiki?curid=838017" title="Chorus (System)">
Chorus (System)



</doc>
<doc id="838019" url="https://pl.wikipedia.org/wiki?curid=838019" title="Wolnzach">
Wolnzach

Wolnzach – gmina targowa w Niemczech, w kraju związkowym Bawaria, w rejencji Górna Bawaria, w regionie Ingolstadt, w powiecie Pfaffenhofen an der Ilm. Leży około 12 km na północny wschód od Pfaffenhofen an der Ilm, przy autostradzie A93 i linii kolejowej Ingolstadt – Mainburg.
W miejscowości znajduje się Niemieckie Muzeum Chmielu "(Deutsches Hopfenmuseum)".
Dzielnice.
W skład gminy wchodzą następujące dzielnice: Abeltshausen, Attenhausen, Auhöfe, Beigelswinden, Bratzhof, Bratzmühle, Bruckbach, Buch, Burgstall, Edenthal, Egg, Eschelbach, Gebrontshausen, Geroldshausen, Giglhof, Gosseltshausen, Grubwinn, Gschwend, Hagertshausen, Hanfkolm, Haunerhof, Haushausen, Hirnsberg, Hüll, Irlmühle, Jebertshausen, Kemnathen, Königsfeld, Kreithof, Kreut, Kumpfmühle, Larsbach, Lehen, Lohwinden, Niederlauterbach, Nietenhausen, Oberlauterbach, Schlagenhausermühle, Schreinmühle, Schrittenlohe, Schwaig, Siegertszell, Stadelhof, Starzhausen, Stockberg, Thongräben, Weingarten i Wilhelm.
Polityka.
Wójtem gminy jest Jens Machold, rada gminy składa się z 24 osób.
Współpraca.
Miejscowość partnerska:

</doc>
<doc id="838023" url="https://pl.wikipedia.org/wiki?curid=838023" title="Haemopis sanguisuga">
Haemopis sanguisuga



</doc>
<doc id="838024" url="https://pl.wikipedia.org/wiki?curid=838024" title="Theromyzon tessulatum">
Theromyzon tessulatum



</doc>
<doc id="838032" url="https://pl.wikipedia.org/wiki?curid=838032" title="Serpent (instrument muzyczny)">
Serpent (instrument muzyczny)

Serpent – instrument muzyczny z rodziny cynków. Jako cynk basowy miał najniższe brzmienie w tej grupie.
Serpent zbudowany był z dwóch wydrążonych drewnianych łusek drzewa kasztanowego sklejonych razem i powleczonych dla trwałości skórą. Wygięty czterokrotnie z sześcioma otworami. Ustnik był miedziany podobny do trąbkowego, ale znacznie większych rozmiarów o głębokim kielichu. Jako instrument kontrabasowy w rodzinie cynków brzmiał nisko i do wynalezienia w XVIII w. kontrafagotu posiadał najniższą skalę. Najniższym dźwiękiem serpenta było A kontra. Najczęściej strojony był w „B” i miał do dyspozycji trzy pełne oktawy.
Serpent wykorzystywany był do akompaniamentu śpiewu chóralnego. Był on w stanie towarzyszyć aż dwudziestu śpiewakom o najsilniejszych głosach, a także wykonywać najcichszą muzykę kameralną.
Kompozytorzy XVIII w. jak François-Joseph Gossec, (pisał także na tubę curvę), Charles-Simon Catel i Jean-François Le Sueur (1760–1837 r.) wykorzystywali serpent w utworach pisanych na orkiestry dęte jako podstawa grupy puzonów. Serpent wykorzystywano także w utworach symfonicznych i operowych:
Serpent – jako bas instrumentów dętych blaszanych na początku XIX w. – za czasów Napoleona Bonaparte przekształcony został w ofiklejdę. Ogromny wpływ na ten fakt miał rozwój dętych orkiestr wojskowych.
Wadą serpentu była duża wrażliwość instrumentu na warunki atmosferyczne (zmienna temperatura, wilgotność powietrza i deszcze).
Serpent – obok ofiklejdy – uważany jest za odległego przodka tuby.

</doc>
<doc id="838033" url="https://pl.wikipedia.org/wiki?curid=838033" title="Dystrykt Brcko">
Dystrykt Brcko



</doc>
<doc id="838035" url="https://pl.wikipedia.org/wiki?curid=838035" title="Piotr Dobrowolski (szachista)">
Piotr Dobrowolski (szachista)

Piotr Dobrowolski (ur. 1 kwietnia 1976 w Katowicach) – polski szachista, mistrz międzynarodowy od 2006 roku.
Kariera szachowa.
W 1997 r. zajął III m. w międzynarodowym turnieju w Láznym Bohdancu. W 2001 r. startując w barwach klubu Zelmer Rzeszów zdobył w Brzegu Dolnym brązowy medal drużynowych mistrzostw Polski w szachach błyskawicznych. W 2001 r. oddzielił II m. w otwartym turnieju w Pardubicach. W 2002 r. zwyciężył w mistrzostwach województwa dolnośląskiego we Wrocławiu oraz uzyskał najlepszy indywidualny wynik na IV szachownicy podczas drużynowych mistrzostw Polski, rozegranych w Lubniewicach. W 2004 r. zajął III m. w turnieju "open" w Ostródzie. W 2006 r. podzielił I m. w turnieju kołowym "WSB Masters" we Wrocławiu, wypełniając trzecią normę na tytuł mistrza międzynarodowego oraz podzielił II m. w otwartym turnieju w Ostródzie. W 2008 r. zdobył we Wrocławiu tytuł akademickiego wicemistrza Polski (za Wojciechem Morandą) oraz odniósł duży sukces w postaci dz. II m. (za Eldarem Gasanowem, wspólnie z m.in. Jiřím Štočkiem, Antonem Korobowem, Konstantinem Czernyszowem, Grzegorzem Gajewskim i Henrikiem Teske) w Pardubicach, jednocześnie wypełniając pierwszą normę na tytuł arcymistrza. W 2013 r. zwyciężył (wspólnie z Wołodymyrem Małaniukiem) w memoriale Józefa Kochana w Koszalinie. W 2014 r. podzielił I m. (wspólnie z Danielem Sadzikowskim) w Górze Świętej Anny.
Najwyższy ranking w dotychczasowej karierze osiągnął 1 września 2014 r., z wynikiem 2440 punktów zajmował wówczas 45. miejsce wśród polskich szachistów.

</doc>
<doc id="838037" url="https://pl.wikipedia.org/wiki?curid=838037" title="Barczatka castrensis">
Barczatka castrensis



</doc>
<doc id="838040" url="https://pl.wikipedia.org/wiki?curid=838040" title="Pharyngobdellida">
Pharyngobdellida



</doc>
<doc id="838043" url="https://pl.wikipedia.org/wiki?curid=838043" title="Torshavn">
Torshavn



</doc>
<doc id="838044" url="https://pl.wikipedia.org/wiki?curid=838044" title="Krążowniki rakietowe projektu 58 (Groznyj)">
Krążowniki rakietowe projektu 58 (Groznyj)



</doc>
<doc id="838046" url="https://pl.wikipedia.org/wiki?curid=838046" title="Gedeon Burkhard">
Gedeon Burkhard

Gedeon Burkhard (ur. 3 lipca 1969 w Monachium) – niemiecki aktor, reżyser, scenarzysta pochodzenia albańsko–włoskiego.
Życiorys.
Wczesne lata.
Urodził się w Monachium jako syn aktorki Elisabeth von Molo Burkhard i Wolfganga Burkharda. Jego dziadek ze strony ojca Aleksander Moisiu był aktorem, a dziadek ze strony matki Konrad van Molo był producentem filmowym. Początkowo myślał o studiach plastycznych. W wieku ośmiu lat uczęszczał do szkoły z internatem w Anglii. Ukończył Munich American High School w Niemczech.
Kariera.
Mając 12 lat zadebiutował na małym ekranie w niemieckim dramacie telewizyjnym "Ciocia Maria" ("Tante Maria", 1981). Rok później zagrał postać Hartmuta Kellera w dzieciństwie w miniserialu "Krew i honor: Młodzież pod Hitlerem" ("Blut und Ehre: Jugend unter Hitler", 1982).
W 1993 otrzymał Bavarian Film Awards w kategorii „Najlepszy aktor”.
W latach 1995-98 przebywał w Stanach Zjednoczonych. Pojawił się m.in. w melodramacie "Chłopcy malowani" ("The Brylcreem Boys", 1998) z Billem Campbellem. W sierpniu 1998 zajął trzecie miejsce w plebiscycie magazynu „Bild” na „Najbardziej seksownego mężczyznę w Niemczech”.
Przełom w jego karierze nastąpił, kiedy zastąpił Tobiasa Morettiego i otrzymał rolę inspektora Alexandra Brandtnera w austriacko-niemieckim serialu kryminalnym Sat.1 "Komisarz Rex" ("Kommissar Rex", 1998–2001), gdzie jego partnerem był tytułowy pies owczarek niemiecki Rex. Stał się sławny niemal z dnia na dzień, jednak po czterdziestu czterech odcinkach tego serialu, gdy w 2002 roku jego kontrakt wygasł, został zastąpiony przez komisarza Marca Hoffmanna (Alexander Pschill). 
Grał w teatrze, w tym w Renaissance-Theater w Berlinie podczas niemieckojęzycznej premiery przedstawienia "Sechs Tanzstunden in sechs Wochen" ("Sześć lekcji tańca w sześć tygodni", 2003) i w komedii "Der Krawattenclub" ("Klub krawatów", 2005). Zajmował się również dubbingiem, podkładał głos w niemieckich wersjach językowych, m.in. "Znaki" (2002) za Joaquina Phoenixa, jako Kenai w filmie animowanym "Mój brat niedźwiedź" (2003) oraz "Iluzjonista" (2006) za Paula Giamatti. 
W dramacie "Ostatni pociąg" ("Der Letzte Zug", 2006) zagrał Henry’ego Neumanna, boksera żydowskiego uwięzionego w wagonie wraz z rodziną w drodze do Auschwitz. Zdobył sympatię telewidzów w roli detektywa Chrisa Rittera w serialu RTL "Kobra – oddział specjalny" ("Alarm für Cobra 11", 2007). Znalazł się w obsadzie dramatu wojennego Quentina Tarantino "Bękarty wojny" ("Inglourious Basterds", 2009) u boku Brada Pitta.
W serialu włoskim Rai 1 "Złapać króla - Narkotyki" ("Caccia al re - La narcotici", 2010) wystąpił jako asystent szefa wydziału antynarkotykowego Daniele Piazza.
W 2011 wziął udział we włoskiej wersji programu "Dancing with the Stars. Taniec z gwiazdami", w towarzystwie profesjonalnej tancerki włoskiej Samanty Togni. We wrześniu 2017 tańczył z Christine Neubauer w programie RTL "Dance Dance Dance".
Życie prywatne.
W 1996 w Las Vegas poślubił amerykańską dziennikarkę Birgit Cunningham, z którą się rozwiódł po czterech miesiącach. Spotykał się z angielską montażystką filmową Emmą E. Hickox (ur. 11 kwietnia 1964) i Caroline Watzl. Ze związku z Filomeną Iannacone (2004–2006) ma córkę Gioię Filomenę (ur. 13 lipca 2004). Przez długi czas mieszkał w Los Angeles, zanim przeprowadził się ponownie do Berlina. Od roku 2008 do lutego 2016 był związany z o 18 lat młodszą Aniką Bormann. W listopadzie 2017 spotykał się z pochodzącą z Polski Ewą Palygą, zastępcą dyrektora ds. sprzedaży i marketingu Mercedes-Benz. W sierpniu 2021 związał się z o 24 lata młodszą Saschą Vedutą z Ukrainy.

</doc>
<doc id="838047" url="https://pl.wikipedia.org/wiki?curid=838047" title="Poskrzypka liliowa">
Poskrzypka liliowa

Poskrzypka liliowa ("Lilioceris lilii") – gatunek chrząszcza z rodziny stonkowatych.
Ciało długości od 6 do 8 mm, czarne z wyjątkiem czerwonych przedplecza i pokryw. Głowa o płaskich guzkach czołowych, w tyle bruzdowato przewężona. Złapany wydaje charakterystyczne piszczące dźwięki pocierając odwłokiem o pokrywy.
Owad ten żeruje na konwalii majowej, kokoryczce wielokwiatowej, lilii złotogłów, innych liliach i szachownicach. Samica składa jaja pojedynczo lub grupkami, od maja do lipca, a rozwój zarodkowy trwa od 6 do 12 dni. Larwy okryte są otoczką śluzowo-kałową. Przepoczwarczają się w glebie. Dorosłe zimują w ściółce.
Gatunek rozprzestrzeniony w Europie, północnej Afryce i Azji Północnej (Syberia Zachodnia). Podawany też z Ameryki Północnej. W Polsce pospolity od kwietnia do czerwca, pojawiać się może już w marcu, a niekiedy w październiku spotkać można drugie pokolenie.

</doc>
<doc id="838048" url="https://pl.wikipedia.org/wiki?curid=838048" title="Arytmogenna kardiomiopatia prawej komory">
Arytmogenna kardiomiopatia prawej komory

Arytmogenna kardiomiopatia prawej komory (arytmogenna dysplazja prawej komory, ang. arrhythmogenic right ventricular cardiomyopathy, ARVC, arrhythmogenic rightventricular dysplasia, ARVD) – rzadki, genetycznie uwarunkowany typ kardiomiopatii o niejasnej etiologii, przebiegający ze zwyrodnieniem tłuszczowym mięśnia sercowego i rozstrzenią prawej komory. Choroba ta wiąże się ze skłonnością do potencjalnie groźnych dla życia arytmii komorowych.
Historia.
Chorobę jako pierwszy opisał Giovanni Maria Lancisi w 1736 roku, w książce "De Motu Cordis et Aneurysmatibus", gdzie przedstawił przypadek rodziny z zachorowaniami w czterech pokoleniach. Dopiero w drugiej połowie XX wieku pojawiły się opisy patogenezy choroby; Dalla Volta i wsp. przedstawili swój przypadek w 1961 roku, serie pacjentów opisali Marcus, Nava i Thiene w latach 80.
Epidemiologia.
Częstość ARVD szacuje się na 1:2 500–5 000. Przypuszcza się, że choroba występuje częściej we Włoszech.
Choroba rzadko występuje rodzinnie.
Etiologia.
Podłoże ARVC jest genetyczne. Wykazano związek choroby z mutacjami w "loci" 1q42-43, 2q31-35, 14q23-24, 14q12-22 i innych. Uważa się, że w patomechanizmie tej kardiomiopatii ważną rolę odgrywa zaburzenie apoptozy.
Obraz kliniczny i przebieg.
W przebiegu arytmogennej dysplazji prawej komory dochodzi do zaniku mięśni prawej komory oraz wynikającego z tego ścieńczenia ścian, powstawania tętniaka i jej powiększenia. Niekiedy dochodzi do zajęcia lewej komory. Choroba ujawnia się w wieku dziecięcym. Dominują objawy niewydolności prawokomorowej i komorowe zaburzenia rytmu. Nierzadko do rozpoznania może doprowadzić dopiero nagła śmierć sercowa – do 20% osób, które doświadczyły jej w ciągu pierwszych 35 lat życia było chore na ARVC. Choroba stanowi częstą przyczynę nagłej śmierci u sportowców.
Rozpoznanie.
Rozpoznanie oparte jest na obrazie klinicznym i wynikach badań dodatkowych.
W EKG stwierdza się blok prawej odnogi pęczka Hisa, ujemny załamek T w odprowadzeniach prawokomorowych. W EKG na końcu zespołu QRS w odprowadzeniach znad prawej komory (V1-V3) może pojawić się tzw. fala epsilon. Obserwowane jest także poszerzenie zespołu QRS w tych odprowadzeniach.
Stwierdzenie nacieków tłuszczowych w ścianie prawej komory.
Kryteria rozpoznania.
Opracowano kryteria rozpoznania ARVD. Rozpoznanie można postawić, jeśli spełnione są dwa kryteria duże lub jedno duże i dwa małe, lub cztery małe - z różnych grup.
Leczenie.
Leczenie jest objawowe i polega na oszczędzającym trybie życia oraz leczeniu zaburzeń rytmu. Przeciwwskazane jest uprawianie sportu i unikanie każdego większego wysiłku fizycznego. Zaburzenia rytmu leczone są farmakologicznie, amiodaronem lub sotalolem, w przypadku nieskuteczności takiego leczenia lub nietolerancji leków do rozważenia pozostaje radioablacja miejsc arytmogennych. ARVC jest wskazaniem do wszczepienia kardiowertera-defibrylatora (ICD). W schyłkowym okresie choroby należy rozważyć transplantację serca.
Rokowanie.
Rokowanie na ogół jest poważne, wszczepienie ICD poprawia je.

</doc>
<doc id="838051" url="https://pl.wikipedia.org/wiki?curid=838051" title="ISA (procesory)">
ISA (procesory)



</doc>
<doc id="838057" url="https://pl.wikipedia.org/wiki?curid=838057" title="UMC 10">
UMC 10



</doc>
<doc id="838058" url="https://pl.wikipedia.org/wiki?curid=838058" title="Rock Radio (2002–2006)">
Rock Radio (2002–2006)

Rock Radio – projekt radiowy realizowany przez Grupę Radiową Agory. Pierwsza sieć rockowych rozgłośni działających pod tą nazwą istniała w latach 2002-2006. Tworzyły ją trzy stacje nadające na Śląsku, w Wielkopolsce oraz na Mazowszu (z nadajnikiem w podwarszawskim Nowym Dworze Mazowieckim). Sieć funkcjonowała w pełnym kształcie jedynie przez dziewięć miesięcy.
Od 2014 roku pod nazwą Rock Radio działa sieć stacji znana wcześniej jako Radio Roxy. W jej skład wchodzi m.in. dawne Rock Radio Wielkopolska.
Powstanie sieci.
Inicjatywa narodziła się na terenie Górnego Śląska, gdzie 14 listopada 2002 roku uruchomiono Rock Radio Śląsk 93,6 FM na bazie koncesji wcześniej nadającego na tej częstotliwości Radia 93,6 Pop FM. Rozgłośnia należała do Barys Sp. z o.o., której większościowym akcjonariuszem była Agora. Program emitowała z Tychów, z budynku Agory przy ul. Towarowej. Nadajniki zlokalizowano na kominie Elektrociepłowni Katowice, na granicy Katowic i Siemianowic Śląskich. Stacja obejmowała zasięgiem niecałe 300 tys. mieszkańców aglomeracji katowickiej.
Rozgłośnia zatrudniała na stałe sześć osób, w tym prezenterów. Program na żywo nadawany był zwykle od 6.00 do 24.00, a w nocy głównie reklamy lub powtórki. Wieczorami emitowano audycje autorskie poświęcone różnym odmianom rocka. Dyrektorem programowym radia został Zbigniew Zegler (Zizi).
9 listopada 2002 roku, pięć dni przed uruchomieniem śląskiej rozgłośni powstała druga rozgłośnia sieci, Rock Radio Wielkopolska 105,4 FM, przekształcona z wykupionego wcześniej przez Agorę Radia Wielkopolska, nadająca ze Śremu. Niedługo potem ruszyło także Rock Radio Mazowsze 95,8 FM, emitujące program z Nowego Dworu Mazowieckiego. Wszystkie trzy stacje miały to samo logo i taką samą oprawę dźwiękową, posiadały zaś odrębne zespoły antenowe, nadające lokalne audycje.
Programy Rock Radia.
Na program Rock Radia składała się muzyka rockowa polskich i zagranicznych wykonawców. Najbardziej znane audycje sieci to "60 minut" z muzyką brit pop, prowadzone przez Artura Rojka, wokalistę zespołu Myslovitz, "Po zmrocku", które prowadziła Radiola czyli Ola Bejm, "Pogłosy", których autorem był Marcin Babko, czy "Rzeźnia" Jarosława "DJ Anzelmo" Giersa. Oprócz wyżej wymienionych swoje programy prowadzili: Przemek Wejmann (zespół Guess Why), Tomek Szałkowski ("Szałkowski on the Rocks" z muzyką new-rockową), Piotr Szarłacki ("Podwodna Makakofonia"), Piotr Wierzbicki (audycja o muzyce punk; obecnie w Radiu Kampus) – wszyscy związani niegdyś z Radiostacją. W Radiu Rock Mazowsze audycje prowadzili m.in. Marcin Wyrzykowski i Marcin Migdalski ("Radioprzystanek"; oboje niegdyś związani z Radiostacją) oraz Bartosz Leszczyński i Maciej Kozłowski ("Rokus-Pokus").
Rozgłośnię Rock Radia odwiedził m.in. zespół Metallica. Radio prowadziło konkurs DEMOnter dla wykonawców grających rock, hard rock i heavy metal.
Rozpad sieci.
18 lipca 2003 roku Krajowa Rada Radiofonii i Telewizji podjęła uchwałę o odmowie ponownego udzielenia koncesji Rock Radiu. Bazowano przy tym na monitoringu przeprowadzonym dwa lata wcześniej, gdy na częstotliwości nadawało jeszcze radio Pop FM. Przeciw odebraniu koncesji bezskutecznie protestowało kilkadziesiąt tysięcy słuchaczy oraz wielu polskich artystów. Stacja zakończyła nadawanie 13 września 2003 roku. Wyłączenie nadajników poprzedziły całodniowe audycje pożegnalne oraz transmisja z koncertu pożegnalnego.
Częstotliwość 93,6 MHz została przydzielona stacji NRJ FM, która rozpoczęła nadawanie w listopadzie 2004 roku. Gdy kilka lat później w Agorze powrócono do koncepcji sieci rozgłośni rockowych, postawiono na soft rockowe Roxy FM (także na Śląsku).
Pozostałe dwie rozgłośnie sieci: Rock Radio Wielkopolska 105,4 FM oraz Rock Radio Mazowsze 95,8 FM nadawały jeszcze przez kilka lat. Pod koniec 2004 roku doszło do częściowej reaktywacji Rock Radia Wielkopolska, w którym pojawiły się pasma autorskie i nowości płytowe. Kilka miesięcy później, w listopadzie 2005 roku, na częstotliwości w Wielkopolsce Agora uruchomiła Roxy FM. Latem 2006 roku udziały w spółce nadającej sygnał na Mazowszu zostały sprzedane spółce Region, która po uzyskaniu zgody KRRiT na zmianę nazwy rozgłośni i przeniesienie nadajnika do Warszawy uruchomiła na tej częstotliwości program stołecznego oddziału RMF Maxxx.
W dwa lata po zakończeniu nadawania Rock Radia Śląsk, pracownicy tego radia wzięli udział w tworzeniu nowego projektu – Antyradia (Zbigniew Zegler został dyrektorem muzycznym, natomiast Piotr "Makak" Szarłacki do dziś prowadzi w Antyradiu swoją audycję, nawiązującą do "Podwodnej Makakofonii" z Rock Radia).
Kalendarium.
Historia częstotliwości 93,6 MHz przed rozpoczęciem nadawania przez Rock Radio Śląsk:

</doc>
<doc id="838063" url="https://pl.wikipedia.org/wiki?curid=838063" title="Arytmogenna dysplazja prawej komory">
Arytmogenna dysplazja prawej komory



</doc>
<doc id="838064" url="https://pl.wikipedia.org/wiki?curid=838064" title="Monstera">
Monstera

Monstera ("Monstera" Adans.) – rodzaj pnączy z rodziny obrazkowatych, obejmujący 37 gatunków pochodzących z Ameryki Środkowej i Południowej, od Meksyku do Boliwii i Brazylii. Monstera Adansona została introdukowana do Portoryko, a monstera dziurawa na Seszelach i Wyspach Towarzystwa.

</doc>
<doc id="838068" url="https://pl.wikipedia.org/wiki?curid=838068" title="Henri Fayol">
Henri Fayol

Henri Fayol (ur. 1841 w Stambule, zm. 1925 w Paryżu) – francuski inżynier. Był twórcą podstawowej nauki administracji, stworzył „kładkę Fayola” oraz sformułował 14 zasad zarządzania
Piramida uzdolnień.
Fayol ustalił, że każda grupa czynności w przedsiębiorstwie wymaga innych uzdolnień. W zależności od szczebla w strukturze organizacyjnej i wielkości organizacji wymagana jest różna mieszanka kwalifikacji.
Zdolności możemy podzielić na:
Im niższy szczebel w organizacji, tym ważniejsze są umiejętności techniczne. Im wyżej tym ważniejsze są umiejętności społeczne.

</doc>
<doc id="838083" url="https://pl.wikipedia.org/wiki?curid=838083" title="Drżąc przed Bogiem">
Drżąc przed Bogiem

Drżąc przed Bogiem (ang. "Trembling before G-d", fr. "Ils tremblent devant Dieu", hebr. "לפניך ברעדה") – film dokumentalny w reżyserii Sandiego Simchy Dubowskiego z 2001 r. Film ukazuje ortodoksyjnych wyznawców judaizmu próbujących pogodzić swoją religijność z homoseksualną orientacją. Muzykę do filmu skomponował John Zorn i ukazała się ona w kolekcji Filmworks IX nakładem wydawnictwa Tzadik.

</doc>
<doc id="838084" url="https://pl.wikipedia.org/wiki?curid=838084" title="PeerGuardian">
PeerGuardian

PeerGuardian i PeerGuardian 2 to otwarte programy rozwijane przez Phoenix Labs. Umożliwiały blokowanie przychodzących i wychodzących połączeń w oparciu o listę blokowanych adresów IP. Ich zadaniem była ochrona prywatności użytkowników przed organizacjami takimi jak RIAA, czy też MPAA podczas używania sieci P2P takich jak FastTrack i BitTorrent. Aplikacja umożliwiała również blokowanie reklam i programów szpiegujących w zależności od preferencji użytkownika.
W 2009 roku projekt PeerGuardian po dwuletnim braku aktualizacji został uznany za porzucony. Jego oficjalną kontynuacją, rekomendowaną przez Phoenix Labs został projekt PeerBlock, który jest rozwijanym klonem PeerGuardiana.
Historia.
PeerGuardian 1.0 (prowadzony przez Tima Leonarda) napisany był w Visual Basicu i szybko stał się popularny wśród użytkowników sieci P2P, pomimo blokowania tylko protokołu TCP i użytkowania zasobów komputera (pamięci RAM i procesora). Pierwsza wersja została udostępniona jako otwarte oprogramowanie, a następnie rozpoczęto pisanie nowej wersji (2.0, prowadzona przez Cory Nelson) w celu poprawienia niedociągnięć oryginału. Ostatnia wersja, PeerGuardian 2, napisana jest w języku C i C++ i może blokować wszystkie protokoły używające IPv4.
Systemy operacyjne.
PeerGuardian może pracować pod następującymi systemami operacyjnymi: Windows, Linux i Mac OS X.
Używając odpowiednich sterowników PeerGuardian kolejkuje wszystkie połączenia i sprawdza ich status na liście blokowanych adresów.
Formaty listy blokowanych adresów.
Formaty binarne.
Formaty binarne (znane jako P2B) powstały razem z wersją beta PeerGuardian 2 w celu utworzenia jak najmniejszej (rozmiarowo) listy blokowanych adresów.
P2P Format pliku tekstowego.
Oryginalnym formatem dla PeerGuardian wersja 1.x był zwykły plik tekstowy. Wadą tego rozwiązania jest bardzo duży rozmiar plików a co za tym idzie potrzeba większej przepustowości do ich rozsyłania.
Format ten ma następującą postać:
 Nazwa zakresu: PierwszyAdresIP-OstatniAdresIP
Przykład:
 Localhost:127.0.0.1-127.0.0.1
Format pliku tekstowego jest używany w eMule, Azureus, Deluge i Protowall.
Uwagi krytyczne.
Technologia.
Działanie programu PeerGuardian jest często źle rozumiane. Wiele osób przypuszcza, że celem działania programu jest ukrywanie adresu IP użytkownika przed różnymi organizacjami, takimi jak RIAA i MPAA. Jednak nie takie są założenia programu.
PeerGuardian został napisany, by zapobiec gromadzeniu dowodów na to, że konkretny adres IP jest podłączony do konkretnej sieci. W większości krajów w przypadku procesu sądowego potrzebne są szczegółowe logi poświadczające udostępnienie konkretnych plików.
Informacje dostarczone przez tracker lub przez węzeł sieci eDonkey są niewystarczające. Organizacje wynajęte przez RIAA, itp. próbują podłączyć się bezpośrednio do indywidualnych użytkowników, aby zebrać dowody. Odbywa się to automatycznie.
W przypadku podstawionych (tzw. fake) serwerów eDonkey PeerGuardian nie pozwoli na połączenie się z nimi, eliminując w ten sposób zagrożenie.
Warto wspomnieć, że ochrona P2P nie jest jedynym celem programu PeerGuardian, monitorowane są również adresy IP, spod których rozsyłane są reklamy i programy szpiegujące.
Należy podkreślić (co również robią sami autorzy programu), że PeerGuardian nie jest stuprocentową ochroną, jedynie pomaga w ochronie prywatności, ale jej nie gwarantuje.
Listy.
Często krytykowana jest również idea list. Ich dokładność bowiem ma kluczowe znaczenie dla funkcjonowania programu.
Obecnie listy adresów blokowanych tworzone są przez Bluetack. Główna lista nazywa się "Level 1" i, jak twierdzi Bluetack, znajdują się na niej jedyne adresy IP, które użytkownicy P2P muszą bezzwłocznie zablokować – pośród nich są całe sieci p2p, kościoły i kilku ISP. Aczkolwiek grupy takie jak Macrovision (używające wielu dynamicznych adresów IP do bezpośredniego ataku na sieci P2P) nie są uwzględnione. Przez to listy te są bardzo nieefektywne i nie spełniają do końca swojego zadania. W wyniku ich stosowania użytkownik blokuje sobie dużą liczbę potencjalnych zasobów, ograniczając w ten sposób efektywność P2P.
Użycie procesora.
Początkowo wersje przeznaczone dla Windows używały nadmiernie procesora. Było to spowodowane przeglądaniem tablic kilka razy na sekundę. Problem został usunięty w wersji 2.0 po wprowadzeniu sprawnego systemu opartego o sterowniki.

</doc>
<doc id="838104" url="https://pl.wikipedia.org/wiki?curid=838104" title="RTON Jagodnik">
RTON Jagodnik

RTON Jagodnik (Radiowo-Telewizyjny Ośrodek Nadawczy Jagodnik) – wieża RTV o wysokości 115 m znajdująca się we wsi Jagodnik. Właścicielem jest EmiTel sp. z o.o.
Programy telewizyjne już nie nadawane.
Programy telewizji analogowej wyłączone 19 marca 2013 roku.

</doc>
<doc id="838105" url="https://pl.wikipedia.org/wiki?curid=838105" title="I liga urugwajska w piłce nożnej (1942)">
I liga urugwajska w piłce nożnej (1942)

Mistrzostwa Urugwaju w roku 1942 były mistrzostwami rozgrywanymi według systemu, w którym wszystkie kluby rozgrywały ze sobą mecze każdy z każdym u siebie i na wyjeździe, a o tytule mistrza i dalszej kolejności decydowała końcowa tabela.

</doc>
<doc id="838116" url="https://pl.wikipedia.org/wiki?curid=838116" title="Cynk (instrument)">
Cynk (instrument)

Cynk (wł. "cornetto", ang. "cornett", niem. "Zink", fr. "cornet à boquin", hiszp. "corneta") – instrument dęty ustnikowy, najczęściej zaliczany do instrumentów dętych blaszanych (ze względu na sposób powstawania dźwięku), wykonany z drewna obciągniętego skórą, kości słoniowej lub metalu. Wywodzi się z Persji.
Cynk jest jakby skrzyżowaniem instrumentów dętych blaszanych (ze względu na budowę ustnika) i drewnianych (ze względu na otwory palcowe, umożliwiające grę chromatyczną w całej skali instrumentu i dające instrumentowi ruchliwość porównywalną z fletem).
Budowa instrumentu.
Korpus instrumentu z konicznym kanałem ma kształt prosty lub zakrzywiony. Zaopatrzony jest w 6 otworów palcowych, po trzy dla każdej ręki. Dźwięk powstaje w małym i wąskim lejkowatym ustniku.
Najbardziej rozpowszechniony cynk zakrzywiony był składany z dwóch podłużnych części. Najpierw w każdej połówce była żłobiona odpowiednia część kanału wewnętrznego, następnie obie połówki były sklejane. Później instrument był impregnowany, wiercono i podcinano otwory palcowe, ponownie impregnowano i strojono. Na końcu instrumenty były obciągane skórą lub pergaminem dla wzmocnienia i uszczelnienia podłużnego łączenia. Niektóre zachowane egzemplarze były przed obciągnięciem skórą dodatkowo w kilku miejscach obwiązane. Instrumenty wykonywano z drewna cisu, orzecha, śliwy, gruszy, czereśni, bukszpanu czy jaworu, niekiedy z kości słoniowej.
Podobnie budowane były cynki tenorowe i mniejsze wersje instrumentu, zwane cornettino.
Inne typy, jak cynk prosty (z ustnikiem) i cichy (który zamiast ruchomego ustnika miał odpowiednio wyprofilowaną górną część korpusu) były produkowane tokarkach za pomocą wierteł i rozwiertaków. Ustniki były toczone na tokarkach z rogu, kości słoniowej lub twardego drzewa. Miały stosunkowo ostrą krawędź, lejkowaty kształt i wąski kanał.
Dźwięk.
Dźwięk cynku łączy w sobie piękno dźwięku instrumentów dętych blaszanych i drewnianych – jasna, ale miękka barwa, zbliżona do barwy głosu ludzkiego, dobrze stapiająca się z głosami, organami i innymi instrumentami dętymi i smyczkowymi, „jak promień słońca, przebijający cienie” – jak pisał w roku 1636 Marin Mersenne w swoim dziele "Harmonie Universelle".
Rozpiętość dynamiczna dźwięku cynku jest bardzo duża – może grać forte jak trąbka i piano jak flet prosty.
Technika gry.
Gra na tym instrumencie jest niezwykle trudna – miniaturowy, wąski lejowaty ustnik z wąską krawędzią powoduje szybkie zmęczenie warg. Wypracowanie dobrego brzmienia wymaga wieloletniego codziennego ćwiczenia. Intonacja jest chwiejna, więc czysta gra także wymaga wielkich umiejętności. Z tych względów był to zawsze instrument profesjonalnych muzyków.
Na podstawie ikonografii historycznej można sądzić, że ustnik często przykładano do warg z boku w pobliżu kąta ust, gdzie wargi są węższe, a nie centralnie, jak w innych instrumentach ustnikowych.
Wykorzystanie i repertuar.
Cynki były używane w Europie w od średniowiecza do połowy XIX w.; największy rozkwit osiągnęły w latach 1500-1650, w okresie renesansu i baroku. Cynk był wówczas bardzo lubianym i szeroko wykorzystywanym instrumentem, przede wszystkim dzięki jakości i barwie dźwięku oraz znacznej ruchliwości w pasażach i ornamentacji. Wykorzystywany był w muzyce świeckiej i religijnej jako solowy instrument wirtuozowski, ale też do dwojenia głosów wokalnych w chórze czy gry zespołowej. Szczególną pozycję zyskał w elitarnych zespołach, tworzonych przez dwa cynki i trzy puzony. W swoich utworach wykorzystywali cynki tak znaczący twórcy, jak np. Claudio Monteverdi, Giovanni Gabrieli, Francesco Cavalli, Girolamo Frescobaldi, Giovanni Battista Riccio, Dario Castello, Antonio Bertali, Pavel Josef Vejvanovský, Jan Křtitel Tolar, Michael Praetorius, Johann Hermann Schein, Samuel Scheidt, Sebastian Knüpfer, Johann Schelle, Johann Pachelbel, Giovanni Felice Sances, Johann Joseph Fux, Johann Heinrich Schmelzer, Heinrich Ignaz Franz von Biber, Andreas Hofer, Alessandro Stradella, Matthew Locke, John Adson, Heinrich Schütz i wielu innych kompozytorów, później też Jan Sebastian Bach i Georg Philipp Telemann. Ten szereg wybitnych kompozytorów kończy Christoph Willibald Gluck, wykorzystujący cynk w swej operze Orfeusz i Eurydyka (1762). Cynku basowego (serpentu) używano w orkiestrach symfonicznych jeszcze w pierwszej połowie XIX w. jako nisko brzmiącego instrumentu w sekcji instrumentów dętych blaszanych.
Spośród polskich muzyków grających na cynku i piszących na ten instrument, sławę wybitnego wirtuoza zyskał Marcin Gremboszewski, działający w pierwszej połowie XVII w. w kapeli królewskiej oraz w Gdańsku, gdzie w Archiwum Państwowym przechowywane są rękopisy dwóch jego utworów na cynk: "Aria voce sola per un cornetto" (na cynk i b.c.) oraz "Canzoneto" (na cynk, fagot i b.c.).
W drugiej połowie XX w. nastąpił renesans tego instrumentu. Stał się znów nieodzowny, zwłaszcza w zespołach muzyki dawnej, które dążą do uzyskania autentycznego brzemienia wykonywanych utworów.
Rodzina cynków.
Jak wiele innych dawnych instrumentów dętych, cynki budowane były w różnych wielkościach i kształtach:

</doc>
<doc id="838119" url="https://pl.wikipedia.org/wiki?curid=838119" title="Maciej Przepiera">
Maciej Przepiera

Maciej Przepiera (ur. 1964 w Mosinie) – polski pisarz. 
Życiorys.
Studiował w Akademii Rolniczej w Poznaniu, gdzie w 1988 ukończył Wydział Technologii Drewna, specjalność chemiczna technologia drewna. Jego pierwsza książka nosiła tytuł "Trampolina"i dotyczyła tematyki uzależnienia alkoholowego. Została wydana w 2002 przez wydawnictwo Uraeus. W roku 2005 wydał drugą książkę pt. "Epidemia zamkniętych serc", która ukazała się w cyklu "Owocowa seria" wydawnictwa Prószyński i S-ka.
Drukiem ukazały się także opowiadania (m.in. Dwie choinki, Sansara)

</doc>
<doc id="838128" url="https://pl.wikipedia.org/wiki?curid=838128" title="Schwerer Panzerspähwagen (6-Rad)">
Schwerer Panzerspähwagen (6-Rad)

Schwerer Panzerspähwagen (6-Rad) – seria niemieckich trzyosiowych ciężkich samochodów pancernych klasy schwerer Panzerspähwagen oznaczonych jako Sd.Kfz. 231 i Sd.Kfz. 232 (wersja z radiostacją), skonstruowanych w latach 30. XX wieku i używanych podczas początkowego okresu II wojny światowej. Do rodziny tej należał też wóz łączności radiowej Panzerfunkwagen Sd.Kfz. 263.
Produkcja.
Trzyosiowe samochody pancerne "schwerer Panzerspähwagen (6-Rad)" były jednymi z pierwszych pojazdów bojowych produkowanych dla odradzającej się po I wojnie światowej i potajemnie łamiącej ograniczenia traktatu wersalskiego armii niemieckiej (Reichswehry). Początkowo od 1927 roku prowadzono prace nad cztero- i pięcioosiowymi podwoziami dla samochodów pancernych o dużych zdolnościach terenowych, lecz ich wysoki koszt spowodował zarzucenie tych projektów, zwłaszcza w obliczu kryzysu gospodarczego i potrzeb masowej produkcji dla szybko rozwijającej się armii. W 1930 roku rozpoczęto prace nad prostszymi samochodami pancernymi, skonstruowanymi w oparciu o podwozia produkowanych już trzyosiowych ciężarówek. Pierwsze modele, oparte na podwoziach Daimler-Benz G3A i Büssing-NAG G31P, testowano w 1932 roku.
Pojazdy budowano na zbliżonych do siebie wymiarowo podwoziach trzech firm: Daimler-Benz G3A (9 podwozi), Büssing-NAG G31P (45 podwozi) i ostatecznie najliczniejszym Magirus M206A (68 podwozi, dostarczanych w latach 1934-1936). Pancerne nadwozia były takie same, z drobnymi różnicami wynikającymi z podwozia, montowane przez Daimler-Benz (19 sztuk), a następnie zakłady Schichau-Werke w Elblągu i Deutsche-Werke w Kilonii.
Oprócz podstawowej wersji produkowano samochody wyposażone w radiostację, z charakterystyczną anteną ramową na wspornikach montowanych z tyłu kadłuba oraz na wieży. Początkowo samochody zaklasyfikowane były jako "gepanzerter Kraftwagen" ("pojazd opancerzony") i oznaczone Kfz.69 oraz (Fu)Kfz.69a dla wersji z radiostacją. W kwietniu 1936 przeklasyfikowano je na "schwerer Panzerspähwagen" ("ciężki pancerny wóz rozpoznawczy") i oznaczono "Sonder Kraftfahrzeug" (Sd.Kfz.) 231 lub 232 dla wersji z radiostacją. Później, dla odróżnienia od nowszych samochodów ośmiokołowych o tym samym oznaczeniu, oznaczano je jeszcze dodatkowo jako "(6-Rad)" (sześciokołowe, mimo że w istocie były one dziesięciokołowe, biorąc pod uwagę koła bliźniacze tylnych osi).
Zbudowano także serię 28 samochodów łączności radiowej Sd.Kfz.263.
Konstrukcja.
Sd.Kfz. 231 (6-Rad) był produkowany przy wykorzystaniu podwozia trzyosiowego samochodu ciężarowego. Poszczególne podwozia różniły się m.in. rozstawem osi, odpowiednio przód / tył: Magirus M206A: 250/90 cm, Büssing-NAG G31P: 270/95 cm, Daimler-Benz G3A: 300/95 cm. Konstrukcja w spadku po cywilnym podwoziu miała napęd jedynie na dwie tylne osie, a skrętną jedynie przednią, oraz silnik umiejscowiony z przodu pojazdu. Na kadłubie zamontowana została obrotowa wieżyczka z działkiem KwK 30 L/55 i karabinem maszynowym MG 13. Opancerzenie stanowiły stalowe płyty o grubości od 4 do 13 mm, ustawione pod różnymi kątami w celu zwiększenia jego efektywności. Pojazd w wersji Sd.Kfz.232 wyposażono również w radiostację typu FuG Spr Ger. Interesującym detalem konstrukcyjnym na części pojazdów było zastosowanie małych, dodatkowych kół z przodu i od spodu pojazdu (między przednią i tylnymi osiami), pomagającym pokonać strome przeszkody i bruzdy.
Historia bojowa.
Pojazdy typu Sd.Kfz. 231 (6-Rad) były wykorzystywane przez Wehrmacht w początkowym okresie II wojny światowej do działań rozpoznawczych w Polsce oraz w kampanii francuskiej. Niewielka liczba egzemplarzy była używana także w kampanii bałkańskiej oraz w początkowej fazie operacji Barbarossa.
Znajdowały się na wyposażeniu batalionów rozpoznawczych, lecz z powodu słabego opancerzenia i przywiązania do dróg (brak napędu na wszystkie koła) wiele z nich zostało zniszczonych, a model ten został wyparty przez inne konstrukcje, zwłaszcza Achtrad.
Wersje rozwojowe.
Sd.Kfz. 232 Schwerer Panzerspähwagen (6-Rad) (Fu) – samochód rozpoznawczy wyposażony w radiostację – nad wieżyczką została zamontowana (w sposób umożliwiający pełny obrót wieżyczki) antena w formie ramy. W wyniku modyfikacji jego masa wzrosła do 6,1 tony.
Sd.Kfz. 263 Panzerfunkwagen (6-Rad) – wóz łączności radiowej, z dodatkowym miejscem dla 5 członka załogi – radiooperatora. Wersja ta posiadała tylko 1 karabin maszynowy MG 13 w nieruchomej wieżyczce. Masa pojazdu wynosiła 5,75 ton.

</doc>
<doc id="838130" url="https://pl.wikipedia.org/wiki?curid=838130" title="Bibliotekarz (Świat Dysku)">
Bibliotekarz (Świat Dysku)

Bibliotekarz Niewidocznego Uniwersytetu – fikcyjna postać ze "Świata Dysku" Terry’ego Pratchetta. Małpa (nie lubi być nazywany małpiszonem, reaguje najczęściej agresją) i mag na Niewidocznym Uniwersytecie. 
Funkcje bibliotekarza pełnił jeszcze przed tym, jak pewien magiczny wypadek ("Blask fantastyczny") przemienił go w orangutana. Nowy kształt spodobał mu się tak bardzo, że zniszczył część archiwów, by nie było możliwe odwrócenie zaklęcia przez wypowiedzenie jego nazwiska – jedyną osobą, która je pamięta jest Rincewind, jego dawny pomocnik, który jednak po pewnej perswazji Bibliotekarza zadziwiająco skwapliwie je zapomniał. 
Siła i zręczność Bibliotekarza dalece przewyższa ludzką, jest on także odporny na wiele magicznych oddziaływań, co bardzo przydaje się w pracy, w miejscu o bardzo wysokim natężeniu magii, spowodowanym skupieniem dużej liczby magicznych ksiąg. Jako jeden z nielicznych magów może przeżyć bez większych obrażeń kontakt z takimi księgami jak "Necrotelecomicron", czy "Rozkosze tantrycznego seksu" (trzymane w lodzie w celu uniknięcia samozapłonu). Użyteczny jest też fakt, że nie potrzebuje już drabiny, by dostać się na wyższe półki.
Brak możliwości wymówienia czegokolwiek innego poza „uuk” oraz, rzadziej, „iik”, nie przeszkadza Bibliotekarzowi bardzo wymownie dawać do zrozumienia, czego chce. Przykładem mogą być dyskowe przedstawienia teatralne – jeżeli dane przedstawienie (niezależnie od scenariusza i innych równie nieistotnych elementów) nie zawiera scen z tortem uderzającym kogoś w twarz, albo z wiadrem z farbą spadającym komuś na głowę, nie jest to dla Bibliotekarza dobre przedstawienie, czego nie waha się zakomunikować, najczęściej ciskając fistaszkami z zadziwiającą precyzją i siłą. Dlatego większość sztuk w Ankh-Morpork zawiera wspomniane sceny, niezależenie od pierwotnego gatunku sztuki.
Bibliotekarz jest także honorowym członkiem Straży Miejskiej Ankh-Morpork. Na Niewidocznym Uniwersytecie pełni również funkcję naczelnego organisty – wydatnie pomaga mu w tym możliwość wykorzystywania dwudziestu palców jednocześnie. Jednak jedynie organy zawierające właściwe instrumenty dodatkowe, stworzone przez konstruktora Bezdennie Głupiego Johnsonna, są zdaniem Bibliotekarza warte uznania.
Jest specjalistą od podróży w L-przestrzeni. Wykorzystywał tę umiejętność m.in. w "Nauce Świata Dysku II", również w "Pomniejszych bóstwach" i innych częściach cyklu. W życiu kieruje się trzema zasadami Bibliotekarzy Czasu i Przestrzeni:
(choć tę ostatnią zdarza mu się czasem łamać).
Postać została uznana za jedna z dziesięciu najlepszych fikcyjnych postaci ze Świata Dysku

</doc>
<doc id="838132" url="https://pl.wikipedia.org/wiki?curid=838132" title="RTON Żórawina">
RTON Żórawina

RTON Żórawina (także Żórawina, Wrocław/Żórawina) – Radiowo-Telewizyjny Ośrodek Nadawczy w Żórawinie nieopodal Wrocławia, maszt nadawczy o wysokości 260 metrów.
Nienadawane analogowe programy telewizyjne.
Programy telewizji analogowej, które zostały wyłączone 22 kwietnia 2013 r.

</doc>
<doc id="838134" url="https://pl.wikipedia.org/wiki?curid=838134" title="Czarny Drin">
Czarny Drin

Czarny Drin ( – "Crn Drim", ) – rzeka w zachodniej Macedonii Północnej i północno-wschodniej Albanii, w zlewisku Morza Adriatyckiego. Długość – 177 km (56 km w Macedonii, 121 km w Albanii), powierzchnia zlewni – 11.967,5 km² (5254 km² w Macedonii, 6603,6 km² w Albanii, 109,9 km² w Grecji; łącznie ze zlewniami jezior Ochrydzkiego – 1205,5 km² i Prespa – 1046 km²), średni przepływ – 116 m³/s (w Kukës).
 – wypływa jako niewielka rzeka z północnego brzegu Jeziora Ochrydzkiego w mieście Struga, na wysokości 693 m n.p.m. Od 1962 odpływ jest regulowany i utrzymywany na poziomie 22 m³/s. Czarny Drin płynie na północny zachód między łańcuchami górskimi Jabłanica na zachodzie i Stogowo na wschodzie. Na odcinku macedońskim zasila trzy sztuczne zbiorniki wodne: "Głoboczica", "Szpilje" i "Debar", przy czym ten ostatni tworzy wspólnie ze swym największym dopływem – Radiką. Następnie Czarny Drin mija od zachodu miasto Debar i przecina granicę macedońsko-albańską.
Na terenie Albanii Czarny Drin również płynie przez góry, rozdzielając pasma Deszat, Korab i Szar Płanina na wschodzie od pasm Allaman, Zejë i Debë na zachodzie. Koło wsi Fushë Muhër rzeka skręca na północ. Na albańskim odcinku Czarnego Drinu istnieją trzy sztuczne zbiorniki wodne: "Fierze", "Koman" i "Zadeje". Koło miasta Kukës Czarny Drin łączy się z Białym Drinem, tworząc Drin – najdłuższą rzekę Albanii.
Czarny Drin otrzymuje liczne i stałe dopływy ze śniegów topniejących w górach otaczających jego dolinę, dzięki czemu jest rzeką stałą, a nawet zasobną w wodę. Po powstaniu łańcucha tam i zbiorników przepływ rzeki, wcześniej mocno uzależniony od nieregularnych opadów, bardzo się ustabilizował. Zbiorniki jednak mają głównie funkcję energetyczną; z elektrowni na Drinie i dopływach Albania uzyskuje 90% swej energii elektrycznej.
Do zlewni Czarnego Drinu należą również subzlewnie Jeziora Ochrydzkiego i jeziora Prespa – mimo że nie ma między nimi połączenia na powierzchni. Wody jeziora Prespa przesiąkają jednak pod gruntem przez wapienne skały pasma górskiego Galiczica oddzielającego jeziora.

</doc>
<doc id="838136" url="https://pl.wikipedia.org/wiki?curid=838136" title="WI">
WI



</doc>
<doc id="838138" url="https://pl.wikipedia.org/wiki?curid=838138" title="Jelena Wialbe">
Jelena Wialbe



</doc>
<doc id="838141" url="https://pl.wikipedia.org/wiki?curid=838141" title="Tatiana Perebiynis">
Tatiana Perebiynis



</doc>
<doc id="838144" url="https://pl.wikipedia.org/wiki?curid=838144" title="Odruch Bainbridge’a">
Odruch Bainbridge’a

Odruch Bainbridge’a – jeden z odruchów wewnątrzsercowych, polegający na zwiększeniu częstości rytmu serca po zwiększeniu ilości krwi krążącej. Pośredniczą w nim receptory znajdujące się w ścianie obu przedsionków serca. Jest odruchem adaptującym do wysiłku fizycznego.
Mechanizm.
Bodźcem jest zwiększenie powrotu żylnego do przedsionków serca i rozciągniecie ich ściany, w której obecne są mechanoceptory objętościowe typu B. Droga dośrodkowa odruchu biegnie nerwami błędnymi do jądra pasma samotnego (NTS), natomiast odśrodkowa włóknami sympatycznymi. Efektorami są przedsionki, a głównie węzeł zatokowo-przedsionkowy (Keitha-Flacka) w prawym przedsionku. Pobudzenie węzła powoduje przyspieszenie akcji serca (HR).
Historia.
Odruch jako pierwszy opisał w 1915 roku angielski fizjolog Francis Arthur Bainbridge (1874-1921). W doświadczeniach na psach zauważył, że infuzja krwi albo roztworu soli do układu krwionośnego zwierzęcia zwiększała częstość rytmu jego serca; zjawisko to występowało nawet wtedy, gdy ciśnienie tętnicze krwi nie wzrastało. Następnie Bainbridge zaobserwował, że zjawisko zachodziło gdy ciśnienie żylne wzrastało na tyle, aby nastąpiło rozszerzenie prawego przedsionka; efekt był zniesiony po wagotomii znoszącej wpływ nerwu błędnego na serce.

</doc>
<doc id="838147" url="https://pl.wikipedia.org/wiki?curid=838147" title="Natalia Avelon">
Natalia Avelon

Natalia Avelon, właśc. Natalia Siwek (ur. 29 marca 1980 we Wrocławiu) – polsko-niemiecka aktorka, piosenkarka i modelka.
Życiorys.
Wczesne lata.
Urodzona we Wrocławiu, już w przedszkolu, po obejrzeniu przedstawień we Wrocławskim Teatrze Lalek, odkryła swoje zainteresowanie muzyką, teatrem i sztuką. Od tego momentu tańczyła w balecie, brała udział w występach w teatrzykach i śpiewała. W 1989, w wieku ośmiu lat wraz z rodzicami wyjechała z Polski do Niemiec, do Ettlingen. Mając 18 lat zaczęła występować w niemieckim teatrze amatorskim. Po maturze zdawała egzaminy do różnych szkół filmowych, jednak zabrakło dla niej miejsca. Pobierała prywatne lekcje aktorstwa.
Kariera.
Na początku kariery pracowała jako fotomodelka. Występowała w operach mydlanych: "Verbotene Liebe" ("Zakazana miłość", 2001) jako Janina Kirsch i "Burza uczuć" ("Sturm der Liebe", 2005) w roli Vanessy Salamar, a także grała epizodyczne role, m.in. jako nastoletnia Uschi w prologu do "Buta Manitou" (wersja „Extra Large” z 2001).
Pierwszym filmem, w którym zagrała główną rolę, był biograficzny komediodramat "Das wilde Leben" (angielski tytuł "Eight Miles High!"; premiera światowa – luty 2007), opowiadający o życiu Uschi Obermeier, ikony rewolucji seksualnej lat 60. w Niemczech, uznawanej za jedną z najsłynniejszych groupie. Na potrzeby ścieżki dźwiękowej tego filmu Avelon w duecie z Villem Valo nagrała cover piosenki „Summer Wine”, przeboju Nancy Sinatry i Lee Hazlewooda z 1967. Wykonanie tego klasyka stało się hitem w całej Europie i przebiło popularnością film. W lipcu 2007 była na okładce niemieckiej edycji „Cosmopolitan”, a w maju 2011 trafiła na okładkę niemieckiej edycji magazynu „GQ”.
Wystąpiła też gościnnie w polskich produkcjach telewizyjnych: serialu Polsatu " Pierwsza miłość" (2014) w roli szefowej gangu handlującego dziećmi, serialu Polsat "Na krawędzi" (2014) w reżyserii Macieja Dutkiewicza jako wdowa po gangsterze i sitcomie TV Puls "Przypadki Cezarego P." (2015) jako Marlena.
27 maja 2017 ukazał się debiutancki album "Love Kills", który promował singiel „Blind Belief”.
Była uczestniczką trzynastej edycji programu rozrywkowego Polsatu "Twoja twarz brzmi znajomo" (2020), która z powodu pandemii COVID-19 została zawieszona i wznowiona jesienią. Wygrała 8. odcinek tego programu, występując jako amerykańska piosenkarka Paula Abdul. W finale występowała w duecie z Kamilą Borutą, nie biorąc udziału w rywalizacji o główną nagrodę – Złotą Twoją Twarz.

</doc>
<doc id="838153" url="https://pl.wikipedia.org/wiki?curid=838153" title="I liga urugwajska w piłce nożnej (1941)">
I liga urugwajska w piłce nożnej (1941)

Mistrzostwa Urugwaju w roku 1941 były mistrzostwami rozgrywanymi według systemu, w którym wszystkie kluby rozgrywały ze sobą mecze każdy z każdym u siebie i na wyjeździe, a o tytule mistrza i dalszej kolejności decydowała końcowa tabela. Ponieważ spadł jeden klub, a na jego miejsce nikt nie awansował, liga zmniejszona została z 11 do 10 klubów.

</doc>
<doc id="838155" url="https://pl.wikipedia.org/wiki?curid=838155" title="Second Life Syndrome">
Second Life Syndrome

Second Life Syndrome – drugi album studyjny polskiej grupy muzycznej Riverside. Wydawnictwo ukazało się 31 października 2005 roku nakładem wytwórni muzycznych InsideOut Music i Mystic Production. Nagrania zostały zarejestrowane w warszawskim Serakos Studio we współpracy z producentami muzycznymi Magdą i Robertem Srzednickimi. Płytę poprzedził wydany 8 października 2005 roku singel pt. „Conceiving You”. Utwór dotarł do 31. miejsca Listy Przebojów Programu Trzeciego Polskiego Radia.
Płyta dotarła do 22. miejsca zestawienia OLiS.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="838161" url="https://pl.wikipedia.org/wiki?curid=838161" title="Mohamed Farrah Aidid">
Mohamed Farrah Aidid

Generał Mohamed Farrah Hassan Aidid (, , ur. 15 grudnia 1934 w Beledweyne, zm. 1 sierpnia 1996 w Mogadiszu) – somalijski dowódca wojskowy, często opisywany jako wódz generał i dyplomata oraz przewodniczący Zjednoczonego Kongresu Somalijskiego (USC), później przewodniczył w Somalijskim Sojuszu Narodowym (SNA). Wraz z innymi uzbrojonymi grupami opozycji, podczas wojny domowej, która wybuchła w Somalii na początku lat 90., wyprowadził reżim prezydenta Mohameda Siad Barre ze stolicy Somalii, w Mogadiszu.
W 1992 roku Aidid zakwestionował obecność ONZ i wojska Stanów Zjednoczonych w Somalii. Był jednym z głównych celów operacji Restore Hope („Przywracana Nadzieja”). Była to wspólna operacja humanitarna ONZ i USA, która starała się przełamać wojskowe oblężenie w kraju. Po zakończeniu działań, zmuszając siły ONZ do opuszczenia kraju w 1995 r., Aidid sam mianował się na prezydenta Somalii, którą to władzę sprawował przez kilka miesięcy, aż do śmierci w roku następnym, 1996.
Wczesne lata.
Aidid urodził się w 1934 w Beledweyne, w somalijskim klanie rodzinnym Habar Gidir, będącego częścią większej grupy Hawiye. Kształcił się w Rzymie i Moskwie. Służył w siłach włoskiej policji kolonialnej w 1950 roku. Później dołączył do somalijskiej armii narodowej. Doskonaląc swoje umiejętności wojskowe, Aidid studiował w Akademii Wojskowej Frunze w byłym ZSRR (Военная академия им. М. В. Фрунзе), elitarnej instytucji zarezerwowanej dla najbardziej wykwalifikowanych oficerów wojsk Układu Warszawskiego i ich sojuszników. W 1969 roku, w kilka dni po zabójstwie drugiego prezydenta Somalii Ali Abdirashid Sharmarke, junta wojskowa kierowana przez gen. Mohamed Siad Barre wszczęła bezkrwawy zamach stanu. Aidid służąc wtedy jako Szef Sztabu Armii w czasie puczu. Szybko popadł w niełaskę z liderami nowego systemu i został zatrzymany. Sześć lat później, Aidid został ostatecznie zwolniony z więzienia, aby móc wziąć udział w wojnie przeciwko Etiopii w latach 1977–1978 nad spornym regionem Ogaden. Później służył w gabinecie prezydenta Barre’a jako ambasador Somalii w Indiach, zanim ostatecznie został nominowany na szefa wywiadu.
Zjednoczony Kongres Somalijski.
Po nieudanej kampanii Ogaden z końca lat 70. administracja Barre’a zaczęła aresztować urzędników rządowych i wojskowych pod zarzutem udziału w nieudanym zamachu stanu w roku 1978. Większość ludzi, którzy rzekomo brali udział w puczu, została stracona. Jednakże kilku urzędnikom udało się uciec za granicę i zaczęło tworzyć pierwsze grupy opozycyjne mające za zadanie obalenie siłą reżimu Barre’a. Pod koniec lat osiemdziesiątych autorytet rządu całkiem upadł. Coraz bardziej autorytarna władza i ruch oporu, zachęcane przez etiopską organizację Derg (Coordinating Committee of the Armed Forces, Police, and Territorial Army) została zerwana w całym kraju. W 1991 roku doprowadziło to w końcu do wybuchu wojny domowej, obalenia rządu Barre, i rozwiązaniu Narodowej Armii Somalii (SNA). Wiele z tych grup opozycyjnych zaczęło konkurować o wpływy władzy, które następnie przyczyniły się do obalenia reżimu Barre’a. Zbrojne ugrupowania pod wodzą Zjednoczonego Kongresu Somalijskiego (USC) dowódców generała Aidida i Alego Mahdiego Mohameda, usiłowały zdobyć władzę nad stolicą
Rezolucja Rady Bezpieczeństwa ONZ nr 733 i Rezolucja Rady Bezpieczeństwa ONZ nr 746 doprowadziły po rozwiązaniu rządu centralnego do utworzenia UNOSOM I, pierwszej misji stabilizacyjnej w Somalii. Rezolucja Rady Bezpieczeństwa ONZ nr 794 została przyjęta jednogłośnie 3 grudnia 1992 r., zatwierdzając koalicję sił pokojowych ONZ na czele z USA. W konsekwencji utworzono Zjednoczony Zespół Operacyjny (United Task Force – UNITAF), którego zadaniem było zapewnienie bezpieczeństwa, do momentu przeniesienia obowiązków humanitarnych na ONZ. Lądowanie w 1993 w Somalii koalicji pokojowej ONZ, rozpoczęło dwuletnią misję Organizacji Narodów Zjednoczonych w Somalii (UNOSOM II), początkowo przede wszystkim na południu kraju.
Obóz Aidida oraz niektóre oddziały milicji w Mogadiszu, które zabiegały o władzę, interpretowały obecność wojsk ONZ jako zagrożenie dla ich hegemonii. W konsekwencji doszło do kilku starć w stolicy pomiędzy uzbrojonymi ludźmi a siłami pokojowymi. W 1992 roku, bojownicy Aidida zaatakowali pakistańskie siły ONZ, w wyniku czego 24 poniosło śmierć. Władze amerykańskie następnie zaproponowały 25 000 dolarów nagrody za głowę lidera obozu i podjęły próby aresztowania go za zbrodnie wojenne. W dniu 3 października 1993 r., na polecenie prezydenta Billa Clintona, siły Rangersów Armii Stanów Zjednoczonych (75 Pułk US Army Rangers) oraz oddziały Delta Force otrzymały rozkaz uchwycenia funkcjonariuszy milicji Aidida w rejonie Mogadiszu, który pozostawał pod jego kontrolą. Chociaż misja technicznie się udała, podczas której pojmano kilka tzw. ważnych celów wysokiej wartości, „tier-one personalities”, to operacja nie do końca poszła zgodnie z planem. W bitwie w Mogadiszu zginęło od około 500 do 1500 Somalijczyków oraz 18 żołnierzy amerykańskich i 1 żołnierz malajski (PFC Mat Aznan Awang). W wyniku zestrzelenia śmigłowca MH-60 Black Hawk pilot chorąży – Michael J. Durant z 160. Specjalnego Pułku Lotnictwa został uwięziony na 11 dni przez bojowników milicji. Wspomina o tym w swojej książce „In Company of Heroes”. Wkrótce potem Stany Zjednoczone wycofały swoje siły z Somalii, podobnie jak Organizacja Narodów Zjednoczonych, która opuściła Somalię w 1995 roku
Prezydent Somalii.
W czerwcu 1995 roku Aidid sam ogłosił się prezydentem Somalii. Jego deklaracja nie została oficjalnie uznana a tymczasowym prezydentem został jego rywal Ali Mahdi Muhammad mianowany na ten urząd podczas konferencji w Dżibuti. Muhammad został uznany przez społeczność międzynarodową. Frakcja Aidida kontynuowała hegemonię na południu kraju. We wrześniu 1995 roku oddziały zaprzyjaźnionej milicji zaatakowały miasto Baidoa, zabijając 10 mieszkańców i przechwytując co najmniej 20 zagranicznych pracowników
Śmierć.
W dniu 24 lipca 1996 r. Aidid i jego ludzie starli się z siłami sojuszników Alego Mahdiego Muhammada oraz Hassana Osmana Ali Atto. Aidid doznał rany postrzałowej, a następnie zmarł na atak serca dnia 1 sierpnia, w trakcie lub po operacji leczenia swoich obrażeń
Rodzina.
Podczas wydarzeń, które doprowadziły do wojny domowej, żona Aidida Khadiga Gurhan starała się o azyl w Kanadzie w 1989 r., przeprowadzając się tam z czwórką dzieci. Wkrótce potem, lokalne media stwierdziły, że wróciła do Somalii na pięć miesięcy, przy jednoczesnym otrzymywaniu świadczeń socjalnych. Gurhan przyznała w wywiadzie do otrzymywania świadczeń oraz do wyjazdu do Somalii na przełomie 1991. Jednakże później ujawniła, że przyznano jej status emigranta w czerwcu 1991 r. i tym samym przyznano jej prawo do legalnego pobytu w Kanadzie. Dodatkowo, w styczniu tego samego roku został obalony rywal Aidida, Prezydent Barre. Zapewniając tym samym Gurhan pięciomiesięczną podróż, co w zasadzie nie osłabiło roszczeń o status uchodźcy, zainicjowanych w 1989 roku. Oficjalne badania kanadyjskich urzędników imigracyjnych w sprawie zarzutów wobec Gurhan wykazały, że uzyskała ona dokumenty za pomocą normalnych procesów prawnych.
Syn generała Aidida, Hussein Mohamed Farrah, wyemigrował do Stanów Zjednoczonych, mając 17 lat. Podczas 16-letniego pobytu w tym kraju w końcu stał się jego obywatelem, a następnie żołnierzem Marynarki Wojennej Stanów Zjednoczonych, który służył w Somalii. Dwa dni po śmierci ojca, Narodowy Sojusz Somali zadeklarowało Husajna na nowego prezydenta, aczkolwiek nie został on uznany na arenie międzynarodowej.

</doc>
<doc id="838163" url="https://pl.wikipedia.org/wiki?curid=838163" title="Miroslav Ondříček">
Miroslav Ondříček

Miroslav Ondříček (ur. 4 listopada 1934 w Pradze, zm. 28 marca 2015 tamże) – czeski operator filmowy. Ojciec Davida.
Kariera filmowa Miroslava Ondříčka jest związana z dokonaniami Miloša Formana. Razem debiutowali na początku lat 60. XX wieku ("Konkurs" 1963) i przez następne trzy dekady wspólnie zrealizowali szereg filmów, w tym także w Stanach Zjednoczonych. Poza granicami Czechosłowacji stał się znany dzięki zdjęciom do nagrodzonego Złotą Palmą "Jeżeli..." Lindsaya Andersona (1968). W następnych latach pracował za granicą i w ojczyźnie. Za zdjęcia do dwóch filmów Formana z lat 80. XX wieku: "Ragtime" i "Amadeusza" został nominowany do Oscara. W 2007 otrzymał Nagrodę Specjalną Plus Camerimage za Wkład w Rozwój Sztuki Zdjęć Filmowych.
W 2006 został odznaczony Medalem Za Zasługi I stopnia.

</doc>
<doc id="838166" url="https://pl.wikipedia.org/wiki?curid=838166" title="Miroslav Ondrícek">
Miroslav Ondrícek



</doc>
<doc id="838167" url="https://pl.wikipedia.org/wiki?curid=838167" title="Miroslav Ondricek">
Miroslav Ondricek



</doc>
<doc id="838179" url="https://pl.wikipedia.org/wiki?curid=838179" title="Poliglikolid">
Poliglikolid

Poliglikolid, poli(kwas glikolowy), PGA – polimer biodegradowalny, najprostszy poliester alifatyczny.
Najpierw w procesie dimeryzacji kwasu glikolowego otrzymuje się dimer, zwany glikolidem. Polimeryzacja dimeru, z otwarciem pierścienia, prowadzi do wielkocząsteczkowego polimeru (zawierającego od 1% do 3% nieprzereagowanego monomeru):
Poliglikolid jest substancją wysokokrystaliczną (o stopniu krystaliczności od 45% do 55%), o temperaturze mięknienia 220–225 °C i zeszklenia równej 35–40 °C. Ze względu na duży udział fazy krystalicznej nie rozpuszcza się on w większości rozpuszczalników organicznych, z wyjątkiem perfluorowanych alkoholi.
Zastosowany został po raz pierwszy w 1960 roku do wyrobu syntetycznych resorbowalnych nici chirurgicznych, znanych pod nazwą handlową "Dexon". Wykonane z niego włókna wykazują w formie oplotu dużą wytrzymałość. Szwy chirurgiczne z poliglikolidu tracą 50% wytrzymałości po 2 tygodniach i są całkowicie zresorbowane po 4–6 miesiącach. W celu zmniejszenia sztywności włókna glikolid poddaje się kopolimeryzacji z innymi monomerami.

</doc>
<doc id="838183" url="https://pl.wikipedia.org/wiki?curid=838183" title="Polikaprolakton">
Polikaprolakton

Polikaprolakton (PCL) - polimer biodegradowalny, należący do grupy poliestrów alifatycznych, otrzymywany z kaprolaktonu w wyniku polimeryzacji z otwarciem pierścienia:
Polimer ten łatwo miesza się z wieloma innymi polimerami i dlatego jest stosowany jako plastyfikator zwiększający elastyczność tworzyw sztucznych oraz ich biodegradowalność. Jest także używany w połączeniu ze skrobią do wyrobu utwardzalnego tworzywa, z którego produkowane są jednorazowe talerze czy kubki, które można utylizować przez kompostowanie.
PCL znalazł wiele zastosowań biomedycznych. Dzięki temu, że w organizmie człowieka ulega on stopniowemu, powolnemu rozkładowi na skutek hydrolizy wiązań estrowych, który trwa ok. 2 lat jest on stosowany do produkcji implantów oraz wchłanialnych nici chirurgicznych. Gdy istnieje taka potrzeba jego czas biodegradacji w organizmie można przyspieszać poprzez stosowanie jego kopolimerów polilaktydowych. 

</doc>
<doc id="838184" url="https://pl.wikipedia.org/wiki?curid=838184" title="I liga urugwajska w piłce nożnej (1940)">
I liga urugwajska w piłce nożnej (1940)

Mistrzostwa Urugwaju w roku 1940 były mistrzostwami rozgrywanymi według systemu, w którym wszystkie kluby rozgrywały ze sobą mecze każdy z każdym u siebie i na wyjeździe, a o tytule mistrza i dalszej kolejności decydowała końcowa tabela.
Primera División.
Baraż o utrzymanie się w pierwszej lidze.
Klub CA Bella Vista pozostał w pierwszej lidze, a CA Cerro w drugiej.

</doc>
<doc id="838204" url="https://pl.wikipedia.org/wiki?curid=838204" title="Cranfield">
Cranfield

Cranfield – wieś w Anglii, w zachodniej części hrabstwa Bedfordshire, pomiędzy miejscowościami Bedford i Milton Keynes. W 2001 roku Cranfield liczyło 4909 mieszkańców.
Informacje ogólne.
Cranfield posiada trzy puby, klub piłkarski, zakłady fryzjerskie, kilka punktów gastronomicznych, dwa małe markety oraz trzech dilerów samochodowych. We wsi znajduje się gabinet chirurgiczny, dentysta oraz apteka. W Cranfield są 2 szkoły, 2 parki oraz kompleks sportowy.
Lotnisko.
Lotnisko w Cranfield powstało jako baza Royal Air Force, następnie było wykorzystywane przez "College of Aeronautics". Dzisiaj służy głównie szkole latania "Cabair School of Flying". Przyszłość lotniska jest niepewna, jeden z pasów startowych został zamknięty, aby zbudować halę dla Nissana oraz park technologiczny, w planach jest również dalsza zabudowa terenu lotniska. Kennett Aviation, do niedawna obsługujący wiele klasycznych samolotów na tym lotnisku został zmuszony do przeniesienia się do North Weald z powodu powyższych planów. Jednakże Cranfield ciągle pozostaje baza dla jednej z nielicznych sprawnych myśliwców English Electric/BAC Lightning.
Uniwersytet.
W pobliżu wsi zlokalizowany jest uniwersytet Cranfield University.
Park technologiczny.
Park został zbudowany po zachodniej stronie uniwersytetu. Firmy zlokalizowane w parku współpracują z uniwersytetem. Od stycznia 2007 zaczęła się rozbudowa parku na tereny lotniska

</doc>
<doc id="838205" url="https://pl.wikipedia.org/wiki?curid=838205" title="Ashland (Oregon)">
Ashland (Oregon)

Ashland – miasto w hrabstwie Jackson w stanie Oregon, USA. Według spisu powszechnego z roku 2000 miasto miało 21 430 mieszkańców.
Miasto znajduje się 24 km od północnej granicy stanu Kalifornia i niedaleko autostrady nr 5.
Każdego roku w Ashland od lutego do października trwa narodowy "Oregon Shakespeare Festival" na który sprzedaje się ponad 350 000 biletów i przyciąga około 100 000 turystów stąd znaczącą część dochodów miasta stanowią zyski z turystyki.
W mieście znajduje się szkoła wyższa "Southern Oregon University" w której około 4800 osób studiuje głównie: biznes, nauki społeczne i humanistyczne oraz kilka innych kierunków.

</doc>
<doc id="838206" url="https://pl.wikipedia.org/wiki?curid=838206" title="Ajusco">
Ajusco

Ajusco – nieczynny wulkan w Meksyku, na południu Dystryktu Federalnego w delegacji Tlalpan. Wulkan wybuchał co najmniej osiem razy jednak większość erupcji miała miejsce p.n.e. Ostatni wybuch miał miejsce około 400(±100) roku.
Ajusco jest częścią osi Eje Neovolcánico, która przechodzi przez płaskowyż meksykański. Jest to najwyższy punkt Dystryktu Federalnego. Ajusco wraz z innymi wulkanami zawiera się w łańcuchu Ajusco-Chichinauhtzin, w którym znajdują się także między innymi: Xitle (3 100 m n.p.m.), Tláloc (3 690 m n.p.m.), Pelado (3 600 m n.p.m.), Cuautzin (3 510 m n.p.m.) i Chichinautzin (3 340 m n.p.m.).
Cały ten łańcuch zajmuje 50% powierzchni Dystryktu Federalnego, pozostała część zajmowana jest przez miasto Meksyk.
Zobacz też.
Lista wulkanów w Meksyku

</doc>
<doc id="838208" url="https://pl.wikipedia.org/wiki?curid=838208" title="Sierra de Ajusco-Chichinauhtzin">
Sierra de Ajusco-Chichinauhtzin

Sierra de Ajusco-Chichinauhtzin – meksykańskie pasmo górskie umieszczone pomiędzy dzielnicami: Tlalpan, Xochimilco i Milpa Alta, na południu Dystryktu Federalnego.
Na jego terenie znajduje się ponad sto wulkanów, między innymi: Tláloc (3 690 m n.p.m.), Chichinautzin (3 430 m n.p.m.), Xitle (3 100 m n.p.m.), Pelado (3 600 m n.p.m.) i Cuautzin (3 510 m n.p.m.). Najwyższy punkt to szczyt Cruz del Marquez na wulkanie Ajusco (3 937 m n.p.m.).
Sierra de Ajusco-Chichinauhtzin tworzy południową granicę Dystryktu Federalnego i oddziela dolinę Meksyku od doliny Morelos. Łańcuch powstał w czwartorzędzie.

</doc>
<doc id="838209" url="https://pl.wikipedia.org/wiki?curid=838209" title="Serranía del Ajusco">
Serranía del Ajusco



</doc>
<doc id="838210" url="https://pl.wikipedia.org/wiki?curid=838210" title="Sierra de Chichinauhtzin">
Sierra de Chichinauhtzin



</doc>
<doc id="838211" url="https://pl.wikipedia.org/wiki?curid=838211" title="Sierra de Ajusco">
Sierra de Ajusco



</doc>
<doc id="838212" url="https://pl.wikipedia.org/wiki?curid=838212" title="Ajusco-Chichinauhtzin">
Ajusco-Chichinauhtzin



</doc>
<doc id="838219" url="https://pl.wikipedia.org/wiki?curid=838219" title="APTT">
APTT

Czas częściowej tromboplastyny po aktywacji, APTT (od ang. "activated partial thromboplastin time"), dawniej czas kaolinowo-kefalinowy – jeden ze wskaźników krzepliwości krwi. Jest to miara aktywności osoczowych czynników krzepnięcia XII, XI, IX i VIII, tworzących układ wewnątrzpochodny aktywacji protrombiny. Zależy on także od czynników biorących udział w powstawaniu trombiny (protrombiny, czynnika X i V) i konwersji fibrynogenu do fibryny.
Prawidłowy APTT powinien utrzymywać się w przedziale od 26 do 36 sekund.
Badanie czasu częściowej tromboplastyny po aktywacji jest niezbędne w rozpoznawaniu i monitorowaniu leczeniu skaz krwotocznych. Jednokrotny wynik nie ma znaczenia diagnostycznego, gdyż często jest wynikiem nieprawidłowego pobrania krwi, jednak powtarzające się skrócone APTT sugerują zwiększone ryzyko choroby zakrzepowej. Kontrolę APTT stosuje się również podczas leczenia heparyną niefrakcjonowaną.

</doc>
<doc id="838220" url="https://pl.wikipedia.org/wiki?curid=838220" title="Park Narodowy Lahemaa">
Park Narodowy Lahemaa

Park Narodowy Lahemaa (est. "Lahemaa rahvuspark") – park narodowy w Estonii, w prowincjach Harjumaa i Virumaa Zachodnia; najstarszy (1971) i największy park narodowy Estonii.
Opis.
Park Narodowy Lahemaa został założony 1 czerwca 1971 roku, leży w północnej Estonii, nad Zatoką Fińską w prowincjach Harjumaa i Virumaa Zachodnia. Wówczas był to pierwszy park narodowy w całym Związku Radzieckim.
Park obejmuje ochroną powierzchnię 747,84 km² (w tym 268,74 km² obszarów morskich). Należy do sieci obszarów objętych ochroną przyrody na terytorium Unii Europejskiej – Natura 2000. Na terenie parku wytyczono 21 szlaków turystycznych o łącznej długości 120 km. Lahemaa jest najstarszym i największym parkiem narodowy Estonii.
Na północy chroni rozczłonkowane wybrzeże i liczne, przeważnie bezludne, przybrzeżne wysepki. Największe wyspy to Mohni, Hara, Haldi, Alvi, Saartneem i Kasispea. Dalej na południe dominują zalesione wzgórza morenowe, mokradła i jeziora z wieloma różnorodnymi gatunkami zwierząt. Lahemaa jest obszarem o największej liczbie głazów narzutowych w północnoeuropejskim obszarze zlodowacenia. Między przybrzeżnymi nizinami a obszarem wapiennych równin występuje lapiaz.
Park przecina siedem rzek i kilka mniejszych strumieni, m.in. Loobu i Valgejõgi. Na rzekach lapiazu znajdują się wodospady, m.in. Nõmmeveski i Joaveski. Bije tu prawie 150 źródeł.
Flora i fauna.
Ok. 73% powierzchni parku zajmują lasy, z czego 15% porasta tereny bagienne. W lasach dominują sosna zwyczajna i świerk. Ok. 5,3% powierzchni porastają łąki, a 4,6% zajmują bagna.
Na terenie parku odnotowano 44 gatunki roślin chronionych. Występuje tu ponadto 307 gatunków mchów i 398 gatunków porostów. Rosną tu również m.in. miesiącznica trwała, kukułka Fuchsa, groszek nadmorski, róża pomarszczona i honkenia piaskowa. Jedną z najrzadszych lokalnych roślin jest syberyjska sałata. Lahemaa to jedyny obszar w Estonii, gdzie rośnie malina tekszla.
Zaobserwowano tu 222 gatunki ptaków i 50 ssaków. Występuje tu rzadka W Estonii perłoródka rzeczna. W 1985 roku wody przybrzeżne Lahemaa odwiedziła białucha arktyczna, a w 1995 roku na terenie parku widziano najprawdopodobniej rosomaka. Wśród ssaków spotkać można m.in. ryjówkę aksamitną i smużkę leśną, kunę leśną, sarnę, borsuka, wilka i łosia. Nad zbiornikami wodnymi mieszkają nietoperze, m.in. nocek łydkowłosy, nocek rudy i nocek Brandta, na terenach leśnych borowiec wielki, a na terenach otwartych gacek brunatny i mroczek pozłocisty. Wody przybrzeżne zamieszkuje nerpa obrączkowana.

</doc>
<doc id="838222" url="https://pl.wikipedia.org/wiki?curid=838222" title="Rezerwat Kamanos">
Rezerwat Kamanos

Kamanos () – ścisły rezerwat przyrody obejmujący największe mokradła północnej Litwy, miejsce lęgowe wielu gatunków ptaków, takich jak cietrzew, żuraw, bocian czarny, bekas, siewka złota i kulik.
Kamanos został objęty ochroną w formie rezerwatu już w 1961 roku. Obecną formą ochrony (ścisły rezerwat państwowy) objęto go w 1979 roku.
Rezerwat zajmuje powierzchnię 3935 ha, zaś jego strefa ochronna (otulina) liczy 2530 ha. Położony jest w zlewisku Windawy. Obejmuje torfowiska, zarówno położone w zagłębieniach, jak i wyniesione, przejściowe mokradła, jezioro Kamanos oraz mniejsze zbiorniki. Roślinność rezerwatu tworzą zbiorowiska krzewinkowo-torfowcowe torfowisk wysokich i mokrych wrzosowisk oraz mszary przejściowotorfowiskowe i dolinkowe (patrz: torfowisko wysokie).
Od 1993 roku rezerwat znajduje się na liście konwencji ramsarskiej. Ponadto znajduje się tu europejska Ostoja ptaków IBA.

</doc>
<doc id="838223" url="https://pl.wikipedia.org/wiki?curid=838223" title="Lahemaa">
Lahemaa



</doc>
<doc id="838224" url="https://pl.wikipedia.org/wiki?curid=838224" title="Jasmundzki Park Narodowy">
Jasmundzki Park Narodowy

Jasmundzki Park Narodowy (niem. "Nationalpark Jasmund") leży na półwyspie Jasmund w północno-wschodniej części wyspy Rugia w kraju związkowym Meklemburgia-Pomorze Przednie w RFN. Został utworzony 12 września 1990 roku. Zajmuje powierzchnię 3003 hektarów i tym samym jest najmniejszym parkiem narodowym Niemiec.
Park obejmuje:
Do parku należy najwyższe wzniesienie Rugii – Piekberg (161 m n.p.m.).
Historia parku.
Naturalne pokłady kredy wydobywanej z wyrobisk położonych na półwyspie Jasmund zostały już dawno wyczerpane. Po protestach w roku 1926 przeciwko ponownemu otwarciu zamkniętej kopalni kredy, wydzielono część wybrzeża na północ od Sassnitz jako obszar przyrody chronionej. 12 września 1990 roku ogłoszono ten teren wybrzeża jako Jasmundzki Park Narodowy.
Skały kredowe Jasmundzkiego Parku Narodowego.
Skały kredowe Rugii narażone są na ciągłą erozję. Z każdym sztormem odłamują się duże kawałki od ścian skalnych porywając przy tym ze sobą drzewa i krzewy wprost do morza. Dzięki temu procesowi odsłaniają się często skamieniałości w których można odkryć resztki jeżowców, gąbek oraz ostryg. Erozja wybrzeża nasiliła się odkąd w XIX i XX wieku większe głazy narzutowe zaczęto wykorzystywać do rozbudowy portów. Głazy narzutowe stanowią naturalny falochron chroniący wybrzeże przed ogromną siłą fal.
Najbardziej charakterystycznym miejscem parku jest Königsstuhl (dosł. królewski tron) – skała kredowa mierząca 118 metrów wysokości. Wraz z pobliskim terenem została włączona do przyległego centrum turystycznego. Platformę widokową tej skały kredowej odwiedza średnio rocznie 300 000 turystów, którzy stąd mogą podziwiać Bałtyk oraz sąsiednie wybrzeża.
Wyjątkowym zjawiskiem przyrodniczym, które zyskało już światowy rozgłos jest Wissower Klinken. 24 lutego 2005 roku doszło do oderwania się dużej części nawisu skalnego co wywołało w dużej mierze daleko idące zniszczenia tamtejszego brzegu. Dość często błędnie przyjmuje się, że namalowane przez Caspar David Friedricha w roku 1818 Skały kredowe na Rugii przedstawiają Wissower Klinken. W tamtych czasach – czyli przed 200 laty, istniały także inne formy skał kredowych na wybrzeżu Jasmund. Przykładem są:
Fauna i flora.
Jasmundzki Park Narodowy oferuje ze względu na swoje wyjątkowe warunki geologiczne swoiste schronienie dla licznej ale i rzadkiej roślinności, chroniąc w ten sposób duże obszary lasów bukowych na niemieckiej części wybrzeża Morza Bałtyckiego.
W lasach Stubnitz znajduje się wiele kotłów i niecek wypełnionych wodą pochodzenia polodowcowego. W miejscach ich powstawania istnieją liczne trzęsawiska (torfowiska) otoczone olchą czarną.
Natomiast na bardziej suchych terenach spotyka się gruszę i jabłoń polną oraz jarząb, brzęk i cis pospolity. Do występujących tu gatunków storczykowatych zalicza się także obuwik pospolity.
Jedną z wielu osobliwości północnego wybrzeża parku są osady soli.
Jeśli chodzi o świat zwierząt, to na obszarze parku występują gatunki bogate w swej różnorodności. Przykładowo, samych gatunków chrząszczy żyjących na drzewach albo pod nimi jest 1000. W krystalicznych strumykach – wijących się przez lasy Stubnitz – występuje niezwykły mieszkaniec wypławek alpejski, którego zazwyczaj można spotkać tylko w górach. Można tu również zaobserwować zimorodka. W klifach skał kredowych gnieżdżą się jaskółki oknówki oraz sówki kredowe. Tylko na tym terenie występują kremowo ubarwione ćmy.
Ze względu na dużą liczebność turystów zarówno sokoły wędrowne jak i orły bieliki coraz rzadziej występują w parku.
Centrum Königsstuhl.
Od swojego otwarcia w 1990 roku Jasmundzki Park Narodowy przyciąga rocznie setki tysięcy turystów. Dlatego też głównym zadaniem władz parku jest takie kierowanie ruchem turystycznym, aby nie została zakłócona różnorodność form życia występującego w parku a odwiedzającym zagwarantować wgląd w fascynującą naturę parku.
18 marca 2004 roku po 10 miesiącach budowy i przebudowy istniejących już budynków, zostało uroczyście otwarte Centrum Informacyjne przy pomniku przyrody Königsstuhl, pod mottem: "Dzięki nam zobaczysz to czego nie widać gołym okiem".
Odwiedzający mogą zapoznać się naturalnymi warunkami skał kredowych, Panoramą Viktorii, jeziorem Herthasee na powierzchni 2000 m², wystawami audio-video jak również pokazami multi-wizyjnymi.
Centrum przyciąga dziennie kilka tysięcy ludzi. 24 lipca 2007 roku centrum przy Königsstuhl odwiedziło ponad 3200 turystów a w roku 2007 – 294 000 turystów.

</doc>
<doc id="838226" url="https://pl.wikipedia.org/wiki?curid=838226" title="Medycyna oparta na dowodach">
Medycyna oparta na dowodach



</doc>
<doc id="838227" url="https://pl.wikipedia.org/wiki?curid=838227" title="Kamanos">
Kamanos



</doc>
<doc id="838228" url="https://pl.wikipedia.org/wiki?curid=838228" title="Pałac Działyńskich w Warszawie">
Pałac Działyńskich w Warszawie

Pałac Działyńskich – pałac znajdujący się przy al. „Solidarności” 74a w Warszawie.
Historia.
Pałac stoi na miejscu XVII-wiecznego dworu Leszczyńskich. W 1714 roku właścicielami tej posesji stali się Potoccy. Budynek został wzniesiony ok. 1740 dla architekta saskiego Jana Zygmunta Deybla. Początkowo pałac składał się z trzech oddzielnych pawilonów, które później połączono. Po Deyblu właścicielem pałacu był m.in. Wojciech Lobert, burmistrz Starej Warszawy. W latach 80. XIX wieku jego wnętrze i fasada zostały przebudowane w stylu neoklasycystycznym. W 1789 właścicielem pałacu został bankier Piotr Blank, zaś w latach 1790–1820 – Działyńscy. Ignacy Józef Działyński stworzył tu bibliotekę i zgromadził zbiory dzieł sztuki.
Przed wybuchem insurekcji kościuszkowskiej w pałacu spotykali się jej organizatorzy. W XIX wieku mieściła się tu loża masońska Wielkiego Wschodu Polski. Jeszcze dwukrotnie zmienili się właściciele, po czym, od 1823 roku, pałac zaczął należeć do gminy ewangelicko-reformowanej. Wtedy też, w 1828, utworzono w nim Szkołę Wojewódzką Praktyczno-Pedagogiczną, której dyrektorem został Tomasz Dziekoński. Uczęszczało do niej ok. 355 uczniów. Następnie przekształcono ją w Drugie Gimnazjum w Warszawie (uczył się tam m.in. Karol Levittoux. W 1869 utworzono tam żeńską pensję Konradi.
W 1940 pałac wraz z kościołem, domem Dysydentów, Szpitalem Ewangelickim oraz kilkoma innymi budynkami przy ulicy Mylnej znalazł się w tzw. enklawie ewangelickiej – wyłączonym z getta obszarze połączonym z dzielnicą aryjską wąskim korytarzem prowadzącą przez zniszczoną w czasie obrony Warszawy we wrześniu 1939 posesję przy ulicy Przejazd 5.
Pałac został zniszczony podczas powstania warszawskiego w 1944. Odbudowano go po wojnie. Utworzono tam wtedy Młodzieżowy Dom Kultury. 
W 1966 na szczytowej ścianie pałacu odsłonięto tablicę upamiętniająca Karola Levittoux ufundowaną przez Prezydium Stołecznej Rady Narodowej.
Budynek należy do parafii ewangelicko-reformowanej i jest wynajmowany jako powierzchnia biurowa.

</doc>
<doc id="838229" url="https://pl.wikipedia.org/wiki?curid=838229" title="Pałac Działyńskich">
Pałac Działyńskich



</doc>
<doc id="838234" url="https://pl.wikipedia.org/wiki?curid=838234" title="Filip II szczeciński">
Filip II szczeciński

Filip II, zwany "Pobożnym" (łac. "Pius", "Religiosus") (ur. 28 lipca 1573 we Franzburgu, zm. 3 lutego 1618 w Szczecinie) – od 1606 książę szczeciński, syn Bogusława XIII z dynastii Gryfitów.
Życie i panowanie.
Najstarsze dziecko ówczesnego księcia pomorskiego Bogusława XIII i jego pierwszej żony Klary, księżniczki brunszwickiej. Studiował w Rostocku, a następnie odbył dwuletnią podróż po krajach Europy. Szczególnie zafascynowała go Florencja. Autor kilku teologicznych rozpraw naukowych, także m.in. z dziedziny sztuki. 
Od 1601 toczyły się rokowania o rękę przyszłej małżonki – księżniczki Zofii, córki Jana Starszego, księcia szlezwicko-holstyńskiego na Sonderburgu i Elżbiety brunszwickiej z Grubenhagen. Po zaręczynach, które miały miejsce w Bardzie 26 czerwca 1604, na ślub, który odbył się w Szczecinie, przyszło czekać aż do 10 marca 1607. 
. Był powszechnie znanym i szanowanym mecenasem kultury oraz kolekcjonerem dzieł sztuki. Na jego zlecenie powstała m.in. Wielka Mapa Księstwa Pomorskiego Eilhardusa Lubinusa (1610-1618). Przeprowadził dalszą rozbudowę zamku szczecińskiego. W latach 1616-1619 wybudował piąte, trzypiętrowe skrzydło zamku. 
Choroba, na którą zapadł w styczniu 1618 spowodowała jego śmierć 3 lutego tegoż roku. Spoczął w kościele zamkowym św. Ottona w Szczecinie 18 marca 1618. Z małżeństwa z Zofią książę nie doczekał się potomstwa, stąd jego następcą na stolcu książęcym został młodszy brat, Franciszek.

</doc>
<doc id="838237" url="https://pl.wikipedia.org/wiki?curid=838237" title="Różyca (choroba)">
Różyca (choroba)

Różyca (łac. "rhusiopathia suum") lub erysipeloid (łac. "erysipelas suum") – groźna dla ludzi, zakaźna i zaraźliwa bakteryjna choroba świń o przebiegu ostrym lub przewlekłym. Występuje na całym świecie.
Etiologia.
Choroba jest spowodowana przez Gram-dodatnią pałeczkę - włoskowca różycy ("Erysipelothrix rhusiopathiae"). Bakteria jest odporna na czynniki środowiskowe, w tym też na gnicie i wysuszenie. Podczas okresu letniego choroba ma swoje nasilenie, gdyż wyższa temperatura sprzyja rozwojowi bakterii.
Patogeneza.
Bakterie wnikają przez uszkodzenie skóry, drogą pokarmową (zanieczyszczona pasza), drogą oddechową, poprzez spojówki. Do zakażenia może dojść podczas stresujących sytuacji, np. w czasie transportu lub bezpośrednio po nim.
Objawy u zwierząt.
Zakażeniu ulegają prosięta od 3 mies. do 1 roku życia. Przeciwciała zawarte w siarze chronią prosięta przez pierwsze 12 – 15 tygodni.
Bakterie są wydalane przez kał, mocz i wydzielinę z nosa od zwierząt zarażonych. Obecność bakterii stwierdza się u zwierząt zdrowych na: migdałkach, błonach śluzowych nosa i gardła. Okres inkubacji choroby wynosi 3–4 (2–7) dni. 
Możemy wyróżnić trzy postacie choroby:
Objawy u ludzi.
Okres inkubacji wynosi 1-5 dni. W miejscu wniknięcia bakterii pojawia się ból oraz świąd. Wkrótce potem pojawia się sinoczerwona plama na obrzękniętym podłożu, która szerzy się obwodowo. Zmiany zazwyczaj lokalizują się na I i II palcu dłoni. Pobliskie stawy są obrzęknięte i bolesne. Rzadko występuje krótkotrwała gorączka, stan ogólny jest dobry.
Wyjątkowo może wystąpić jelitowa postać choroby, która objawia się parodniową biegunką. Dochodzi do niej na skutek zjedzenia zakażonego mięsa.
Niezwykle rzadko dochodzi do sepsy, której towarzyszy wysypka, zapalenie stawów i wsierdzia.
Profilaktyka.
Wpływ na zakażenie mają warunki zoohigieniczne i mikrobiologiczne.
Zapobieganie u ludzi polega na opatrywaniu skaleczeń, a u osób narażonych zawodowo na noszenie rękawic.
Leczenie.
Lekiem z wyboru jest penicylina krystaliczna lub prokainowa. Dawki wahają się od 1,2-2,4 mln j. w różycy skóry do 20 mln j. w postaci posocznicowej. Alternatywnie można stosować cyprofloksacynę lub doksycyklinę.

</doc>
<doc id="838244" url="https://pl.wikipedia.org/wiki?curid=838244" title="Tony Soprano">
Tony Soprano

Tony Soprano, Anthony John Soprano Sr. – boss rodziny mafijnej DiMeo w serialu telewizyjnym "Rodzina Soprano" wyprodukowanym przez HBO. W postać wcielił się James Gandolfini. Urodził się 22 sierpnia 1959 roku, jako syn Johna i Livii (z domu Pollio) Soprano.
Przez cały serial Tony Soprano zmaga się z depresją i atakami paniki, które prowadzą do utraty przytomności. Z tego powodu rozpoczyna sesje terapeutyczne. Są one dla niego niezwykle trudne, gdyż Tony nie może opowiadać o szczegółach swojej pracy. Ma on też napięte relacje ze swoją żoną Carmelą Soprano. Silną więź emocjonalną ma ze swoimi dziećmi Meadow Soprano i Anthony Jr.
Napięte relacje z żoną Carmelą Soprano są konsekwencją jego częstych zdrad, co w końcu doprowadza do rocznej separacji. Tony utrzymuje relacje intymne z pracownicą salonu Mercedes-Benz Glorią Trillo oraz rosyjską tancerką Iriną Peltsin. Do kobiet będących z nim w bliskiej relacji należała też: Svetlana Kirilenko, opiekunka wujka Juniora i kuzynka Iriny oraz Valentina la Paz. Ich związek rozpoczął się, gdy Valentina spotykała się z Ralphem Cifaretto.
Jeszcze przed ślubem zdradzał Carmelę. Już będąc z nią w związku utrzymywał relacje intymne z Charmaine Bucco. Jego życie erotyczne często przeszkadzało mu w interesach.
Tony jest najpotężniejszym bossem mafijnym w północnym New Jersey. Prowadzona przez niego działalność przestępcza jest niezwykle dochodowa. Sporo wysiłku i pracy kosztuje go jednak utrzymanie prowadzonego przez niego procederu w tajemnicy. Oficjalnie jest zatrudniony jako doradca w firmie Barone Sanitation, zajmującej się wywozem nieczystości. W pierwszym sezonie serialu zaczyna jako capo (caporegime), następnie awansuje na jednego z "bossów ulicznych" rodziny DiMeo. Na jego barkach spoczywa prawidłowa organizacja przedsięwzięcia i minimalizowanie ryzyka. Rodzinę zaczyna prowadzić niejako w zastępstwie, gdy główny boss, Corrado „Junior” Soprano, zostaje poddany aresztowi domowemu. Z Juniorem ma niezwykle bliskie i zażyłe relacje. To on przejmuje rolę jego zastępczego ojca po śmierci Giovanni „Johnny Boy” Soprano. Te relacje były jednak wielokrotnie napięte. To Junior odpowiadał za pozorowaną egzekucją Christophera Moltisanti, oraz zabił też Brendana Filone, co doprowadziło do wściekłości Tony’ego. Junior spiskował też z matką Tony’ego, Livią w celu zabicia go.
W związku z tym, że Tony był na stałe obserwowany przez FBI w trakcie ostatnich dwóch sezonów używa „bratanka” (właściwie kuzyna jego żony), Christophera Moltisanti jako pośrednika między nim a swoją załogą.
Przeszłość.
Tony dorastał mieszkając z matką, ojcem i dwiema siostrami w New Jersey. Jego ojciec, Johnny Boy, był także związany z przestępczością zorganizowaną. W serialu wielokrotnie widzimy jak Tony w pamięci wraca do czasów, gdy był mały i opisuje zachowanie swojego ojca. Młody Tony grany był przez kilku aktorów. Bobby Boriello grał Tony’ego w odcinku „Down Neck”, w którym pokazano jak Tony przeżywa swój pierwszy atak po tym, jak widzi ojca obcinającego palec pracownikowi sklepu mięsnego. Tony wierzy, że jego ojciec bardziej kocha jego starszą siostrę niż jego. Wujek Tony’ego, Corrado „Junior” Soprano mieszkał niedaleko domu Tony’ego i pracował razem z jego ojcem. W innej scenie wspomnień Tony przywołuje stosunki jego ojca do Janice i odkrywa, że ojciec używa jej jako przykrywkę do spotkań z innymi członkami mafii na dziecinnym placu zabaw. Ówcześnie Tony uważał, że Janice jest pupilkiem jego ojca. Podczas terapii, kiedy został poproszony o przypomnienie sobie miłych wspomnień związanych z matką, Tony nie potrafił podać żadnego przykładu.
W liceum Tony chodził do klasy z Artiem Bucco i Davey Scatino, którzy są obecni w dalszej części serialu. Tony miał także bliskiego kuzyna, Tony’ego Blundetto, a dzieci z sąsiedztwa nazywały ich „Tony Wujek-Al” i „Tony Wujek-Johnny”, od imion ich ojców. Jako nastolatkowie chłopcy spędzili dwa lata na farmie ich wujka Pata Blundetto. Pat był żołnierzem w rodzinie DiMeo. Czasami towarzyszył im ich młodszy kuzyn Christopher Moltisanti nad którym się znęcali. Tony B. został aresztowany za branie udziału w napadzie, kiedy byli jeszcze w wieku młodzieńczym. Tony miał mu towarzyszyć, ale nie przyszedł na umówione spotkanie z powodu niekontrolowanego ataku paniki, jednakże nigdy się do tego nie przyznał. Oficjalnie nie pojawił się ponieważ został napadnięty i pobity.
Tony był częścią nieformalnej, młodej ekipy kryminalnej, w skład której wchodzili Silvio Dante, Ralph Cifaretto i Jackie Aprile Sr. Tony. Szacunek rodziny DiMeo zyskał, gdy napadł i obrabował grę w karty, którą prowadził Feech La Manna. W ataku towarzyszyli mu Silvio i Jackie. Od tego czasu nic nie stało na przeszkodzie, by został członkiem rodziny.
W 1986 roku jego ojciec umiera na rozedmę płuc. Po jego śmierci Corrado „Junior” Soprano przejmuje pieczę nad Tonym i rodziną mafijną zarządzaną przez jego ojca. Tony pamięta jak będąc nowym członkiem musiał płacić rachunki za drogie obiady. Z czasem żołnierze z rodziny jego ojca Johnny’ego, Big Pussy i Paulie „Walunts” Gualtieri przenieśli swoją lojalność na Tony’ego, który stał się szefem dawnej grupy jego ojca. Jego stary przyjaciel, Silvio Dante, przyłączył się do jego struktury.
W 1995 roku, Tony był już szanowanym kapitanem w organizacji, kiedy boss rodziny, Eckley DiMeo został aresztowany i osadzony w więzieniu. Dobry przyjaciel Tony’ego i prowadzący jedną z grup, Jackie Aprile Sr przejął rolę bossa w grudniu 1995.
Pod rządami Jackiego rodzina DiMeo żyła w pokoju i przynosiła zyski aż do 1998 roku, kiedy to zdiagnozowano u Jackiego Aprile raka. Odkąd zachorował sporo czasu przebywał w szpitalu i nie mógł w pełni wykonywać zadań należących do bossa. Wówczas Tony przejął na siebie większość jego obowiązków. Na początku 1999 roku Jackie wydawał się być już zdrowy i wrócił na ulicę jako boss i rodzina radziła sobie aż do później jesieni, kiedy musiał wrócić do szpitala i zacząć chemioterapię. Wraz z rosnącą rolą Tony’ego w rodzinie narasta konflikt wewnętrzny pomiędzy Juniorem, a Tonym. Te napięte relacje eskalują, kiedy zdrowie Jackiego się pogarsza.
Wraz ze śmiercią Jackiego w 1999, w rodzinie trwają konflikty, kto będzie teraz ją prowadzić. Wielu żołnierzy a nawet kapitanów przygotowywało się do wojny, ale sytuację uspokoił Tony, który rozwiązał konflikt mianując Juniora nowym bossem. Junior będzie myślał, że przejdzie po drodze pełnej chwały, ale to Tony będzie rządził rodziną zza kulis.
Dziadek Tony’ego, Corrado Soprano, był kamieniarzem który wyemigrował z Avellino we Włoszech w 1910 roku. Pomagał w budowie kościoła w dawnej dzielnicy, w której mieszkał Tony i często zabiera tam swoje dzieci, aby opowiedzieć im o ich przeszłości. Tony także przypomina sobie, że gdy był 13 letnim chłopcem, ojciec pozwalał mu bawić się na jego terenie budowy, oraz jeździć ciężkimi maszynami.
Jako ojciec.
Tony ma dwoje dzieci – Meadow i A.J. Soprano. „Opiekuje” się także swoim domniemanym bratankiem, Christopherem Moltisanti, (rzeczywiście dalszym kuzynem) którego traktuje jak syna. Tony często jest przedstawiany jako kochający ojciec. bierze udział w meczach swoich dzieci, chce ich bezpieczeństwa, szczęścia i lepszej przyszłości. Ma nadzieje, że żadne z jego dzieci nie będzie musiało żyć tak jak on.
Tony jest bardzo dumny ze swojej córki, Meadow, za to, że sama się realizuje. W pierwszym sezonie wzruszył się widząc jej występ w chórze. Często mówi ludziom o tym, że chce ona zostać pediatrą. Jednakże czasami odpycha swoje dzieci od siebie przez zachowanie. Zawsze chciał odciąć ich od swojego życia kryminalnego, coś co Meadow poznała szybko, a potem A.J. dowiedział się od niej. Nadopiekuńczość Tony’ego względem Meadow często prowadziły do sporów między nimi. Na przykład pierwszy chłopak w college był afroamerykańskim żydem (z pochodzenia) i rasizm Tony’ego doprowadził do próby odstraszenia go. Meadow zignorowała tą „lekcję” jej ojca i przestała się do niego odzywać aż do zgody, która nastąpiła na Święta Bożego Narodzenia w 2001 roku.
Następnym chłopakiem Meadow był Jackie Aprile Jr., syn dobrego przyjaciela Tony'ego (Jackie Aprile Sr.). Tony obiecał ojcu Jackiego Jr., że będzie się starał nie pozwolić mu zejść na złą ścieżkę. Początkowo Tony miał nadzieję, że związek z Meadow pomoże Jackiemu wyjść na ludzi. Jednakże, od czasu, gdy jego wujek Richie został wypuszczony z więzienia i zaczął wciągać młodego Jackiego coraz bardziej w świat mafii. Tony uświadamia to sobie, gdy przyłapuje go w klubie ze striptizem i w kasynie. Ostrzega go, żeby lepiej nie wykorzystywał uczuć jego córki, przy czym konfiskuje mu broń. Tony nie poradził sobie z obowiązkami ojca zastępczego dla Jackiego. Tony wpływa na osoby wydające decyzje, by zabito Jacka za kradzież. Mimo tego, że Meadow zerwała z Jackiem przed jego śmiercią jak go zabrakło zaczęła pić i popadła w depresję. Po śmierci Jackiego, Tony akceptuje wszystkich chłopaków Meadow, również jej narzeczonego Finna.
Wobec swoich dzieci Tony nie używał siły fizycznej, zdarzało mu się jednak znęcać psychicznie nad A.J.
Zdrowie.
Tony cierpi na ataki paniki co czasami prowadzi do utraty przytomności. Pierwszy pokazany atak paniki miał miejsce podczas grillowania mięsa na urodzinach jego syna. Tony traci przytomność i wywołuje małą eksplozję strącając butelkę z płynną rozpałką na grill. Zmusza to go do zgłoszenia się do lekarza, a zarazem ich sąsiada, Bruce Cusamano. Ten po wykonaniu badań kieruje Tony’ego do dr Jennifer Melfi.
Tony nie do końca wierzy, że jego ataki mają podłoże psychiczne. Często opuszczał terapię i nie chce zaakceptować diagnozy postawionej mu przez neurologów. Jednak przy dr Melfi otwiera się. Ona wyjaśnia mu zasady obowiązujące podczas pracy terapeutycznej i informuje go o relacjach panujących między pacjentem, a lekarzem. Tony nabiera zaufania i opowiada dr Melfi o stresie związanym z wykonywaną przez niego pracą. Jednocześnie nie opowiada jej o całej przemocy z jaką się z tam styka. Opowiada jej historię kaczek które mieszkały w jego basenie. Mówi też o swojej matce, Livii, która jest cały czas pesymistyczna i cyniczna. Pod koniec pierwszego sezonu Tony przyznaje, że czuje się przygnębiony, ale wybucha gdy dr Melfi naciska go, aby powiedział jej jeszcze coś na temat jego „związku” z kaczkami. Tony'emu wydaje się, że doszedł do końca jakiegoś okresu, ale nie wie jakiego.
Kiedy całą rodziną odwiedzają Green Grove, dom spokojnej starości, w którym Tony stara się umieścić swoją matkę. Podczas oglądania za sprawą słów wypowiedzianych przez Livię Tony dostaje drugiego ataku.
Kiedy dr Melfi przepisuje mu prozac, lek antydepresyjny, mówi mu, że w obecnych czasach z rozwiniętą farmakologią nikt nie musi cierpieć z powodu depresji. Tony nie przychodzi na następne spotkanie.
Podczas następnej sesji Tony nadal niepewnie podchodzi do swojej słabej psychiki. Tony’emu wydaje się, że tabletki, które dostał już działają, ale dr Melfi tłumaczy mu, że na efekt trzeba czekać jakieś 6 tygodni. Wyjaśnia, że to co działa, to ich terapia i wspólne rozmowy. Tony opisuje sen w którym ptak kradnie mu penisa, dr Melfi przewiduje, że miłość Tony’ego do swojej rodziny została przeniesiona na kaczki, które mieszkały w jego basenie, co prowadzi go do łez, kiedy pomyśli jak łatwo je stracił. Wyjaśnia tym samym lęk Tony’ego przed utratą kogoś bliskiego.
W odcinku „46 Long” omawiają oni problemy z jego matką, oraz to, że ta czuje się samotna. Tony przyznaje, że czuje się winny, że jego matka nie może mieszkać z rodziną. Dowiadujemy się, że jego siostry cały obowiązek opieki nad matką przerzuciły na niego. Ma trudności z przypomnieniem sobie jakichkolwiek pozytywnych doświadczeń z dzieciństwa. Widzimy także jak obwinia Carmelę, za to, że jego matka nie mogła zamieszkać z nimi. Rozmawiają także o wypadku samochodowym jego matki. Dr Melfi sugeruje, że to depresja mogła mieć związek z tym wypadkiem. Tony przyjmuje to bardzo źle i staje się z tego powodu agresywny. Tony doznaje kolejnego ataku, gdy odwiedza jej dom po tym, jak wyprowadziła się do Green Grove. W późniejszych odcinkach dr Melfi naciska, aby Tony przyznał, że ma w sobie uczucie gniewu w stosunku do swojej matki, po czym ponownie Tony wybucha gniewem. Podczas sesji Tony porównuje się do klauna, kogoś wesołego na zewnątrz, ale smutnego w środku.
W „Denial, Anger, Acceptance” Tony dyskutuje z dr Melfi na temat Jackiego Aprile i jego choroby (raka). Dr Melfi stara się mu pokazać na tym przykładzie jak działa negatywne myślenie, które występuje w czasie depresji. Tony ponownie wścieka się ponieważ uważa, że ona stara się go oszukać i manipulować jego myślami przez obrazki, które ozdabiają jej gabinet. Za swoje kontakty zawodowe Tony zostaje nazwany Frankensteinem. Tony wraca na terapię aby przedyskutować to z dr Melfi, która pyta go, czy czuje się jak potwór.
W „Down Neck” Tony opisuje atak paniki jaki miał w dzieciństwie. Widział on jego ojca i wujka jak obcinali palec miejscowemu rzeźnikowi. Następnie w domu gdy matka kroiła mięso na kolację od tego właśnie rzeźnika, Tony zemdlał. Dr Melfi odkrywa powiązanie pomiędzy mięsem a atakami paniki u Tony’ego.
Relacje między dr Melfi a Tonym fluktuowały. Tony miał do dr Melfi zaufanie i czuł się przy niej niezwykle komfortowo. Czasami jednak jej wtrącanie się do jego życia powodowało u niego wybuchy wściekłości. Stawał się wtedy sarkastyczny i arogancki w stosunku do niej, co doprowadziło do stanu ciągłego napięcia między nimi.
Zamachy.
W premierowym odcinku szóstego sezonu Junior Soprano, myśląc, że Tony to „Little Pussy” Malanga strzela do niego, trafiając w brzuch. Tony’emu udaje się dodzwonić pod nr 911, ale traci przytomność i nie jest w stanie powiedzieć operatorowi co się stało.
Drugi odcinek szóstego sezonu pokazuje, że Tony jest w śpiączce. W drugim i trzecim odcinku widzimy Tony’ego we śnie, który przedstawia czyściec, lub inne zaświaty, gdzie jest witany przez swojego kuzyna, Tony'ego Blundetto. Także prawdopodobnym jest, że osoba cień stojąca w drzwiach jest jego matką, lub Glorią Trillo, które już nie żyją. Pod koniec trzeciego odcinka Tony wybudza się ze śpiączki, a jego stan staje się stabilny.
W czwartym odcinku Tony może się już ruszać, a jego głos powoli się wzmacnia. Jego podejście do życia zmienia się diametralnie po tym jak był bliski śmierci. Nie opowiedział nikomu o swoich przeżyciach podczas śpiączki, jednakże w odcinku „Kaisha” mówi Philowi Leotardo (który leży w szpitalu po ataku serca), że kiedy był w śpiączce był w miejscu do którego nie chce wracać. Prowadzi także filozoficzne rozmowy z innym pacjentem, Johnem Schwinnem, przy którym wspomina, że podczas śpiączki doświadczył czegoś czego nigdy nie chciał doświadczać i starał się tego unikać.
Sny.
Tony czasami miewa sny, w których widz uczestniczy. Odcinki w których pokazane są sceny snów to na przykład „Pax Soprana”, „Isabella”, „Everybody Hurts”, „Calling All Cars” i „The Test Dream”.
W pilotowym odcinku Tony opowiada dr Melfi o śnie w którym widzi śrubę w swoim pępku. Gdy ją odkręca, odpada mu penis. Starał się znaleźć mechanika aby ten mu pomógł go przykręcić, ale penisa z ręki porywa mu ptak.
W odcinku „Meadowlands” Tony ma sen w którym kilku ludzie których zna są wraz z nim w gabinecie dr Melfi, co powoduje zmartwienie i zakłopotanie. Boi się, co się stanie gdy ludzie się dowiedzą o tym, że korzysta z terapii. Sen kończy się konfrontacją z dr Melfi, po czym nagle okazuje się, że rozmawia on z własną matką, Livią.
W „Pax Soprana” Tony miewa kilka snów i fantazji na temat dr Melfi. Uświadamia sobie, że jest w niej zakochany, ale zostaje odtrącony, kiedy wyznaje jej to wszystko.
W „Isabella” Tony przechodząc załamanie po zniknięciu Big Pussy'ego zapoznaje się z młodą studentką dentystyki o imieniu Isabella, która aktualnie mieszka u rodziny Cusamano, podczas gdy oni są na wakacjach. Po jakimś czasie odkrywa, że ona tak naprawdę nie istnieje, a jej wyobrażenie było tylko efektem przedawkowania litu, a Isabella reprezentuje matkę jakiej Tony nigdy nie miał.
W odcinku „Everybody Hurts” Tony śni o swojej byłej kochance, Glorii Trillo, krótko po tym jak dowiedział się, że popełniła samobójstwo. Odwiedza on ją w jej pokoju, gdzie zastaje ją w czarnej sukience z czarnym szalikiem wokół szyi. Po chwili szal spada z jej szyi i Tony zauważa, że żyrandol jest prawie wyrwany z sufitu. Gloria nagle pojawia się przy stole i pyta Tony’ego czy woli zobaczyć co ma pod sukienką, albo pod szalikiem. Kiedy zdejmuje szalik Tony budzi się i idzie do łazienki po swoje lekarstwa.
W „Calling All Cars” Tony ma dwa sny w których występuje Ralph Ciferatto. W pierwszym jedzie autem prowadzonym przez Carmelę, siedząc na tylnym siedzeniu starego auta jego ojca. Widać gąsienicę na tyle głowy Ralpha. Pasażer siedzący obok Tony’ego zmienia się, raz jest to Gloria Trillo, a raz Svetlana Kirilenko. Gąsienica przeradza się w motyla. Dr Melfi tłumaczy mu potem, że motyl symbolizuje zmianę Ralpha, oraz to, że Carmela będzie chciała rządzić w domu.
W drugim śnie Tony idzie za Ralphem do starego domu, do którego wchodzi Ralph. Puka do drzwi i postać płci żeńskiej pojawia się w cieniu; drzwi otwierają się powoli. Tony mówi, że przyszedł w sprawie pracy kamieniarza, ale nie mówi za dobrze po angielsku. Kiedy ma wejść do domu, budzi się.
W odcinku „The Test Dream” Tony dociera do czasu zabicia swojego kuzyna, Tony’ego Blundetto, a także zastanawia się nad wewnętrznymi demonami i innymi strasznymi rzeczami z dzieciństwa, jego stosunki z żoną, jego niewierność, myśli o tych którzy zginęli z jego ręki, albo z jego rozkazu, o swoim losie oraz o swoich stosunkach z ojcem. Ponownie możemy go zobaczyć w starym aucie jego ojca z jego wieloma byłymi współpracownikami.

</doc>
<doc id="838246" url="https://pl.wikipedia.org/wiki?curid=838246" title="Kapilaroskopia">
Kapilaroskopia

Kapilaroskopia - nieinwazyjna metoda diagnostyczna stosowana w medycynie polegająca na przyżyciowej ocenie przy użyciu technik powiększających, mikrokrążenia krwi w obrębie skóry i błon śluzowych. Polega na obejrzeniu naczyń włosowatych pod specjalnym mikroskopem, po uprzednim nawilżeniu badanego miejsca płynem. Wyniki badania są natychmiastowe.
Zalety kapilaroskopii: prosta, nieinwazyjna, tania.
Najczęściej stosowane techniki kapilaroskopowe to: kapilaroskopia świetlna i wideokapilaroskopia.
Ze względu na to że w tym miejscu kapilary ułożone są równolegle do powierzchni skóry, najszersze zastosowanie znalazła mikroskopowa kapilaroskopia naczyń wału paznokciowego (ang. "nailfold capillaroscopy").
Warunki przeprowadzenia badania: odpowiednia temperatura otoczenia (ok. 20-22°C), czas na adaptację cieplną (ok. 15-20 min.), komfort psychiczny, stosowanie olejku immersyjnego lub innej substancji oleistej (poprawa widoczności) oraz wybór miejsc do badania (wał paznokciowy palców II-V lub III-V). 
Elementy podlegające ocenie podczas badania kapilaroskopowego:
Kapilaroskopia wykorzystywana jest głównie w reumatologii w diagnostyce twardziny układowej oraz pierwotnego i wtórnego objawu Raynauda.

</doc>
<doc id="838272" url="https://pl.wikipedia.org/wiki?curid=838272" title="Gorazde">
Gorazde



</doc>
<doc id="838274" url="https://pl.wikipedia.org/wiki?curid=838274" title="Ljubuski">
Ljubuski



</doc>
<doc id="838285" url="https://pl.wikipedia.org/wiki?curid=838285" title="Bad Woerishofen">
Bad Woerishofen



</doc>
<doc id="838290" url="https://pl.wikipedia.org/wiki?curid=838290" title="Krater Łohojski">
Krater Łohojski

Krater Łohojski – krater uderzeniowy znajdujący się w pobliżu białoruskiego miasta Łohojsk. 
Wiek krateru oceniany jest na 42,3 ± 1,1 miliona lat (eocen). Średnica krateru to 15 kilometrów. Nie jest on widoczny na powierzchni, skały przekształcone wskutek uderzenia wydobyto dzięki wierceniom.

</doc>
<doc id="838295" url="https://pl.wikipedia.org/wiki?curid=838295" title="Noodles">
Noodles



</doc>
<doc id="838302" url="https://pl.wikipedia.org/wiki?curid=838302" title="Aloyzas Kveinys">
Aloyzas Kveinys

Aloyzas Kveinys (ur. 9 lipca 1962 w Wilnie, zm. 26 lipca 2018) – litewski szachista, arcymistrz od 1992 roku.
Kariera szachowa.
Należał do ścisłej czołówki litewskich szachistów, wielokrotnie reprezentował Litwę w turniejach drużynowych, m.in.: oraz .
Od roku 2001 odniósł wiele międzynarodowych sukcesów, głównie w turniejach otwartych, m.in.:
Najwyższy ranking w dotychczasowej karierze osiągnął 1 lipca 2004 r., z wynikiem 2565 punktów zajmował wówczas drugie miejsce (za Eduardasem Rozentalisem) wśród litewskich szachistów.

</doc>
<doc id="838306" url="https://pl.wikipedia.org/wiki?curid=838306" title="Zespół Szkół Nr 1 w Piasecznie">
Zespół Szkół Nr 1 w Piasecznie

O szkole.
Zespół Szkół Elektryczno-Mechanicznych im. gen. Zygmunta Berlinga po reformie oświatowej nosi nazwę Zespołu Szkół Nr 1 w Piasecznie. Co roku mury szkoły opuszczają absolwenci, głównie kierunków technicznych, którzy są wysoko cenieni na rynku pracy. Szkoła należy do najwyżej klasyfikowanych szkół w rankingach wojewódzkich. Kształci w kierunkach: mechanik pojazdów samochodowych, technik informatyk, technik teleinformatyk, technik elektronik. Posiada najnowocześniejsze pracownie komputerowe oraz warsztaty szkolne, w których prowadzone jest praktyczne przygotowanie do zawodu.
W miejscowym nazewnictwie szkoła nosi nazwę Wiadukt, ze względu na swoje usytuowanie w pobliżu wiaduktu PKP.
Historia.
Szkoła kontynuuje dzieło edukacji kadr sławnej szkoły z Zalesia Dolnego kształcącej w zawodach technicznych, która przez wiele lat przygotowywała kadrę pracowniczą dla zakładów Polkolor, Lamina oraz Zelos.

</doc>
<doc id="838317" url="https://pl.wikipedia.org/wiki?curid=838317" title="Andriej Griaziew">
Andriej Griaziew

Andriej Władimirowicz Griaziew, ros. Андрей Владимирович Грязев (ur. 26 lipca 1985 w Perm) – rosyjski łyżwiarz figurowy startujący w konkurencji solistów. Medalista zawodów z cyklu Grand Prix, mistrz świata juniorów (2004), srebrny medalista finału Junior Grand Prix (2003) oraz mistrz Rosji (2007). Zakończył karierę amatorską w 2009 roku.

</doc>
<doc id="838318" url="https://pl.wikipedia.org/wiki?curid=838318" title="S-3 Viking">
S-3 Viking



</doc>
<doc id="838325" url="https://pl.wikipedia.org/wiki?curid=838325" title="Lotnisko Szczecin-Dąbie">
Lotnisko Szczecin-Dąbie

Lotnisko Szczecin-Dąbie (kod ICAO: EPSD) – trawiaste lotnisko sportowe Aeroklubu Szczecińskiego.
Lotnisko usytuowane jest w prawobrzeżnej części Szczecina – Dąbiu przy ul. Przestrzennej 10, opodal jeziora Dąbie.
Historia.
Lotnisko zostało zbudowane przez Niemców w latach 20. W okresie przedwojennym wchodziło ono w skład sieci lotnisk komunikacyjnych Rzeszy Niemieckiej. Odbywały się stąd regularne loty komunikacyjne, także międzynarodowe. Ponieważ w tym okresie stawiano na rozwój wodnosamolotów, lotnisko ulokowane zostało nad jeziorem Dąbie, kilka kilometrów od centrum miasta.
Na terenie położonym bezpośrednio nad jeziorem stworzona została stacja do tankowania wodnosamolotów oraz obrotowa platforma. Zbudowano także system podziemnych zbiorników paliwa. Ponieważ lotnisko położone jest na terenie podmokłym, utworzono zaawansowany system odwadniający złożony z drenów oraz pomp elektrycznych do usuwania wody z płyty lotniska.
W skład infrastruktury lotniska wchodzą także trzy hangary żelbetowe z przesuwanymi drzwiami.
Do centralnie położonego hangaru przylegają budynki administracyjno-szkoleniowe oraz wieża obserwacyjna. W latach wojny budynki lotniska zostały pomalowane w plamy maskujące, które przetrwały do dziś.
Po drugiej wojnie światowej lotnisko zostało przejęte przez władze polskie. Lotnisko, zanim uzyskało charakter wyłącznie rekreacyjno-sportowy, było współużytkowane jako komunikacyjne przez PLL LOT. Taka sytuacja trwała do lat 60., kiedy to ze względu na wzrost wielkości samolotów pasażerskich utworzony został międzynarodowy port lotniczy Szczecin-Goleniów.
Problemy lotniska rozpoczęły się w latach 80., kiedy to ówczesne władze PRL zadecydowały o organizacji międzynarodowego zlotu młodzieży socjalistycznej. Na płycie lotniska zorganizowano obozowisko dla kilkunastu tysięcy osób. Prace inżynierskie z tym związane zniszczyły drenaż płyty lotniska. Od tego czasu rozpoczęły się coroczne problemy z wodą stojącą na pasach startowych. Reszty dopełniła budowa nowego mostu łączącego prawo- i lewobrzeżną część Szczecina.

</doc>
<doc id="838332" url="https://pl.wikipedia.org/wiki?curid=838332" title="Przepona moczowo-płciowa">
Przepona moczowo-płciowa

Przepona moczowo-płciowa () – warstwa mięśniowa zamykająca wraz z przeponą miednicy dolny otwór miednicy.
Układ mięśni dna miednicy.
Otwór dolny miednicy jest zamknięty przez układ mięśni poprzecznie prążkowanych, które tworzą mięśniówkę dna. W przeciwieństwie do górnego zamknięcia, które stanowi jednowarstwą płytę mięśniową (przeponę), dolne zamknięcie składa się z dwóch płyt mięśniowych: przepony miednicy oraz przepony moczowo-płciowej. Obie warstwy częściowo się pokrywają. Przepona miednicza zamyka całe wyjście miednicy poza krótkim przednim odcinkiem. Przepona moczowo-płciowa wzmacnia najsłabszy punkt dna miednicy, gdzie jest ona osłabiona przez przebijający się przez nią przewód moczowo-płciowy. 
Budowa.
Jest to trójkątna płyta mięśniowo-włóknista, którego podstawa jest zwrócona ku tyłowi i dołowi, a wierzchołek ku przodowi i górze. Przepona jest równomiernej grubości około 1 cm. Tworzą ją głównie włókna mięśnia poprzecznego głębokiego krocza, tworzące główne podłoże przepony moczowo-płciowej. Jego włókna biorą początek na gałęzi kości kulszowej i gałęzi dolnej kości łonowej, przebiegają poprzecznie i kończą się na przeciwległych gałęziach. Oprócz niego w skład przepony wchodzą mięsień zwieracz cewki moczowej oraz mięsień poprzeczny powierzchowny krocza. Oprócz wspomnianych mięśni przepona moczowo-płciowa zawiera liczne wiązki mięśni gładkich.
Mięśnie przepony na obu powierzchniach są pokryte przez powięzie:
Obie powięzie zrastają się ze sobą na przednich i tylnych brzegach, zrośnięte przednie brzegi tworzą więzadło poprzeczne krocza. 
Przegrodę moczowo-płciową przez rozwór moczowo-płciowy przebija przewód moczowo-płciowy. U mężczyzny jest to tylko wąska cewka moczowa. U kobiety, oprócz cewki moczowej, przez dodatkowy otwór przenika pochwa. Powoduje to, że przepona moczowo-płciowa u kobiety jest luźniejsza, znacznie słabsza mechanicznie i w stanach patologicznych może dojść do wypadania narządu rodnego. 
Unerwienie.
Wszystkie mięśnie przepony moczowo-płciowej unerwione są przez gałęzie odchodzące od nerwu sromowego.

</doc>
<doc id="838336" url="https://pl.wikipedia.org/wiki?curid=838336" title="Pływacz zwyczajny">
Pływacz zwyczajny

Pływacz zwyczajny ("Utricularia vulgaris" L.) – gatunek rośliny mięsożernej, należący do rodziny pływaczowatych ("Lentibulariaceae").
Rozmieszczenie geograficzne.
Jest gatunkiem kosmopolitycznym, występującym powszechnie w śródlądowych zbiornikach wodnych w Europie i Azji. W Polsce występuje niemal na całym niżu z wyjątkiem północnej części Niziny Mazowieckiej. W górach jest rzadki. W polskich Karpatach podano jego stanowiska na pogórzach (Cieszyńskim, Śląskim, Ciężkowickim, Strzyżowskim), w Beskidzie Małym, Paśmie Policy, Działach Orawskich oraz w Kotlinie Sądeckiej i Nowotarskiej.
Zagrożenia i ochrona.
W Polsce gatunek podlegał w latach 2004–2014 ochronie prawnej.
Umieszczony na polskiej czerwonej liście w kategorii NT (bliski zagrożenia).
Głównym zagrożeniem jest utrata siedlisk lub warunków siedliskowych wskutek odwodnienia terenów, zarastania zbiorników wodnych i wysychania torfowisk.

</doc>
<doc id="838338" url="https://pl.wikipedia.org/wiki?curid=838338" title="Utricularia vulgaris">
Utricularia vulgaris



</doc>
<doc id="838344" url="https://pl.wikipedia.org/wiki?curid=838344" title="Robert Radosz">
Robert Radosz

Robert Radosz (ur. 8 lipca 1975 w Sławnie) – polski kolarz szosowy, medalista mistrzostw Polski.
Kariera sportowa.
Jego pierwszym klubem był Spółdzielca Koszalin (1989-1991). W latach 1992–1995 był zawodnikiem Lecha Poznań, z którym w 1994 sięgnął po wicemistrzostwo Polski w drużynowym wyścigu szosowym na 100 km, a w 1995 mistrzostwo Polski w tej samej konkurencji oraz wicemistrzostwo Polski w jeździe parami (z Bernardem Bocianem). W peletonie zawodowym w 2007 zdobył brązowy medal mistrzostw Polski w wyścigu szosowym ze startu wspólnego, a w 2012 został mistrzem Polski w jeździe drużynowej na czas w barwach BDC Marpol Team.
Jego największe sukcesy sportowe to zwycięstwa w Bałtyk – Karkonosze Tour (2000 i 2011), Memoriale Henryka Łasaka (2004) Wyścigu Solidarności i Olimpijczyków (2006), Tour of Hainan (2007), Wyścigu Dookoła Mazowsza (2011). W 2009 triumfował w klasyfikacji końcowej kolarskiej ProLigi.
Trzykrotnie startował w Wyścigu Pokoju (1997 – 23 m., 2000 – 57 m., 2001 – 39 m.).
W 2000 reprezentował Polskę na mistrzostwach świata w wyścigu szosowym ze startu wspólnego, ale go nie ukończył.
21 września 2014 w Prudniku zdobył pierwsze miejsce podczas 1. edycji wyścigu Memoriał Stanisława Szozdy.

</doc>
<doc id="838347" url="https://pl.wikipedia.org/wiki?curid=838347" title="Bpa">
Bpa



</doc>
<doc id="838348" url="https://pl.wikipedia.org/wiki?curid=838348" title="Dian">
Dian



</doc>
<doc id="838360" url="https://pl.wikipedia.org/wiki?curid=838360" title="Nokia 6265i">
Nokia 6265i

Nokia 6265i – telefon komórkowy 3G produkowany przez firmę Nokia. Pierwsze telefony tego typu wprowadzono do sprzedaży pod koniec 2006.
Dane techniczne.
Wysyłanie wiadomości.
SMS, MMS, zdjęcia, pliki video, muzyka, słownik T9 (angielski, hiszpański).
Wyświetlacz.
Jeden wyświetlacz TFT 262 000 kolorów, 240x320 pikseli.
Sieci.
CDMA, 800CDMA, 1900AMPS, GSM.
Transmisja danych.
USB, Port podczerwieni, Bluetooth v1.2, Internet 1,2,12, TTY/TDD.
Dodatkowe.
Obsługa aplikacji Java, możliwość oglądania filmów w telefonie, alarm wibracyjny, gry, stoper, budzik, kalendarz, kalkulator, notes, książka telefoniczna (500 numerów).

</doc>
<doc id="838364" url="https://pl.wikipedia.org/wiki?curid=838364" title="Gatne I">
Gatne I



</doc>
<doc id="838365" url="https://pl.wikipedia.org/wiki?curid=838365" title="Gatne II">
Gatne II



</doc>
<doc id="838366" url="https://pl.wikipedia.org/wiki?curid=838366" title="Head On">
Head On

Head On – australijski dramat filmowy w reżyserii Any Kokkinos z 1998 r.
Fabuła.
Dziewiętnastoletni Ari z pochodzenia jest grekiem, jednak mieszka z rodzicami w Australii. Chłopak ani się nie uczy, ani nie pracuje. Rodzice wychowują go w tradycji greckiej, która coraz bardziej przybija chłopaka. Ari jako nastolatek nie wie, czym chce się zajmować w dorosłym życiu i cały czas spędza na chodzeniu po barach i klubach. Ponadto nie jest w stałym związku, życie uczuciowe urozmaica krótkimi spotkaniami z kobietami, jak i z mężczyznami. W ciągu dnia, żeby nie myśleć o innych sprawach, zażywa narkotyki. Jednak przychodzi czas, gdy musi podjąć decyzje o tym kim jest i co dalej zrobi ze swoim życiem. 
Obsada.
Źródło: Filmweb
i inni.

</doc>
<doc id="838369" url="https://pl.wikipedia.org/wiki?curid=838369" title="Caroline Corr">
Caroline Corr

Caroline Georgina Corr (ur. 17 marca 1973 w Dundalk) – irlandzka perkusistka w rodzinnym zespole The Corrs, który tworzą oprócz niej jej dwie siostry: Sharon (ur. 1970) i Andrea (ur. 1974) oraz brat Jim (ur. 1964). Caroline potrafi również grać na bodhranie i na fortepianie. Od lipca 2002 jest żoną biznesmena Franka Woodsa, mają dwójkę dzieci – Jacka (ur. 2003) i Georgine (ur. 2004).

</doc>
<doc id="838371" url="https://pl.wikipedia.org/wiki?curid=838371" title="Muzeum Przemysłu">
Muzeum Przemysłu



</doc>
<doc id="838372" url="https://pl.wikipedia.org/wiki?curid=838372" title="Północ (ujednoznacznienie)">
Północ (ujednoznacznienie)



</doc>
<doc id="838377" url="https://pl.wikipedia.org/wiki?curid=838377" title="Mark Brown">
Mark Brown

Mark Brown (ur. 28 lutego 1981 w Motherwell) – piłkarz szkocki grający na pozycji bramkarza. Obecnie gra w klubie Hibernian.
Reprezentował także barwy Rangers w latach 1997-2001 (4 występy), Motherwell (2001-2002) - rozegrał 19 meczów, Inverness Caledonian Thistle (2002-2007) i właśnie w tym klubie rozegrał najwięcej spotkań – 170. W 2007 został sprzedany do Celticu Glasgow. 1 września został wypożyczony do Kilmarnock. Rozegrał tam 14 meczów.
31 stycznia 2010 roku podpisał kontrakt z Hibernian.

</doc>
<doc id="838378" url="https://pl.wikipedia.org/wiki?curid=838378" title="Podatnik">
Podatnik

Podatnik – zgodnie z polskim prawem jest nim osoba fizyczna, osoba prawna lub jednostka organizacyjna niemająca osobowości prawnej, podlegająca na mocy ustaw podatkowych obowiązkowi podatkowemu.
Na podatnika nałożone są rozliczne obowiązki m.in.

</doc>
<doc id="838380" url="https://pl.wikipedia.org/wiki?curid=838380" title="Unreleased &amp; Revamped">
Unreleased &amp; Revamped

Unreleased &amp; Revamped EP – minialbum amerykańskiej grupy hip-hopowej Cypress Hill wydany 13 sierpnia 1996 roku nakładem wytwórni Ruffhouse. Mimo słabych ocen krytyków 10 listopada 1999 roku album według Recording Industry Association of America (RIAA) uzyskał status złotej płyty.
Album zawiera remiksy oraz niewydane utwory grupy nagrane na przestrzeni lat. Za warstwę muzyczną albumu odpowiadają DJ Muggs, Prince Paul, Q-Tip, T-Ray, Diamond D oraz Wyclef Jean z grupy Fugees.
Płyta zadebiutowała na 21. miejscu notowania Billboard 200 oraz 15. miejscu Top R&amp;B/Hip-Hop Albums.

</doc>
<doc id="838381" url="https://pl.wikipedia.org/wiki?curid=838381" title="Południe (ujednoznacznienie)">
Południe (ujednoznacznienie)



</doc>
<doc id="838384" url="https://pl.wikipedia.org/wiki?curid=838384" title="Ofiklejda">
Ofiklejda

Ofiklejda – dawny dęty blaszany instrument muzyczny.
Rozwój ofiklejdy związany jest bezpośrednio z próbą udoskonalenia serpentu. Wprowadzono w nim kilka klap dla dźwięków chromatycznych, a samemu instrumentowi nadano wygodniejszy kształt. Jako pierwszy od dawnej formy serpentu odstąpił w 1789 r. włoski muzyk o imieniu Reibo, osiadły w Lille, wprowadzając zagięcie rury typu fagotowego. Dodał on kilka klap i zmienił sposób wiercenia otworów. Ten tzw. ophibaryton (lub rosyjski fagot) nie był w stanie zastąpić oryginalnego serpentu, lecz stanowił pierwszy krok w kierunku stworzenia nowego instrumentu. W Londynie ok. 1800 r. Francuz Aleksander Firchot i Anglik Jan Astor, wynaleźli instrument podobny do ofiklejdy, a nazywany przez nich: „angielskim rogiem basowym”. Posiadał on kanał o średnicy równej średnicy serpentu, kształt przejął od fagotu i wyposażony został w szeroką czarę głosową oraz system klapowy. Ustnik z kociołkowatym kielichem umieszczony został w esowatej rurce zadęciowej. Pomimo pewnych niedoskonałości, w orkiestrach dętych wykorzystywany był do ok. 1830 r. A. Firchot niejednokrotnie udoskonalał ten instrument dając swym coraz lepszym instrumentom różne nazwy: bassecor, basse-trompette i sprzedając swój patent innym wynalazcom.
Około 1820 r. W. Streitwolf stworzył "Chromatisches Basshorn", który posiadał dwa otwory zamykane i dziesięć klap otwieranych, co umożliwiało jednakowo łatwą grę we wszystkich tonacjach.
Za twórcę i wynalazcę ofiklejdy uważa się Jeana Astre'a zwanego Halary. W związku z tendencją do tworzenia całych rodzin instrumentów klapowych, Halary skonstruował kilka większych rogów klapowych, które nazwał ofiklejdami (fr. "ophicléides"). Mimo swej nazwy ὄφις "ophis" – gr. "wąż" i κλείς "kleis" – gr. "klucz, klamra", instrument ten nie miał kształtu wężowatego, lecz fagotową formę rogu basowego.
Były trzy rodzaje ofiklejd: altowa, basowa i kontrabasowa. Kompozytorzy najczęściej wykorzystywali basową. Posiadała ona jedenaście klap i strojona była w trzech skalach C, B, As. Dysponowała skalą H1 - c². Kompozytorzy wykorzystywali ją dla zdwojenia głosu III puzonu.
W muzyce symfonicznej i operowej ofiklejdy użyli m.in.:
a także Richard Wagner, Michaił Glinka i wielu innych kompozytorów.
Około 1848 r. w Niemczech skonstruowana została tuba, ofiklejda szybko wyszła z użycia. Istnieje teoria, że Adolphe Sax dodając klarnetowy ustnik przekształcił ofiklejdę w saksofon. Jednakże we Francji ofiklejda, mając tam głębsze korzenie, wykorzystywana była do końca XIX wieku. W paryskiej operze ofiklejda używana była do 1874 r.

</doc>
<doc id="838386" url="https://pl.wikipedia.org/wiki?curid=838386" title="Kenny Miller">
Kenny Miller

Kenny Miller właśc. Kenneth Miller, (ur. 23 grudnia 1979 w Edynburgu) – szkocki piłkarz, występujący na pozycji napastnika w Rangers F.C..
Karierę zaczynał w zespole Hibernian F.C., gdzie grał w latach 1996-2000. W 45 występach w tym klubie zaliczył 12 bramek. W 1998 został wypożyczony na jeden rok do Stenhousemuir, następnie został kupiony przez Rangers F.C., gdzie rozegrał 30 spotkań strzelając 8 goli. W tym klubie spędził jedynie rok (2000-2001). Przez zespół z Glasgow został ponownie wypożyczony, tym razem do angielskiego klubu Wolverhampton Wanderers, gdzie strzelił 2 gole w 5 spotkaniach. Następnie został wykupiony przez tę drużynę i podpisał kontrakt na lata (2001-2006). Rozegrał 162 mecze, zdobywając 50 bramek. Kolejnym klubem w jego karierze był Celtic Glasgow. W 2007 roku Miller przeszedł za 3 miliony funtów do angielskiego Derby County. Obecnie powrócił znowu do Szkocji, ale nie do Celticu, lecz do Rangers F.C..
Kenny Miller jest powoływany do kadry narodowej Szkocji. Od 2001 zaliczył w jej barwach ponad 50 spotkań, w których strzelił kilkanaście bramek.
21 stycznia 2011 roku, Kenny Miller przeniósł się do tureckiego Bursasporu. Szkot związał się z klubem kontraktem do 2013 roku. Strzelił swoją pierwszą bramkę w debiucie z Sivassporem.
26 lipca 2011 podpisał kontrakt z Cardiff City.

</doc>
<doc id="838388" url="https://pl.wikipedia.org/wiki?curid=838388" title="Tuba romana">
Tuba romana

Tuba romana – rzymska tuba, instrument przypominający trąbkę, najważniejszy z rzymskich instrumentów dętych blaszanych.
Składała się z prostego cylindra z brązu lub mosiądzu (rzadziej z żelaza lub kości słoniowej), z lekko rozszerzoną czarą głosową, o długości około 1,2 do 1,5 metra. Zwykle miała odłączany ustnik z rogu lub kości słoniowej. 
Kilka klasycznych odniesień do instrumentu jako „terribilis” lub „rauca” sugeruje, że jego brzmienie musiało być bardziej ostre niż brzmienie współczesnej trąbki. Podobne instrumenty istniały w starożytnej Grecji, Izraelu i Egipcie, ale rzymska wersja pochodzi bezpośrednio od Etrusków.
Romańska tuba miała zasadniczo wojskowe zastosowanie. Używana była do dawania sygnałów podczas bitew, do ataku i do odwrotu, ale też przy opuszczaniu obozu, podczas zmiany warty i itp.

</doc>
<doc id="838389" url="https://pl.wikipedia.org/wiki?curid=838389" title="Jim Corr">
Jim Corr

Jim Corr, właśc. James Stephen Ignatius Corr (ur. 31 lipca 1964 w Dundalk) – irlandzki klawiszowiec i gitarzysta w rodzinnym zespole The Corrs, który tworzy ze swoimi trzema młodszymi siostrami: Sharon (ur. 1970), Caroline (ur. 1973) i Andreą (ur. 1974).

</doc>
<doc id="838393" url="https://pl.wikipedia.org/wiki?curid=838393" title="Brat Rudolf">
Brat Rudolf

Rudolf – brat zakonu cystersów, w XIII w. przebywający początkowo w Jędrzejowie a później w Rudach koło Raciborza. Ponieważ klasztorem – matką dla obu ośrodków był francuski klasztor w Morimondzie, a sam zakonnik niezbyt przychylnie wypowiadał się o poczynaniach cesarza przyjmuje się, że brat Rudolf pochodził z Francji lub Włoch. Klasztor w Rudach, jako filia klasztoru w Jędrzejowie, rozpoczął swe istnienie w 1255 r. (akt fundacyjny księcia opolskiego Władysława i jego żony Eufemii pochodzi z 1258 r. a plany jego założenia z 1238 r.). Prawdopodobnie już wśród zakonników nadzorujących budowę klasztoru był brat Rudolf. Organizując życie zakonne zajmował się też pisaniem.
W 1810 r. część książek z biblioteki klasztornej, po kasacie zakonu przez władze pruskie, trafiła do uniwersyteckiej biblioteki we Wrocławiu. Wśród książek był klocek rękopisów brata Rudolfa od pierwszych słów noszący tytuł "Summa de confessionis discretione" ("Podręcznik dobrej spowiedzi świętej"). We wspólnej oprawie znalazły się ponadto perykopy ewangeliczne, kazanie św. Bernarda z Clairvaux oraz kazania brata Rudolfa o siedmiu pieczęciach.
W "Summa de confessionis discretione" spisał różne grzechy, dał przegląd guseł i zabobonów praktykowanych wśród ludności słowiańskiej. Dokument ten dla jednych był przykładem zacofania i ukrytego pogaństwa Ślązaków, dla innych jest świadectwem bogactwa pierwotnej kultury Słowian, niemożliwym do uzyskania innymi metodami. Zapewne nie znając miejscowego języka a równocześnie będąc świadkiem owych praktyk Rudolf stara się je tłumaczyć porównując ze znanymi sobie obyczajami rzymskimi, germańskimi oraz żydowskimi. Rękopis brata Rudolfa zaginął w 1945 r. Dzięki notatkom Edwarda Karwota i jego książce "Katalog magii Rudolfa" najważniejszą jego część mogliśmy poznać przed odzyskaniem rękopisu, co nastąpiło w roku 1958. Według późniejszych badań Stanisława Rybandta "rękopis brata Rudolfa" pochodzi z początku XIV w. na co ma wskazywać krój pisma tytulików, które zdaniem autora zostały dodane już po napisaniu tekstu. Autorstwo rękopisu S. Rybandt przypisuje Rudolfowi z Biberach, cystersowi żyjącemu na pograniczu szwabsko-turyngskim. Przyczyn trwania pogańskich obyczajów na znacznie wcześniej poddanym chrystianizacji pograniczu szwabsko-turyngskim oraz po co zakonnikom w Rudach spis grzechów z tamtej okolicy Rybandt nie wyjaśnia.

</doc>
<doc id="838395" url="https://pl.wikipedia.org/wiki?curid=838395" title="Karabinek Zastava M70B">
Karabinek Zastava M70B

Zastava M70B – jugosłowiański [[karabin automatyczny|karabinek automatyczny] o konstrukcji wzorowanej na [[karabinek AKM|AKM]].
Historia.
W połowie lat [[lata 60. XX wieku|60.]] w zakładach Zavodi Crvena Zastava rozpoczęto produkcję licencyjna karabinka [[karabinek AK|AK]]. Produkowane w [[Socjalistyczna Federacyjna Republika Jugosławii|Jugosławii]] wersje AK ([[karabinek Zastava M64|Zastava M64]] i 64A/B) zostały wyposażone w nasadki do miotania [[granat nasadkowy|granatów nasadkowych]]. W związku z tą modyfikacja mają także komorę gazową wyposażoną w zawór odcinający dopływ gazów prochowych do rury gazowej po podniesieniu celownika używanego podczas strzelania granatami (nieużywany celownik jest składany do tyły, na rurę gazową). W [[1972]] roku rozpoczęto produkcję nieznacznie zmodyfikowanych wersji Zastavy M64A i M64B oznaczonych odpowiednio jako [[karabinek Zastava M70|M70 i M70A]].
W [[1974]] roku do uzbrojenia [[Jugosłowiańska Armia Ludowa|Jugosłowiańskiej Armii Ludowej]] trafił karabinek Zastava M70B ("automatska puška vzor 70B"). Była to druga (po [[ręczny karabin maszynowy|ręcznym karabinie maszynowym]] [[karabin maszynowy Zastava M72|Zastava M72]]) jugosłowiańska broń wzorowana na radzieckim karabinku automatycznym AKM. Podobnie jak w nim zastosowano nową [[komora zamkowa|komorę zamkową]] wykonaną metodą [[Tłoczenie (obróbka plastyczna)|tłoczenia]] (a nie [[frezowanie|frezowania]]) i zmodyfikowany [[mechanizm spustowo-uderzeniowy]] z opóźniaczem zmniejszającym [[szybkostrzelność]]. Zastava M70B była podobnie jak wcześniejsze karabinki M64 wyposażona w nasadkę do miotania granatów nasadkowych. Karabinek miał także [[Łoże (broń strzelecka)|łoże]] z trzema otworami wentylacyjnymi i [[chwyt pistoletowy]] o kształcie charakterystycznym dla wersji AK produkowanych w Jugosławii. W [[1978]] roku licencyjna produkcję karabinków Zastava M70B rozpoczęto w [[Irak]]u. Produkowane tam karabinki otrzymały nazwę [[karabin Tabuk|Tabuk]].
Opis.
Karabinek Zastava M70B był [[broń samoczynno-samopowtarzalna|bronią samoczynno-samopowtarzalną]]. [[Automatyka broni]] działa na zasadzie odprowadzania gazów prochowych z długim skokiem tłoka gazowego. [[Zamek (broń)|Zamek]] [[ryglowanie|ryglowany]] przez obrót (2 rygle). Rękojeść przeładowania po prawej stronie broni, związana z suwadłem. [[Mechanizm spustowy]] z przełącznikiem rodzaju ognia. Skrzydełko bezpiecznika/przełącznika rodzaju ognia po prawej stronie komory zamkowej w pozycji zabezpieczonej zasłania wycięcie w którym porusza się rękojeść przeładowania. [[magazynek|Magazynki]] 20 nabojowe, wymienne z 30 nabojowymi magazynkami AK. Po wystrzeleniu ostatniego naboju zamek zatrzymywany w tylnym położeniu przez zatrzask zamka. [[Kolba (broń)|Kolba]] stała lub składana pod spód broni. Przyrządy celownicze mechaniczne, składają się z [[muszka (broń)|muszki]] i [[celownik krzywkowy|celownika krzywkowego]] o nastawach do 1000 m. Karabinek wyposażony był w nasadkę do miotania granatów nasadkowych. Celownik używany podczas strzelania granatami był składany na [[rura gazowa|rurę gazową]]. Jego podniesienie powodowało automatyczne zamknięcie zaworu komory gazowej.
Linki zewnętrzne.
[[Kategoria:Jugosłowiańskie karabiny automatyczne|Zastava M70B]]
[[Kategoria:Serbskie karabiny]]
[[en:Zastava M70B]]
[[sr:М-70]]

</doc>
<doc id="838404" url="https://pl.wikipedia.org/wiki?curid=838404" title="Kresy wschodnie">
Kresy wschodnie



</doc>
<doc id="838408" url="https://pl.wikipedia.org/wiki?curid=838408" title="El Ninio">
El Ninio



</doc>
<doc id="838414" url="https://pl.wikipedia.org/wiki?curid=838414" title="Alan Huckle">
Alan Huckle

Alan Huckle (ur. 15 czerwca 1948) – brytyjski administrator kolonialny. 
W latach 2001-2004 Huckle był komisarzem Brytyjskiego Terytorium Oceanu Indyjskiego i Brytyjskiego Terytorium Antarktycznego.
Następnie od 28 maja 2004 do 10 lipca 2006 był gubernatorem Anguilli. Na stanowisku zastąpił go Andrew George. W lipcu 2006 został gubernatorem Falklandów i komisarzem Georgii Południowej i Sandwichu Południowego. W październiku 2010 roku jego następcą na obu stanowiskach został Nigel Haywood.

</doc>
<doc id="838420" url="https://pl.wikipedia.org/wiki?curid=838420" title="Zapasy klasyfikacyjne II klasy (1913)">
Zapasy klasyfikacyjne II klasy (1913)

Zapasy kwalifikacyjne II klasy w 1913 – rozgrywki piłkarskie.
Organizowane przez Związek Polski Piłki Nożnej rozgrywki w piłkę nożną. Drugi poziom rozgrywek ogólnokrajowych w Galicji.
II klasa – Kraków.
Krakowska druga klasa od nazwy fundatora nagrody głównej nosiła nazwę zapasy klasyfikacyjne klubów II klasy o wędrowną nagrodę KS Cracovia.
Mecze.
 Sparta Kraków x 1-1 0-0 3-1 7-0
 Cracovia II x x 0-0 8-2 4-0
 Polonia Kraków x x x 5-1 1-1
 Makkabi Kraków x x x x 3-2
 Jutrzenka Kraków x x x x x
Mecze grano od 8 września do 26 października 1913.
Tabela.
"pierwsza była Sparta Kraków, a nie Cracovia II, bo i kolejności decydowała nie różnica bramek (+10 Cracovia II, +9 Sparta), a iloraz bramek (5,5 Sparta, 4,33 Cracovia II)"
II klasa – Lwów.
Fundatorem nagrody wędrownej była Pogoń Lwów.
Mecze.
 Pogoń II Lwów x 2-0 0-0 5-0 6-1
 Sparta Lwów x x ? ? ?
 Czarni II Lwów x x x ? ?
 Ukraina Lwów x x x x ?
 Amatorzy Lwów x x x x x

</doc>
<doc id="838436" url="https://pl.wikipedia.org/wiki?curid=838436" title="Allgau">
Allgau



</doc>
<doc id="838437" url="https://pl.wikipedia.org/wiki?curid=838437" title="Allgaeu">
Allgaeu



</doc>
<doc id="838438" url="https://pl.wikipedia.org/wiki?curid=838438" title="Osbourne Fleming">
Osbourne Fleming

Osbourne Fleming (ur. 18 lutego 1940) – polityk, szef ministrów ("chief minister") Anguilli od 2000 do 2010.
Stanowisko objął 6 marca 2000, trzy dni po wygranej w wyborach parlamentarnych konserwatywnej koalicji, Zjednoczony Front Anguilli ("Anguilla United Front", AUF), która zdobyła 4 z 7 mandatów. W wyborach parlamentarnych w lutym 2005 AUF utrzymał władzę, zdobywając 5 z 7 miejsc w parlamencie. W 2009 Fleming zapowiedział odejście z polityki i rezygnację ze startu w kolejnych wyborach w lutym 2010. Na stanowisku lidera partii zastąpił go minister finansów Victor Banks. 16 lutego 2010, po przegranych przez AUF wyborach parlamentarnych, na stanowisku szefa ministrów zastąpił go Hubert Hughes.

</doc>
<doc id="838440" url="https://pl.wikipedia.org/wiki?curid=838440" title="Pokój w Campo Formio">
Pokój w Campo Formio

Pokój w Campo Formio 1797 – podpisany 17 października 1797 roku (26. "Vendémiaire" VI roku Republiki) w Campo Formio pomiędzy Napoleonem Bonaparte (reprezentującym Francję) a hrabią Ludwigiem von Cobenzlem (reprezentującym stronę austriacką). Wskutek zwycięskiej kampanii Napoleona Bonaparte nastąpił rozpad Pierwszej Koalicji Antyfrancuskiej. Traktat uznaje się za zakończenie I etapu wojen rewolucyjnej Francji.
Oprócz zwyczajowych postanowień o utrzymaniu „trwałego i nienaruszalnego pokoju” traktat przewidywał przekazanie części ziem wchodzących w skład Austrii w ręce francuskie. Do Francji przyłączono następujące terytoria: Niderlandy Austriackie (dzisiejsza Belgia), niektóre wyspy na Morzu Śródziemnym (m.in. Korfu i weneckie wyspy na Morzu Adriatyckim). Wenecja i podległe jej ziemie zostały podzielone pomiędzy państwa-sygnatariuszy traktatu w następujący sposób: Wenecję, Istrię oraz Dalmację zwrócono cesarzowi austriackiemu.
Austriacy zgodzili się uznać niepodległość Republiki Cisalpińskiej oraz Republiki Liguryjskiej, utworzonej z terytoriów Republiki Genui.
Traktat pokojowy zawierał tajne klauzule, dotyczące podziału niektórych innych terytoriów. Na mocy pokoju granice Francji zostały rozszerzone na wschodzie do linii rzek: Ren, Niers, Moza i Mozela.
Francja otrzymała także gwarancję wolnej żeglugi na Renie, Mozie i Mozeli. 
Traktat został sformułowany i podpisany po pięciu miesiącach negocjacji. Większość postanowień pokoju pokrywała się z ustaleniami Pokoju w Leoben z kwietnia 1797 roku, jednak negocjacje były przeciągane przez obie strony z kilku powodów. W czasie trwania negocjacje władze francuskie musiały stłumić przewrót monarchistyczny, który miał miejsce we wrześniu. To wydarzenie stało się przyczyną aresztowania przedstawicieli rojalistów i frakcji umiarkowanej w Dyrektoriacie.
Biograf Napoleona, Felix Markham, napisał, że uwzględniony przez traktat w Campo Formio podział Wenecji był błędem nie tylko ze względów moralnych, ale również dawał Austrii punkt oparcia we Włoszech, co mogło prowadzić do kolejnej wojny.
Rzeczywiście, pakt w Campo Formio, chociaż zmienił mapę Europy i był milowym krokiem w karierze Napoleona, tak naprawdę okazał się jedynie zawieszeniem broni.
Na skutek podpisania traktatu, Gilbert du Motier, markiz de La Fayette, więzień z czasów rewolucji francuskiej, został zwolniony z austriackiej niewoli.
Campo Formio, zwane dziś Campoformido, to mała wioska w zachodniej części regionu Udine, leżącego w północno-wschodnich Włoszech. Pokój został podpisany w karczmie.

</doc>
<doc id="838443" url="https://pl.wikipedia.org/wiki?curid=838443" title="Ruszkowo (powiat koniński)">
Ruszkowo (powiat koniński)

Ruszkowo – wieś w Polsce położona w województwie wielkopolskim, w powiecie konińskim, w gminie Wierzbinek.
Do końca 2015 roku miejscowość nosiła nazwę Ruszkowo-Parcel.
W XIX w. miejscowość należała do rodziny Morzyckich, od 1835 roku mieszkał w niej Antoni Morzycki. Do 1954 roku istniała gmina Ruszkowo.
W latach 1975–1998 miejscowość należała administracyjnie do województwa konińskiego.
W okolicach wsi występują gleby należące do kompleksu żytniego dobrego. W gminnej ewidencji zabytków ujęta jest murowana kapliczka z 1946.

</doc>
<doc id="838446" url="https://pl.wikipedia.org/wiki?curid=838446" title="Tona (siła)">
Tona (siła)

Tona-siła – pozaukładowa jednostka siły równa 1000 kilogramom siły, równa ciężarowi jaki ma masa 1 t przy normalnym ciążeniu (9,81 m/s²). Dla odróżnienia od jednostki masy oznaczana skrótem tf, a dawniej wielką literą T.

</doc>
<doc id="838451" url="https://pl.wikipedia.org/wiki?curid=838451" title="Deborah Barnes-Jones">
Deborah Barnes-Jones

Deborah Barnes-Jones (ur. 6 października 1956) – gubernator Montserratu. Urząd objęła w 2005 i pełniła go do 6 lipca 2007. Przed objęciem urzędu gubernatora wyspy od 2001 pełniła funkcję ambasadora Wielkiej Brytanii w Gruzji.

</doc>
<doc id="838452" url="https://pl.wikipedia.org/wiki?curid=838452" title="Rybno (powiat koniński)">
Rybno (powiat koniński)

Rybno – wieś w Polsce położona w województwie wielkopolskim, w powiecie konińskim, w gminie Wierzbinek, na prawym brzegu Noteci.
W latach 1975–1998 miejscowość należała administracyjnie do województwa konińskiego.
W gminnej ewidencji zabytków ujęta jest murowana kapliczka z 1946.

</doc>
<doc id="838458" url="https://pl.wikipedia.org/wiki?curid=838458" title="Boguszyczki">
Boguszyczki

Boguszyczki – wieś w Polsce położona w województwie wielkopolskim, w powiecie konińskim, w gminie Wierzbinek, na północ od Boguszyc.
Etymologia nazwy wsi wywodzi się od pobliskiej miejscowości Boguszyce. W latach 1975–1998 miejscowość należała administracyjnie do województwa konińskiego.
W okolicach współczesnych Boguszyczek potwierdzono osadnictwo z okresu kultury pucharów lejkowatych.

</doc>
<doc id="838462" url="https://pl.wikipedia.org/wiki?curid=838462" title="Lowell Lewis">
Lowell Lewis

Lowell Lewis (ur. 18 sierpnia 1952) – polityk, premier (szef ministrów - "Chief Minister") Montserratu od 2 czerwca 2006 do 10 września 2009. 
Lowell Lewis objął urząd szefa ministrów wyspy 2 czerwca 2006, jako lider koalicji składającej się z Partii Demokratycznej Montserratu ("Montserrat Democratic Party"), której przewodził oraz Nowego Ruchu Wyzwolenia Ludowego i niezależnych kandydatów.
W wyborach parlamentarnych na Montserracie z 8 września 2009 jego partia poniosła porażkę, zdobywając tylko 1 z 9 miejsc w parlamencie. 10 września 2009 Lewisa na stanowisku szefa ministrów zastąpił Reuben Meade.

</doc>
<doc id="838463" url="https://pl.wikipedia.org/wiki?curid=838463" title="Aleksander Graf">
Aleksander Graf

Aleksander Graf (ur. 25 sierpnia 1962 w Taszkencie jako Aleksander Nenaszew, ros. Александр Ненашев) – niemiecki szachista pochodzenia uzbeckiego, arcymistrz od 1992 roku.
Kariera szachowa.
W ostatnim finale mistrzostw Związku Radzieckiego w roku 1991 w Moskwie podzielił V miejsce. Rok później zadebiutował w drużynie Uzbekistanu na szachowej olimpiadzie w Manili, zdobywając dwa medale, złoty (za najlepszy indywidualny wynik na III szachownicy) oraz srebrny (wraz z drużyną). Szczególnie II miejsce uzbeckich szachistów zostało uznane za dużą sensację, gdyż na liście startowej, uszeregowanej według średniego rankingu zespołów, posiadali oni dopiero 23. numer. Dzięki temu sukcesowi, rok później wystąpił w Lucernie na drużynowych mistrzostwach świata, na których zespół Uzbekistanu zajął VIII miejsce. W 1994 po raz drugi wystąpił w narodowej drużynie na olimpiadzie w Moskwie, natomiast w 1996 r. samodzielnie zwyciężył w Cappelle-la-Grande. W 1997 wystąpił w Groningen na mistrzostwach świata rozegranych systemem pucharowym, awansując do II rundy, w której przegrał z Aleksiejem Driejewem.
W roku 2000 przeniósł się do Niemiec i od razu awansował do ścisłej czołówki szachistów tego kraju. W roku tym, jak również w kolejnym, dwukrotnie zdobył tytuł wicemistrza Niemiec.
W 2001 wystąpił w drużynie niemieckiej na mistrzostwach świata w Erywaniu, zdobywając złoty medal za najlepszy indywidualny rezultat na III szachownicy. Wziął również udział w rozegranych w Moskwie mistrzostwach świata, ale odpadł w I rundzie, przegrywając z Sarunasem Sulskisem. W 2002 zdobył kolejny medal mistrzostw Niemiec, dzieląc w finale II-III miejsce. W latach 2002–2006 trzykrotnie reprezentował Niemcy na szachowych olimpiadach. W roku 2003 zajął w Stambule III miejsce na mistrzostwach Europy, natomiast w 2004 wystąpił w Trypolisie na mistrzostwach świata rozegranych systemem pucharowym, awansując do II rundy (w której przegrał z Władysławem Tkaczewem). W 2005 zdobył dwa złote medale na drużynowych mistrzostwach Europy w Göteborgu (za najlepszy wynik rankingowy oraz na III szachownicy).
Odniósł również wiele sukcesów w turniejach otwartych, zwyciężając bądź dzieląc I miejsca m.in. w Bad Wiessee (2000), Skopje (2002), Dreźnie (2002, 2003 oraz 2006), Höckendorfie (2004), Norymberdze (2006), Pontevedrze (2007) oraz w Ourense (2007).
Najwyższy ranking w karierze osiągnął 1 lipca 2004 r., z wynikiem 2661 punktów zajmował wówczas 44. miejsce na światowej liście FIDE, jednocześnie zajmując 1. miejsce wśród niemieckich szachistów.
Życie prywatne.
Żoną Aleksandra Grafa jest niemiecka arcymistrzyni pochodzenia uzbeckiego, Rena Graf (z domu Mamedowa).

</doc>
<doc id="838469" url="https://pl.wikipedia.org/wiki?curid=838469" title="Zamość (powiat koniński)">
Zamość (powiat koniński)

Zamość – wieś w Polsce położona w województwie wielkopolskim, w powiecie konińskim, w gminie Wierzbinek, na prawym brzegu Noteci.
W latach 1975–1998 miejscowość należała administracyjnie do województwa konińskiego.

</doc>
<doc id="838472" url="https://pl.wikipedia.org/wiki?curid=838472" title="Wilhelm Kolberg">
Wilhelm Kolberg

Wilhelm Karol Adolf Kolberg (ur. 13 czerwca 1807 w Warszawie, zm. 4 czerwca 1877 tamże) – inżynier, syn Juliusza, profesora miernictwa i geodezji na Uniwersytecie Warszawskim i Fryderyki Karoliny Mercoeur, starszy brat Oskara.
Po nauce w Liceum Warszawskim, które ukończył w r. 1825, wstąpił do korpusu inżynierów wojska polskiego i słuchał kursów w Szkole Artylerii i Uniwersytecie Warszawskim. Zbudował kilka dróg, był też inżynierem Kanału Augustowskiego, a także członkiem zarządu budowy drogi żelaznej warszawsko-wiedeńskiej.
Opublikował kilka opracowań, m.in. "Wzory rysunków topograficznych" (1837); "Drogi żelazne w Europie" (1844); "Plan miasta stołecznego Warszawy"; "Wisła" (wyszła tylko część II, 1861) i inne.
Aktywny działacz parafii ewangelicko-augsburskiej Świętej Trójcy w Warszawie. W latach 1874-1877 Prezes Kolegium Kościelnego.
Pochowany został na cmentarzu ewangelicko-augsburskim w Warszawie (aleja 24, grób 34).

</doc>
<doc id="838474" url="https://pl.wikipedia.org/wiki?curid=838474" title="Fuel (singel)">
Fuel (singel)

Fuel – piosenka amerykańskiej formacji Metallica zamieszczona na albumie "ReLoad" w 1997 roku.
"„Fuel”" jest utworem otwierającym album. Jego kompozytorami są James Hetfield, Lars Ulrich i Kirk Hammett. Trwa cztery minuty i dwadzieścia dziewięć sekund, na płycie jest tylko jeden krótszy utwór – „Bad Seed” (4:05). Piosenka jest utrzymywana w szybkim tempie, po drugim refrenie trochę zwalnia, po czym na końcu znów przyspiesza. Tekst utworu jest o emocjach i radości towarzyszących szybkiej jeździe. Jest to typowy hymn motocyklowy.
Utwór został wydany jako singel w trzech różnych wersjach, zawierających nagrania koncertowe zespołu. Piosenka stała się bardzo popularna, znalazła się w grach komputerowych „Hot Whells Turbo” i „Test Drive: Off – Road, Wide Open”. Przez kilka sezonów hokejowej ligi NHL służyła jako hymn drużynie Philadelphia Flyers. Była również grana na wyścigach serii NASCAR.
Utwór na koncertach.
Utwór bardzo często grany jest na koncertach zespołu Metallica, wszedł m.in. w skład koncertu grupy z orkiestrą symfoniczną z San Francisco 21 kwietnia 1999 i znalazł się na płycie S&amp;M. Piosenka była również często coverowana przez inne zespoły. Na MTV Icon w 2003 roku zagrała ją Avril Lavigne.
Teledysk.
Teledysk do piosenki przedstawia wyścig dwóch samochodów. Jego reżyserem jest Wayne Isham, podobnie jak większości klipów kapeli. Premiera teledysku odbyła się w marcu 1998 roku.
Lista utworów.
Wszystkie piosenki live zarejestrowano 20 kwietnia 1998 roku na koncercie w Australii.

</doc>
<doc id="838475" url="https://pl.wikipedia.org/wiki?curid=838475" title="Tomaszewo (powiat koniński)">
Tomaszewo (powiat koniński)

Tomaszewo – wieś w Polsce położona w województwie wielkopolskim, w powiecie konińskim, w gminie Wierzbinek. Na północ od miejscowości przepływa ciek wodny Maciczny Rów.
W latach 1975–1998 miejscowość należała administracyjnie do województwa konińskiego.
Zobacz też: Tomaszewo

</doc>
<doc id="838480" url="https://pl.wikipedia.org/wiki?curid=838480" title="Tony Humphries">
Tony Humphries

Tony John Humphries – administrator Brytyjskiego Terytorium Oceanu Indyjskiego. Objął to stanowisko 14 lutego 2005 roku, a zastąpił na nim Charlesa Hamiltona. 3 grudnia 2007 roku zrezygnował z pełnienia tej funkcji, a jego następczynią została Joanne Yeadon.

</doc>
<doc id="838483" url="https://pl.wikipedia.org/wiki?curid=838483" title="Chlebowo (powiat koniński)">
Chlebowo (powiat koniński)

Chlebowo – wieś w Polsce położona w województwie wielkopolskim, w powiecie konińskim, w gminie Wierzbinek, przy drodze wojewódzkiej nr 266, nad strugą Pichną. Podlega sołectwu Wierzbinek.
Etymologia nazwy wsi wywodzi się od słowa chleb, oznaczającego także zboże lub od imienia własnego "Chleb". Wedle dokumentów historycznych: w 1423 zapisywana była jako "Chlebowo"; w 1527 "Chliebowo"; od drugiej połowy XVI w. znów w obecnym brzmieniu.
W latach 1975–1998 miejscowość należała administracyjnie do województwa konińskiego.
W okolicach wsi występują gleby należące do kompleksu zbożowo-pastewnego mocnego.

</doc>
<doc id="838484" url="https://pl.wikipedia.org/wiki?curid=838484" title="Asarum">
Asarum



</doc>
<doc id="838485" url="https://pl.wikipedia.org/wiki?curid=838485" title="Urząd Dozoru Technicznego">
Urząd Dozoru Technicznego

Urząd Dozoru Technicznego (UDT) – instytucja państwowa powołana w celu zapewnienia bezpieczeństwa urządzeń i instalacji technicznych podlegających dozorowi technicznemu. Jako jednostka notyfikowana prowadzi działalność certyfikacyjną (UDT-CERT) i szkoleniową (Akademia UDT). Zapleczem badawczo-ekspertyzowym UDT jest Centralne Laboratorium Dozoru Technicznego (CLDT) w Poznaniu. CLDT posiada certyfikaty akredytacji nr AB 001 oraz AP 136 wydane przez Polskie Centrum Akredytacji. Urząd powstał na podstawie dekretu z 26 października 1950 roku. W 1978 Urzędowi nadano statut.
Zakres działalności UDT.
Podstawowy zakres działania UDT określa art. 37 ustawy o dozorze technicznym:
Dozór techniczny.
Dozorem technicznym są działania określone ustawą o dozorze technicznym zmierzające do zapewnienia bezpiecznego funkcjonowania urządzeń technicznych podlegających dozorowi technicznemu stwarzających zagrożenie poprzez rozprężanie gazów znajdujących się pod ciśnieniem różnym od atmosferycznego, wyzwolenie energii potencjalnej lub kinetycznej przy przemieszczaniu się ludzi i ładunków w ograniczonym zasięgu oraz rozprzestrzenianie się materiałów niebezpiecznych podczas ich magazynowania lub transportu.
Urządzenia podlegające dozorowi technicznemu.
Rodzaje urządzeń podlegających dozorowi technicznemu określa rozporządzenie Rady Ministrów z dnia 7 grudnia 2012 r. w sprawie rodzajów urządzeń technicznych podlegających dozorowi technicznemu () wydane na podstawie art.5 ust. 2 ustawy o dozorze technicznym.
Formy dozoru technicznego, rodzaje, zakres i terminy badań technicznych dla poszczególnych rodzajów urządzeń technicznych określają rozporządzenia ustalające warunki techniczne dozoru technicznego, jakim powinny odpowiadać te urządzenia tj.: urządzenia ciśnieniowe, zbiorniki bezciśnieniowe i niskociśnieniowe przeznaczone do magazynowania materiałów trujących lub żrących, zbiorniki bezciśnieniowe i niskociśnieniowe przeznaczone do magazynowania materiałów ciekłych zapalnych, urządzenia transportu bliskiego, dźwigniki, przenośniki kabinowe i krzesełkowe.
Lokalizacja i oddziały terenowe.
Centrala UDT znajduje się w Warszawie przy ul. Szczęśliwickiej 34.
W skład UDT wchodzi 10 oddziałów terenowych oraz 22 biura, rozmieszczonych na terenie całej Polski.

</doc>
<doc id="838488" url="https://pl.wikipedia.org/wiki?curid=838488" title="Janowice (gmina Wierzbinek)">
Janowice (gmina Wierzbinek)

Janowice – wieś w Polsce położona w województwie wielkopolskim, w powiecie konińskim, w gminie Wierzbinek, przy drodze wojewódzkiej nr 266.
Etymologia nazwy wsi wywodzi się od imienia własnego Jan. Wedle dokumentów historycznych w 149 zapisywana była jako "Janowycze"; od XVI w. w obecnym brzmieniu.
W XIX wieku w Janowicach znajdował się folwark należący do rodziny Żychlińskich. W latach 1975–1998 miejscowość należała administracyjnie do województwa konińskiego.
Zobacz też: Janowice

</doc>
<doc id="838491" url="https://pl.wikipedia.org/wiki?curid=838491" title="Walerianowo (powiat koniński)">
Walerianowo (powiat koniński)

Walerianowo – wieś w Polsce położona w województwie wielkopolskim, w powiecie konińskim, w gminie Wierzbinek.
W latach 1975–1998 miejscowość należała administracyjnie do województwa konińskiego.

</doc>
<doc id="838496" url="https://pl.wikipedia.org/wiki?curid=838496" title="Marek Grabowski (1950–2022)">
Marek Grabowski (1950–2022)

Marek Ludwik Grabowski (ur. 8 lutego 1950 w Częstochowie, zm. 7 maja 2022 tamże) – polski polityk, nauczyciel akademicki, doktor nauk medycznych, w latach 2006–2007 wiceminister zdrowia z ramienia Samoobrony RP.
Życiorys.
Wykształcenie i praca zawodowa.
Syn Ludwika i Leokadii. Ukończył studia doktorskie na Wydziale Lekarskim Śląskiej Akademii Medycznej w Katowicach. W 1992 obronił pracę doktorską poświęconą zapadalności na wirusowe zapalenie wątroby w województwie częstochowskim, otrzymując tytuł doktora nauk medycznych.
Od 1988 do 1998 pracował na stanowisku Państwowego Wojewódzkiego Inspektora Sanitarnego w Częstochowie, a następnie, do 2000 w Wojewódzkiej Stacji Sanitarno-Epidemiologicznej w Krakowie. Był wiceprezesem Polskiego Towarzystwa Lekarskiego, specjalistą II stopnia w zakresie rehabilitacji narządu ruchu, organizacji ochrony zdrowia, epidemiologii i zdrowia publicznego, adiunktem w Wyższej Szkole Pedagogicznej w Mysłowicach. W 2002 objął funkcję zastępcy głównego inspektora sanitarnego, którą pełnił do 2005.
W 2007 zajął się pracą naukową. Objął funkcję adiunkta Górnośląskiej Wyższej Szkoły Pedagogicznej im. Kardynała Augusta Hlonda w Mysłowicach. Został też wykładowcą i dziekanem na Wydziale Nauk o Zdrowiu Akademii Polonijnej w Częstochowie oraz pracownikiem Instytutu Nauk o Zdrowiu i Biotechnologii. Od stycznia do maja 2008 był również dyrektorem Stacji Sanitarno-Epidemiologicznej w Częstochowie. Objął funkcję rektora Wyższej Szkoły Zarządzania w Częstochowie.
Był propagatorem profilaktyki chorób zakaźnych, właściwego stylu życia i odżywiania się.
Działalność polityczna.
Był członkiem Polskiej Zjednoczonej Partii Robotniczej i Sojuszu Lewicy Demokratycznej. W wyborach parlamentarnych w 1997 bez powodzenia kandydował do Sejmu z listy Krajowej Partii Emerytów i Rencistów (otrzymał 1207 głosów). W 2005 wstąpił do Samoobrony RP. Kandydował bez powodzenia z listy tej partii na posła w okręgu częstochowskim (otrzymał 3595 głosów). Był też członkiem komitetu wyborczego Andrzeja Leppera jako kandydata w wyborach prezydenckich w 2005. Od 5 września 2006 do 24 sierpnia 2007 sprawował urząd podsekretarza stanu Ministerstwa Zdrowia w koalicyjnym rządzie Jarosława Kaczyńskiego.
Odznaczenia.
W 2005, za "wybitne zasługi dla ochrony zdrowia", prezydent Aleksander Kwaśniewski odznaczył go Krzyżem Oficerskim Orderu Odrodzenia Polski. Był też odznaczany m.in.: Brązowym, Srebrnym (1994) i Złotym (1999) Krzyżem Zasługi.

</doc>
<doc id="838497" url="https://pl.wikipedia.org/wiki?curid=838497" title="Kazimierzewo (województwo wielkopolskie)">
Kazimierzewo (województwo wielkopolskie)

Kazimierzewo – wieś w Polsce, położona w województwie wielkopolskim, w powiecie konińskim, w gminie Wierzbinek.
W latach 1975–1998 miejscowość należała administracyjnie do województwa konińskiego.
Etymologia nazwy wsi wywodzi się od imienia Kazimierz.

</doc>
<doc id="838502" url="https://pl.wikipedia.org/wiki?curid=838502" title="Talarkowo">
Talarkowo

Talarkowo – kolonia w Polsce położona w województwie wielkopolskim, w powiecie konińskim, w gminie Wierzbinek. Miejscowość wchodzi w skład sołectwa Racięcin.
W latach 1975–1998 miejscowość należała administracyjnie do województwa konińskiego.

</doc>
<doc id="838505" url="https://pl.wikipedia.org/wiki?curid=838505" title="Teodorowo (gmina Wierzbinek)">
Teodorowo (gmina Wierzbinek)

Teodorowo – wieś w Polsce położona w województwie wielkopolskim, w powiecie konińskim, w gminie Wierzbinek.
W czasie kampanii wrześniowej 7 września stacjonował tu wchodzący w skład Armii „Poznań” 7 bs. W latach 1975–1998 miejscowość należała administracyjnie do województwa konińskiego.

</doc>
<doc id="838506" url="https://pl.wikipedia.org/wiki?curid=838506" title="Nissan Titan">
Nissan Titan

Nissan Titan - samochód osobowy typu pick-up produkowany przez japoński koncern motoryzacyjny Nissan Motor Company od 2003 roku. Od listopada 2015 roku produkowana jest druga generacja modelu.
Nissan Titan I.
Nissan Titan I produkowany był w latach 2003 - 2015. 
Podobnie jak Navara, Titan dostępny jest w dwóch wariantach kabinowych "King Cab" i "Double Cab". Do napędu użyto benzynowego silnika w układzie V8 o pojemności 5.6 l i mocy 309 KM (227 kW) przy 4900 obr/min oraz momencie obrotowym 517 Nm przy 3600 obr/min. Od 2007 roku montowana była wzmocniona do 321 KM (236 kW) jednostka napędowa. Titan produkowany był z napędem na dwa lub na cztery koła oraz 5-stopniową automatyczną skrzynią biegów.
Pod koniec 2012 roku auto przeszło delikatny lifting na rok modelowy 2013. Dodany został spojler umieszczony na burcie przedziału ładunkowego, zastosowano nową, czteroramienną kierownicę oraz radio z wejściem USB.
Nissan Titan II.
Nissan Titan II został po raz pierwszy zaprezentowany podczas targów motoryzacyjnych w Detroit w 2015 roku.
W przeciwieństwie do pierwszej generacji modelu, auto oferowane jest z turbodoładowanym silnikiem wysokoprężnym w układzie V8 o pojemności 5 l osiągającym moc maksymalną 310 KM oraz 752 Nm momentu obrotowego. W 2016 roku podczas targów motoryzacyjnych w Nowym Jorku zaprezentowano wersję z silnikiem benzynowym w układzie V8 o pojemności 5.6 l oraz mocy maksymalne 390 KM oraz 545 Nm momentu obrotowego.
Wersje wyposażeniowe.
Auto wyposażone może być m.in. w skórzaną tapicerkę, drewniane wykończenie wnętrza, klimatyzację, system audio Rockford Fosgate oraz kamerę cofania, a także system teleinformacyjny z 5-calowym wyświetlaczem. 

</doc>
<doc id="838507" url="https://pl.wikipedia.org/wiki?curid=838507" title="Twierdza Magdeburg">
Twierdza Magdeburg

Twierdza Magdeburg (niem. "Festung Magdeburg") – dawna twierdza pruska w Magdeburgu.
Budowę twierdzy rozpoczęto na początku XVIII wieku, wznosząc cytadelę na wyspie na Łabie. W późniejszym okresie rozbudowywano ją, przekształcając w drugiej połowie XIX wieku w twierdzę fortową. Przez cały okres swojego istnienia twierdza w Magdeburgu była jedną z najpotężniejszych twierdz pruskich, a później niemieckich. W 1912 została zlikwidowana, a większość jej obiektów rozebrana.
Po kryzysie przysięgowym, od lata 1917 do 6 listopada 1918, w twierdzy więziony był Józef Piłsudski, a od sierpnia 1918 także Kazimierz Sosnkowski.

</doc>
<doc id="838512" url="https://pl.wikipedia.org/wiki?curid=838512" title="Władysławowo (gmina Wierzbinek)">
Władysławowo (gmina Wierzbinek)

Władysławowo – wieś w Polsce położona w województwie wielkopolskim, w powiecie konińskim, w gminie Wierzbinek.
W latach 1975–1998 miejscowość należała administracyjnie do województwa konińskiego.

</doc>
<doc id="838518" url="https://pl.wikipedia.org/wiki?curid=838518" title="Stanisławowo (gmina Wierzbinek)">
Stanisławowo (gmina Wierzbinek)

Stanisławowo – wieś w Polsce położona w województwie wielkopolskim, w powiecie konińskim, w gminie Wierzbinek, przy drodze wojewódzkiej nr 266.
W latach 1975–1998 miejscowość należała administracyjnie do województwa konińskiego.
Zobacz też: Stanisławowo.

</doc>
<doc id="838519" url="https://pl.wikipedia.org/wiki?curid=838519" title="I liga urugwajska w piłce nożnej (1939)">
I liga urugwajska w piłce nożnej (1939)

Mistrzostwa Urugwaju w roku 1939 były mistrzostwami rozgrywanymi według systemu, w którym wszystkie kluby rozgrywały ze sobą mecze każdy z każdym u siebie i na wyjeździe, a o tytule mistrza i dalszej kolejności decydowała końcowa tabela.
Primera División.
Końcowa tabela sezonu 1939.
Ze względu na jednakową liczbę punktów dwóch najlepszych w tabeli klubów rozegrano mecz barażowy o mistrzostwo Urugwaju.
Mistrzem Urugwaju został klub Club Nacional de Football.
Baraż o utrzymanie się w pierwszej lidze.
Konieczne było rozegranie trzech meczów, gdyż liczyły się tylko zdobyte punkty, a nie bramki.
Klub CA Bella Vista pozostał w pierwszej lidze, a klub Progreso Montevideo w drugiej.

</doc>
<doc id="838523" url="https://pl.wikipedia.org/wiki?curid=838523" title="Ciepłowo">
Ciepłowo

Ciepłowo – wieś w Polsce położona w województwie wielkopolskim, w powiecie konińskim, w gminie Wierzbinek.
W latach 1975–1998 miejscowość należała administracyjnie do województwa konińskiego.
Etymologia nazwy wsi wywodzi się od słowa "ciepły".
Urodził się tu Kazimierz Klimczak – pułkownik WP, uczestnik kampanii wrześniowej, żołnierz Armii Krajowej, uczestnik powstania warszawskiego.

</doc>
<doc id="838527" url="https://pl.wikipedia.org/wiki?curid=838527" title="John Vereker (gubernator Bermudów)">
John Vereker (gubernator Bermudów)

John Vereker (ur. 9 sierpnia 1944) – gubernator Bermudów w latach 2002-2007, terytorium zamorskiego Wielkiej Brytanii na Oceanie Atlantyckim. Został mianowany przez królową Elżbietę II za radą brytyjskiego parlamentu, by oficjalnie reprezentować monarchinię na wyspach. 
Na urząd został mianowany w kwietniu 2002. Wcześniej zajmował się międzynarodowymi finansami i rozwojem.
Od 1994 do 2002 był sekretarzem Departamentu Międzynarodowego Rozwoju w administracji rządowej Wielkiej Brytanii. W latach 1970-1972 pracował w Banku Światowym, następnie, od 1980 do 1983 w kancelarii premiera. W latach 1988-1993 był zastępcą sekretarz Departamentu Edukacji i Nauki, odpowiedzialnym za szkolnictwo wyższe i badania naukowe.
W 1999 został odznaczony Orderem Bath. Uzyskał honorowy doktorat Uniwersytetu Keele. Jest członkiem wielu międzynarodowych stowarzyszeń, m.in. British Council. Był również doradcą Sekretarza Generalnego ONZ na temat Milenijnego Projektu Rozwoju ("Millenium Development Project"). 
Vereker jest żonaty, ma dwoje dzieci.

</doc>
<doc id="838530" url="https://pl.wikipedia.org/wiki?curid=838530" title="Balance of Power (album)">
Balance of Power (album)

Balance of Power – ostatni album studyjny wydany przez zespół Electric Light Orchestra przed rozpadem w 1986 roku. W tym okresie zespół opuścił Kelly Groucutt, co spowodowało, że grupa grała praktycznie jako trio. Piosenki z tego albumu mają elektroniczny, popowy charakter, mniej tu elementów rockowych niż na poprzednich płytach, praktycznie niezauważalne są też instrumenty smyczkowe.
Spis utworów.
Dodatkowe utwory w wydaniu z 2007 roku.
Autorem wszystkich utworów jest Jeff Lynne.

</doc>
<doc id="838534" url="https://pl.wikipedia.org/wiki?curid=838534" title="Kolej szprotawska">
Kolej szprotawska

Kolej szprotawska (niem. "Kleinbahn Grünberg–Sprottau") – niepaństwowa linia kolejowa, wytyczona pomiędzy dwoma przemysłowymi miastami
Dolnego Śląska: Zieloną Górą i Szprotawą. Funkcjonowała do lat czterdziestych XX wieku.
Podstawy działalności.
Ze względu na potrzebę transportu materiałów przemysłowych i płodów rolnych w roku 1897 pojawił się pomysł uruchomienia połączenia kolejowego. Samorządy i lokalni przemysłowcy podjęli na spotkaniu w Rückersdorf (ob. Siecieborzyce) decyzję o bezpłatnym przekazaniu gruntów pod budowę kolei. W 1908 roku znaleziono głównego inwestora, specjalizującego się w budowie kolei lokalnych, przedsiębiorcę kolejowego Fryderyka Lenca. Ponieważ linia umożliwiałaby też dogodną podróż drobnym handlarzom i lokalnym turystom, otrzymała przydomek „kolejki jagodowej”.
19 maju 1910 roku powołano w zielonogórskim ratuszu, a 31 maja zarejestrowano spółkę akcyjną "Kleinbahn Grünberg–Sprottau AG". Głównym udziałowcem została spółka "Lenz &amp; Co GmbH". Początkowo do udziału w spółce (Towarzystwie Akcyjnym), która zgromadziła kapitał założycielski niezbędny do poniesienia kosztów budowy kolei i zakupu sprzętu do jej obsługi, przystąpiło również Królestwo Prus, powiaty Zielona Góra, Kożuchów, Szprotawa i Żagań, miasto Szprotawa oraz gmina Wichów. Współzałożycielami było 46 osób prywatnych, głównie właścicieli zielonogórskich fabryk i ziemian, a wśród firm znajdowały się Niemiecka Manufaktura Wełny, zakłady Beuchelta (które dostarczyły tabor kolejowy), browar i rzeźnia miejska. Wśród udziałowców, którzy przekazali bezpłatnie swoje grunty do spółki, byli m.in. na terenie Jędrzychowa – Oskar Kliem, w Ochli – Gustaw i Anna Horlitz, w Broniszowie − probostwo katolickie, w Radwanowie − Karol Kude. Z ogólnej liczby 75,97 ha gruntów zajętych przez kolejkę własnością przedsiębiorstwa Kleinbahn Grünberg–Sprottau AG było 68,93 ha, reszta (7,04 ha) została zakwalifikowana jako grunty obce, niebędące własnością przedsiębiorstwa.
Kapitał spółki wynosił 2 550 000 marek, na co składało się 2550 akcji o wartości nominalnej 1000 marek każda. Poszczególni udziałowcy objęli następujące pakiety akcji:
Pozostali indywidualni akcjonariusze objęli 249 akcji o łącznej wartości nominalnej 249 000 marek.
Na początku działalności kolej posiadała cztery parowozy, wagony produkowano w miejscowej fabryce Beuchelta. Zatrudnienie wynosiło mniej niż 70 osób.
Linia kolejowa.
W lipcu 1910 roku rozpoczęła się budowa trasy, a 1 października 1911 roku nastąpiło jej otwarcie. Miała blisko 51 km długości i wiodła przez wsie położone na południe od Zielonej Góry: Jędrzychów, Ochlę, Jarognewice, Radwanów, Broniszów, Dębiczkę, Wichów, Chotków, Stypułów, Siecieborzyce, Witków, Kartowice. Czas przejazdu zależnie od składu i ew. przestojów (przejazd dostosowywano do indywidualnych zamówień) wahał się w granicach 2,5–3 godzin.
Infrastruktura na terenie Zielonej Góry.
Na terenie Zielonej Góry kolej posiadała trzy stacje (w tym jedną towarową), które były niezależne od kolei państwowej. W mieście wybudowano też 4 wiadukty. Trzy z nich zostały w późniejszym okresie rozebrane: na ul. Kożuchowskiej i ul. Nowej) w 2002 roku oraz w okolicy obecnej ulicy Wiejskiej, rozebrany pod koniec lat sześćdziesiątych XX w. W jego miejsce zbudowano nowy betonowy nad nowo wyznaczoną dwujezdniową aleją Wojska Polskiego. Zamontowano na nim stare tory z 1923 roku. Ostatni wiadukt znajduje się w sztucznej dolinie pod ul. Łużycką. Rozbudowany został w latach siedemdziesiątych XX w. Linia kolei na terenie miasta była po wojnie utrzymywana i służyła do transportu produktów z miejscowych fabryk w kierunku dworca PKP. Dobudowano do niej bocznicę przy ul. Węglowej prowadzącą do poznańskiej centrali materiałów budowlanych. Większość bocznic funkcjonowała do roku 2001, a jedna, prowadząca do wytwórni wódek, do roku 2011.
Stacje kolejowe w Zielonej Górze.
Istnieją niejasności dotyczące statusu, funkcji, a nawet precyzyjnej lokalizacji początkowego dworca kolejki na terenie miasta. "Sprottauer Bahnhof" (lub "Grünberg Hatzfeldstraße"), potocznie określany jako Dworzec Szprotawski, mieścił się w bezpośrednim sąsiedztwie dworca głównego kolei państwowej. Sama stacja rozciągała się na długości 500 metrów. Na niektórych planach miasta w tym miejscu jest zaznaczony mały dworzec z napisem "Sprottauer Bahnhof", na innych oznaczono cały zespół stacyjny, składający się z części towarowej i osobowej, ok. 250 m w kierunku Szprotawy. Sam "Sprottauer Bahnhof" (w lokalizacji przy głównym dworcu) nie był często prezentowany w dostępnych materiałach ikonograficznych. Na jedynej zachowanej pocztówce, znajduje się w tym miejscu mała drewniana i przeszklona zielona budka, prawdopodobnie miejsce sprzedaży biletów.
Drugi dworzec (w okolicy ul. Ogrodowej), w południowo-zachodniej części miasta, Zielona Góra-Górne Miasto ("Grünberg-Oberstadt"), z przyczyn ekonomicznych pełnił funkcję dworca początkowego od połowy lat 30. XX wieku. Była to główna stacja linii kolejowej. Później przekształcony został w budynek mieszkalny, a okoliczna infrastruktura kolejowa została usunięta.
Trzecią stacją na terenie miasta była stacja towarowa "Grünberg Schützenplatz". Nie było jej w dawnych rozkładach jazdy pociągów pasażerskich. Zaznaczona była za to jako stacja towarowa w atlasie kolejowym Europy z 1921 roku. Nie jest znany jej wygląd. Znajdowały się przy niej betonowe rampy o co najmniej trzech krawędziach oraz węzeł bocznic i rozjazd krzyżowy.
Po I wojnie światowej, w 1923 roku, powstał perspektywiczny, wieloletni plan rozwoju miasta Grünberg. W planie tym zakładano budowę stacji pasażerskiej w miejscu przecięcia się linii do Szprotawy z drogą biegnącą do Heinersdorf (ob. Jędrzychów, dzielnica Zielonej Góry). Planu tego nigdy nie zrealizowano.
Zaprzestanie działalności.
Najlepszą koniunkturę gospodarczą miała kolej szprotawska w pierwszych latach swej działalności (ponad 300 pasażerów dziennie). Umożliwiała też transport żołnierzy i materiałów wojskowych w czasie obu wojen światowych. Jednak już na początku lat trzydziestych XX w. odnotowano jej deficytowość. Po roku 1935 jej funkcjonowanie zostało mocno zredukowane (w roku 1938 odnotowano ok. 25 pasażerów dziennie). Po II wojnie światowej przysłużyła się jeszcze kilku mniej lub bardziej regularnym transportom, głównie przemysłowym i wojskowym, jednak w rozkładach jazdy PKP, do których została wcielona, regularne połączenie pasażerskie występuje tylko raz, w sezonie 1945/1946: jeden kurs dziennie w obie strony, skomunikowany z pociągiem relacji Poznań – Zielona Góra. Potem, aż do roku 1950, linia ta jest opisywana w pasażerskich rozkładach jazdy jako "linia nieczynna" lub "ruch czasowo wstrzymany". W latach pięćdziesiątych dokonano rozbiórki linii, pozostawiając jedynie część trasy na terenie Zielonej Góry.
Kolej szprotawska obecnie.
Na początku XXI wieku kolejka szprotawska stała się inspiracją działalności krajoznawczej i poznawczej regionalnej grupy hobbystów. Wyznakowano (w latach 2005-2009) śladem torowiska żółty szlak turystyczny z Zielonej Góry do Szprotawy, odbudowano, w wersji dla turystów pieszych i rowerzystów, zniszczony most nad Śląską Ochlą (2007), odkopano z funduszy europejskich stację kolejową w Radwanowie i utworzono w tym miejscu stałą odkrywkę archeologiczną (2009), zrekonstruowano i częściowo odtworzono w terenie wygląd stacji w Broniszowie (2009–2010) i Wichowie (2010–2011). Na trasie szlaku pobudowano pola biwakowe (m.in. przy odbudowanym moście), w kilku wiejskich szkołach wzdłuż dawnej kolei działają okazjonalne bazy rajdowe, prowadzone przez Polskie Towarzystwo Krajoznawcze (m.in. w Ochli, Jarogniewicach, Broniszowie i Chotkowie). Wydawane są broszury informacyjne, działa specjalistyczna strona internetowa przybliżająca historię kolei szprotawskiej i problematykę jej badań. Od roku 2007, cyklicznie w listopadzie odbywają się zloty krajoznawcze dla młodzieży "Na szlaku starej kolei". Planowane jest otwarcie muzeum kolei szprotawskiej w dawnym magazynie na byłym dworcu Grünberg Oberstadt.
W roku 2010 Polskie Towarzystwo Krajoznawcze doprowadziło do wpisania pozostałości kolei do rejestru zabytków. W 2011 roku Towarzystwo zalegalizowało w Ministerstwie Kultury i Dziedzictwa Narodowego powstanie Muzeum Lokalnego Kolei Szprotawskiej z siedzibą w Zielonej Górze. W ramach obchodów 100-lecia powstania kolei szprotawskiej Archiwum Państwowe w Starym Kisielinie, Muzeum Ziemi Lubuskiej i Muzeum Lokalne Kolei Szprotawskiej zorganizowało cykl wystaw w wiejskich szkołach na trasie kolei zwieńczony wielką wystawą w Muzeum Ziemi Lubuskiej. Inicjatywa otrzymała wsparcie finansowe Marszałka Województwa Lubuskiego.
W 2013 roku parkowi przy dawnej stacji macierzystej Grunberg Oberstadt nadano z inicjatywy Klubu Miłośników Kolei Szprotawskiej, oficjalną nazwę Park Kolei Szprotawskiej. W październiku 2018 roku Rada Miasta Zielona Góra, na wniosek miłośników kolei szprotawskiej, poszerzyła teren Parku, który teraz rozciąga się wzdłuż dawnego ciągu kolejowego od wiaduktu nad Aleją Wojska Polskiego aż po wiadukt nad ulicą Kożuchowską (uchwała RM nr LXXV.1051.2018 z dnia 25 września 2018 roku). 
Tabor.
W roku 2014 Klub Miłośników Kolei Szprotawskiej sprowadził oryginalny parowóz T3 (TKh1) z 1909 roku, czyli model, który obsługiwał kolej szprotawską w latach 1911-1945. 
W 2017 roku miłośnicy kolei szprotawskiej odrestaurowali zabytkowy wagon towarowy z 1915 roku i postawili go w skansenie kolei powiatowych na terenie Parku Kolei Szprotawskiej (przy u. Morwowej). Samą operację ustawiania eksponatu szeroko relacjonowała Gazeta Lubuska (fotoreportaż), Gazeta Wyborcza i Radio Zielona Góra. Aktualnie w renowacji jest kolejny eksponat, wagon osobowy z 1890 roku. Wszystkie te zabytki są związane z kolejami typu kolei szprotawskiej. 

</doc>
<doc id="838535" url="https://pl.wikipedia.org/wiki?curid=838535" title="Le Funk Mob">
Le Funk Mob



</doc>
<doc id="838536" url="https://pl.wikipedia.org/wiki?curid=838536" title="Kino Sawa">
Kino Sawa



</doc>
<doc id="838537" url="https://pl.wikipedia.org/wiki?curid=838537" title="Leanid Karnijenka">
Leanid Karnijenka

Leanid Leanidawicz Karnijenka (biał. Леанід Леанідавіч Карніенка, ros. Леонид Леони́дович Корниенко, ur. 20 sierpnia 1987 w Klimowiczach) – białoruski biegacz narciarski, srebrny medalista mistrzostw świata.
Kariera.
Dwukrotnie uczestniczył w mistrzostwach świata juniorów: w 2005 roku na MŚJ w Rovaniemi i w 2006 roku na w MŚJ w Kranju), nie odnosząc jednak większych sukcesów - najlepszym rezultatem było 16. miejsce w 2006 r. w biegu łączonym. Praktycznie bez żadnego doświadczenia międzynarodowego wśród seniorów znalazł się w ekipie białoruskiej na mistrzostwach świata w Sapporo w 2007 roku, gdzie nie ukończył biegu łączonego, a następnie został sensacyjnym srebrnym medalistą w biegu na 15 km techniką dowolną. Przegrał jedynie z Norwegiem, znanym bardziej z tras biatlonowych, Larsem Bergerem, a na podium wyprzedził utytułowanego Niemca Tobiasa Angerera. Karnijenka był przed tym startem klasyfikowany przez Międzynarodową Federację Narciarską w rankingu biegów dystansowych na miejscu 647., co zadecydowało o przyznaniu mu niskiego numeru startowego (nr 3). Wobec zmieniających się w trakcie zawodów warunków pogodowych (opady śniegu) miało to duże znaczenie.
Osiągnięcie Leanida Karnijenki w Sapporo było pierwszym medalem mistrzostw świata w narciarstwie klasycznym dla reprezentacji Białorusi. Zawodnik stanął na podium imprezy mistrzowskiej, nie zaliczając wcześniej żadnego indywidualnego występu w Pucharze Świata.
Osiągnięcia.
Puchar Świata.
Miejsca na podium.
Karnijenka nie stawał na podium zawodów Pucharu Świata.

</doc>
<doc id="838539" url="https://pl.wikipedia.org/wiki?curid=838539" title="Mój dom">
Mój dom

Mój dom – drugi album studyjny zespołu Ira, wydany w 1991 roku przez firmę i ówczesnego sponsora zespołu, wydawnictwo „Kontakt” z Radomia.
Po dość słabym przyjęciu poprzedniego krążka, muzycy chcieli jak najszybciej zapomnieć o niepowodzeniu i nagrać drugą płytę. Zespół zapożyczył się i postanowił wynająć producenta oraz studio nagraniowe. Wybór padł na Leszka Kamińskiego, oraz warszawskie studio S-4. Pierwsze sesje nagraniowe rozpoczęły się pod koniec 1990 roku i wtedy powstały pierwsze wstępne szkice utworów. Podczas nagrywania, zespół spotkał gitarzystę Piotra Łukaszewskiego, który właśnie nagrywał debiutancką płytę z zespołem Skawalker. Kuba Płucisz zaproponował mu występ na płycie jedynie w charakterze gościa, jednak po trzech wspólnie odbytych próbach, Łukaszewski został w zespole. Między innymi podczas tych prób powstał riff do piosenki "Mój dom".
Następna, już ostateczna sesja nagraniowa do płyty odbyła się w kwietniu 1991 roku. Zespół nagrywał pod okiem producenta Leszka Kamińskiego przez niecały miesiąc, a to dlatego, że większość szkiców utworów powstała na próbach w 1990 roku. Głównymi kompozytorami zostali dwaj gitarzyści grupy, Kuba Płucisz oraz Piotr Łukaszewski. Teksty w większości napisał wokalista Artur Gadowski. Podczas sesji nagrany został także cover piosenki The Beatles "Come Together", którą zespół bardzo często grał na swoich koncertach.
W porównaniu z pierwszą płytą wydaną dwa lata wcześniej, album "Mój dom" prezentuje się znacznie dojrzalej, zarówno od strony tekstowej, jak i brzmieniowej. Zwłaszcza dużo zyskało brzmienie zespołu, które stało się bardziej ostre i dynamiczne, a przy tym zdecydowanie bardziej profesjonalne niż na debiutanckim krążku. Zespół zaczął przywiązywać większą wagę do szczegółów, skorzystał z najnowocześniejszej techniki nagrywania, używając przy tym w pełni profesjonalnego sprzętu.
Płyta jest utrzymana w hardrockowym klimacie, co bardzo przypadło do gustu fanom grupy. Materiał zawarty na płycie jest dość zróżnicowany. Począwszy od spokojnych, melodyjnych ballad rockowych (które przyniosły grupie wielki rozgłos w późniejszym okresie) po utwory niemalże heavymetalowe.
Na albumie "Mój dom" zespół w swoich tekstach porusza m.in. problem dużego bezrobocia, panującej biedy ("Mój dom"), a także teksty opowiadające o trudnej drodze jaką zespół przebył w okresie między pierwszą a drugą płytą ("Nie zatrzymam się").
Album został wydany w połowie 1991 roku, przez firmę fonograficzną „Kontakt” z Radomia. Po kilku miesiącach wydawania, wytwórnia wycofała się z produkcji płyty. Wtedy zespół nawiązał współpracę z krakowską firmą „Top Music”, która wznowiła produkcję. Płyta niemalże z miejsca stała się ważnym krążkiem w historii polskiego rocka. Album cieszył się dużą popularnością, sprzedał się w kilkunastu tysiącach egzemplarzy, zdobywając najpierw status złotej płyty, a potem platynowej. Utwory takie jak "Mój dom", "California", "Nie zatrzymam się", "Nadzieja" czy "Twój cały świat" przez długi czas nie opuszczały czołowych miejsc na listach przebojów.
Utwór "Mój dom" stał się swoistym „hymnem pokolenia” pierwszej połowy lat 90., natomiast ballada "Nadzieja" stała się najbardziej rozpoznawalnym utworem grupy. To dzięki tej płycie zespół stał się jedną z najbardziej popularnych grup rockowych w Polsce. Część utworów grupa zaprezentowała podczas swojego występu na Festiwalu w Jarocinie w sierpniu 1991 roku, gdzie spotkały się z entuzjastycznym przyjęciem.
Recenzent miesięcznika "Teraz Rock", Igor Stefanowicz: „pierwszą rzeczą, na którą zwraca uwagę, to przede wszystkim porządnie wyprodukowany materiał, rzetelne rzemiosło i sporo przebojów. Takie było założenie tej płyty – amerykański ciężki rock dla polskiego ludu. Ostre riffy i łagodne ballady, krzykliwe refreny i stonowane śpiewanki. O tym jak ważna jest gitara solowa w tego rodzaju przedsięwzięciu nie trzeba przypominać. I na tym polu Ira także nie ma się czego wstydzić. Piotr Łukaszewski gra perfekcyjnie i z inwencją”.
Do dziś na koncertach zespołu najwięcej piosenek jest granych właśnie z tego albumu. W 2002 roku krakowska firma fonograficzna „Andromeda” wydała reedycję płyty "Mój dom". Na okładce płyty błędnie pozamieniano kolejność utworów.
Zdaniem wielu fanów, a także samych muzyków, płyta "Mój dom" jest największym osiągnięciem w historii grupy.
Dziś uznawany jest przez wielu krytyków jako jeden z najważniejszych albumów polskiego rocka.
Nowoczesny szlif brzmieniowy nadał piosenkom producent muzyczny Leszek Kamiński. Produkcja wyróżniała się na tle ówczesnej średniej na tyle, że pojawiały się głosy, iż Ira sama nie nagrała tego albumu, tylko wynajęci za pieniądze amerykańscy muzycy rockowi.
Artur Gadowski o płycie „Mój dom”:
Kuba Płucisz o płycie „Mój dom”:
Trasa koncertowa.
Dzięki płycie "Mój dom", zespół otrzymał propozycję koncertów w największych miastach Polski, oraz na najbardziej znaczących festiwalach rockowych jak np. Festiwal w Jarocinie. Po premierze albumu zespół niemalże cały czas był w trasie, dzięki czemu został okrzyknięty „najbardziej koncertową grupą w Polsce”. Oficjalna trasa koncertowa promująca "Mój dom" trwała od stycznia do marca 1992 roku. Podczas trasy zespół grał prawie wszystkie piosenki z albumu "Mój dom", najrzadziej pojawiało się "Spadam", "Miłość i nienawiść", "Nie uciekaj", a także kilka utworów z pierwszej płyty, m.in. "Zostań tu", "Adres w sercu". Sztandarowymi coverami wykonywanymi podczas każdego koncertu (przeważnie na zakończenie koncertu, bądź na bis) były utwory "Knockin' on Heaven's Door" z repertuaru Boba Dylana, oraz "Come Together" grupy The Beatles. Zespół często był porównywany do zespołu Guns N’ Roses, głównie dzięki bardzo podobnej interpretacji coveru Dylana. Dzięki tej trasie, zespół pozyskał także sponsora, firmę Mustang Poland.
Come Together.
Cover piosenki zespołu The Beatles, nagrany przez zespół Ira. Utwór bardzo często pojawiał się wówczas na koncertach grupy.
Do nagrania utworu zostali zaproszeni specjalni goście, Grzegorz Skawiński, Czesław Niemen, Grzegorz Kupczyk oraz Janusz Pyzowski z TSA Evolution. Najtrudniej do gościnnego występu było namówić Czesława Niemena, który obawiał się, że nie zmieści się w metalowej konwencji przeróbki utworu, w której nie zabrakło również miejsca dla saksofonu. Utwór został nagrany podczas sesji nagraniowej, która odbyła się w kwietniu 1991 roku w warszawskim studiu S-4. Kompozycja miała znaleźć się na płycie w formie bonusu, jednak ostatecznie do zamieszczenia utworu na krążku z nieznanych powodów nie doszło.
Zespół wystąpił z "Come Together" na Festiwalu w Jarocinie w sierpniu 1991 roku, gdzie na scenie wykonał ten utwór wraz z Grzegorzem Skawińskim, Januszem Pyzowskim, Zbigniewem Hołdysem i Czesławem Niemenem. "Come Together" został zaprezentowany także podczas występu w 1992 roku na tym samym festiwalu. Nagranie dziś jest niedostępne.
Twórcy.
Ira
Gościnnie
Produkcja
Sprzęt.
Podczas nagrywania albumu Ira używała następujących gitar:

</doc>
<doc id="838541" url="https://pl.wikipedia.org/wiki?curid=838541" title="Aleje Ujazdowskie">
Aleje Ujazdowskie



</doc>
<doc id="838543" url="https://pl.wikipedia.org/wiki?curid=838543" title="Zawołanie bojowe klanów szkockich">
Zawołanie bojowe klanów szkockich

Zawołanie bojowe klanów szkockich in. War Cry (ang – slogan z gael "sluagh-ghairm " ,wym."slogorn") – krótkie hasło identyfikujące i zwołujące członków klanu, głównie na polu bitwy.
Występuje częsty błąd w postaci mylenia dewizy (motto rodowe lub klanowe) z zawołaniem bojowym (ang "war cry"). Wzięło się to zapewne stąd, że kontynentalne rody nie miały takiego rozróżnienia, posiadając w większości wypadków jedynie "dewizę rodową". Jedynie w heraldyce polskiej istnieje podobny akustyczny element – zawołanie herbowe, niezależny od nazwy herbu, dawny rodowy okrzyk bojowy.
Zawołanie bojowe i dewiza klanu są w różny sposób reprezentowane w heraldyce klanowej:
Jedynie wojskowe nakrycia głowy, posiadają cap badge, gdzie w obwolucie odznak jednostki znajduje się tylko zawołanie bojowe, z powodów prestiżowych, zwykle po łacinie np. Regiment of the Black Watch "Nemo me impune Lacessit" (dziś motto całej jednostki Royal Regiments of Scotland), King's Own Scottish Borderers "In Veritate Religionis Confido", Queen's Own Highlanders "Cuidich 'n Righ"
Te właśnie praktyki spowodowały wspomniane wyżej mylenie "war cry" i dewizy rodu. Przenikanie kultury militarnej w realia folkloru szkockiego jest wyjątkowo silne.
Motto jest zwykle maksymą łacińską, czasem w języku gaelickim, angielskim lub francuskim, o ideologicznym, religijnym, honorowym lub moralnym charakterze.
Zawołanie bojowe z kolei jest prawie zawsze po gaelicku, choć sporadycznie też po angielsku (zwykle przy "młodych" rodach). Jego rolę można przyrównać do okrzyków "kiai" we wschodnich sztukach walki, które mają deprymować przeciwnika i dodawać ducha krzyczącemu. Treścią zawołań bojowych są często oryginalnie brzmiące wyzwiska pod adresem przeciwników, krótkie słowa, nazwy miejsc lub imiona ważne dla członków klanu, okrzyki mające przestraszyć lub zniechęcić wroga. Często okrzyki nawiązują do legend klanowych i do historii Szkocji, czasem oznaczają miejsce budowy pierwszej twierdzy klanu (swoją drogą, owym miejscom też zwykle nadawano "groźnie brzmiące" nazwy).
W odróżnieniu od dewizy klanu, zawołań mogło być kilka, spotyka się klany z dwoma i więcej zawołaniami bitewnymi.
Zawołanie, oprócz psychologicznego oddziaływania na przeciwnika lub własnych wojowników, spełniało też rolę identyfikacyjną, pomagającą w chaosie bitewnym rozpoznać swoich "współklanowców".

</doc>
<doc id="838544" url="https://pl.wikipedia.org/wiki?curid=838544" title="Indywidualne Mistrzostwa Świata w sporcie żużlowym 1959">
Indywidualne Mistrzostwa Świata w sporcie żużlowym 1959



</doc>
<doc id="838546" url="https://pl.wikipedia.org/wiki?curid=838546" title="Wyższa Szkoła Bankowa w Warszawie">
Wyższa Szkoła Bankowa w Warszawie

Wyższa Szkoła Bankowa w Warszawie (WSB Warszawa) – uczelnia niepubliczna należąca do Grupy Wyższych Szkół Bankowych. Prowadzi studia I stopnia i II stopnia – w trybie stacjonarnym i niestacjonarnym. Siedziba uczelni znajduje się w warszawskiej dzielnicy Targówek, przy ulicy Łabiszyńskiej 25. Zajęcia na studiach I i II stopnia prowadzone są w budynkach przy ulicy Łabiszyńskiej 25 oraz ul. Oszmiańskiej 23/25 (Praga-Północ) oraz ul. Vincenta van Gogha 1 (Białołęka). 
Uczelnia prowadzi także studia podyplomowe z zakresu: administracji, bezpieczeństwa, IT, prawa, finansów i rachunkowości, marketingu, zarządzania, psychologii i pedagogiki. 
Historia uczelni.
Wyższa Szkoła Bankowa w Warszawie powstała w 2019 roku w wyniku przekształcenia Wyższej Szkoły Informatyki, Zarządzania i Administracji w Warszawie, istniejącej w latach 1999−2019. Uczelnia od początku korzysta z know-how oraz dorobku dydaktycznego i naukowego grupy Wyższych Szkół Bankowych, której historia sięga 1994 roku. 
Kierunki studiów.
Oferta WSB Warszawa obejmuje: 
Studia II stopnia prowadzone są w ramach dwóch ścieżek kształcenia – tradycyjnej oraz połączonej ze studiami podyplomowymi. 
Uczelnia prowadzi również ponad 100 kierunków studiów podyplomowych.

</doc>
<doc id="838547" url="https://pl.wikipedia.org/wiki?curid=838547" title="Takesure Chinyama">
Takesure Chinyama

Takesure Chinyama (ur. 30 września 1982 w Seke) – piłkarz pochodzący z Zimbabwe, grający na pozycji napastnika.
Kariera klubowa.
Chinyama piłkarską karierę rozpoczynał w klubie Wankie FC z miasta Hwange. W 2003 roku zadebiutował w barwach tego klubu i w pierwszym sezonie gry zajął z tym klubem 11. miejsce w lidze Zimbabwe, w 2004 roku 9. miejsce oraz wystąpił w przegranym 0:1 z CAPS United finale Pucharu Zimbabwe. W 2005 roku klub Wankie FC, zmienił nazwę na Hwange FC. Chinyama zajął z nim 10. miejsce w lidze. W 2006 roku występował w stołecznym klubie Monomotapa United i zajął z nim 8. miejsce i zdobywając 8 goli w lidze (najwięcej w karierze w jednym sezonie).
Chinyama przebywał na testach w Legii Warszawa, jednak warszawski klub zrezygnował z jego usług. Następnie przez miesiąc był testowany w Dyskobolii Grodzisk Wielkopolski i ostatecznie pod koniec lutego 2007 piłkarz przeszedł do klubu z Grodziska Wielkopolskiego. 3 lipca 2007 przeszedł do Legii Warszawa na rok z opcją przedłużenia na trzy lata. 29 lipca 2007 zadebiutował w ligowym meczu Legii. W sezonie 2008/2009 wraz z Pawłem Brożkiem zdobył tytuł króla strzelców ekstraklasy strzelając 19 bramek. Od tego sezonu jednak zmagał się z ciężkim urazem kolana, co spowodowało, że strzelał znacznie mniej bramek i znacznie rzadziej występował. W sezonie 2009/2010 zdobył tylko dwie bramki (z Lechią i z Lechem). Po zakończeniu sezonu 2010/11 klub nie zdecydował się przedłużyć kontraktu z zawodnikiem.
W grudniu 2011 podpisał kontrakt z klubem w swoim rodzinnym mieście – Dynamos Harare.
W lipcu 2012 podpisał kontrakt z Orlando Pirates
Kariera reprezentacyjna.
Chinyama występował w młodzieżowych reprezentacjach Zimbabwe, w 2005 roku zadebiutował w pierwszej reprezentacji. W tym samym roku wystąpił w COSAFA Cup 2005, a w 2006 roku był bliski wyjazdu na Puchar Narodów Afryki 2006, ale ostatecznie nie wszedł do składu.
11 marca 2008 roku wystąpił w powołanej "ad hoc" reprezentacji obcokrajowców występujących w polskiej ekstraklasie, która pod wodzą Jana Urbana zmierzyła się z reprezentacją Polski w meczu kontrolnym. W 79. minucie tego meczu strzelił trzecią bramkę dla zespołu obcokrajowców.
Sukcesy.
Dyskobolia Grodzisk Wielkopolski
Legia Warszawa

</doc>
<doc id="838548" url="https://pl.wikipedia.org/wiki?curid=838548" title="TUL-1">
TUL-1



</doc>
<doc id="838550" url="https://pl.wikipedia.org/wiki?curid=838550" title="Daewoo K3">
Daewoo K3



</doc>
<doc id="838551" url="https://pl.wikipedia.org/wiki?curid=838551" title="Samsung SGH-E900">
Samsung SGH-E900

Samsung SGH E900 – telefon komórkowy firmy Samsung wprowadzony na rynek polski w 2006 r.

</doc>
<doc id="838552" url="https://pl.wikipedia.org/wiki?curid=838552" title="Góry Białe">
Góry Białe



</doc>
<doc id="838557" url="https://pl.wikipedia.org/wiki?curid=838557" title="Rodobrana">
Rodobrana

Rodobrana – formacja paramilitarna Słowackiej Partii Ludowej istniejąca w latach 1923–1927
Rodobrana została powołana w 1923 r. przez Vojtecha Tukę, jednego z głównych działaczy Słowackiej Partii Ludowej (SLS). Za jej organizację odpowiadali Vojtech Hudec i Alexander Mach. Była ona wzorowana na oddziałach włoskich faszystów, a jej członkowie nosili czarne koszule. Jej zadaniem była ochrona zgromadzeń SLS przed atakami ze strony komunistów, z biegiem czasu także pełnienie roli parapolicyjnej. Liczyła początkowo ok. 5 tys. ludzi, osiągając liczebność ok. 30 tys. pod koniec istnienia. Struktury Rodobrany powstały w Trnawie, Hlohovcu i Nitrze. Najmniejszą jednostką był rój (6 ludzi), 3 roje tworzyły czatę, a 5 czat – rotę. Organem prasowym od 25 lipca 1926 r. był dziennik „Rodobrana”. W 1926 r. przywódcy organizacji nawiązali potajemne kontakty z czeskimi faszystami w celu zorganizowania zamachu stanu i oderwania Słowacji od reszty kraju, do czego jednak nie doszło. W 1927 r. V. Tuka wydał „Rodobranský Katechizmus”, w którym przedstawił 10 głównych zasad działalności formacji. Rząd Czechosłowacji od początku działalności Rodobrany próbował przeciwdziałać jej rozwojowi, a w 1927 r. oficjalnie ją rozwiązał. Jej następczynią od 1938 r. była Gwardia Hlinki.

</doc>
<doc id="838566" url="https://pl.wikipedia.org/wiki?curid=838566" title="Węgloazotowanie">
Węgloazotowanie

Węgloazotowanie (cyjanowanie) – jeden z procesów obróbki cieplno-chemicznej żelaza polegający na nasyceniu powierzchni przedmiotów stalowych jednocześnie węglem i azotem w temperaturze 500–950 °C. Po zahartowaniu i odpuszczeniu zyskuje się twardą i odporną na ścieranie warstwę powierzchniową. W zależności od rodzaju ośrodka wydzielającego węgiel i azot rozróżnia się procesy węgloazotowania kąpielowego (cyjanowania) lub gazowego (wprowadza się amoniak). Bardziej szczegółowy podział uwzględnia:
Zaletami węgloazotowania kąpielowego są: skrócenie czasu procesu w stosunku do czasu nawęglania, uzyskanie bardzo twardych powłok odpornych na ścieranie, stosunkowo niska temperatura procesu.
Wadami węgloazotowania kąpielowego są: niebezpieczeństwo zatrucia pracowników parami z roztworów soli cyjanowych oraz konieczność częstego kontrolowania składu kąpieli.
Węgloazotowanie gazowe eliminuje wadę węgloazotowania kąpielowego związaną z możliwością zatrucia, przy zachowaniu niemal identycznego efektu końcowego obróbki.

</doc>
<doc id="838568" url="https://pl.wikipedia.org/wiki?curid=838568" title="Cyjanowanie">
Cyjanowanie



</doc>
<doc id="838569" url="https://pl.wikipedia.org/wiki?curid=838569" title="Transamerica Pyramid">
Transamerica Pyramid

Transamerica Pyramid – 260-metrowy wieżowiec zbudowany w 1972 roku w kształcie ostrosłupa. Zaprojektowana tak sylwetka sprawia, że do otaczających budynek ulic dociera więcej światła i świeżego powietrza. W "skrzydłach" wyrastających blisko wierzchołka znajdują się szyby wind.

</doc>
<doc id="838579" url="https://pl.wikipedia.org/wiki?curid=838579" title="Dominik Sankowski">
Dominik Sankowski

Dominik Jan Sankowski (ur. 3 października 1946 w Radomsku) – polski informatyk, nauczyciel akademicki, profesor nauk technicznych, polityk.
Życiorys.
Wykształcenie i działalność naukowa.
W 1970 ukończył studia z zakresu automatyki na Wydziale Elektrycznym Politechniki Łódzkiej, a w 1973 studia z zakresu matematyki na tej samej uczelni. W 1979 uzyskał na niej stopień doktora, a w 1989 habilitował. W 1998 uzyskał tytuł naukowy profesora.
Od 1971 do 1979 wykładał na Politechnice Częstochowskiej, a w 1979 został wykładowcą Politechniki Łódzkiej. W 1995 został kierownikiem Katedry Informatyki Stosowanej na tej uczelni. Wykłada również w Społecznej Wyższej Szkole Przedsiębiorczości i Zarządzania w Łodzi. W 1994 został członkiem Sekcji Elektrotermii Polskiej Akademii Nauk. Jest ekspertem Państwowej Komisji Akredytacyjnej. Zasiada w radzie naukowej Wyższej Szkoły Kultury Społecznej i Medialnej w Toruniu.
Specjalizuje się w zakresie komputerowych układów pomiarowo-kontrolnych oraz zagadnieniach przetwarzania, analizy i rozpoznawania obrazów.
Działalność polityczna.
Należał do Porozumienia Polskich Chrześcijańskich Demokratów. Jako członek tej partii bez powodzenia kandydował w 2001 do Sejmu z listy Akcji Wyborczej Solidarność Prawicy. W wyborach samorządowych w 2010 został zgłoszony jako kandydat na prezydenta Łodzi z ramienia Ruchu Przełomu Narodowego, jednak w ostatnim dniu kampanii prezydenckiej przed I turą wyborów zrezygnował z ubiegania się o to stanowisko i poparł Witolda Waszczykowskiego. W wyborach parlamentarnych w 2011 i 2019 zostawał kandydatem do Senatu z ramienia Prawa i Sprawiedliwości.
Odznaczenia i wyróżnienia.
Został odznaczony Srebrnym i Złotym (2001) Krzyżem Zasługi, Medalem Komisji Edukacji Narodowej oraz Krzyżem Kawalerskim Orderu Odrodzenia Polski. W 2007 otrzymał tytuł profesora honoris causa Państwowej Akademii Finansów we Lwowie. Kawaler Zakonu Rycerskiego Grobu Bożego w Jerozolimie. Laureat Nagrody Miasta Łodzi (2012).

</doc>
<doc id="838580" url="https://pl.wikipedia.org/wiki?curid=838580" title="Józef Rutkowski (lekkoatleta)">
Józef Rutkowski (lekkoatleta)

Józef Rutkowski (ur. 10 lutego 1920 w Dobrzycy, zm. 10 lutego 1991 w Warszawie) – polski lekkoatleta (sprinter) i działacz sportowy. Przed II wojną światową występował pod pseudonimem "Omarski".
Życiorys.
W 1937 mistrz Polski juniorów w barwach KPW Poznań w biegu na 100 m i w skoku w dal. Trzykrotny mistrz Polski jako zawodnik AZS Poznań. Reprezentant kraju na mistrzostwach Europy (Oslo 1946), gdzie jednak odpadł w eliminacjach zarówno na 100 (z wynikiem 11,0) jak i 200 metrów (z wynikiem 22,8). W 1949 roku jako członek sztafety 4 x 100 metrów brał udział w pierwszym po II wojnie światowej meczu międzypaństwowym, w którym drużyna Polski rywalizowała w Warszawie z Rumunami.
Po zakończeniu kariery działacz sportowy, m.in. wiceprzewodniczący Głównego Komitetu Kultury Fizycznej i Turystyki (1960-1973), współzałożyciel TKKF
Rekordy życiowe:

</doc>
<doc id="838581" url="https://pl.wikipedia.org/wiki?curid=838581" title="Bobrowniki (przystanek kolejowy w województwie łódzkim)">
Bobrowniki (przystanek kolejowy w województwie łódzkim)

Bobrowniki – przystanek kolejowy w Bobrownikach, w województwie łódzkim, w Polsce.
W roku 2017 przystanek obsługiwał 100–149 pasażerów na dobę.

</doc>
<doc id="838594" url="https://pl.wikipedia.org/wiki?curid=838594" title="Kazimierz Owsiński">
Kazimierz Owsiński

Kazimierz Owsiński (1752-1799) – aktor, dyrektor teatru. Pochodził z rodziny szlacheckiej. Mąż aktorki Julii Sikorskiej. Przez współczesnych uważany za najwybitniejszego aktora polskiego. 
Występował w Warszawie, we Lwowie i Krakowie, grał role komediowe (m.in. Fircyka - "Fircyk w zalotach" Zabłockiego, Don Basilio - "Wesele Figara" Beaumarchais’go) i dramatyczne (role szekspirowskie, rola tytułowa w "Bewerleyu" B.J. Saurina według E. Moore’a).
Kształcił się przez trzy lata na Akademii Krakowskiej. W 1768 przerwał naukę by wstąpić do wojsk konfederacji barskiej. Po klęsce związku, od konsekwencji jakie spotkały konfederatów, uchronił go prymas Gabriel Podoski przyjmując Owsińskiego do swojego domu. Z prymasem podróżował po Europie, uczył się języków, chodził na spektakle teatralne podpatrując mistrzów sztuki aktorskiej. 
W 1774 zaangażował się do zespołu Teatru Narodowego w Warszawie. Debiutował w roli Nizińskiego ("Dumny"). Publiczność „dostrzegła w nim wiele obiecującą zdatność” (W. Bogusławski). 
Po nagłej śmierci prymasa w Marsylii w 1777 powrócił do Warszawy. Zaangażował się do teatru grając między innymi w sztukach Bohomolca: "Staruszka młoda" i "Czary", księcia Czartoryskiego: "Panna na wydaniu , Pysznoskąpski, Kawa".
Po śmierci żony, zaledwie kilkanaście miesięcy po ślubie, popadł w melancholię, stał się roztargniony, przestał dbać o zdrowie. Zaczął grać postacie dramatyczne: hrabiego Klarandona we łzawej komedii "Eugenia" Beaumarchais, czy tytułowego Bewerleia w tragedii Saurina.
W 1781 przeniósł się z Truskolaskimi do Lwowa, gdzie założyli teatr, w którym występował przez dwa sezony. Wrócił do teatru warszawskiego, wyjeżdżał na gościnne występy do Grodna (w czasie sejmu grodzieńskiego) i Dukli.
W 1794 wyjechał do Lwowa, gdzie zmarł 13 maja 1799.

</doc>
<doc id="838595" url="https://pl.wikipedia.org/wiki?curid=838595" title="Piotr Górny">
Piotr Górny



</doc>
<doc id="838598" url="https://pl.wikipedia.org/wiki?curid=838598" title="Grażyna Krukówna">
Grażyna Krukówna

Grażyna Leokadia Krukówna-Schejbal (ur. 18 stycznia 1949 w Łodzi) – polska aktorka.
Życiorys.
W latach 1963-1967 kształciła się w XVI Liceum Ogólnokształcącym im. Henryka Sienkiewicza w Łodzi o profilu francuskim. W 1971 ukończyła studia aktorskie w Państwowej Wyższej Szkoły Filmowej, Telewizyjnej i Teatralnej w Łodzi.
Została doktorem sztuk teatralnych, pracuje jako adiunkt we wrocławskiej PWST.
Jej mężem został aktor Jerzy Schejbal, z którym ma dwie córki: Magdalenę (także aktorka) i Katarzynę.

</doc>
<doc id="838600" url="https://pl.wikipedia.org/wiki?curid=838600" title="Rashid Atkins">
Rashid Atkins

Rashid Sultan Muhammad Atkins Bey (ur. 14 maja 1975 w Filadelfii) – amerykański koszykarz, gra na pozycji rozgrywającego lub rzucającego obrońcy. Wcześniej nazywał się „Rashid Bey”, gdy zaczynał grę na uniwersytecie St. Joseph’s.
W sezonie 2007/2008, podczas wygranego 92-85 spotkania z Prokomem Trefl Sopot, wyrównał trzeci wynik w historii PLK (odkąd wprowadzono oficjalne statystyki w sezonie 1998/99), notując 9 przechwytów.
Osiągnięcia.
Na podstawie, o ile nie zaznaczono inaczej.

</doc>
<doc id="838602" url="https://pl.wikipedia.org/wiki?curid=838602" title="Plac Unii Lubelskiej">
Plac Unii Lubelskiej



</doc>
<doc id="838604" url="https://pl.wikipedia.org/wiki?curid=838604" title="Janusz Kazimierz Krzyżewski">
Janusz Kazimierz Krzyżewski

Janusz Kazimierz Krzyżewski (ur. 10 września 1949 w Bakałarzewie) – polski polityk, działacz PZPR, samorządowiec, były marszałek województwa podlaskiego.
Życiorys.
Ukończył studia ekonomiczne w Szkole Głównej Planowania i Statystyki, rozpoczął też studia doktoranckie. Był zatrudniony w przedsiębiorstwach przemysłowych (zakłady materiałów budowlanych w Niegocinie), następnie został etatowym pracownikiem PZPR, m.in. był I sekretarzem KM w Giżycku.
Od 1975 pracował w aparacie partyjnym w Suwałkach, był zastępcą kierownika i kierownikiem Wydziału Ekonomicznego Komitetu Wojewódzkiego (1975–1978), I sekretarzem Komitetu Miejskiego (1978–1981) oraz kierownikiem Wydziału Społeczno-Gospodarczego KW (od 1981). Jako ostatni sprawował funkcję I sekretarza Komitetu Wojewódzkiego w Suwałkach. W latach 90. podjął własną działalność gospodarczą.
Należał do założycieli SdRP i Sojusz Lewicy Demokratycznej w regionie. Od 1998 do 2010 nieprzerwanie zasiadał w sejmiku podlaskim. Po wyborach samorządowych w 2002 objął stanowisko marszałka tego województwa. Zajmował je do 20 lutego 2007, tj. do czasu rozwiązania wybranego w 2006 sejmiku i powołania w związku z tym Jarosława Schabieńskiego na osobę pełniącą obowiązki organów samorządu województwa podlaskiego. W tym samym roku został prezesem zarządu Przedsiębiorstwa Gospodarki Komunalnej Sp. z o.o. w Suwałkach.
W 2010 został uznany za winnego nierzetelnego wypełnienia oświadczenia majątkowego (nieujawnienia długów), postępowanie karne zostało wobec niego warunkowo umorzone. W konsekwencji nie mógł kandydować w kolejnych wyborach samorządowych. W 2014 ponownie kandydował do sejmiku, jednak nie uzyskał mandatu.

</doc>
<doc id="838607" url="https://pl.wikipedia.org/wiki?curid=838607" title="Barczatka głogówka">
Barczatka głogówka



</doc>
<doc id="838610" url="https://pl.wikipedia.org/wiki?curid=838610" title="Zgromadzenie Akcjonariuszy">
Zgromadzenie Akcjonariuszy



</doc>
<doc id="838612" url="https://pl.wikipedia.org/wiki?curid=838612" title="Nicholas Sekunda">
Nicholas Sekunda

Nicholas Victor Sekunda (ur. 5 listopada 1953) – prof. dr hab. Uniwersytetu Gdańskiego. Kierownik Zakładu Archeologii Antycznej. Zainteresowania badawcze skupia wokół wojskowość Grecji starożytnej, Persji achemenidzkiej i Krety hellenistycznej.
W latach 1972–1979 studiował historię antyczną i archeologię na The University of Manchester.
Badania wykopaliskowe.
Brał udział w badaniach archeologicznych w Wielkiem Brytanii Polsce, Iranie i Grecji uczestniczył również w projekcie badawczym 'Ancient Persian Warfare' ("Działania wojenne Antycznych Persów") przy British Institute of Persian Studies.

</doc>
<doc id="838621" url="https://pl.wikipedia.org/wiki?curid=838621" title="Paweł Kozendra">
Paweł Kozendra

Paweł Kozendra (ur. 20 stycznia 1976) – polski hokeista grający na pozycji obrońcy. Przez całą karierę związany z krakowską Cracovią.

</doc>
<doc id="838627" url="https://pl.wikipedia.org/wiki?curid=838627" title="Marco Bonitta">
Marco Bonitta

Marco Bonitta (ur. 5 września 1963 w Rawennie) – włoski trener siatkarski.
W marcu 2001 objął stanowisko trenera kobiecej reprezentacji Włoch. W tym samym roku prowadzona przez niego kadra zdobyła srebrny medal na mistrzostwach Europy w Bułgarii. Rok później zwyciężyła na rozgrywanych w Niemczech mistrzostwach świata. Na igrzyskach olimpijskich w Atenach została wyeliminowana w ćwierćfinale przez Kubę. We wrześniu 2006 po konflikcie z czołowymi siatkarkami Bonitta opuścił reprezentację Włoch.
28 lutego 2007 został trenerem żeńskiej reprezentacji Polski. W tym samym roku prowadzona przez niego kadra awansowała do finału cyklu Grand Prix. Po igrzyskach olimpijskich w Pekinie w 2008 zakończył pracę z polską reprezentacją.
Jego motto brzmi: „Trening to nie miejsce dla demokracji, gdy zaczyna się praca, kończą się dyskusje”.
W marcu 2014 r. ponownie został trenerem reprezentacji Włoch. Zajął z nią 4. miejsce na mistrzostwach świata rozgrywanych we Włoszech. 
Z kolei w maju 2021 r. objął posadę trenera jednego z najbardziej utytułowanych klubów w Polsce - Indykpol AZS Olsztyn, zastępując na tym stanowisku Daniela Castellaniego. Z tej funkcji zrezygnował 10 grudnia 2021. 
Sukcesy trenerskie.
klubowe.
Foppapedretti Bergamo:
reprezentacyjne.
Reprezentacja Włoch kobiet:
Reprezentacja Włoch juniorów:

</doc>
<doc id="838636" url="https://pl.wikipedia.org/wiki?curid=838636" title="Cincinnati Masters">
Cincinnati Masters

Cincinnati Masters – kobiecy turniej tenisowy kategorii WTA 1000 zaliczany do cyklu WTA Tour i męski turniej kategorii ATP Tour Masters 1000 zaliczany do cyklu ATP Tour.
Pierwsza edycja zawodów odbyła się w 1899 roku. W 1918 roku turniej nie został rozegrany z powodu I wojny światowej, w 1921 roku z powodu opadów deszczu, a w 1935 z powodu wielkiego kryzysu. W latach 1974–1987 i 1989–2003 nie odbyły się imprezy kobiece. W 2020 w związku z pandemią COVID-19 turniej przeniesiono na obiekty USTA Billie Jean King National Tennis Center w Nowym Jorku, aby uniknąć podróży zawodników przed odbywającym się w tym samym miejscu wielkoszlemowym US Open.

</doc>
<doc id="838640" url="https://pl.wikipedia.org/wiki?curid=838640" title="Western &amp; Southern Financial Group Women's Open">
Western &amp; Southern Financial Group Women's Open



</doc>
<doc id="838641" url="https://pl.wikipedia.org/wiki?curid=838641" title="Western &amp; Southern Financial Group Masters">
Western &amp; Southern Financial Group Masters



</doc>
<doc id="838643" url="https://pl.wikipedia.org/wiki?curid=838643" title="Lista procesorów Pentium 4">
Lista procesorów Pentium 4

Zobacz też.
Lista gniazd procesorowych

</doc>
<doc id="838655" url="https://pl.wikipedia.org/wiki?curid=838655" title="Dekanat Łódź-Widzew">
Dekanat Łódź-Widzew

Dekanat Łódź-Widzew - dekanat należący do archidiecezji łódzkiej, obejmujący tereny wschodniej Łodzi, czyli kompleks osiedli w dzielnicy Widzew. Jego obszar powiększył się na mocy dekretu ks. abp. Marka Jędraszewskiego, który dokonał reorganizacji dekanatów.
W skład dekanatu wchodzi 7 parafii.

</doc>
<doc id="838659" url="https://pl.wikipedia.org/wiki?curid=838659" title="Aulacocerida">
Aulacocerida

Aulacocerida – rząd wymarłych zwierząt z grupy Belemnoidea.

</doc>
<doc id="838660" url="https://pl.wikipedia.org/wiki?curid=838660" title="5 Dywizja Uzupełnień (Węgry)">
5 Dywizja Uzupełnień (Węgry)

5 Dywizja Uzupełnień - jedna z węgierskich formacji rezerwowych z czasów II wojny światowej. Utworzona w 1944, w listopadzie tego roku rozwiązana. 

</doc>
<doc id="838664" url="https://pl.wikipedia.org/wiki?curid=838664" title="Parafia św. Alberta Chmielowskiego w Łodzi">
Parafia św. Alberta Chmielowskiego w Łodzi

Parafia św. Alberta Chmielowskiego w Łodzi – rzymskokatolicka parafia położona na łódzkim osiedlu Widzew Wschód, wchodząca w skład dekanatu Łódź-Widzew Archidiecezji Łódzkiej.
Historia parafii.
Parafia została erygowana 12 października 1987 r. przez biskupa Władysława Ziółka, ordynariusza diecezji łódzkiej.
Parafia powstała poprzez wydzielenie części obszaru parafii św. Anny oraz parafii Matki Bożej Jasnogórskiej w Łodzi.

</doc>
<doc id="838666" url="https://pl.wikipedia.org/wiki?curid=838666" title="Imienne świadectwo depozytowe">
Imienne świadectwo depozytowe



</doc>
<doc id="838668" url="https://pl.wikipedia.org/wiki?curid=838668" title="Superantygen">
Superantygen

Superantygen – substancja pochodzenia bakteryjnego, mikoplazmatycznego, wirusowego lub roślinnego prowadząca do aktywacji poliklonalnej limfocytów, w wyniku niespecyficznego wiązania z receptorem limfocytów T (TCR).
Superantygeny wykazują niespecyficzny sposób wiązania się z kompleksem TCR – cząsteczka MHC klasy II. Nie reagują one z unikatowym miejscem wiążącym antygen na receptorze TCR, utworzonym przez łańcuchy alfa i beta, lecz tylko z zewnętrzną powierzchnią odcinka V łańcucha beta. Zatem aktywacji ulegną te wszystkie klony limfocytów T, które mają TCR o określonej budowie łańcucha beta (niezależnie od wchodzącego w skład cząsteczki TCR łańcucha alfa). Aktywacji będą ulegać zarówno limfocyty T CD4, jak i limfocyty T CD8. Superantygeny łączą się nietypowo z cząsteczkami MHC klasy II (w przypadku gronkowcowej enterotoksyny B z MHC klasy I), gdyż zamiast z rowkiem standardowo prezentującym antygen łączą się bez wstępnej obróbki (degradacji, prezentacja antygenu) z zewnętrzną powierzchnią cząsteczki. Różne superantygeny łączą się z nieco innymi miejscami tych cząsteczek.
Do substancji najlepiej poznanych jako superantygeny możemy zaliczyć między innymi egzotoksyny wytwarzane przez paciorkowce (np.: paciorkowcowe białko M) oraz enterotoksyny gronkowcowe.
Superantygeny wytwarzane są przez: bakterie (np. "Staphylococcus aureus", "Mycobacterium tuberculosis"); wirusy (np. wirus wścieklizny (Rabies virus), wirus opryszczki); pasożyty (np. "Toxoplasma gondii"); niektóre rośliny.
Superantygeny biorą udział także w patogenezie wielu chorób: zespół wstrząsu septycznego (SEPSA); stwardnienie rozsiane; łuszczyca; gruźlica; AIDS; wścieklizna;
Od niedawna próbuje wykorzystywać się je także w medycynie do terapii nowotworów. Odkryto, że przeciwciała skierowane przeciw antygenom na komórkach nowotworowych i połączone z superantygenami powodowały u zwierząt tworzenie się nacieku komórkowego wokół ognisk nowotworowych i w konsekwencji prowadziły do zniszczenia takiego ogniska.

</doc>
<doc id="838672" url="https://pl.wikipedia.org/wiki?curid=838672" title="Wyżymaczka">
Wyżymaczka

Wyżymaczka – urządzenie do wyciskania nadmiaru wody ze świeżo wypranych sztuk odzieży lub bielizny składające się z przylegających do siebie dwóch wałków, z których jeden napędzany jest korbką. Wałki mogą być pokryte drewnem, gumą lub tworzywem sztucznym i sprężyście do siebie dociskane tak, aby możliwe było wciśnięcie pomiędzy nie – poprzez pokręcanie korbką – wypranej odzieży. Przez wyciśnięcie wody z tkaniny można znacznie skrócić czas schnięcia wypranej odzieży, a także zapobiec (lub znacznie ograniczyć) efekt rozciągania się tkaniny pod wpływem ciężaru wody w niej zawartej.
Urządzenia tego rodzaju, stosowane niegdyś jako wyposażenie uzupełniające dla prostych modeli pralek (m.in. w popularnej w Polsce w latach 60. XX wieku i w dekadzie następnej pralce "Frania") praktycznie wyszły już z użycia w gospodarstwach domowych tak w Polsce, jak w innych krajach średnio i wysoko rozwiniętych, zastąpione przez wysokoobrotowe wirówki lub funkcję wirowania zaprogramowaną w pralkach automatycznych. Ze względu na prostotę konstrukcji wyżymaczki nadal znajdują zastosowanie w uboższych gospodarstwach domowych, a także w specyficznych zastosowaniach, np. do wyżymania irchy w myjniach samochodowych, albo do regeneracji sorpcyjnych rękawów, mat i wykładzin wykorzystywanych przy zbieraniu zanieczyszczeń z powierzchni zbiorników wodnych.

</doc>
<doc id="838674" url="https://pl.wikipedia.org/wiki?curid=838674" title="Władimir Alekno">
Władimir Alekno

Władimir Romanowicz Alekno (ros. Владимир Романович Алекно; ur. 4 grudnia 1966 w Połocku) – rosyjski siatkarz, były reprezentant Białorusi i Francji, grający na pozycji środkowego. Były trener Dinama Moskwa, Zenitu Kazań, reprezentacji Rosji oraz reprezentacji Iranu. Po Igrzyskach Olimpijskich w Tokio (2020) zakończył karierę trenerską.
Jego syn Laurent Alekno, również jest siatkarzem i występuje na pozycji rozgrywającego.

</doc>
<doc id="838682" url="https://pl.wikipedia.org/wiki?curid=838682" title="Parafia św. Kazimierza w Łodzi">
Parafia św. Kazimierza w Łodzi

Parafia św. Kazimierza w Łodzi – rzymskokatolicka parafia w dekanacie Łódź-Widzew, archidiecezji łódzkiej, z siedzibą przy ulicy Niciarnianej 7 w Łodzi.
Powstanie parafii.
Parafia została erygowana 11 kwietnia 1911 roku. Pierwszym proboszczem parafii został ks. Jan Albrecht. W 1923 roku biskup Wincenty Tymieniecki poświęcił plac pod kościół. Budowę kościoła według projektu architekta Józefa Kabana rozpoczęto w 1925 roku, a zakończono w 1936 roku. Kościół konsekrował 24 i 25 października 1936 roku biskup Włodzimierz Jasiński.
Pierwotny projekt budowy kościoła nie został w całości zrealizowany do wybuchu II wojny światowej. Nie zdążono go otynkować ani wykonać sztukatorskiej elewacji. Wykonano to dopiero staraniem proboszcza, ks. prałata Henryka Majchrzaka, w latach 2001–2005, na podstawie oryginalnego planu architektonicznego przy wydatnej pomocy finansowej miasta. W 2009 z inicjatywy proboszcza ks. kanonika Wiesława Jonczyka wyremontowano zakrystię, pomalowano wnętrze kościoła oraz odrestaurowano żyrandole.
Kościół parafialny.
trójnawowy kościół św. Kazimierza w Łodzi został wybudowany w stylu neoempirowym, na planie krzyża łacińskiego. Nawy zakończone absydami półkolistymi mieszczącymi ołtarze. Elewacja południowa zakończona dwoma wyniosłymi wieżami. Górne kondygnacje wieżowe stanowią dzwonnice. Elewacje wschodnia i zachodnia są podobne w kompozycji. Elewacja północna dostrojona została do ogólnej całości utrzymanej w charakterze neoempiryzmu. Wnętrze świątyni w nawie głównej pokrywa sklepienie łukowe, nawy boczne – sklepienie krzyżowe. Interesująca, jedyna taka w Łodzi, ambona w formie łodzi płynącej po wzburzonych falach.
Zasięg terytorialny.
W obrębie parafii znajdują się ulice: Antoniewska, króla Stefana Batorego, Bobrowa, Cicha, Czechosłowacka, Edwarda, Grodzka, Jelenia, Józefa, Świętego Kazimierza, Konstytucyjna (od al. Piłsudskiego do torów kolejowych), Kresowa, Lawinowa (od skrzyżowania z Pomorską), Lewarowa, Łosiowa, Maszynowa, Mazowiecka, Miechowska, Neonowa, Niciarniana, Nowogrodzka, Nowy Świat, Oskardowa, Paryska, Pograniczna, aleja Piłsudskiego (numery parzyste od 102, nieparzyste od 113), Pomorska (numery nieparzyste od Mazowieckiej do 349), Rokicińska (numery parzyste od 2 do ronda Inwalidów), Ruska, Sarnia, Selekcyjna, Sępia, Sobolowa, Stylonowa, Surowcowa, Szpitalna, Teodora, Turza, Wagonowa, Widzewska, Wiejska, Wilanowska, Winna, Wodociągowa, Zbiorcza.

</doc>
<doc id="838684" url="https://pl.wikipedia.org/wiki?curid=838684" title="I liga urugwajska w piłce nożnej (1938)">
I liga urugwajska w piłce nożnej (1938)

Mistrzostwa Urugwaju w roku 1938 były mistrzostwami rozgrywanymi według systemu, w którym wszystkie kluby rozgrywały ze sobą mecze każdy z każdym u siebie i na wyjeździe, a o tytule mistrza i dalszej kolejności decydowała końcowa tabela.
Primera División.
Baraż o utrzymanie się w pierwszej lidze.
Rozegrano trzy mecze, gdyż liczyły się tylko punkty, a nie bramki.
Liverpool Montevideo pozostał w pierwszej lidze, a Progreso Montevideo w drugiej.

</doc>
<doc id="838687" url="https://pl.wikipedia.org/wiki?curid=838687" title="10 Dywizja Piechoty (Węgry)">
10 Dywizja Piechoty (Węgry)

10 Węgierska Dywizja Piechoty (10 Węgierska Brygada Piechoty, 10 Węgierska Dywizja Lekka) – jedna z jednostek węgierskich w II wojnie światowej.
Historia.
Utworzona w styczniu 1939 roku jako brygada, następnie od lutego 1942 do sierpnia 1943 jako dywizja lekka, po czym, do jej zniszczenia w Budapeszcie w lutym 1945 roku, jako dywizja piechoty.

</doc>
<doc id="838701" url="https://pl.wikipedia.org/wiki?curid=838701" title="Parafia Świętych Apostołów Piotra i Pawła w Łodzi">
Parafia Świętych Apostołów Piotra i Pawła w Łodzi

Parafia pw. Świętych Apostołów Piotra i Pawła w Łodzi – rzymskokatolicka parafia położona na granicy dwóch łódzkich dzielnic: Widzewa oraz Śródmieścia, wchodząca w skład dekanatu Łódź-Widzew archidiecezji łódzkiej.
Historia parafii.
Parafia została założona 6 kwietnia 1930 roku przez biskupa Wincentego Tymienieckiego, ówczesnego ordynariusza diecezji łódzkiej.
Obecny kościół parafialny został oddany do użytku w 1986. Od 2011 roku proboszczem jest ks. kan. Wiesław Kamiński.

</doc>
<doc id="838708" url="https://pl.wikipedia.org/wiki?curid=838708" title="Stanisław Łapot">
Stanisław Łapot

Stanisław Łapot (ur. 1 grudnia 1914 w Międzylesiu ob. Warszawa, zm. 21 stycznia 1972 w Warszawie) – polski hutnik szkła i polityk, poseł na Sejm PRL I kadencji, w latach 1954–1956 wiceprezes Rady Ministrów.
Życiorys.
Syn Ignacego i Bronisławy, uzyskał wykształcenie średnie, z zawodu hutnik szkła. Od 1928 do 1941 pracował w hutach szkła w Bydgoszczy, Siedlcach, Białymstoku i Wołominie. W 1937 wstąpił do Komunistycznej Partii Polski, w 1944 do Polskiej Partii Robotniczej, a w 1948 do Polskiej Zjednoczonej Partii Robotniczej.
W PPR był II sekretarzem komitetu wojewódzkiego w Białymstoku (1945–1946) i I sekretarzem KW w Krakowie (1948). W PZPR był zastępcą kierownika wydziału organizacyjnego (1948–1949), kierownikiem wydziału przemysłu ciężkiego (1951–1954) Komitetu Centralnego, a także kierownikiem Biura Sekretariatu KC (1954). Zastępca członka (1948–1954) i członek (1954–1959) Komitetu Centralnego PZPR, pełnił funkcję I sekretarza Komitetu Wojewódzkiego w Szczecinie (grudzień 1948), Lublinie (1949–1950) i w Krakowie (1950–1951). Uważany za wpływową postać wśród „natolińczyków” podczas walki o władzę w kierownictwie PZPR w latach pięćdziesiątych.
Od 1944 do 1945 starosta powiatu suwalskiego, pełnił mandat posła na Sejm PRL I kadencji. W latach 1954–1956 wiceprezes Rady Ministrów, od sierpnia 1957 do stycznia 1972 był dyrektorem generalnym w Ministerstwie Budownictwa i Przemysłu Materiałów Budowlanych.
Pochowany na Cmentarzu Wojskowym na Powązkach w Warszawie (TUJE B2-15).
Odznaczony m.in. Krzyżem Komandorskim z Gwiazdą Orderu Odrodzenia Polski oraz Orderem Sztandaru Pracy I klasy.

</doc>
<doc id="838717" url="https://pl.wikipedia.org/wiki?curid=838717" title="Mark Williams (aktor)">
Mark Williams (aktor)

Mark Williams (ur. 22 sierpnia 1959 w Bromsgrove) – brytyjski aktor, znany przede wszystkim z roli Artura Weasleya w serii filmów o Harrym Potterze, a następnie z serialu o ojcu Brownie. Na kanale Discovery prowadzi program "Wybuchowe historie Marka Williamsa".

</doc>
<doc id="838727" url="https://pl.wikipedia.org/wiki?curid=838727" title="HD 28185">
HD 28185

HD 28185 – gwiazda typu żółty karzeł podobna do Słońca, położona w gwiazdozbiorze Erydanu. Jest oddalona od Ziemi o około 129 lat świetlnych. Jej obserwowana jasność wynosi 7,81, czyli nie jest widoczna gołym okiem.
W 2001 roku odkryto planetę HD 28185 b okrążającą tę gwiazdę w średniej odległości 1,03 j.a. Jej masa wynosi co najmniej 5,7 masy Jowisza, a jeden obieg wokół gwiazdy zajmuje jej około 383 dni.

</doc>
<doc id="838728" url="https://pl.wikipedia.org/wiki?curid=838728" title="Sątyrz Pierwszy">
Sątyrz Pierwszy

Sątyrz Pierwszy – osada w Polsce położona w województwie zachodniopomorskim, w powiecie stargardzkim, w gminie Chociwel, na Pojezierzu Ińskim, położona 7,5 km na północny wschód od Chociwla (siedziby gminy) i 31 km na północny wschód od Stargardu (siedziby powiatu).
W latach 1975–1998 miejscowość administracyjnie należała do województwa szczecińskiego.

</doc>
<doc id="838741" url="https://pl.wikipedia.org/wiki?curid=838741" title="HD 28185 b">
HD 28185 b

HD 28185 b – planeta orbitująca wokół gwiazdy HD 28185. Jest gazowym olbrzymem ponad 5 razy masywniejszym od Jowisza.
Charakterystyka.
HD 28185 b wyróżnia się pośród podobnych planet niemal kołową orbitą, położoną wewnątrz ekosfery gwiazdy. Oznacza to, że jeżeli planeta posiada księżyce, to na ich powierzchni może istnieć woda w stanie ciekłym. Tak masywny gazowy olbrzym jest w stanie utrzymać na stabilnej orbicie księżyc nawet o masie Ziemi. Istnieje też możliwość, że niewielka planeta znalazła się bądź uformowała w punkcie libracyjnym na orbicie olbrzyma, stając się tzw. "planetą trojańską". Na powierzchni takich ciał mogą zaistnieć warunki sprzyjające powstaniu życia.

</doc>
<doc id="838745" url="https://pl.wikipedia.org/wiki?curid=838745" title="EAN-13">
EAN-13



</doc>
<doc id="838747" url="https://pl.wikipedia.org/wiki?curid=838747" title="EAN-8">
EAN-8



</doc>
<doc id="838748" url="https://pl.wikipedia.org/wiki?curid=838748" title="Roman Fidelski">
Roman Fidelski

Roman Fidelski, urodzony jako "Rubin Fliderbaum" (ur. 19 stycznia 1912 w Warszawie, zm. 31 października 1988) – polski inżynier mechanik i polityk, w latach 1955–1956 minister przemysłu maszynowego.
Życiorys.
W 1938 ukończył studia na Wydziale Mechanicznym Politechniki Warszawskiej i uzyskał tytuł zawodowy inżyniera mechanika. W 1938 był majstrem w Fabryce Dykt w Piotrkowie Trybunalskim, a w 1939 inżynierem w Przedstawicielstwie Maszyn „Polam” i Przedstawicielstwie Maszyn Chemicznych „Poznańskiego”, po czym pracował elektrowni w Sarnach. Następnie do 1941 inżynier w zakładach metalurgicznych w Taganrogu, a w 1942 naczelny mechanik Chlebokombinatu w Kizlarze. W okresie 1942–1944 inżynier w zakładach metalurgicznych w Magnitogorsku, w 1945 powrócił do kraju i do 1949 był dyrektorem działu planowania Centralnego Zarządu Przemysłu Hutniczego.
W okresie 1930–1938 należał do Komunistycznego Związku Młodzieży Polski, od 1945 do Polskiej Partii Robotniczej, a następnie do Polskiej Zjednoczonej Partii Robotniczej. Od 1944 do 1945 przewodniczył zarządowi miejskiemu Związku Patriotów Polskich w Magnitogorsku, delegat na II Zjazd PZPR.
W 1949 został podsekretarzem stanu Ministerstwa Przemysłu Ciężkiego, a w 1952 Ministerstwa Przemysłu Maszynowego, w latach 1955–1956 minister tego resortu. Następnie od 1958 podsekretarz stanu w Urzędzie Rady Ministrów oraz zastępca przewodniczącego Komitetu Współpracy Gospodarczej i Naukowo-Technicznej z Zagranicą, następnie do 1968 zastępca przewodniczącego Komisji Planowania przy Radzie Ministrów.
W 1946 otrzymał Złoty Krzyż Zasługi.
Pochowany na wojskowych Powązkach (kwatera A3 TUJE 1-46).

</doc>
<doc id="838752" url="https://pl.wikipedia.org/wiki?curid=838752" title="HD 45350">
HD 45350

HD 45350 (Lucilinburhuc) – gwiazda typu żółty podolbrzym, położona w gwiazdozbiorze Woźnicy w odległości 153 lat świetlnych.
Jest to żółty podolbrzym, gwiazda typu widmowego G5.
W 2005 roku ogłoszono odkrycie planety o oznaczeniu HD 45350 b (Peitruss) okrążającej tę gwiazdę.
Nazwa.
Gwiazda ma nazwę własną Lucilinburhuc, która jest nazwą zamku zbudowanego w 963 roku przez Zygfryda I, pierwszego hrabiego Luksemburga. Nazwa została wyłoniona w konkursie zorganizowanym w 2019 roku przez Międzynarodową Unię Astronomiczną w ramach stulecia istnienia organizacji. Uczestnicy z Luksemburga mogli wybrać nazwę dla tej gwiazdy. Spośród nadesłanych propozycji zwyciężyła nazwa Lucilinburhuc dla gwiazdy i Peitruss dla planety.

</doc>
<doc id="838753" url="https://pl.wikipedia.org/wiki?curid=838753" title="Limulus">
Limulus



</doc>
<doc id="838759" url="https://pl.wikipedia.org/wiki?curid=838759" title="Ernsgaden">
Ernsgaden

Ernsgaden – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Ingolstadt, w powiecie Pfaffenhofen an der Ilm, wchodzi w skład wspólnoty administracyjnej Geisenfeld. Leży około 23 km na północ od Pfaffenhofen an der Ilm, przy linii kolejowej Ingolstadt – Ratyzbona.
Dzielnice.
W skład gminy wchodzą dwie dzielnice: 
Polityka.
Wójtem gminy jest Karl Huber z CSU, rada gminy składa się z 12 osób.

</doc>
<doc id="838762" url="https://pl.wikipedia.org/wiki?curid=838762" title="Brama Lwowska w Zamościu">
Brama Lwowska w Zamościu

Brama Lwowska w Zamościu – jedna z dawnych bram na Starym Mieście w Zamościu, także element zamojskiej twierdzy.
Podobnie jak w przypadku bramy lubelskiej, tu również znajdują się dwie bramy lwowskie – stara, powstała podczas rozbudowy nowego miasta Zamość oraz nowa, z okresu rozbudowy twierdzy podczas okresu zaborów Polski. Położone są na południowo-wschodniej linii dawnych murów, pomiędzy bastionami VII i I, przy drodze w kierunku Tomaszowa Lub. i Lwowa (obecna ulica Partyzantów).
Stara Brama Lwowska.
Pod koniec XVI wieku (1597-99) wybudowano pierwszą, manierystyczną bramę lwowską (tomaszowską), jaka znajduje się tuż przy nadszańcu bastionu VII. Podobnie jak Stara Brama Lubelska, ta również została zamurowana podczas rozbudowy umocnień miasta w I poł. XIX wieku (1821).
Po przebudowie w kazamaty wyznaczono tu również więzienie, w którym od października roku 1824 do listopada w roku 1825 przetrzymywano w niewoli Waleriana Łukasińskiego, co upamiętniają tablica i płaskorzeźba umieszczone na kurtynie dobudowanej do sąsiedniego nadszańca. Ponowne przejście przez tę bramę udostępniono dopiero przed II wojną światową, dokonano także jej przebudowy pod koniec lat 70. minionego stulecia, dzięki czemu piesi mają możliwość przejścia pod jednym z cennych zamojskich zabytków. Brama ta jest bardzo podobna do Starej Bramy Lubelskiej; odznacza się trójkątnym szczytem oraz płaskorzeźbami (po stronie wschodniej), z których największa, umieszczona pośrodku, przedstawia św. Tomasza Apostoła klękającego przy Zmartwychwstałym Jezusie, oraz dwa kartusze z herbem Zamoyskich po bokach. Pod nimi dwie inskrypcje z napisami w języku łacińskim. Na bocznych ścianach w przejściu przez bramę znajdują się niewielkie otwory strzelnicze.
Nowa Brama Lwowska.
Położona po drugiej stronie ul. Partyzantów, klasycystyczna Nowa Brama Lwowska, została zbudowana na początku lat 20. XIX wieku, po zamurowaniu pierwszej bramy lwowskiej. Po likwidacji zamojskiej twierdzy w roku 1866 i rozebraniu murów, brama ta pozostała jako odrębny budynek. Po I wojnie światowej budynek przy tej bramie przebudowano na maszynownię pierwszej elektrowni miejskiej w Zamościu, nieco później dobudowano drugie, obecne przejście, po północnej stronie bramy. Nad zamurowanym, arkadowym przejściem (wschodnia strona bramy) znajdują się płaskorzeźby, z których największa przedstawia inicjały rosyjskiego cara Aleksandra I na tle słońca z długimi promieniami; mniejsze to położona wyżej korona carska (mitra) oraz dwie niewielkie, okrągłe płaskorzeźby w narożnikach.
Obecnie mieści się tu siedziba Orkiestry Symfonicznej (dawniej Polskiej Orkiestry Włościańskiej) im. K. Namysłowskiego.

</doc>
<doc id="838764" url="https://pl.wikipedia.org/wiki?curid=838764" title="Carlos Castilho">
Carlos Castilho

Carlos José Castilho (ur. 27 listopada 1927 w Rio de Janeiro, zm. 2 lutego 1987 tamże) – legendarny piłkarz brazylijski grający na pozycji bramkarza. Był w kadrze Brazylii na cztery turnieje mistrzostw świata: MŚ 1950 (wicemistrzostwo świata), MŚ 1954 (grał jako bramkarz podstawowej jedenastki), MŚ 1958 (mistrzostwo świata), MŚ 1962 (mistrzostwo świata).
Castilho przeszedł do historii jako bramkarz broniący w nieprawdopodobnych sytuacjach. Mówiono o nim, że ma niebywałe szczęście - gdy piłka leci do bramki, a stoi na niej Castilho, to uderzy ona w słupek. W związku z tym kibice nazywali o „Leiteria” (Szczęściarz), a kibice klubu, w którym grał, Fluminense FC - „Saint Castilho” (Święty Castilho).
Castilho był daltonistą i np. widział żółte piłki zamiast czerwonych, w związku z czym miał problemy z grą w godzinach wieczornych. Jest także przykładem stoicyzmu. Kiedyś doznał kontuzji palca po raz piąty, a lekarz zalecił mu dwumiesięczne leczenie, wtedy Castilho zdecydował się na częściową amputację kontuzjowanej części ciała. 2 tygodnie później wrócił do bramki Fluminense.
Piłkarską karierę Castilho rozpoczynał w Olaria AC Rio de Janeiro, ale w 1947 roku przeszedł do Fluminense i bronił tam do końca swojej kariery, czyli do roku 1965. W barwach „Flu” rozegrał 696 meczów (rekord klubu), w których puścił 777 goli. W 255 meczach nie puścił gola. Największe sukcesy w piłce klubowej to trzykrotne wygranie mistrzostw stanu Carioca w latach: 1951, 1959, 1964.
Po zakończeniu kariery piłkarskiej został trenerem i szkolił wiele drużyn z ligi brazylijskiej.
2 lutego 1987 Castilho popełnił samobójstwo.

</doc>
<doc id="838768" url="https://pl.wikipedia.org/wiki?curid=838768" title="HD 45350 b">
HD 45350 b

HD 45350 b (Peitruss) – planeta typu gazowy olbrzym, okrążająca gwiazdę HD 45350. Jej odkrycie ogłoszono w 2005 roku.
Nazwa.
Planeta ma nazwę własną Peitruss, pochodzącą od rzeki Pétrusse (), która opływa zamek Lucilinburhuc. Nazwa została wyłoniona w konkursie zorganizowanym w 2019 roku przez Międzynarodową Unię Astronomiczną w ramach stulecia istnienia organizacji. Uczestnicy z Luksemburga mogli wybrać nazwę dla tej planety. Spośród nadesłanych propozycji zwyciężyła nazwa Peitruss dla planety i Lucilinburhuc dla gwiazdy.

</doc>
<doc id="838782" url="https://pl.wikipedia.org/wiki?curid=838782" title="Ilmmünster">
Ilmmünster

Ilmmünster – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Ingolstadt, w powiecie Pfaffenhofen an der Ilm, siedziba wspólnoty administracyjnej Ilmmünster. Leży około 5 km na południe od Pfaffenhofen an der Ilm, nad rzeką Ilm, przy drodze B13 i linii kolejowej Monachium – Norymberga.
Dzielnice.
W skład gminy wchodzą dwie dzielnice: 
Polityka.
Wójtem gminy jest Anton Steinberger z CSU, rada gminy składa się z 14 osób.

</doc>
<doc id="838784" url="https://pl.wikipedia.org/wiki?curid=838784" title="Kult władców hellenistycznych">
Kult władców hellenistycznych

Kult władców hellenistycznych – zjawisko religijno-polityczne występujące w państwach hellenistycznych. Odnoszenie do władcy niektórych form czci okazywanej bogom. Zjawisko to należy rozpatrywać w ramach religii greckiej jako religii tradycyjnej, pozbawionej dogmatyki i jednoznacznych wyobrażeń o bóstwie. Kult władców wypływał z wiary w ich dwojaką naturę – boską i ludzką, a także w pojmowaniu bóstwa jako siły mogącej przejawiać się w cechach i wartościach (piękno, siła, mądrość). Zakładano, że bóstwo istnieje zarówno poza, jak i w świecie ludzi i rzeczy. Boska siła mogła także manifestować się w człowieku i jego przymiotach, a więc i we władcy.
Formy kultu władców.
Kult władców wyrażał się w przybieraniu lub nadawaniu przydomków o charakterze sakralnym (np. "Epifanes" – objawiający się (bóg), Antioch IV Epifanes, przybranie przez Mitrydatesa przydomka "Neos Dionysos"), lub przenoszenie posągu władcy do świątyni jednego z bogów.
Inne formy takiego kultu to wydzielenie świętego okręgu, wzniesienie na jego obszarze ołtarza, czasem świątyni, organizacja procesji i świąt.
Przyjęcie przez władcę imienia boga nie oznaczało jednak utożsamienia go z tym bogiem, ale przejawianie się we władcy siły bóstwa. Nie oznaczało również przypisania czynom władcy sankcji boskiej.
Kult władców nie pokrywał się w pełni z kultem bogów. Pozbawiony był bowiem jego podstawowej cechy: obrzędów. Także ofiary składane były "hyper" – za władcę do bogów, a nie do władcy. Modlitwy, jeśli kierowano do władcy (choć z reguły kierowano je do bogów w intencji króla), nie zawierały konkretnych próśb. Ważny był polityczny aspekt kultu władców. Był on próbą określenia miejsca władcy w nowym układzie politycznym, a także czynnikiem unifikacyjnym państw hellenistycznych.
Geneza kultu władców hellenistycznych.
Powstanie kultu władców hellenistycznych jest sprawą dyskutowaną. Istnieją teorie wywodzące go z kultu władców na Bliskim Wschodzie, jednak zjawisko to można próbować także wyjaśnić na gruncie religii i religijności greckiej, jako zjawisko niezależne od kultów wschodnich.
Na pewno na ustanowienie kultu władców hellenistycznych wywarła wpływ postawa Aleksandra Wielkiego, który sam uważał się za syna Zeusa, a został utwierdzony w swoim przekonaniu po wizycie w oazie Siwa.
Dyskusyjne jest również traktowanie tego zjawiska jako przejawu kryzysu religii tradycyjnej. Opiera się ono m.in. na interpretacji hymnu ku czci Demetriosa Poliorketesa. Jednak jest to tekst literacki, poetycki podlegający konwencjom, więc nie musi być miarodajnym źródłem do poznania religijności greckiej. Ponadto przypadek apoteozy Demetriosa Poliorketesa może być uznany za szczególny, a więc niereprezentatywny dla całego zjawiska. Ponadto kwestią sporną jest istnienie sugerowanego kryzysu religii tradycyjnych. Niektórzy badacze (Ewa Wipszycka) wolą bowiem opisywać stan religii i religijności w okresie hellenistycznym i późniejszym nie jako kryzys, ale arenę przemian.
Kult władcy był kultem lokalnym. Początkowo inicjatywa rozpoczęcia kultu wychodziła ze strony "polis". Uchwałę podejmowało zgromadzenie. Najstarsze świadectwo pisemne ustanowienia takiego kultu pochodzi z Skepsis (311 r. p.n.e.) dotyczy Antygona Jednookiego. Później (drugie pokolenie władców) inicjatywa wychodziła od diadochów, którzy ustanawiali kult swoich rodziców (inicjatywy Ptolemeusza Filadelfosa i Antiocha I). Wreszcie inicjatywy samych władców ustanawiające swój własny kult (Ptolemeusz Filadelfos ustanowił kult siebie i swojej siostry – Arsinoe). Przypadki ustanowienia kultu za życia władcy poza Egiptem były rzadkością. Sytuacja w Egipcie może korzeniami sięgać czasów faraońskich. Właśnie w Egipcie inicjatywa kultu władców wychodziła również od świątyń, i mogła wpisywać się w tradycję kultu faraonów, także greckie epitety władcy tłumaczono na egipski. Pergamońscy Attalidzi nigdy nie organizowali kultu swojej osoby. Jedynym państwem hellenistycznym, w którym nie wystąpił kult władcy, była Macedonia.
Poezja a kult władców.
W kreowaniu kultu władcy dużą rolę odegrała poezja. Jednak była ona wyrazem osobistego talentu poety, dowolności słowa, konstrukcją sięgającą do konwencji. Stąd nie można na jej podstawie wyrabiać sobie sądu o rzeczywistym charakterze tego kultu i jego recepcji wśród ludu.
Bibliografia.
Opracowania
Źródła

</doc>
<doc id="838786" url="https://pl.wikipedia.org/wiki?curid=838786" title="Jerzy Grzymek">
Jerzy Grzymek

Jerzy Grzymek (ur. 9 kwietnia 1908 w Iwkowej k. Brzeska, zm. 3 maja 1990 w Krakowie) – polski profesor zwyczajny nauk technicznych Akademii Górniczo-Hutniczej w Krakowie. Dziekan Wydziału Inżynierii Materiałowej i Ceramiki w latach 1964–1967, członek rzeczywisty Polskiej Akademii Nauk, polityk oraz żołnierz AK, członek Rady Krajowej PRON w 1983 roku, wynalazca tzw. "metody Grzymka"
Życiorys.
W 1926 ukończył gimnazjum matematyczno-przyrodnicze im. A. Witkowskiego w Krakowie, a w 1935 wyższe studia na Wydziale Chemicznym Politechniki Lwowskiej, uzyskując stopień inżyniera chemika. Już w trakcie studiów (1932–1936) pracował w Katedrze Chemicznej Technologii Nieorganicznej i Elektrochemii na stanowisku starszego asystenta. Jeszcze jako student (1934) rozpoczął swoją działalność badawczą, którą kontynuował do końca życia. W 1936 rozpoczął pracę w Zakładach „Solvay” w Krakowie, a następnie w Cementowni „Grodziec” w Będzinie jako kierownik produkcji, awansując dwa lat później na stanowisko naczelnego inżyniera. Rozpoczęte wcześniej badania naukowe, poparte doświadczeniem zdobytym w czasie naukowego pobytu w Centralnym Laboratorium Kontrolnym przy zaporach wodnych w Alpach Szwajcarskich, pozwoliły mu na opracowanie technologii hydrotechnicznych cementów, które znalazły zastosowanie przy powstającej od 1935 zaporze wodnej w Rożnowie. W czasie okupacji, w latach 1940–1941, wykonywał czynności chemika, a także palacza pieców obrotowych. Od 1942 – ukrywając się – działał w szeregach Armii Krajowej. Był żołnierzem 120 Pułku Piechoty 106 Dywizji „Tysiąca” działającej w okręgu miechowsko-pińczowskim.
Po zakończeniu działań wojennych, w 1945 został pełnomocnikiem rządu ds. odbudowy przemysłu cementowego na Śląsku Opolskim (od 1946 należał do PPR, a następnie do PZPR), czym zajmował się do 1948. Następnie został dyrektorem Zjednoczenia Fabryk Cementu w Sosnowcu. W tym okresie przygotował też do budowy podstawowe obiekty planu 6-letniego – m.in. 3 cementownie – zabezpieczając dla nich import maszyn i urządzeń. W 1951 został powołany na wiceministra Przemysłu Lekkiego. Był pierwszym organizatorem i kierownikiem powstałego w 1953 Ministerstwa Przemysłu Materiałów Budowlanych. W latach 1955–1960 był podsekretarzem stanu tegoż ministerstwa, w 1957 nazwanego Ministerstwem Budownictwa i Przemysłu Materiałów Budowlanych w rządach Bolesława Bieruta i Józefa Cyrankiewicza. Współdziałał w programowaniu i rozwijaniu produkcji szeregu nowych asortymentów obejmujących m.in. cementy hutnicze i prefabrykaty gipsowe, wapno suchogaszone, wapno mielone przeznaczone do wytwarzania cegły wapienno-piaskowej i betonów komórkowych.
Akademia Górniczo-Hutnicza.
Od 1950 związany z AGH — kierownik Katedry Technologii Materiałów Wiążących. Od 1954 był profesorem nadzwyczajnym Akademii Górniczo-Hutniczej. Dziekan Wydziału Inżynierii Materiałowej i Ceramiki w latach 1964–1967. Od 1973 był członkiem rzeczywistym PAN. Używał pseudonimów: Jerzy Miecznikowski, Wiśniewski.
W latach 1950–1982 oraz 1986–1990 prowadził w AGH wykłady z technologii wiążących materiałów budowlanych. Był organizatorem Wydziału Ceramicznego w AGH oraz Instytutu Technologii Krzemianów w Warszawie, Instytutu Przemysłu Wiążących Materiałów Budowlanych w Opolu, inicjator budowy cementowni „Nowiny” w Kielcach. Doctor honoris causa AGH (1979).
Publikacje i patenty.
Autor około 170 prac naukowych i opracowań technicznych, z czego 50 wydanych w zagranicznej literaturze fachowej, głównie z zakresu technologii związków siarkowych, technologii związków glinu i technologii materiałów budowlanych. Opracował m.in. metodę spiekowego otrzymywania Al2O3 o wysokiej czystości z tanich surowców nieboksytowych (tzw. "metoda Grzymka"). Jest autorem kilku patentów zagranicznych. W pracy "Wykorzystanie mineralnych odpadów wtórnych" wydanej w 1988 roku, podał podstawy naukowe wykorzystania magmy hutniczej do wytwarzania wysokowartościowych lekkich materiałów budowlanych. Omówił w niej również zagadnienie roli przemian polimorficznych i struktury glinianów wapniowych w procesie otrzymywania najwyższych gatunków specjalnych tlenków glinu, koncentratów tytanowo-żelazowych i cementu portlandzkiego. Jego wkład do nauki światowej znalazł odbicie w książce Bolesława Orłowskiego „Polacy światu” wydanej w 1987 roku. Nazwisko Grzymka znajduje się w niej wśród największych autorytetów naukowych AGH.
Uzyskał około 30 patentów, w tym 16 zagranicznych. W katedrze, którą kierował, ukończyło studia około 350 inżynierów i magistrów inżynierów. Wypromował 17 doktorów oraz był recenzentem 27 prac doktorskich i habilitacyjnych. Spośród wychowanków profesora wielu doszło do stanowisk samodzielnych pracowników nauki – profesorów i wykładowców akademickich, inni osiągnęli wysokie stanowiska w przemyśle. Wpłynęli oni w sposób znaczący na rozwój przemysłu wiążących materiałów budowlanych i betonów.

</doc>
<doc id="838791" url="https://pl.wikipedia.org/wiki?curid=838791" title="Indywidualne Mistrzostwa Świata na Żużlu 1968">
Indywidualne Mistrzostwa Świata na Żużlu 1968

Indywidualne Mistrzostwa Świata na Żużlu 1968 – cykl turniejów żużlowych mających wyłonić najlepszych żużlowców na świecie. Nowozelandczyk Ivan Mauger pierwszy raz w karierze zdobył tytuł indywidualnego mistrza świata.
Po raz pierwszy w eliminacjach uczestniczył reprezentant z Bułgarii.
W Finale Światowym wywalczyli o medale polscy zawodnicy: Edward Jancarz – zdobył brązowy medal, piąty Paweł Waloszek, dwunasty Antoni Woryna i czternasty Jerzy Trzeszkowski.
Eliminacje europejskie.
Eliminacje skandynawsko-brytyjskie.
Skandynawia.
Finał Skandynawski.
Uwaga! Szwedzcy żużlowcy nie uczestniczyli w eliminacjach z tego powodu, iż Finał odbywał się w Göteborgu.
Awans: 6+1 do Finału Skandynawsko-Brytyjskiego
Eliminacje brytyjskie.
Półfinały.
Sheffield (1).
Awans: 8+2 do Finału Brytyjskiego
Poole (2).
Awans: 8 do Finału Brytyjskiego
Finał Brytyjski.
Awans: 10 do Finału Skandynawsko-Brytyjskiego
Finał Skandynawsko-Brytyjski.
Awans: 8 do Finału Europejskiego
Eliminacje kontynentalne.
Ćwierćfinały.
Miszkolc (1).
Awans: 8 do półfinału kontynentalnego
Tabela (9-16) → "brak danych"
Abensberg (2).
Awans: 8 do półfinału kontynentalnego
Tabela (11-16) → "brak danych"
Miśnia (3).
Awans: 8 do półfinału kontynentalnego
Tabela (9-16) → "brak danych"
Jagodina (4).
Awans: 8 do półfinału kontynentalnego
Tabela (11-16) → "brak danych"
Półfinały.
Slaný (1).
Awans: 8 do Finału Kontynentalnego
Punktacja (10-16) → "brak danych"
Rybnik (2).
Awans: 8 do Finału Kontynentalnego
Uwaga! Farit Szajnurow i Stanisław Tkocz zastąpili Milovana Stankovića i Gavrila Matjeva
Finał Kontynentalny.
Awans: 8+1 do Finału Europejskiego
Finał Europejski.
Awans: 10+1 do Finału Światowego
Uwaga! Barry Briggs zastąpił Erica Boococka
Eliminacje szwedzkie.
Półfinały.
Målilla (1).
Awans: 9 do Finału Szwedzkiego
Visby (2).
Awans: 9 do Finału Szwedzkiego
Finał Szwedzki.
Awans: 6+1 do Finału Światowego
Uwaga! Hans Holmqvist zastąpił Göte’a Nordina

</doc>
<doc id="838793" url="https://pl.wikipedia.org/wiki?curid=838793" title="Hettenshausen">
Hettenshausen

Hettenshausen – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Ingolstadt, w powiecie Pfaffenhofen an der Ilm, wchodzi w skład wspólnoty administracyjnej Ilmmünster. Leży około 5 km na południe od Pfaffenhofen an der Ilm, nad rzeką Ilm, przy drodze B13 i linii kolejowej Monachium – Norymberga.
Dzielnice.
W skład gminy wchodzą następujące dzielnice:
Polityka.
Wójtem gminy jest Hans Wojta z UWG, rada gminy składa się z 12 osób.
Oświata.
W gminie znajduje się przedszkole (50 miejsc).

</doc>
<doc id="838801" url="https://pl.wikipedia.org/wiki?curid=838801" title="Zabieg Urbana">
Zabieg Urbana

Zabieg Urbana – metoda operacyjna polegająca na doszczętnym usunięciu sutka z mięśniami piersiowymi i tkanką dołu pachowego z węzłami chłonnymi, w stosunku do zabiegu Halsteda poszerzona jest o usunięcie węzłów chłonnych położonych wzdłuż tętnicy piersiowej wewnętrznej.

</doc>
<doc id="838804" url="https://pl.wikipedia.org/wiki?curid=838804" title="Kalendarium historii Kowar">
Kalendarium historii Kowar

Kalendarium miasta Kowary

</doc>
<doc id="838807" url="https://pl.wikipedia.org/wiki?curid=838807" title="Instytut Agrofizyki im. Bohdana Dobrzańskiego Polskiej Akademii Nauk">
Instytut Agrofizyki im. Bohdana Dobrzańskiego Polskiej Akademii Nauk

Instytut Agrofizyki im. Bohdana Dobrzańskiego PAN – instytut naukowy Polskiej Akademii Nauk, z siedzibą w Lublinie, zajmujący się badaniem właściwości fizycznych materiałów oraz procesów istotnych dla środowiska przyrodniczego, zrównoważonej produkcji rolniczej i przetwórstwa płodów rolnych.
Wydawnictwa.
Instytut wydaje nasŧępujące czasopisma:

</doc>
<doc id="838808" url="https://pl.wikipedia.org/wiki?curid=838808" title="Ignacy Bohusz">
Ignacy Bohusz

Ignacy Bohusz herbu Odyniec (ur. ok. 1720 w Woydzgeniach, zm. 29 października 1778 w Warszawie) – sekretarz Generalności konfederacji barskiej, podwojewodzi wileński w latach 1763–1764, pisarz grodzki wileński w latach 1762–1763, surogator pisarza ziemskiego wileńskiego, miecznik wileński w latach 1752–1778, klucznik wileński w latach 1746/1748-1752, starosta dorsuniski, pisarz polityczny, prawnik.
Był synem Józefa Antoniego, miecznika wileńskiego, i Wiktorii ze Świętorzeckich.
W 1746 został klucznikiem wileńskim, regent ziemski wileński od 1752. W tym też roku został jako klient miecznika litewskiego Karola Stanisława Radziwiłła Panie Kochanku regentem Trybunału Litewskiego. Na jego polecenie zredagował dekret potwierdzający szlachectwo Matuszewiczów, czym naraził się przeciwnikowi Radziwiłła kanclerzowi wielkiemu litewskiemu Michałowi Fryderykowi Czartoryskiemu. W roku następnym trybunał pod laską stronnika Czartoryskich podskarbiego wielkiego litewskiego Jana Jerzego Flemminga oskarżył Bohusza o płatną protekcję i zakazał piastowania urzędów. Dopiero w 1757 został oczyszczony z tych zarzutów.
Poseł litewski na sejm 1760 roku z województwa inflanckiego. Poseł na sejm nadzwyczajny 1761 roku z województwa wileńskiego. Został wypróbowanym, jednym z najbliższych współpracowników Karola Stanisława Radziwiłła (od 1762 wojewody wileńskiego). W jego imieniu instruował sejmiki ziemskie. Był posłem na sejm 1762 roku. W 1763 został podwojewodzim wileńskim, wybrany wicemarszałkiem Trybunału Litewskiego.
W czasie zamachu stanu przeprowadzonego w 1764 przez Familię Czartoryskich, wspieraną przez wojska rosyjskie, w towarzystwie Radziwiłła zbrojnie wyruszył do Warszawy, gdzie na sejmie konwokacyjnym złożył stanowczy protest przeciwko złamaniu praw Rzeczyspospolitej. 26 czerwca wziął udział w bitwie wojsk radziwiłłowskich z Rosjanami pod Słonimem. Zagrożony zresztowaniem, wraz ze swoim protektorem uszedł na Wołoszczyznę.
Sąd konfederacki Czartoryskich skazał go 16 sierpnia na więzienie i konfiskatę całego majątku.
Przebywał na Słowacji, gdzie we wrześniu 1769 w Zborovie został sekretarzem marszałka litewskiego konfederacji barskiej Michała Jana Paca. Został wkrótce faktycznym przywódcą Generalności konfederackiej, redagując liczne dekrety, odezwy i akty prawne w jej imieniu. 13 października 1770 w Preszowie konfederacja uchwaliła napisany przez niego króla Stanisława Augusta Poniatowskiego. Po 1772 brał udział w wielu zjazdach kombatantów barskich w Bawarii.
Był zwolennikiem reform ustrojowych państwa. Z jego inspiracji Michał Wielhorski nawiązał kontakt z Gabrielem Mably i Janem Jakubem Rousseau, który zaowocował napisaniem przez nich wskazówek dotyczących zmiany ustroju upadającego państwa.
W 1773 napisał wydane w Londynie dzieło potępiające I rozbiór Polski – "Examen du système des Cours de Vienne, Pétersburg et Berlin concernant le démembrement de Pologne".
W 1778 powrócił do kraju, pogodził się z królem i został wybrany posłem na sejm z województwa smoleńskiego.

</doc>
<doc id="838810" url="https://pl.wikipedia.org/wiki?curid=838810" title="Brain Police">
Brain Police

Brain Police – islandzka grupa muzyczna wykonująca stoner metal. Grupa powstała 12 listopada 1998 w Reykjavíku. Nazwa grupy pochodzi z albumu Franka Zappy "Who are the Brain police".

</doc>
<doc id="838820" url="https://pl.wikipedia.org/wiki?curid=838820" title="SAS 4GL">
SAS 4GL

SAS 4GL (ang. "SAS Institute 4th Generation Language" - język 4 generacji Instytutu SAS) - język programowania pakietu statystycznego SAS.
SAS 4GL wbrew nazwie, sugerującej wysoki poziom abstrakcji, nie jest językiem obiektowym (w wersji 9 wprowadzono "obiektową" składnię dla dwóch predefiniowanych obiektów – hash i hashiterator, ale nadal nie można tworzyć własnych klas). Nie ma nawet definiowalnych przez użytkownika procedur w sensie klasycznych języków programowania (zamiast nich dostępny jest rozbudowany system makr, własne funkcje użytkownika o ograniczonym zastosowaniu wprowadzono w wersji 9.1). Ma jednak wbudowane polecenia, zwane tutaj procedurami, realizujące potężny zasób algorytmów statystyki i analizy danych. Dobrze radzi sobie z dużymi zbiorami danych o milionach rekordów. Umożliwia pracę w trybie klient-serwer.
Typy danych.
SAS ma dwa proste typy danych:
Długość tekstu oraz liczbę bajtów zmiennej liczbowej można ustawiać odpowiednimi instrukcjami.
Można także ustawić tzw. "format" - sposób prezentacji zmiennej na ekranie oraz "informat" - sposób ładowania zmiennej z pliku tekstowego.
Ponadto w data stepie (opisanym dalej) można grupować zmienne w tablice. W wersji 9 wprowadzono tablice haszujące.
W obrębie niektórych procedur oferowane są podjęzyki z własnymi typami o zasięgu ograniczonym do tych procedur, np. procedura FCMP oferuje struktury z języka C, a procedura IML arytmetykę macierzy.
Data step.
Data step jest blokiem instrukcji odpowiedzialnym za przetwarzanie danych krok po kroku.
Najprostsza jego forma:
data tabela_wynikowa;
 set tabela_wejściowa;
 ... przetwarzanie ...
run;
Gdzie "... przetwarzanie ..." oznacza dowolny ciąg instrukcji operujących na jednym wierszu z tabeli wejściowej i produkujących jeden wiersz tabeli wyjściowej.
run jest instrukcją kończącą blok data step.
Przetwarzając data step SAS utrzymuje w pamięci wektor bieżących wartości zmiennych.
Instrukcje są wykonywane kolejno od początku do słowa run
Set.
Natrafienie w data stepie na słowo kluczowe 
set tabela1 [tabela2 ...];
powoduje załadowanie do wektora zmiennych kolejnego wiersza z tabeli "tabela1". Jeśli zmienna o tej samej nazwie co dana kolumna w tabeli już istnieje, jest nadpisywana.
Kiedy skończy się tabela 1, ładowane są dane z tabeli 2, itd.
Próba załadowania danych, kiedy skończą się wiersze we wszystkich tabelach powoduje przerwanie działania data stepu (i jest to najczęstszy sposób jego zakończenia).
W data stepie może być wiele instrukcji set. Każda z nich stanowi osobny kursor.
Można sprawdzić, czy bieżący wiersz jest ostatnim:
set tabela1 [tabela2 ...] end=zmienna;
Wartość zadanej zmiennej zostanie ustawiona na 1 jeśli przetwarzany jest ostatni wiesz ze wszystkich tabel. W przeciwnym wypadku wyniesie 0.
Można też sprawdzać, która tabela jest przetwarzana podając po niej w nawiasach (in=zmienna). Zadana zmienna jest wówczas ustawiana na 1, gdy przetwarzany jest jakikolwiek wiersz z tej tabeli.
Przypisanie.
zmienna=wyrażenie;
przypisuje wartość do danej zmiennej, dodając ją (jeśli potrzeba) do wektora zmiennych.
If.
if warunek then instrukcja1; [else instrukcja2;]
wykonuje instrukcję 1 gdy warunek jest spełniony, i 2 jeśli nie jest.
if warunek;
sprawdza warunek, i jeśli nie jest spełniony wraca na początek data stepu, bez dalszego przetwarzania danych.
Do..End.
Blok kodu można ująć pomiędzy "do" i "end". Jest wtedy traktowany jak jedna instrukcja.
do;
end;
Instrukcje te pozwalają też na tworzenie pętli, np.:
do i=1 to k by 2;
 do a=i to 0 by -1;
 do u=a to 5;
 end;
 end;
end;
do while(a=b);
end;
By.
Instrukcja
by zmienna1 [zmienna2...];
jest globalna dla całego data stepu. Nie ma znaczenia w którym miejscu wystąpi.
"By" powoduje zmianę działania instrukcji "set" (a także opisanej dalej "merge") - dane będą wczytywane nie najpierw z pierwszej tabeli, potem z drugiej itd, lecz w kolejności według zmiennej 1, następnie (jeśli wartości zmiennej1 były równe) według zmiennej 2, itd.
Jeśli którakolwiek tabela nie jest posortowana ani poindeksowana według tych zmiennych, zostanie zgłoszony błąd. 
Jeśli użyto instrukcji "by", można stosować konstrukcje:
itd.
Merge.
Instrukcja "merge" działa tak jak "set", jednak wczytuje jednocześnie po jednym wierszu z każdej tabeli. Służy do łączenia danych z różnych źródeł.
Jeśli nie użyto "by", wiersze są łączone na zasadzie: pierwszy wiersz każdej tabeli z pierwszym wierszem każdej innej, drugi z drugim, itd.
Jeśli użyto instrukcji "by", wiersze będą łączone według kluczy wymienionych w "by". Jeśli w którejś z tabel zabraknie wiersza o identyfikatorze występującym w jakiejś innej tabeli, jej zmienne zostaną wypełnione wartością pustą, oznaczaną w SAS-ie przez kropkę. "(in=zmienna)" użyte przy tej tabeli zwróci wówczas zero.
"Merge" z "by" działa tak jak "full join" w języku SQL.
Używając konstrukcji "(in=zmienna)" oraz "if" możemy zasymulować "join" "left join" albo "right join":
data wynik;
 merge tabela1(in=in1) tabela2;
 by id;
 if in1; 
run;
Równoważny kod SQL:
create table wynik as
 select *
 from tabela1 as a
 left join tabela2 as b
 on a.id=b.id
 order by id;
Output.
Instrukcja "output" powoduje umieszczenie jednego wiersza w tabeli wynikowej. Jeśli w data stepie nie ma ani jednej instrukcji "output", zostanie ona domyślnie dodana na końcu.
O tym, które zmienne z wektora zmiennych znajdą się w zbiorze wynikowym możemy zadecydować używając instrukcji "keep" i "drop": 
keep zmienna1 [zmienna2 ...];
drop zmienna1 [zmienna2 ...];
output;
Data step może wytwarzać więcej niż jedną tabelę naraz. Wówczas wszystkie tabele muszą być wymienione we frazie "data", a po "output" możemy podać, do których tabel ma trafić wiersz wyniku. "keep" i "drop" dotyczą wszystkich tabel, można jednak różnicować zmienne trafiające do każdej z nich, za pomocą fraz "(keep=zmienna1 [zmienna2...])" i "(drop=zmienna1 [zmienna2...])" umieszczanych po nazwie tabeli w instrukcji "data".
Run.
Instrukcja występująca na końcu kodu data stepu. Powoduje przejście z powrotem na początek data stepu. Kasuje przy tym wektor zmiennych (wypełnia go wartościami brakującymi).
Aby uchronić zmienną przed skasowaniem, można ją wymienić w instrukcji:
retain lista zmiennych;
umieszczonej gdziekolwiek w data stepie.
W retain można też podać początkowe wartości zmiennych.
Procedury.
Słowo procedura w SAS-ie znaczy co innego niż w innych językach. Procedura nie jest definiowana przez użytkownika, lecz zaszyta w systemie i możliwa tylko do wywołania.
Ich składnia zależy od konkretnej procedury. Spośród kilkuset podano poniżej kilka najczęściej używanych. Każda z nich ma mnóstwo opcji, które nie będą tu już opisywane.
proc sort.
Sortowanie tabeli.
proc sort data=nazwa_tabeli;
 by zmienna1 [zmienna2 ...];
run;
proc sql.
Umożliwia użycie w SAS wstawek SQL.
proc sql;
 dowolny kod sql
quit;
proc freq.
Wyświetla ile razy wystąpiła dana wartość danej zmiennej, albo kombinacja wartości kilku zmiennych.
Przykład:
proc freq data=tabela;
 tables zmienna1 zmienna2 zmienna3*zmienna4;
run;
proc reg.
Regresja liniowa
proc reg data=tabela;
 model zmienna_objaśniana=zmienna_objaśniająca1 zmienna_objaśniająca2 ...;
run;
Funkcje i podprogramy.
SAS oferuje predefiniowane funkcje (matematyczne, tekstowe, statystyczne, itp.) możliwe do użycia w data stepach i niektórych procedurach (w szczególności SQL). Własne funkcje i podprogramy można tworzyć począwszy od wersji SAS 9.1 za pomocą procedury FCMP. Mogą być one wykonywane w data stepach i niektórych procedurach, ale same nie mogą data stepów i procedur wywoływać.
Makrodefinicje.
Prawdziwym odpowiednikiem procedur w SASie nie są instrukcje PROC, ani podprogramy FCMP lecz makrodefinicje. SAS ma bardzo rozbudowany preprocesor, który pozwala m.in. dynamicznie zmieniać treść programu w trakcie jego wykonania oraz rekurencyjnie zagnieżdżać makra.
Krytyka.
SAS w środowisku statystyków jest często chwalony za swe rozbudowane możliwości.
Z drugiej strony kilka jego cech budzi raczej krytykę. 
label zmienna='xyz';
label zmienna=";
label zmienna=' ';
%macro test;
 %if 10.5&gt;2 %then %put tak; %else %put nie;
%mend;
%test;
 %if %sysevalf(10.5&gt;2) %then %put tak; %else %put nie;
%mend;
%test;
Certyfikaty.
SAS Institute oferuje dwa certyfikaty ze znajomości SAS 4GL:

</doc>
<doc id="838825" url="https://pl.wikipedia.org/wiki?curid=838825" title="Alexis Amore">
Alexis Amore

Alexis Amore (ur. 29 grudnia 1978 w Limie) – peruwiańska aktorka i reżyserka filmów pornograficznych.
Życiorys.
Wczesne lata.
Urodziła się w Limie. Kiedy miała dziewięć lat, wraz z rodzicami przeprowadziła się do Redondo Beach w Kalifornii. Jej językiem ojczystym jest język hiszpański. Ukończyła chrześcijańską szkołę średnią w kalifornijskim Hermosa Beach, gdzie była cheerleaderką.
Kariera.
W wieku piętnastu lat podjęła pracę jako modelka dla magazynów, gazetek reklamowych i ulotek. Następnie jej agent załatwił jej posadę modelki w Playboy TV. Do branży porno wkroczyła w listopadzie 1999 roku. Skontaktowała się z Vivid Entertainment i wystąpiła w scenie seksu podwójnej penetracji z Bobbym Vitale i Erikiem Everhardem w filmie wideo "Obserwator 6" ("The Watcher 6").
W lutym 2003 podpisała umowę na wyłączność z Jill Kelly Productions (JKP). Później podpisała kontrakt z Video Team / Metro Interactive. W 2004 roku ukazał się film wideo "Best of Alexis Amore". W 2005 wyreżyserowała film "Lascivious Latinas" z udziałem Briana Surewooda i Scotta Nailsa, wyprodukowany przez Anabolic Video.
W 2004 zadebiutowała jako felietonistka AVN Insider z artykułem pt. "Simply Alexis". Była również rzeczniczką Video Team.
Podpisała także kontrakt na produkcję zabawek erotycznych z California Exotic Novelties. W 2006 uruchomiła swoją stronę internetową ClubAlexis.com z ClubJenna.
Pojawiła się w komedii muzycznej "Rock and Roll: The Movie" (2014) jako seksowna Latynoska.
W 2006 roku była związana z Evanem Seinfeldem.

</doc>
<doc id="838827" url="https://pl.wikipedia.org/wiki?curid=838827" title="Pörnbach">
Pörnbach

Pörnbach – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Ingolstadt, w powiecie Pfaffenhofen an der Ilm, wchodzi w skład wspólnoty administracyjnej Reichertshofen. Leży około 10 km na północny zachód od Pfaffenhofen an der Ilm, przy drodze B13.
Dzielnice.
W skład gminy wchodzą trzy dzielnice: 
Polityka.
Wójtem gminy jest Alois Ilmberger z DG, rada gminy składa się z 14 osób.
Oświata.
W gminie znajduje się przedszkole (50 miejsc) oraz szkoła podstawowa.

</doc>
<doc id="838841" url="https://pl.wikipedia.org/wiki?curid=838841" title="Obliczenia inteligentne">
Obliczenia inteligentne

Obliczenia inteligentne (także Metody inteligencji obliczeniowej) – część działu sztucznej inteligencji. Obliczenia inteligentne to grupa heurystycznych algorytmów, takich jak: systemy oparte na logice rozmytej oraz sztuczne sieci neuronowe i obliczenia ewolucyjne. Ponadto do metod inteligencji obliczeniowej zaliczyć można uczenie maszynowe, metody regresji i estymacji, statystykę, teorię filtrów adaptacyjnych, modelowanie Bayesowskie, logikę rozmytą, teorię zbiorów przybliżonych, algorytmy ewolucyjne, metody drążenia danych, modelowanie koneksjonistyczne, neuroinformatykę. Większość modeli obliczeniowych wyrosłych z powyższych dziedzin ma wspólną cechę, a mianowicie są to "metody uczenia się z danych". 
Obliczenia inteligentne są nazywane również "obliczeniową sztuczną inteligencją" lub z ang. "soft-computing".

</doc>
<doc id="838843" url="https://pl.wikipedia.org/wiki?curid=838843" title="Żabiściek pływający">
Żabiściek pływający

Żabiściek pływający ("Hydrocharis morsus-ranae" L.) – gatunek byliny, należący do rodziny żabiściekowatych ("Hydrocharitaceae"). Nymfeid, występujący w stojących i wolno płynących zbiornikach wodnych śródlądowych w Europie (z wyjątkiem dalekiej północy i krańców południowych) oraz w zachodniej i północnej Azji, poza tym zawleczony i zdziczały w wielu miejscach. W Polsce do niedawna bardzo pospolity, obecnie zanikający z powodu degradacji siedlisk.
Biologia i ekologia.
Hydrofit, występujący przeważnie przy brzegach stojących lub wolno płynących zbiorników wodnych. Gatunek charakterystyczny dla związku "Nymphaeion" oraz zespołu "Hydrocharitetum morsus-ranae".

</doc>
<doc id="838845" url="https://pl.wikipedia.org/wiki?curid=838845" title="Hydrocharis morsus-ranae">
Hydrocharis morsus-ranae



</doc>
<doc id="838847" url="https://pl.wikipedia.org/wiki?curid=838847" title="Sunrise Adams">
Sunrise Adams

Sunrise Adams, znana też jako "Sunrise" czy "Sunrise Thomas" (ur. 14 września 1982 w St. Louis) – amerykańska aktorka pornograficzna.
Życiorys.
Urodziła się w St. Louis w stanie Missouri, a dorastała we Wschodnim Teksasie. W wieku 18 lat zatrudniła się w Sonic Drive-In. Namówiona przez ciotkę, Sunset Thomas, rozpoczęła karierę w przemyśle pornograficznym. Opuściła więc Teksas i przybyła do Las Vegas. 
W wieku 19 lat, dokładnie 8 stycznia 2001 roku pojawiła się w "More Dirty Debutantes 186" z Edem Powersem. Później Adams opisywała ten film jako ten, który nie chciałaby pamiętać.
W sierpniu 2002 roku podpisała kontrakt z Vivid Video, w której zobowiązała się do występu w 8 filmach rocznie. Wystąpiła w filmie "Obóz nimfomanek" ("Debbie Does Dallas: The Revenge", 2002). Miał to być pierwszy z serii obrazów, w których miała występować. Znana zwłaszcza ze scen seksu oralnego i lesbijskiego. W 2003 została nominowana do prestiżowej nagrody AVN w kategorii najlepsza aktorka. W następnym roku zdobyła tę nagrodę w kategorii najlepsza scena seksu oralnego.
17 września 2002 roku przeszła operację powiększenia piersi. Po rozwiązaniu kontraktu z Vivid wycofała się z przemysłu pornograficznego.

</doc>
<doc id="838850" url="https://pl.wikipedia.org/wiki?curid=838850" title="Nymfeid">
Nymfeid



</doc>
<doc id="838852" url="https://pl.wikipedia.org/wiki?curid=838852" title="Baar-Ebenhausen">
Baar-Ebenhausen

Baar-Ebenhausen – gmina w Niemczech, w kraju związkowym Bawaria, w rejencji Górna Bawaria, w regionie Ingolstadt, w powiecie Pfaffenhofen an der Ilm. Leży około 15 km na północ od Pfaffenhofen an der Ilm, przy autostradzie A9 i drodze B13.
Polityka.
Wójtem gminy jest Ludwig Wayand z CSU, wcześniej urząd ten obejmował Michael Kolisnek, rada gminy składa się z 16 osób.

</doc>
<doc id="838854" url="https://pl.wikipedia.org/wiki?curid=838854" title="Tomas Pačėsas">
Tomas Pačėsas

Tomas Pačėsas (ur. 11 listopada 1971 w Kownie) – litewski koszykarz oraz trener. Jest reprezentantem Litwy, zdobył brązowy medal Igrzysk Olimpijskich w Atlancie w 1996 oraz złoty Igrzysk Dobrej Woli w 1998. Dziesięciokrotny mistrz Polski. Do połowy sezonu 2011/12 prowadził Asseco Prokom Gdynia, z którym rozwiązał umowę za porozumieniem stron. 
W chwili obecnej jest dyrektorem wykonawczym ligi VTB.
W sezonie 2003/2004, podczas wygranego 89-80 spotkania ze Idea Śląskiem Wrocław, ustanowił nadal aktualny rekord finałów PLK (odkąd wprowadzono oficjalne statystyki w sezonie 1998/99), notując 12 asyst.

</doc>
<doc id="838855" url="https://pl.wikipedia.org/wiki?curid=838855" title="Noc w muzeum">
Noc w muzeum

Noc w muzeum (ang. "Night at the Museum") – amerykańska komedia fantastyczna z 2006 roku w reżyserii Shawna Levy. Film nakręcono w Santa Clarita w Kalifornii i w Nowym Jorku (USA) oraz w Vancouver (Kanada).
Fabuła.
Pechowy marzyciel Larry Daley, którego niestworzone idee nigdy nie zaprocentowały, pilnie potrzebuje pracy. Zrezygnowany przyjmuje mało ambitną posadę stróża nocnego w Muzeum Historii Naturalnej. Podczas pierwszej zmiany Larry odkrywa magiczną moc tablicy Ahkmenraha, która sprawia, że zgromadzone w muzeum eksponaty ożywają, a wśród nich: Theodore Roosevelt, Tyranozaur (zwany Reksio), Dexter (małpka kapucynka), Głowa z Wyspy Wielkanocnej, Faraon Ahkmenrah, wypchane zwierzęta prehistoryczne, miniatury ukazujące wielkie bitwy historii i figury przedstawiające słynne postacie historyczne, które wprowadzają w muzeum spore zamieszanie. Larry musi zrobić wszystko, aby odzyskać kontrolę nad muzeum. W obliczu groźby utraty pracy i kolejnego zawodu uczynionego swemu synowi Nickowi, Larry decyduje się stoczyć bitwę z byłymi strażnikami którzy próbują ukraść tablice ożywiającą eksponaty, mając nadzieję, że wreszcie okaże się tak wspaniałym ojcem, jakim zawsze chciał być.

</doc>
<doc id="838868" url="https://pl.wikipedia.org/wiki?curid=838868" title="Gerolsbach">
Gerolsbach

Gerolsbach – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Ingolstadt, w powiecie Pfaffenhofen an der Ilm. Leży około 10 km na zachód od Pfaffenhofen an der Ilm.
Polityka.
Wójtem gminy jest Martin Seitz z CSU, wcześniej funkcję tę sprawował Josef Ries, rada gminy składa się z 16 osób.
Oświata.
W gminie działają 2 przedszkola i szkoła podstawowa (9 nauczycieli, 188 uczniów).

</doc>
<doc id="838877" url="https://pl.wikipedia.org/wiki?curid=838877" title="Bessowie">
Bessowie

Bessowie – jedno z plemion znanych w antyku (być może z grupy plemion trackich) przybyłe do Europy z Azji w II tysiącleciu p.n.e. W 330 p.n.e. zostali podbici przez Aleksandra Wielkiego. Pod koniec I tysiąclecia p.n.e. Bessowie przyłączyli się do buntu germańskich Markomanów przeciwko cesarzowi Tyberiuszowi i ponieśli dotkliwą klęskę, z której już się nie podnieśli. Ostatni raz o Bessach wspominają rzymskie kroniki z II wieku n.e.
Kontrowersje.
Miejsce pobytu Bessów jest przedmiotem kontrowersji. Według niektórych Bessowie zamieszkiwali tereny położone wzdłuż gór Hemus (Stara Płanina). Natomiast Ptolemeusz lokował Bessów w polskiej części Karpat, na południe od ujścia do Wisły Dunajca lub Sanu:
"Zamieszkują Sarmację ogromne ludy: Wenedowie wzdłuż całej zatoki Wenedyjskiej. [...] Z mniejszych ludów siedzą w Sarmacji Gytonowie koło rzeki Vistuli, poniżej Wenedów; następnie Finnowie, następnie Sulonowie; niżej od nich Frugundionowie, następnie Awarinowie koło głowy rzeki Vistula ; niżej od nich Ombronowie, następnie Anartofraktowie, następnie Burgionowie, następnie Arsietowie, następnie Sabokowie, następnie Pingitowie i Biessowie koło góry Karpatos. Bardziej ku wschodowi od wymienionych siedzą poniżej Wenedów Galindowie, Sudinowie i Stawanowie aż do Alanów, niżej od nich Igulionowie, następnie Kostobokowie i Transmontanowie aż do gór Peukińskich."
Bessowie to kasta kapłańska trackiego plemienia Satrów, byli strażnikami świątyni Dionizosa, która według pisarz antycznych znajdowała się w górach Pangajon, dziś leżących w Grecji Północnej. Według współczesnych badaczy jednak mowa o Rodopach, dziś pomiędzy Bułgarią a Grecją. Inni Badacze umiejscawiają ją w górach Falakro.
O tej świątyni mówi Herodot: "Satrowie, o ile mi wiadomo, nie uznawali niczyjej władzy i jako jedyni z Traków są niezależni do tej chwili; żyją wysoko w górach okrytych śniegiem i lasami i są doskonałymi wojownikami; Władają oni świątynią-wyrocznią Dionizosa, która znajduje się na wysokim szczycie. Pomiędzy Satraów bessowie zajmują się przepowiedniami; kapłanka przekazuje proroctwa dokładnie tak jak w Delfach; nie ma żadnej różnicy."
Swetoniusz z I w. w swojej pracy Żywoty cezarów, opisuje przepowiednię jaką usłyszał w świątyni Dionizosa Gajusz Oktawiusz – ojciec pierwszego cesarza rzymskiego Oktawiana Augusta, który w tym czasie stał na czele legionów rzymskich na ziemiach trackich: "… kiedy Oktawiusz, ojciec Augusta prowadził swoje wojsko gdzieś w dalekich regionach lasów Dionizosa dopytał się wyroczni o swoim synu, kapłani potwierdzili mu że jego syn będzie Panem całego świata, ponieważ kiedy wino rozlano na ołtarzu dym unosił się aż po niebiosa – co było znamieniem tego samego co i Aleksander Wielki dostał na tym samym Ołtarzu, kiedy składał ofiarę." 
W świątyni przechowywano drewniane deski z tekstami Orfeusza. Według Ambrozjusza kult Dionizosa, którego Trakowie zwali Sabazjosem, był czczony na szczycie Zalmisos w okrągłej budowli w otworem na sklepieniu, skąd wpadały promienie słoneczne.
Trudno jest umiejscowić dokładne położenie świątyni Dionizosa na mapie, jednak w ostatnich latach w środowisku bułgarskich archeologów wyłoniły się 2 hipotezy: pierwsza lokalizuje go w Perperikonie świętym mieście, które później nawet w epoce chrześcijańskiej miało duże znaczenie kultowe, a druga w Belantaszu, gdzie również odkryto ślady świątyni traków. Obydwie hipotezy jednak nie przystają do antycznych przekazów, m.in. od kronikarza Aleksandra Macedońskiego, który pisał, że w pobliżu była góra "Orbeli" (Dzisiejszy Pirin).
W czasach późniejszych nazwą Bessów utożsamiano wszystkie plemiona trackie zamieszkujące Rodopy, przy czym o Satrach już zapomniano.
Najważniejszym ich miastem była Bespara usytuowana na drodze Via Militaris łącząca Vindobonę (Wiedeń) z Bizantionem (Konstantynopol) albo wewnętrzną drogę Serdica–Philopopol. W okresie ekspansji Cesarstwa Rzymskiego na Trację rzymianie zajmują świątynie i oddają ją w ręce Odrysów, zmniejszając w ten sposób zagrożenie jakie stanowiły plemiona trackie. Gest ten spowodował powstanie Besssów przeciwko Rzymowi w 15 r. p.n.e., dowodzone przez głównego kapłana Wologesa. Drugie powstanie z 11 r. p.n.e. wymazało ich na zawsze z historii, cześć uciekła do Scytii Mniejszej, dzisiejszej Dobrudży.
W okresie chrystianizacji Tracji język kapłanów Dionizosa był jednak na tyle silny i zrozumiały przez wszystkie plemiona tracke że Biblia została przetłumaczona na ich mowę, znana była jako Biblia Bessica. Zachowały się wzmianki mówiące o tym że w niektórych monasterach służono w tym języku.
Jedna z hipotez mówi, że także nazwa Bieszczady wywodzi swą nazwę od plemienia Bessów.

</doc>
<doc id="838880" url="https://pl.wikipedia.org/wiki?curid=838880" title="Zajęczak buszmeński">
Zajęczak buszmeński

Zajęczak buszmeński ("Bunolagus monticularis") – gatunek ssaka z rodziny zającowatych (Leporidae).
Zasięg występowania.
Zajęczak buszmeński występuje endemicznie w środkowej części Karru w Południowej Afryce (wokół Victoria West, Beaufort West i Fraserburga, w Prowincji Przylądkowej Północnej i Zachodniej).
Taksonomia.
Gatunek po raz pierwszy naukowo opisał w 1903 roku angielski zoolog Oldfield Thomas na łamach czasopisma "The Annals of Magazine of Natural History". O. Thomas przydzielił nowemu taksonowi nazwę "Lepus monticularis". Jako miejsce typowe autor wskazał Deelfontein w Kolonii Przylądkowej w RPA. Jedyny przedstawiciel rodzaju zajęczak ("Bunolagus"), który utworzył w 1929 roku również O. Thomas.
Autorzy "Illustrated Checklist of the Mammals of the World" uznają ten takson za gatunek monotypowy.
Morfologia.
Długość ciała (bez ogona) 340–470 mm, długość ogona 70–108 mm, długość ucha 110–120 mm, długość tylnej stopy 90–120 mm; masa ciała 1–1,5 kg.
Informacje.
Żyje w małych populacjach. Spotykano go wiele razy od 1902 do 1948, jednak od 1979 roku nie obserwowano go na wolności. Ponownie odkryty w 1989 roku. Jest jednym z najbardziej zagrożonych zwierząt świata, na wolności pozostało prawdopodobnie ok. 250 osobników (dane z 2005 roku).

</doc>
<doc id="838881" url="https://pl.wikipedia.org/wiki?curid=838881" title="Tomas Masiulis">
Tomas Masiulis

Tomas Masiulis (ur. 19 września 1975) – litewski koszykarz, występujący na pozycji silnego skrzydłowego, brązowy medalista olimpijski, po zakończeniu kariery zawodniczej trener koszykarski, obecnie asystent trenera Žalgirisu Kowno.
Był reprezentantem Litwy - zdobył złoty medal na mistrzostwach Europy zawodników do lat 22 w 1996, uczestniczył w mistrzostwach świata, zdobył brązowy medal igrzysk dobrej woli z 1998. Największy sukces to brązowy medal na igrzyskach olimpijskich w Sydney w 2000. W koszykówce klubowej najdłużej związany z Žalgirisem Kowno, z którym w 1999 wygrał Euroligę.

</doc>
<doc id="838884" url="https://pl.wikipedia.org/wiki?curid=838884" title="John Lasseter">
John Lasseter

John Alan Lasseter (ur. 12 stycznia 1957 w Los Angeles) – amerykański reżyser, scenarzysta i producent filmów animowanych. Jeden z założycieli oraz wiceprezes wytwórni Pixar Animation Studios (od 2006 Disney Pixar).
Prekursor animacji filmowej 3D, pięciokrotnie nominowany do Oscara. Zdobywca statuetki w 1989 za krótkometrażowy film "Tin Toy". Wyróżniony w 1996 Oscarem specjalnym za wkład w rozwój światowej animacji.

</doc>
<doc id="838887" url="https://pl.wikipedia.org/wiki?curid=838887" title="Decathlon">
Decathlon

Decathlon – międzynarodowa sieć wielkopowierzchniowych francuskich sklepów branżowych oferujących odzież, artykuły, akcesoria, suplementy, wyposażenie i sprzęt sportowy dla 86 dyscyplin sportu. Przedsiębiorstwo założył francuski przedsiębiorca, Michel Leclercq, w Villeneuve-d’Ascq 27 lipca 1976 roku. Jego strategia biznesowa opiera się przede wszystkim na markach własnych („Passions Brands”, czyli Marki-Pasje) oraz na systematycznym rozszerzaniu portfolio przedsiębiorstwa poprzez przejmowanie znanych zagranicznych i krajowych marek sportowych. Dynamiczny rozwój przedsiębiorstwa sprawił, że w ciągu ostatniej dekady (2008-2018) Decathlon podwoił swoje obroty netto. W roku 2008 wyniosły one 4,9 miliarda euro, a w roku 2016 został osiągnięty wynik 10 miliardów euro. W roku 2018 Decathlon zwiększył po raz kolejny swoje obroty netto osiągając tym razem 11,3 miliarda euro.
Działalność.
Decathlon jest drugim co do wielkości sprzedawcą artykułów sportowych. Światowa ekspansja Decathlonu na rynkach zagranicznych rozpoczęła się 10 lat po jego założeniu od rynku niemieckiego w 1986. Następnie dołączyły Hiszpania w 1992, Włochy w 1998, Portugalia i Wielka Brytania w 1999 oraz Brazylia i Polska w 2001. Kolejnymi państwami były Chiny w 2003, Indie w 2009, Tajwan i kraje południowo-wschodniej Azji w 2012, Hong Kong w 2013, Malezja w 2016, Południowa Afryka, Filipiny, Australia w 2017, Kanada w 2018 oraz Wietnam, Malta i Serbia w 2019.
W końcu 2018 przedsiębiorstwo rozbudowało swoje sieci handlowe w 54 krajach i regionach całego świata i zatrudnia obecnie 87 tys. pracowników z 80 różnych krajów w ponad 1600 sklepach.
Marki.
Strategia handlowa Decathlonu opiera się na sprzedaży artykułów własnych marek takich jak:
Decathlon w Polsce.
Pierwszy sklep sieci Decathlon został otwarty w Polsce w 2001 w warszawskiej dzielnicy Targówek. W 2019 roku w Polsce istniało ponad 50 sklepów dających zatrudnienie 3500 osobom. Polski Decathlon ma swojej ofercie produkty 24 marek własnych przedsiębiorstwa..
W czerwcu 2019 roku został otwarty w Olsztynie w pełni niezależny energetycznie sklep wyposażony w panele fotowoltaiczne i turbiny wiatrowe wytwarzające rocznie 8620 kWh energii elektrycznej. Sklep wyposażony jest także w system pozyskiwania wody deszczowej, energooszczędne oświetlenie LED w całym sklepie oraz w system BMS pozwalający na inteligentne zarządzanie budynkiem i energooszczędne sterowanie ogrzewaniem i oświetleniem.
Kontrowersje.
Po rozpoczęciu inwazji Rosji na Ukrainę (2022), mimo której Decathlon (w przeciwieństwie do wielu innych sieci) nie zawiesił działalności w Rosji, doszło do bojkotu sieci sklepów Decathlon w Polsce i Europie. 29 marca 2022 Decathlon poinformował o zawieszeniu działalności w Rosji, tłumacząc ten krok problemami z zapewnieniem dostaw.

</doc>
<doc id="838890" url="https://pl.wikipedia.org/wiki?curid=838890" title="Jetzendorf">
Jetzendorf

Jetzendorf – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Ingolstadt, w powiecie Pfaffenhofen an der Ilm. Leży około 12 km na południowy zachód od Pfaffenhofen an der Ilm, nad rzeką Ilm.
Polityka.
Wójtem gminy jest Richard Schnell z CSU, rada gminy składa się z 14 osób.

</doc>
<doc id="838891" url="https://pl.wikipedia.org/wiki?curid=838891" title="Miriam Margolyes">
Miriam Margolyes

Miriam Margolyes (ur. 18 maja 1941 w Oksfordzie) – brytyjska aktorka filmowa, teatralna, telewizyjna i dubbingowa.
Życiorys.
Jej pradziadek Symeon Sandmann urodził się w Margoninie w 1824, a w 1870 wyemigrował do Anglii. Aktorka w 2013 odwiedziła Margonin w poszukiwaniu przodków swojej matki.
Znana przede wszystkim z roli profesor Pomony Sprout w filmie "Harry Potter i Komnata Tajemnic". W filmie "Jak stracić przyjaciół i zrazić do siebie ludzi" grała Polkę, panią Kowalski, która wynajmowała mieszkanie Sydneyowi Youngowi. Aktorka jest lesbijką.
Wystąpiła w 12 odcinkach serialu "Zagadki kryminalne panny Fisher" jako Prudence, ciotka głównej bohaterki.

</doc>
<doc id="838892" url="https://pl.wikipedia.org/wiki?curid=838892" title="Butomus umbellatus">
Butomus umbellatus



</doc>
<doc id="838893" url="https://pl.wikipedia.org/wiki?curid=838893" title="Victor Ciorbea">
Victor Ciorbea

Victor Ciorbea (ur. 26 października 1954 w Ponorze w okręgu Alba) – rumuński prawnik, działacz związkowy i polityk, w latach 1996–1998 premier Rumunii.
Życiorys.
W 1979 ukończył prawo na Uniwersytecie Babeş-Bolyai w Klużu-Napoce, w 1984 uzyskał magisterium z prawa cywilnego, a w 1990 doktoryzował się z prawa gospodarczego na Uniwersytecie Bukareszteńskim. W latach 1979–1984 orzekał jako sędzia w wydziale cywilnym jednego ze stołecznych sądów rejonowych, następnie do 1988 pracował w prokuraturze generalnej. Od 1984 do 1992 zajmował się działalnością dydaktyczną na wydziale prawa Uniwersytetu Bukareszteńskiego.
W okresie przemian politycznych zaangażował się w działalność związkową. W 1990 założył i do 1996 kierował Federacją Wolnych Związków Zawodowych Edukacji. W 1990 współtworzył i stanął na czele konfederacji CNSRL (do 1994), po połączeniu działającej jako Narodowa Konfederacja Wolnych Związków Zawodowych – Braterstwo. Od 1994 do 1996 kierował nowo powołaną Demokratyczną Konfederacją Związków Zawodowych (CSDR).
W 1996 jako kandydat koalicyjnej Rumuńskiej Konwencji Demokratycznej Emila Constantinescu i w jej ramach PNŢCD wygrał wybory na urząd burmistrza Bukaresztu, pokonując kandydata lewicy Ilie Năstase. W grudniu tego samego roku objął jednocześnie urząd premiera, z obu tych stanowisk zrezygnował w marcu 1998 po rozłamach w ramach koalicji. W 1999 stanął na czele ugrupowania ANCD (powstałego w wyniku rozłamu w partii chłopskiej). W 2001 powrócił z nim do PNŢCD, którą kierował od tegoż roku do 2004.
Wycofał się później z działalności politycznej, podejmując praktykę w zawodzie adwokata w ramach stołecznej palestry. W 2011 stanął na czele jednej z frakcji PNŢCD (ostatecznie prawnie nieuznanej), następnie dołączył do Partii Narodowo-Liberalnej. Z współtworzonej przez to ugrupowanie koalicji został w 2012 wybrany w skład Senatu. W 2014 objął urząd adwokata ludu (rumuńskiego rzecznika praw obywatelskich), rezygnując z przynależności partyjnej i mandatu senatora. W 2019 na tej funkcji zastąpiła go Renate Weber.

</doc>
<doc id="838895" url="https://pl.wikipedia.org/wiki?curid=838895" title="Michał Olszewski (szachista)">
Michał Olszewski (szachista)

Michał Olszewski (ur. 23 września 1989 w Warszawie) – polski szachista, arcymistrz od 2009 roku.
Kariera szachowa.
Dwukrotnie zdobył tytuł wicemistrza Polski juniorów: w roku 2003 w Brodach (w kategorii do lat 14) oraz w 2005 w Łebie (do lat 16). Oprócz tego, w roku 2006 (ponownie w Łebie) zdobył brązowy medal w grupie do lat 18. Jest również wielokrotnym medalistą drużynowych mistrzostw Polski juniorów: w barwach „Damisu” Warszawa – dwukrotnie złotym (Łączna 2002, Koszalin 2003) i dwukrotnie srebrnym (Wisła 2001, Koszalin 2004) oraz w barwach „Polonia Trade Trans” Warszawa – srebrnym (Szklarska Poręba 2006).
Wielokrotnie reprezentował Polskę na mistrzostwach świata i Europy juniorów. W 2004 r. zdobył w Turcji brązowy medal ME w kategorii do 16 lat. Na przełomie 2004/2005 roku zwyciężył w międzynarodowym turnieju juniorów w Hallsbergu. W 2006 triumfował w otwartym turnieju w Hengelo, podzielił I miejsce (wraz z Moniką Soćko) w otwartym turnieju memoriału Akiby Rubinsteina w Polanicy-Zdroju oraz zajął IV miejsce w rozegranych w Warszawie mistrzostwach Europy w szachach szybkich. W 2008 r. po raz drugi w karierze podzielił I m. w otwartym turnieju memoriału Akiby Rubinsteina w Polanicy-Zdroju (wspólnie z Aloyzasem Kveinysem), zwyciężył również w Legnicy, zdobywając pierwszą normę na tytuł arcymistrza. Kolejne dwie zdobył w 2009 r., podczas finału mistrzostw Polski w Chotowej oraz w Cappelle-la-Grande. Również w 2009 r. zdobył w Puerto Madryn zdobył brązowy medal mistrzostw świata juniorów do 20 lat. W 2014 r. zdobył w Katowicach złoty medal (w klasyfikacji drużynowej) akademickich mistrzostw świata.
Jest czterokrotnym medalistą drużynowych mistrzostw Polski, w barwach klubu „Polonia Warszawa”: dwukrotnie złotym (2009, 2011), srebrnym (2007) oraz brązowym (2008).
Najwyższy ranking w dotychczasowej karierze osiągnął 1 kwietnia 2015 r., z wynikiem 2571 punktów zajmował wówczas 15. miejsce wśród polskich szachistów.

</doc>
<doc id="838896" url="https://pl.wikipedia.org/wiki?curid=838896" title="Wadi Bu Rakrak">
Wadi Bu Rakrak

Wadi Bu Rakrak (arab. وادي أبو رقراق, fr. "Oued Bouregreg") – rzeka w Maroku, mająca źródło u podnóży Atlasu Średniego. Wpada do Oceanu Atlantyckiego w okolicy Rabatu i Sali. Najważniejszym dopływem jest rzeka Wadi Karu, wpadająca do Wadi Bu Rakrak około 30 kilometrów na południowy wschód od Rabatu.

</doc>
<doc id="838897" url="https://pl.wikipedia.org/wiki?curid=838897" title="John Leguizamo">
John Leguizamo

John Alberto Leguizamo (ur. 22 lipca 1964 w Bogocie) – kolumbijsko-amerykański aktor filmowy i telewizyjny. Znany z dubbingowania Sida w "Epoce lodowcowej" i z roli ojca Ferminy w "Miłości w czasach zarazy".
Życiorys.
Wczesne lata.
Urodził się w Bogocie w Kolumbii jako syn pośrednika w handlu nieruchomościami / kelnera Alberto i Luz Leguizamo. Kiedy miał cztery lata, jego rodzina wyemigrowała do Stanów Zjednoczonych. Wychował się w dzielnicy Queens w Nowym Jorku. Uczęszczał do Joseph Pulitzer Middle School, a następnie naukę kontynuował w Murry Bergtraum High School. Studiował aktorstwo pod kierunkiem legendarnego trenera Lee Strasberga w Tisch School of the Arts przy Uniwersytecie Nowojorskim. 
Kariera.
W 1984 roku rozpoczął pracę w stand-up w nowojorskim klubie. Po raz pierwszy pojawił się przed kamerami w teledysku Madonny „Borderline” (1984), filmie "Mixed Blood" (1985) z Rodneyem Harveyem jako Macetero i serialu NBC "Policjanci z Miami" (1986–89) jako Ivan Calderone. Wystąpił potem jako szeregowiec Antonio Diaz dramacie wojennym Briana De Palmy "Ofiary wojny" ("Casualties of War", 1989) u boku Michaela J. Foxa i Seana Penna, dreszczowcu Tony’ego Scotta "Odwet" ("Revenge", 1990) z Kevinem Costnerem, Anthonym Quinnem i Madeleine Stowe oraz filmie sensacyjnym Renny Harlin "Szklana pułapka 2" ("Die Hard 2", 1990) z Bruce'em Willisem.
W dramacie Mike'a Nicholsa "Odnaleźć siebie" ("Regarding Henry", 1991) zagrał złodzieja w sklepie monopolowym, która strzela do Harrisona Forda. Jego kariera tak naprawdę zaczęła się rozwijać po roli Johnny'ego, nerwowego młodego nastolatka z Bronxu w filmie niezależnym "Trzymaj z ferajną" ("Hangin' with the Homeboys", 1991).
Życie prywatne.
W latach 1994-1996 aktor był żonaty z Yelbą Matamoros. Małżeństwo skończyło się rozwodem. 5 maja 2003 roku ponownie ożenił się. Jego drugą wybranką została Justine Mauer, z którą ma dwójkę dzieci: córkę o imieniu Allegra Sky (ur. 23 października 1999) i syna Lucasa (ur. 5 grudnia 2000).

</doc>
<doc id="838900" url="https://pl.wikipedia.org/wiki?curid=838900" title="Zakłady Azotowe &quot;Kędzierzyn S.A.&quot;">
Zakłady Azotowe &quot;Kędzierzyn S.A.&quot;



</doc>
<doc id="838902" url="https://pl.wikipedia.org/wiki?curid=838902" title="Münchsmünster">
Münchsmünster

Münchsmünster – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Ingolstadt, w powiecie Pfaffenhofen an der Ilm. Leży około 30 km na północny wschód od Pfaffenhofen an der Ilm, przy linii kolejowej Ingolstadt – Ratyzbona.
Dzielnice.
W skład gminy wchodzą następujące dzielnice: 
Polityka.
Wójtem gminy jest Andreas Meyer, rada gminy składa się z 14 osób.

</doc>
<doc id="838903" url="https://pl.wikipedia.org/wiki?curid=838903" title="Wadi Bu Raghrag">
Wadi Bu Raghrag



</doc>
<doc id="838910" url="https://pl.wikipedia.org/wiki?curid=838910" title="Bu Raghragh">
Bu Raghragh



</doc>
<doc id="838912" url="https://pl.wikipedia.org/wiki?curid=838912" title="Bu Raghrag">
Bu Raghrag



</doc>
<doc id="838914" url="https://pl.wikipedia.org/wiki?curid=838914" title="Catalina Cruz">
Catalina Cruz

Catalina Cruz (ur. 13 września 1979 w Cleveland) – amerykańska modelka i aktorka pornograficzna pochodzenia słoweńskiego.
Życiorys.
Urodziła się w Cleveland w stanie Ohio. W listopadzie 2000 roku rozpoczęła karierę pod pseudonimem JennaZ. W tym czasie jej wymiary wynosiły 32C-22-33. Później zwiększyła rozmiar swoich piersi do rozmiaru 70F i zmieniła używała nazwiska „Cruz”, ponieważ wiele osób twierdziło, że jest podobna do hiszpańskiej aktorki Penélope Cruz z dużymi piersiami.
Prowadziła stronę internetową, na której „uczyła” seksu oralnego. Jej zdjęcia jako modelki ukazały się w magazynach: „MuscleMag International”, „American Curves” czy „Splat Magazine”. Jej debiutanckim filmem był "Licensed to Blow" (2007).
W 2009 roku była nominowana do XBIZ Award w kategorii „Ulubienica internetowa/Najlepsza gwiazdka roku”.
W 2010 roku otrzymała nominację do XBIZ Award w kategorii „Ulubienica internetowa roku”
W 2011 roku była nominowana do AVN Award w kategorii „Najlepsza gwiazda internetowa”. W 2015 zdobyła nominację do AVN Award w kategorii „Najlepsza wykonawczyni internetowa solo”.

</doc>
<doc id="838915" url="https://pl.wikipedia.org/wiki?curid=838915" title="Bou Regreg">
Bou Regreg



</doc>
<doc id="838917" url="https://pl.wikipedia.org/wiki?curid=838917" title="Bouregreg">
Bouregreg



</doc>
<doc id="838918" url="https://pl.wikipedia.org/wiki?curid=838918" title="Rohrbach (Bawaria)">
Rohrbach (Bawaria)

Rohrbach – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Ingolstadt, w powiecie Pfaffenhofen an der Ilm. Leży około 10 km na północny wschód od Pfaffenhofen an der Ilm, przy autostradzie A9 i linii kolejowej Monachium – Norymberga.
Dzielnice.
W skład gminy wchodzą następujące dzielnice: Buchersried, Fahlenbach, Fürholzen, Gambach, Ossenzhausen, Ottersried, Rohr, Rohrbach, Rinnberg, Straßhöfe i Waal.
Polityka.
Wójtem gminy jest Dieter Huber z SPD, rada gminy składa się z 20 osób.

</doc>
<doc id="838919" url="https://pl.wikipedia.org/wiki?curid=838919" title="Oktawiusz Marcińczak">
Oktawiusz Marcińczak

Oktawiusz Marcińczak (ur. 2 lipca 1978 w Sosnowcu) – polski hokeista, reprezentant Polski.
Kariera.
Absolwent NLO SMS PZHL Sosnowiec z 1997.
Oktawiusz Marcińczak w reprezentacji Polski rozegrał 12 spotkań i strzelił 2 gole.

</doc>
<doc id="838925" url="https://pl.wikipedia.org/wiki?curid=838925" title="Polirybosom">
Polirybosom

Polirybosom, polisom, informosom – zespół rybosomów (5–30) związanych z jedną cząsteczką mRNA i prowadzących jej translację, czyli syntezę białek. Odkryte i opisane w 1963 r. przez Jonathana Warner, Paula Knopf, i Alexa Rich. Polisomy mogą występować w postaci pojedynczych ziarenek w cytoplazmie, bądź systemu rybosomów przyczepionych do błon siateczki śródplazmatycznej szorstkiej (ER-g).
Polisomy efektywniej wykorzystują matrycę mRNA w czasie – jednocześnie na jednej nici mRNA wiele pojedynczych rybosomów syntetyzuje wiele łańcuchów peptydowych, zanim zostanie rozłożona. System ten jest szczególnie wydajny u eukariontów.

</doc>
<doc id="838928" url="https://pl.wikipedia.org/wiki?curid=838928" title="Kitzbühel Cup">
Kitzbühel Cup

Kitzbühel Cup – nierozgrywany kobiecy turniej tenisowy zaliczany do cyklu WTA. Organizowany na kortach ziemnych w austriackim Kitzbühel w latach 1968–1986 i 1990–1993. Pierwsza edycja została rozegrana w Pörtschach, a dwie z lat 1985–1986 w Bregencji. Turniej na przestrzeni lat wielokrotnie zmieniał swoją nazwę.

</doc>
<doc id="838929" url="https://pl.wikipedia.org/wiki?curid=838929" title="Scheyern (gmina)">
Scheyern (gmina)

Scheyern – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Ingolstadt, w powiecie Pfaffenhofen an der Ilm. Leży wokoło 5 km na południowy zachód od Pfaffenhofen an der Ilm.
Polityka.
Wójtem gminy jest Albert Müller z WG, rada gminy składa się z 16 osób.

</doc>
<doc id="838930" url="https://pl.wikipedia.org/wiki?curid=838930" title="Jawornik (pasmo graniczne)">
Jawornik (pasmo graniczne)

Jawornik (Sękowa; 1021 m n.p.m.) – szczyt w bocznym grzbiecie pasma granicznego Bieszczadów Zachodnich, odbiegającym z Riabiej Skały na północ. Wznosi się 400 m ponad wsią Wetlina. W całości pokryty lasem bukowym. Wąska przełęcz (933 m n.p.m.) oddziela go od szczytu Paportnej.
W Bieszczadach znajduje się też inny szczyt o tej samej nazwie – Jawornik w paśmie połonin.

</doc>
<doc id="838932" url="https://pl.wikipedia.org/wiki?curid=838932" title="Tama Brodzka">
Tama Brodzka

Tama Brodzka – osada w gminie Brodnica, w powiecie brodnickim, w województwie kujawsko-pomorskim na drodze Olsztyn – Toruń, kiedyś ważny węzeł kolejowy – linie do Iławy, Działdowa i Brodnicy (obecnie linia do Iławy jest zrównana &lt;br&gt; z ziemią, a linia do Działdowa nieczynna). Miejscowość wchodziła w skład sołectwa Karbowo; po jego podziale w 2019 r. należy do sołectwa Karbowo 3.
W latach 1975–1998 miejscowość należała administracyjnie do województwa toruńskiego.
Nazwa wsi nawiązuje do jazu na rzece Skarlance.

</doc>
<doc id="838933" url="https://pl.wikipedia.org/wiki?curid=838933" title="Dekanat Łódź-Chojny-Dąbrowa">
Dekanat Łódź-Chojny-Dąbrowa

Dekanat Łódź-Chojny-Dąbrowa – dekanat należący do archidiecezji łódzkiej, obejmujący głównie tereny osiedli mieszkaniowych w dzielnicy Chojny i Dąbrowa. Dekanat powstał z połączenia dekanatu Łódź-Chojny ze zlikwidowanym Łódź-Dąbrowa. Siedzibą dekanatu jest parafia Św. Wojciecha na osiedlu Chojny.
W skład dekanatu wchodzi 7 parafii.

</doc>
<doc id="838937" url="https://pl.wikipedia.org/wiki?curid=838937" title="Joyce Hatto">
Joyce Hatto

Joyce Hatto (ur. 5 września 1928, zm. 30 czerwca 2006) – brytyjska pianistka.
W latach 50. XX wieku koncertowała w Wielkiej Brytanii, jednak bez większego powodzenia. Później wykonywała zawód nauczycielki muzyki. W 1971 powróciła na scenę, grając m.in. repertuar Liszta. 7 lipca 1976 przerwała koncertowanie, tłumacząc je zaawansowaną chorobą nowotworową (jak ustaliła dziennikarka "The Independent", Jessica Duchan, raka jajników zdiagnozowano u niej dopiero na początku lat 90.). W 1989 zaczęły się ukazywać płyty artystki, nagrywane w studiu i wytwórni Concert Artist Records, prowadzonej przez jej męża Williama Barrington-Coupe'a. W nagraniach miały uczestniczyć mało znane orkiestry oraz dyrygenci. Nagrania mimo limitowanych ilości zyskiwały znakomite recenzje krytyków oraz popularność wśród słuchaczy. Łącznie ukazały się 103 płyty.
Hatto wykonywała między innymi kompozycje Brahmsa, Chopina, Liszta i Rachmaninowa. Zmarła 30 czerwca 2006.
W 2007 r. brytyjski miesięcznik muzyczny "Grammophone", powołując się na ekspertyzy firmy Pristine Audio, ujawnił, że część nagrań pochodzących z okresu choroby artystki jest plagiatem. Na podstawie porównań ustalono, iż jedno z nagrań należało nie do Joyce Hatto, ale Laszlo Simona, a co najmniej kilka innych zostało zmiksowanych z nagraniami Władimira Aszkenaziego, Yefima Bronfmana i Eugene'a Indjica. Do plagiatu przyznał się mąż artystki, tłumacząc, iż chciał ukryć momenty cierpienia pianistki z bólu. Szef magazynu "Grammophone", James Inverne określił fałszerstwo jako największy skandal w historii fonografii w zakresie muzyki poważnej. Zidentyfikowano blisko 66 plagiatów na 20 płytach.

</doc>
<doc id="838939" url="https://pl.wikipedia.org/wiki?curid=838939" title="Nadwiślańskie Jednostki Wojskowe MSW">
Nadwiślańskie Jednostki Wojskowe MSW



</doc>
<doc id="838941" url="https://pl.wikipedia.org/wiki?curid=838941" title="Schweitenkirchen">
Schweitenkirchen

Schweitenkirchen – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Ingolstadt, w powiecie Pfaffenhofen an der Ilm. Leży około 8 km na południowy wschód od Pfaffenhofen an der Ilm.
Dzielnice.
W skład gminy wchodzą następujące dzielnice: Aufham, Dürnzhausen, Eberstetten, Geisenhausen, Schweitenkirchen i Sünzhausen.
Polityka.
Wójtem gminy jest Albert Vogler z CSU, rada gminy składa się z 16 osób.

</doc>
<doc id="838942" url="https://pl.wikipedia.org/wiki?curid=838942" title="Open Projects Network">
Open Projects Network



</doc>
<doc id="838943" url="https://pl.wikipedia.org/wiki?curid=838943" title="Limfoblast">
Limfoblast

Limfoblast – termin oznaczający zwykle niedojrzałą komórkę, będąca prekursorem limfocytu T lub B, powstającą w trakcie limfopoezy. Są to duże komórki (10-18 μm) o szybkim tempie podziałów komórkowych, okrągłym lub owalnym jądrze, zasadochłonną cytoplazmą, której objętość stanowi około 25% objętości jądra oraz z 1-2 jąderkami.
W szerszym znaczeniu mianem limfoblastu określa się również komórki białaczkowe wywodzące się z limfocytów lub też duże, szybko proliferujące limfocyty powstające po rozpoznaniu antygenu .

</doc>
<doc id="838953" url="https://pl.wikipedia.org/wiki?curid=838953" title="Ben Franklin">
Ben Franklin



</doc>
<doc id="838960" url="https://pl.wikipedia.org/wiki?curid=838960" title="Obliczenia ewolucyjne">
Obliczenia ewolucyjne



</doc>
<doc id="838961" url="https://pl.wikipedia.org/wiki?curid=838961" title="Linxia">
Linxia

Linxia () – miasto na prawach powiatu w środkowych Chinach, w prowincji Gansu, siedziba administracyjna prefektury autonomicznej Linxia. W 2000 roku liczyło ok. 202,5 tys. mieszkańców.
Większość mieszkańców stanowią muzułmanie Hui oraz Dongxiang. W mieście znajdują się liczne meczety. Główną atrakcją turystyczną jest malowniczy kompleks świątyń taoistycznych usytuowany tarasowo na zboczu wzgórza dominującego nad miastem. Niedaleko znajduje się również niewielki klasztor buddyjski.

</doc>
<doc id="838964" url="https://pl.wikipedia.org/wiki?curid=838964" title="Hymn Monaco">
Hymn Monaco



</doc>
<doc id="838965" url="https://pl.wikipedia.org/wiki?curid=838965" title="Parafia św. Wojciecha w Łodzi">
Parafia św. Wojciecha w Łodzi

Parafia Świętego Wojciecha w Łodzi – Sanktuarium Matki Bożej Pocieszenia – parafia rzymskokatolicka obejmująca obszar osiedla Kurczaki na terenie dzielnicy Górna oraz Starową Górę, wchodząca w skład dekanatu Łódź-Chojny-Dąbrowa Archidiecezji Łódzkiej.
Historia.
Pierwsza kaplica w Chojnach, na prawach kościoła filialnego pod zwierzchnictwem parafii św. Doroty w Mileszkach, została ufundowana w 1492 przez Stanisława z Chojen Dużych herbu Jastrzębiec. Parafia erygowana w 1892 przez arcybiskupa warszawskiego Wincentego Teofila Chościak Popiela i mieściła się w drewnianym kościele. Budowa nowego kościoła rozpoczęła się w 1902 roku. Kościół poświęcony w 1929 przez biskupa Wincentego Tymienieckiego.
Proboszczowie od powstania diecezji łódzkiej.
Parafia Świętego Wojciecha jest rodzinną parafią bp Adama Lepy, który od 2014 roku jest biskupem seniorem archidiecezji łódzkiej.
Grupy parafialne.
W parafii działają: asysta kościelna, Żywy Różaniec, Rycerstwo Niepokalanej, Odnowa w Duchu Świętym, Młodzież, Domowy Kościół, świetlica dla ubogich dzieci – "Wojtusiówka".
Prawie wszystkie Msze Święte niedzielne są koncelebrowane. Współcelebransami są kapłani zamieszkujący znajdujący się przy kościele Dom Księży Emerytów.

</doc>
<doc id="838984" url="https://pl.wikipedia.org/wiki?curid=838984" title="Lektyny">
Lektyny

Lektyny – białka lub glikoproteiny wiążące węglowodany dzięki czemu są w stanie wiązać się specyficznie z komórkami lub błonami komórkowymi i wywoływać stamtąd reakcje biochemiczne. Początkowo opisano je u roślin, jednak występują także i są produkowane przez zwierzęta i mikroorganizmy. 
Lektyny biorą udział w różnych interakcjach między komórkami, np. w regulacji adhezji komórek, w obronie przed infekcjami u roślin, w interakcjach między "Rhizobium" a komórką roślinną, służą też jako receptory dla patogenów wiążących się do komórek zwierzęcych. 
Niektóre lektyny mają charakter silnych mitogenów. Ulegają wiązaniu z resztami cukrowymi glikoproteidów obecnych na powierzchni limfocytów. Przyczyniają się tym samym do zlepiania się komórek, co często prowadzi do ich aktywacji a w konsekwencji do ich transformacji blastycznej.
Działanie w pożywieniu.
Niektóre warzywa w stanie świeżym zawierają lektyny, które są toksyczne dla ludzi lub zwierząt. Te lektyny są denaturowane przez ogrzewanie podczas gotowania, smażenia lub innych form gotowania, przekształcając je w nieszkodliwą formę chemiczną. Zachowują ten nieszkodliwy kształt nawet po ponownym ostygnięciu żywności. Dlatego fasolę, ciecierzycę i soję należy spożywać wyłącznie po ugotowaniu.

</doc>
<doc id="838985" url="https://pl.wikipedia.org/wiki?curid=838985" title="Bothriuridae">
Bothriuridae

Bothriuridae – rodzina skorpionów. Skorpiony z tej rodziny mają swoich przedstawicieli w Ameryce Południowej, Afryce (południowa część), Azji (w Indiach) i Australii. Zamieszkują umiarkowane lub subtropikalne środowiska. Jedna z grup wywędrowała nawet w Himalaje (Cercophonius), gdzie skorpiony żyją w małych, 40 centymetrowych norach samodzielnie wykopanych lub w skalnych szczelinach. Nie ma informacji o ich potencjalnym niebezpieczeństwie dla człowieka, jednak w raportach Mahsberga (1999) pojawiła się wzmianka o dość dużej bolesności ukłucia gatunku Bothriurus i możliwości wystąpienia komplikacji w układzie krążenia. Skorpiony z tej rodziny rzadko są spotykane w hodowli.

</doc>
<doc id="838989" url="https://pl.wikipedia.org/wiki?curid=838989" title="Znaki wiedźmińskie">
Znaki wiedźmińskie



</doc>
<doc id="838996" url="https://pl.wikipedia.org/wiki?curid=838996" title="Buthidae">
Buthidae

Buthidae - najbardziej liczna rodzina skorpionów. Poszczycić się może najsilniej jadowitymi skorpionami świata (m.in. "Leiurus quinquestriatus"). Praktycznie wszystkie gatunki, których przedstawiciele kiedykolwiek spowodowały poważniejszy uszczerbek na zdrowiu człowieka, należą do tej rodziny. Znajdziemy w niej jednak również setki gatunków, których ukąszenie jest kompletnie nieszkodliwe dla człowieka.

</doc>
<doc id="838997" url="https://pl.wikipedia.org/wiki?curid=838997" title="Fastelavn">
Fastelavn

Fastelavn – nordyckie, a głównie duńskie święto karnawałowe, obchodzone siedem tygodni przed Niedzielą Wielkanocną.
Fastelavn wywodzi się z chrześcijańskiej tradycji karnawału, nazwa święta pochodzi z dolnoniemieckiego słowa "vastelavent" ("wieczór przed świętem"). Początkowo Fastelavn było ostatnią okazją do zabawy przed nadejściem wielkiego postu. Dzieci przebierają się w kostiumy i gromadzą słodycze.
Nordyckiego Fastelavn nie można jednak nazwać świętem religijnym. Przeciwnie, Kościół i przed i po Reformacji aktywnie starał się go zabronić. Mimo protestów Kościoła tradycja przekazywana była z pokolenia na pokolenie, a samo święto traktowano bardziej jako wyznacznik zmiany pory roku i rozpoczęcia związanych z tym prac, niż jako zwyczaj religijny.
Od XIX w. święto to obchodzone jest w Islandii pod nazwą "bolludagur" („dzień słodkiej bułeczki”), dokąd wprowadzili je piekarze duńscy i norwescy.
Kot w beczce.
Charakterystyczną duńską tradycją związaną z Fastelavn jest zabawa w "kota w beczce" (duń. "slå katten af tønden"). Oryginalnie polegała ona na zawieszaniu na drzewie drewnianej beczki z żywym czarnym kotem i rozbijaniu jej kijami. Dla urozmaicenia czasem zawodnikom zawiązywano oczy lub sadzano na koniach. Wygrywał ten, od czyjego uderzenia odpadło dno beczki. W niektórych rejonach zwycięzca zwolniony był przez cały rok od podatków (ostatni taki przypadek zanotowano w 1743 na Amager). Po rozbiciu pojemnika kota często (chociaż nie zawsze) zabijano – akt przeciwko zwierzęciu miał zapewnić ochronę przed złem (np. zapobiec wybuchnięciu zarazy).
Już w połowie XVIII wieku zaczęły pojawiać się głosy przeciw maltretowaniu kotów z okazji Fastelavn. Świadczy o tym m.in. zachowany wiersz Petera Rammela z 1729 roku: "O, gdybym ja był wolny, a wy byliście myszami". Od ok. połowy XIX wieku do beczki wkładano martwego kota, potem, aby nie męczyć prawdziwego zwierzęcia, kukłę kota zrobionego ze szmat. Ostatni przypadek wykorzystania żywego zwierzęcia zanotowano ok. 1880 roku w Reersø.
Zabawa przetrwała do dziś – "kot w beczce" jest niemalże synonimem Fastelavn. Współczesne beczki już tylko ozdobione są wizerunkiem kota, a zawierają łakocie i owoce dla dzieci. Beczkę rozbija się tak samo, jak niegdyś: dzieci ustawiają się w kolejce, każdemu dziecku przysługuje umówiona liczba uderzeń kijem. Ten, czyje uderzenie spowoduje odpadnięcie dna i wysypanie się słodyczy zostaje "kocią królową" (duń. "kattedronning"), a kto zbije ostatni kawałek beczki zostaje "kocim królem" (duń. "kattekongen"). Przy odrobinie szczęścia jedno dziecko może zostać naraz całą parą królewską.
Rwanie gęsi.
Inną zabawą o symbolicznym znaczeniu było "podjeżdżanie do kury (lub gęsi)" (duń. "at ride til hanen" oraz "gåserenden"). Polegało to na wieszaniu za nogi kur lub gęsi. Uczestnicy konkursu galopowali konno pod wiszącym wysoko ptakiem i próbowali złapać go za szyję, by urwać mu żywcem głowę. Aby zadanie było trudniejsze, szyje zwierząt wysmarowane były smalcem lub mydłem.
"Rwanie gęsi" miało zapewnić bogate plony w nadchodzącym sezonie. Niektórzy badacze wyrażają jednak opinię, że nie tyle był to zwyczaj o znaczeniu magicznym, ile zwykłe prymitywne czerpanie radości z maltretowania żywej istoty.
Zabawa ta nie przetrwała do dzisiaj w żadnej formie.
Słodkie bułeczki.
Podczas Fastelavn piecze się (lub, dzisiaj, kupuje w ciastkarniach) słodkie bułeczki wypełnione kremem lub pokryte lukrem (duń. "Fastelavnsboller"), które są tak ważnym elementem jak choinka na Boże Narodzenie. Tradycja pochodzi z końca średniowiecza – wówczas zarezerwowane na Fastelavn białe pszenne bułki z mlekiem lub z kawałkiem masła w środku były niecodziennym smakołykiem.
Aby dostać bułkę, dzieci śpiewają tradycyjną piosenkę:
Tradycja słodkich bułek wiąże się ze zwyczajem zbierania w Fastelavn rózg – młodych gałązek drzew (duń. "Fastelavnsris"), przyozdabiania ich kolorowym papierem i uderzania nimi chłopców i dziewcząt. Kto tego dnia wstał najwcześniej, przygotował rózgę i uderzył pierwszy, wynagradzany był taką bułką. Dzisiaj to głównie dzieci rózgami budzą w dzień Fastelavn swoich rodziców.
Parady.
W wielu duńskich miastach do dziś odbywają się z okazji Fastelavn parady. Zwyczaj wziął się z procesji wiodących niegdyś w czasie święta przez całe miasto lub wieś w kierunku miejsc, gdzie miały odbywać się konkursy takie, jak "kot w beczce", "rwanie gęsi" czy popisy jazdy konnej. Uczestnicy procesji byli poprzebierani w królewskie i rycerskie stroje, często przechowywane z roku na rok na tę okazję. Był także klaun (stąd do dziś zwyczaj przebierania dzieci w czasie Fastelavn za rycerzy i klaunów).
Procesje szły od zagrody do zagrody, zapraszając wszystkich mieszkańców do zabawy, a także zbierając pieniądze, żywność i słodkości na wspólny wieczór.

</doc>
<doc id="839002" url="https://pl.wikipedia.org/wiki?curid=839002" title="Reginald Aubrey Fessenden">
Reginald Aubrey Fessenden

Reginald Aubrey Fessenden (ur. 6 października 1866 w East Bolton (Quebec), zm. 22 lipca 1932 na Bermudach) – amerykański fizyk i radiotechnik kanadyjskiego pochodzenia. Opatentował blisko 500 wynalazków. 
Życiorys.
Zajmował się zagadnieniami z zakresu radiotechniki, sonarów i telewizji. Był pionierem w radiotelefonii. Opracował metodę modulacji amplitud fal radiowych, celem przesyłania sygnałów dźwiękowych i w roku 1900 jako pierwszy człowiek w historii przesłał głos ludzki drogą bezprzewodową za pomocą fal. Skonstruował heterodynowy odbiornik radiowy. W roku 1906 nadał pierwszą audycję radiową w Stanach Zjednoczonych. 
Prowadził badania naukowe i wykorzystywane w przemyśle.

</doc>
<doc id="839003" url="https://pl.wikipedia.org/wiki?curid=839003" title="Abchazi">
Abchazi



</doc>
<doc id="839004" url="https://pl.wikipedia.org/wiki?curid=839004" title="Chactidae">
Chactidae

Chactidae – rodzina skorpionów. Rodzina ta składa się z 11 rodzajów (do 2011 r.), a tworzą one 171 gatunków. Większość z nich została opisana w ostatnich latach. Status części rodzajów oraz gatunków poddawany był dyskusji na forum skorpionologicznym, w wyniku czego niektóre z nich przeniesione zostały do innych rodzin. Członkowie tej rodziny zamieszkują tereny od Meksyku po krańce Ameryki Południowej. Skorpiony te rzadko są trzymane w niewoli. Nie ma też informacji o ich potencjalnym niebezpieczeństwie dla człowieka.

</doc>
<doc id="839006" url="https://pl.wikipedia.org/wiki?curid=839006" title="Reginald A. Fessenden">
Reginald A. Fessenden



</doc>
<doc id="839008" url="https://pl.wikipedia.org/wiki?curid=839008" title="Muhadżirowie">
Muhadżirowie

Muhadżirowie (مهاجر) to arabskie słowo oznaczające emigrantów. Termin ten jest używany w stosunku do muzułmanów, którzy zmieniają miejsce pobytu, by móc swobodnie praktykować islam, powołując się na słowa Koranu:
Zaprawdę, kiedy aniołowie zabierają dusze tych, którzy sami sobie wyrządzili niesprawiedliwość, mówią: „W jakim stanie byliście?” Oni powiedzą: „Byliśmy uciśnionymi na Ziemi.” Powiedzą: „Czy ziemia Boga nie była dość rozległa, żebyście mogli wędrować po niej?” Otóż dla tych Gehenna będzie miejscem schronienia. A jakże to nieszczęsne miejsce przybycia! (4:97)
Jako muhadżirów określano towarzyszy Mahometa, którzy uciekli z Mekki do Medyny, by uniknąć prześladowań ze strony pogańskich Kurajszytów. W grupie tej byli:
W czasach nowożytnych termin ten był używany w stosunku do muzułmanów z Kaukazu (Abchazów, Czerkiesów, Czeczenów i Lezginów) i Krymu (Tatarów), którzy uciekli do Turcji i krajów arabskich po podboju tych terenów przez Rosjan, obawiając się, że nowa władza zmusi ich do nawrócenia na chrześcijaństwo. Wielu z nich zajęło wysokie stanowiska w ruchu młodotureckim.
Mianem muhadżirów określano też muzułmanów emigrujących z Indii do Pakistanu.

</doc>
<doc id="839009" url="https://pl.wikipedia.org/wiki?curid=839009" title="Parafia Najświętszej Maryi Panny Matki Odkupiciela i św. Jana Bożego w Łodzi">
Parafia Najświętszej Maryi Panny Matki Odkupiciela i św. Jana Bożego w Łodzi

Parafia pw. Najświętszej Maryi Panny Matki Odkupiciela i Świętego Jana Bożego – parafia rzymskokatolicka obejmująca teren blokowiska na łódzkim osiedlu Chojny na terenie dzielnicy Górna, wchodząca w skład dekanatu Łódź-Chojny-Dąbrowa Archidiecezji Łódzkiej.
Historia.
Parafia została erygowana 18 sierpnia 1988 r. przez biskupa Władysława Ziółka, który powierzył misję budowy nowego kościoła dotychczasowemu wikariuszowi parafii Matki Boskiej Jasnogórskiej, ks. Władysławowi Łojanowi. 
Kościół wybudowany został w latach 1994–1999 według projektu architekta Aleksego Dworczaka. Wykonany w stylu nowoczesnym kościół został poświęcony 11 października 1999 r. i konsekrowany 5 marca 2000 r. przez abpa Władysława Ziółka.
Msze święte.
W niedzielę i święta: 
W dni powszednie

</doc>
<doc id="839011" url="https://pl.wikipedia.org/wiki?curid=839011" title="LI Górski Korpus Armijny (III Rzesza)">
LI Górski Korpus Armijny (III Rzesza)

LI Niemiecki Korpus Armijny (górski), niem. "LI. Gebirgs-Armekorps" – jeden z niemieckich korpusów armijnych. Utworzony w sierpniu 1943 w ramach odtworzenia zniszczonego w Stalingradzie LI Niemieckiego Korpusu Armijnego.
Historia.
LI. Górski Korpus Armijny został utworzony 15 sierpnia 1943 w Wiedniu w XVII okręgu.
Jej sztab pochodził z Korpusu Armii LI, zniszczonego w bitwie stalingradzkiej. Podlegał, na zmianę, 10 i 14 Armii, w składzie Grupy Armii C. Walczył we Włoszech, m.in.: o Monte Cassino (styczeń - maj 1944), na linii Trasimene (czerwiec 1944), na Linii Gotów i w operacji Grapeshot. Poddał się w okolicy Brescii w maju 1945.
Dowódcy
Oddziały korpuśne
Skład w maju 1944
Skład we wrześniu 1944

</doc>
<doc id="839012" url="https://pl.wikipedia.org/wiki?curid=839012" title="Diplocentridae">
Diplocentridae

Diplocentridae - rodzina skorpionów. Obejmuje 113 gatunków zgrupowanych w 8 rodzajach

</doc>
<doc id="839014" url="https://pl.wikipedia.org/wiki?curid=839014" title="Euscorpiidae">
Euscorpiidae

Euscorpiidae – rodzina skorpionów. Obejmuje 25 gatunków zgrupowanych w 4 rodzajach

</doc>
<doc id="839015" url="https://pl.wikipedia.org/wiki?curid=839015" title="Typy kultury organizacyjnej">
Typy kultury organizacyjnej

Typ kultury organizacyjnej – umowna nazwa specyficznych cech instytucji (poglądów, norm, zasad zachowania w niej panujących).
Według badań C.B. Handy można mówić o czterech zasadniczych typach kultur: Zeusa, Apolla, Ateny i Dionizosa.
Kultura Zeusa.
Kultura Zeusa zwana jest inaczej "kulturą władzy". Charakterystyczną cechą jest istnienie w niej tzw. kręgu władzy; kilka osób ma dostęp do władzy, a niektórzy pracownicy, którzy formalnie pełnią funkcje kierownicze, np. wicedyrektor, nie mają wpływu na jej sprawowanie. Poplecznicy często wywodzą się ze znajomych, rodziny, jest to rodzaj "grupy trzymającej władzę".
Strukturę kultury Zeusa można przedstawić za pomocą pajęczyny.
Cechy kultury Zeusa.
Cechą kontroli u Zeusa jest jej totalny charakter – jest to zarówno kontrola procesu (patrzę, jak robią), jak i kontrola efektu.
Słowem kluczowym dla tej kultury jest osobowość Zeusa. Niekoniecznie musi być nim choleryk, Zeusem może być silny flegmatyk.
Funkcjonowanie instytucji zależy od osobowości szefa; wówczas dopiero może się coś zmienić, kiedy nastąpi zmiana na stanowisku kierowniczym. Zeus nigdy nie odchodzi dlatego, że się nie nadaje, z powodu silnej osobowości Zeusa nawet decydenci nie mają odwagi mu tego powiedzieć. Odchodzi najczęściej z powodu stanu zdrowia lub jest przesuwany na inne, często wyższe, stanowisko.
Charakter stosunków panujących w instytucji cechuje: apatia, bierność, brak zaangażowania, zniechęcenie. Zdarza się, że pracownicy nagle nie wytrzymują, dochodzi do strajku, nagłego wybuchu buntu. Często wówczas jeden z kręgu Zeusa przechodzi na jego miejsce.
Kultura Zeusa pojawia się przeważnie w instytucjach typu policja, wojsko, gdzie potrzebne jest centrum dowodzenia, szybkie decyzje. Kultura Zeusa korzystna jest w sytuacjach kryzysu, np. trzęsienie ziemi, powódź.
Kultura Apolla.
Kultura Apolla nazywana jest też "kulturą ról". Są w niej jasno określone kompetencje, hierarchia (dyrektor, zastępcy, szefowie zespołów, ich zastępcy itd.). Każde miejsce jest dokładnie opisane. Podane jest szczegółowo, jakie wymagania należy spełnić, aby przejść na wyższy szczebel, można dokładnie zaplanować kolejne stopnie w swojej karierze (ale sama góra już nie jest dostępna, wszędzie na świecie kierownictwo jest z klucza politycznego). Kulturami Apolla są urzędy, wyższe uczelnie. Kultura ta nazywana jest biurokratyczną.
Cechy kultury Apolla.
Kontrolą u Apolla jest kontrola procesu. Apollo analizuje tylko to, czy wszystko odbyło się zgodnie z prawem, nie jest dla niego ważny efekt. W takiej kulturze odnotowuje się tylko, że wszystko odbyło się zgodnie z procedurą i jest to wystarczające.
Słowem kluczowym w tej kulturze jest prawo. Prawo określa funkcjonowanie instytucji.
Zmiana nie następuje nigdy, jedynie się rozrasta, zmienia się wtedy tylko, kiedy zmienia się prawo.
Przykład różnicy między kulturą Zeusa a kulturą Apolla: jeśli przychodzi pracownik do Zeusa i mówi, że zadanie jest niezgodne z prawem, Zeus odpowiada, że go to nie obchodzi; Apollo reaguje, że trzeba zmienić wersję.
Kultura Ateny.
Kultura Ateny nazywana jest "kulturą ekspertów" lub "kulturą organizacji zadań".
Jest to kultura o strukturze organicznej; jak się zmienia organizm, wtedy też ona ulega zmianie. Priorytet instytucji wymaga płynności w tym, kto jest ważny. O miejscu w strukturze decyduje realizacja aktualnych zadań i to, jakim kto jest ekspertem.
To najbardziej typowa kultura w placówkach oświatowych, zapewnia współpracę.
Cechy kultury Ateny.
Kontrola u Ateny jest kontrolą efektu. Kontrola procesu jest w rękach fachowców. Atena wie, że dała proces ludziom sprawdzonym i nie potrzebuje kontrolowania na tym etapie.
Słowem kluczowym w kulturze Ateny są kompetencje.
Cechą kultury jest przydzielanie w przyszłości szerszych, trudniejszych zadań, bo człowiek się sprawdził.
W kulturze Zeusa ważne są znajomości, w kulturze Apolla kwalifikacje, a w kulturze Ateny kompetencje.
Kultura Dionizosa.
Kultura Dionizosa nazywana jest też "kulturą wolności" lub "kulturą jednostki". Jest to bardzo rzadki typ kultury. Najczęściej spotykany jest w instytucjach kulturalnych, gdzie pod jednym szyldem działają artyści, z których co prawda jeden jest szefem, ale tylko formalnie, nie mając żadnego wpływu na działalność pozostałych.
Kultura Dionizosa nie ma struktury, graficznie można przedstawić ją następująco:
Cechy kultury Dionizosa.
Kontrolą u Dionizosa jest zewnętrzna kontrola efektu. W ten sposób oceniana jest praca, np. kontrolą działalności zespołu artystycznego są opinie widzów, popularność, frekwencja na koncertach.
Słowem kluczowym jest wolność.

</doc>
<doc id="839016" url="https://pl.wikipedia.org/wiki?curid=839016" title="Św. Antoni Pustelnik">
Św. Antoni Pustelnik



</doc>
<doc id="839017" url="https://pl.wikipedia.org/wiki?curid=839017" title="Iuridae">
Iuridae

Iuridae – rodzina skorpionów.
Należące to skorpiony mają tylko jedno trichobotrium brzuszne na rzepce nogogłaszczków i tylko jedno trichobotrium grzbietowe na ich udzie. U nasady brzusznej strony ruchomego palca szczękoczułek mają duży ząb.
Według klasyfikacji Prendiniego z 2011 rodzina ta obejmuje 36 gatunków zgrupowanych w 6 rodzajach. Systematyka ta nie uwzględnia jednak rodziny Caraboctonidae. Według Reina w 2016 roku do rodziny tej zalicza się 14 gatunków z 4 rodzajów:

</doc>
<doc id="839018" url="https://pl.wikipedia.org/wiki?curid=839018" title="Św. Atanazy Aleksandryjski">
Św. Atanazy Aleksandryjski



</doc>
<doc id="839019" url="https://pl.wikipedia.org/wiki?curid=839019" title="Tongres">
Tongres



</doc>
<doc id="839021" url="https://pl.wikipedia.org/wiki?curid=839021" title="Microcharmidae">
Microcharmidae

Microcharmidae - rodzina skorpionów.

</doc>
<doc id="839025" url="https://pl.wikipedia.org/wiki?curid=839025" title="Le Fabuleux destin d'Amélie Poulain">
Le Fabuleux destin d'Amélie Poulain



</doc>
<doc id="839026" url="https://pl.wikipedia.org/wiki?curid=839026" title="Planeta krawiec">
Planeta krawiec

Planeta Krawiec – polski film obyczajowy w reżyserii Jerzego Domaradzkiego z roku 1983.
Przypowieść o prowincjonalnym krawcu, który marzył o gwiazdach.
Film został oparty na biografii Adama Giedrysa.
Nagrody.
1983 – Locarno (MFF) – nagroda jury ekumenicznego

</doc>
<doc id="839029" url="https://pl.wikipedia.org/wiki?curid=839029" title="The Fabulous Destiny of Amélie Poulain">
The Fabulous Destiny of Amélie Poulain



</doc>
<doc id="839032" url="https://pl.wikipedia.org/wiki?curid=839032" title="Amélie">
Amélie



</doc>
<doc id="839034" url="https://pl.wikipedia.org/wiki?curid=839034" title="Scorpionidae">
Scorpionidae

Scorpionidae – rodzina skorpionów.
Skorpiony te mają masywne nogogłaszczki i pięciokątne sternum. Największe gatunki osiągają do 220 mm długości ciała i masę do 32 g. Zasiedlają wilgotne lasy, sawanny i środowiska suche Azji, Afryki, Australii i obu Ameryk.
Należy tu ponad 300 gatunków, zgrupowanych w 23 rodzajach:

</doc>
<doc id="839037" url="https://pl.wikipedia.org/wiki?curid=839037" title="George Baker Selection">
George Baker Selection

George Baker Selection – holenderski zespół muzyki pop, powstały w Zaanstad, istniejący w latach 1967–1977 i 1982–1989 (w latach 1978–1981 oraz od 1990 roku działalność solową prowadził lider występujący pod pseudonimem George Baker).
Założycielem grupy był kompozytor i autor tekstów, obdarzony charakterystycznym głosem Johannes Bouwens (ur. 8 grudnia 1944). W latach 1969–1973 zespół reprezentował rockowe brzmienie, połączone z elementami folku ("Little Green Bag", "Dear Ann"). Od 1974 roku utwory w stylu łagodnego melodyjnego popu ("Dreamboat", "Una Paloma Blanca", "Morning Sky"). Zespół sprzedał ponad 20 mln płyt na całym świecie, z czego sam singel z utworem "Una Paloma Blanca" wydano w ponad 3 mln egzemplarzy. Zakończył działalność w okresie największej popularności w 1977 roku z powodu odejścia wokalistki Lidy Bond. Po reaktywacji w 1982 roku, z nową wokalistką Nelleke Brzoskowsky, nie osiągnął dawnej popularności, regularnie umieszczając jednak utwory na listach przebojów krajów Beneluksu ("The Wind", "Santa Lucia by Night", "Bella Maria"). Przeboje grupy doczekały się wielu wykonań (temat "Una Paloma Blanca" ponad 300 wersji), były także licznie wykorzystywane w przemyśle filmowym. W 1992 Quentin Tarantino wykorzystał temat "Little Green Bag" na ścieżce dźwiękowej kultowego filmu "Wściekłe psy".

</doc>
<doc id="839039" url="https://pl.wikipedia.org/wiki?curid=839039" title="Scorpiopidae">
Scorpiopidae

Scorpiopidae – takson obejmujący kilka rodzajów skorpionów (Scorpiones) z południowej Azji, klasyfikowany w randze rodziny Scorpiopidae lub podrodziny Scorpiopinae w obrębie rodziny Euscorpiidae.
Grupa ta opisana została w 1905 roku przez Karla Kraepelina jako podrodzina Scorpiopsinae w obrębie rodziny Vaejovidae. Kraepelin zaliczył do niej południowoazjatyckie skorpiony z rodzaju "Scorpiops" (później również z innych rodzajów). W 1976 O.F. Francke zasugerował wyłonienie tej grupy skorpionów poza rodzinę Vaejovidae, ale nie dokonał formalnej zmiany. W 1992 S. A. Stockwell zdecydował się podnieść Scorpiopsinae (poprawna nazwa powinna brzmieć Scorpiopinae) do rangi rodziny jednocześnie zmieniając jej nazwę na prawidłową Scorpiopidae. W 2001 Soleglad i Sissom opierając się na analizach kladystycznych przenieśli Scorpiopidae do Euscorpiidae. Ich kolejna praca (z 2003) została skrytykowana w 2005 przez Prendniego i Wheelera, którzy przywrócili Scorpiopidae do rangi rodziny. Tocząca się pomiędzy tymi autorami dyskusja o filogenezie skorpionów nie została dotychczas rozstrzygnięta.

</doc>
<doc id="839040" url="https://pl.wikipedia.org/wiki?curid=839040" title="Roberto Ravaglia">
Roberto Ravaglia

Roberto Ravaglia (ur. 26 maja 1957 roku w Wenecji) – były włoski kierowca wyścigowy, jeden z najbardziej utytułowanych zawodników w klasie samochodów turystycznych.
Rozpoczął karierę w Formule 3, jednak w 1984 roku zdecydował się na starty w klasie samochodów turystycznych. Dwa lata później odniósł pierwszy poważny sukces, wygrywając w barwach BMW mistrzostwa European Touring Car Championship. Powtórzył ten wyczyn w następnym sezonie - 1987 - gdy cykl, do którego zaliczano m.in. prestiżowe Grand Prix Makau, jednorazowo nosił nazwę World Touring Car Championship. W 1988 roku po raz drugi triumfował w ETCC; w ostatniej edycji mistrzostw (kolejną rozegrano dopiero dwanaście lat później).
Po likwidacji ETCC w 1989 roku przeszedł do DTM, gdzie w pierwszym sezonie od razu zdobył tytuł mistrzowski (w barwach BMW). W następnym sezonie powrócił do Włoch i wystartował w tamtejszych wyścigach samochodów turystycznych. Zdobył w tej serii trzy tytuły mistrzowskie (1990, 1991, 1993).
W 1994 roku startował w wybranych rundach British Touring Car Championship, gdzie nie odniósł jednak żadnych sukcesów. W końcowym okresie kariery startował w wyścigach długodystansowych FIA GT. Zakończył czynną karierę w 1997 roku.
Obecnie jest szefem zespołu BMW Team Italia/Spain w reaktywowanych w 2005 roku World Touring Car Championship.

</doc>
<doc id="839043" url="https://pl.wikipedia.org/wiki?curid=839043" title="Superstitioniidae">
Superstitioniidae

Superstitioniidae - rodzina skorpionów.

</doc>
<doc id="839046" url="https://pl.wikipedia.org/wiki?curid=839046" title="Krzysztof Jaworski (muzyk)">
Krzysztof Jaworski (muzyk)

Krzysztof Jaworski (ur. w Białymstoku) – polski gitarzysta, członek zespołu rockowego Harlem, autor tekstów, kompozytor i producent muzyczny. Absolwent Państwowej Szkoły Muzycznej w Olsztynie oraz Politechniki Białostockiej. Z wykształcenia inżynier budowy dróg, ulic, mostów i lotnisk. Jest jednym z czołowych polskich gitarzystów grających na gitarze elektrycznej.
W trakcie swojej kariery zawodowej występował na największych scenach Polski, między innymi na Przystanku Woodstock (2004), w Operze Leśnej w Sopocie, a także na Festiwalu Piosenki w Opolu (2004). 
Jest twarzą kanadyjskiej marki producenta gitar Godin.
Kariera zawodowa.
Początki kariery.
Jaworski zadebiutował z białostockim zespołem Formacja Prorock, w którym pełnił rolę wokalisty. Kapela była laureatem Złotej Dziesiątki na Ogólnopolskim Przeglądzie Piosenki Młodzieżowej we Wrocławiu. Na początku swojej kariery współpracował z grupą Art Rock, zdobywcą pierwszego miejsca na festiwalu w Jarocinie. Jaworski był członkiem blues-rockowej formacji Red Wine, z którą zagrał na wszystkich najważniejszych festiwalach bluesowych w Polsce. 
Przez lata był także gitarzystą w grupie Babsztyl, która zagrała ponad 1200 koncertów w Polsce, Szwecji, Niemczech i w Rosji.
Zespół Harlem.
Krzysztof Jaworski jest współzałożycielem blues-rockowego zespołu Harlem. Zespół współtworzył od początku jego istnienia, razem z wokalistą Ryszardem Wolbachem, perkusistą Jarosławem Zdankiewiczem oraz basistą Wiesławem Sałatą. Z Harlemem nagrał w sumie pięć płyt: Lustra (1995), Bezsenne noce (1998), Amulet (2000), Ten Harlem (2004), Niebo nade mną (2007) oraz Przebudzenie (2013).
Yeednoo.
W 2006 razem z grupą Yeednoo wydał album pt. „Yeednoo”. Był to projekt muzyczny współtworzony przez Pawła Kozłowskiego, Piotra Remiszewskiego, Marka Kisielińskiego, Wojtka Pilichowskiego i Bartka Papierza. Wokalistą we wszystkich utworach był dziennikarz i redaktor naczelny Telewizji Polsat, Bogusław Chrabota. W jednym z utworów gościnnie wystąpił Jacek Dewódzki. 
Kariera solowa.
Krzysztof Jaworski nagrał jedną gitarową płytę solową, zatytułowaną „Mucha” (1996). 
Współpraca z innymi muzykami.
W trakcie swojej kariery Jaworski występował na scenach całej Polski, grając z przedstawicielami wielu gatunków muzycznych, w różnych konfiguracjach osobowych. Grał między innymi z: Tadeuszem Nalepą, zespołem Dżem, Braćmi, Kasą chorych, J.J. Band, Toddem Wolfem (producentem płyt Sheryl Crow), Grażyną Łobaszewską, Arturem Gadowskim (IRA), Michałem Jelonkiem, Małgorzatą Ostrowską, Maciejem Balcarem, Jerzym Styczyńskim, Piotrem Cugowskim, Krzysztofem Cugowskim, Edytą Geppert, rodziną Trebunie-Tutki, Leszkiem Cichońskim, a także Deanem Bowmanem. Z zespołem Harlem wystąpił na jednej scenie z artystami o międzynarodowej sławie, między innymi z Deep Purple, Smokie i Porcupine Tree.
Poza współpracą z zespołem Harlem, Jaworski brał również czynny udział w wielu przedsięwzięciach kulturalnych i społecznych realizowanych na zlecenie organizacji pozarządowych, fundacji i instytucji państwowych i samorządowych.
Jest autorem tekstu i muzyki do utworu pt. „Podziel się”, promującego wspólną akcję Fundacji Polsat i Danone. W projekcie uczestniczyło wielu polskich artystów, między innymi: Kora Jackowska (Kora), Monika Kuszyńska (Varius Manx), Maciej Balcar (Dżem), Piotr Cugowski (Bracia), Ryszard Wolbach (Harlem) i Krzysztof Kiliański. 
Jaworski był jedną z osób odpowiedzialnych za promocję regionu Mazur w plebiscycie Fundacji New7Wonders. W 2011 roku skomponował na rzecz akcji „Mazury cud natury” utwór pt. „Mazurski cud”. W nagraniach, oprócz członków zespołu Harlem, wzięli udział m.in.: Janusz Panasewicz (Lady Pank), Krzysztof Daukszewicz, Ryszard Rynkowski, Wojtek „Łozo” Łozowski (Afromental), Norbert „Norbi” Dudziuk, Piotr „Peter” Wiwczarek (Vader) oraz Paweł „Drak” Grzegorczyk (Hunter). 
Skomponował również muzykę do polskiej edycji europejskiej kampanii Senior Games. Utwór pt. „Ogień”, z gościnnym udziałem Grzegorza Markowskiego (Perfect), został przetłumaczony na język angielski i zaprezentowany w Parlamencie Europejskim.
Z okazji 30. rocznicy powstania NZS Solidarność, Krzysztof Jaworski skomponował utwór pt. „Obudź się kraju mój”, w którym Mietek Szcześniak wraz z chórem wykonali interpretację słów Leszka Aleksandra Moczulskiego.
W latach 2013 i 2014 Jaworski brał udział w biciu Gitarowego Rekordu Guinnessa we Wrocławiu podczas Thanks Jimi Festiwal występując na scenie z czołówką polskich gitarzystów.
W roku 2015, z okazji dziesiątej rocznicy śmierci i setnej rocznicy urodzin księdza i poety Jana Twardowskiego, Krzysztof Jaworski wraz z Bogusławem Chrabotą zainicjowali rockowo-rapowy projekt muzyczny, w którym udział wzięli Marek Piekarczyk, Kuba Sienkiewicz, Adam Nowak oraz raper Grubson. Na płycie znaleźć mają się piosenki będące interpretacją poezji księdza.
Jako autor muzyki filmowej i telewizyjnej.
Jaworski od wielu lat współpracuje z największymi stacjami telewizjami w Polsce. Jest autorem muzyki ilustracyjnej, a także tekstów i melodii do licznych produkcji filmowych i telewizyjnych. Napisał tekst do serialu Adam i Ewa (utwór pt. „Orfeusz” zaśpiewany przez Waldemara Goszcza). Jest autorem muzyki do filmu Rozmowy Nocą. Wraz z Piotrem Mikołajczakiem skomponował oprawę muzyczną programu Zwyczajni niezwyczajni prowadzonego przez Piotra Bałtroczyka i emitowanego przez kanał TVP1 w latach 90. 
Muzycznie współpracował z wieloma aktorami telewizyjnymi i teatralnymi, między innymi z Kingą Preis, Olgą Bołądź, Anną Dereszowską, Danutą Stenką i Arturem Żmijewskim.
Jaworski prowadził także ogólnopolskie warsztaty dla młodych wykonawców piosenki poetyckiej pod auspicjami Ministerstwa Kultury i Sztuki. Był kierownikiem artystycznym ogólnopolskiego festiwalu „Śpiewajmy poezję” w Olsztynie, a także jurorem i selekcjonerem programu TVP2 Śpiewaj i walcz oraz jurorem wielu innych przeglądów muzycznych.
Jaworski jako ghostwriter pisał również piosenki dla laureatów Drogi do Gwiazd. 
Instrumenty.
Na koncertach Krzysztof Jaworski używa zawsze sześciu gitar, grając na nich w systemie rotacyjnym. Zazwyczaj jest to kombinacja sześciu z następujących instrumentów: Fender Stratocaster, Fender Telecaster, G&amp;L Telecaster, Gibson Les Paul Custom, Musicman Axis, Peavey Wolfgang, Blade lub Gibson Gold Top Classic.
Życie prywatne.
Krzysztof Jaworski ma dwie córki. Prywatnie jest kolekcjonerem gitar.

</doc>
<doc id="839047" url="https://pl.wikipedia.org/wiki?curid=839047" title="Irina Bogdanovitch">
Irina Bogdanovitch



</doc>
<doc id="839048" url="https://pl.wikipedia.org/wiki?curid=839048" title="Vaejovidae">
Vaejovidae

Vaejovidae - rodzina skorpionów. Obejmuje 181 gatunków zgrupowanych w 17 rodzajach

</doc>
<doc id="839054" url="https://pl.wikipedia.org/wiki?curid=839054" title="Wieluńska Kolej Dojazdowa">
Wieluńska Kolej Dojazdowa

 
Wieluńska Kolej Dojazdowa – nieczynna kolej wąskotorowa o rozstawie szyn 750 mm.
13 listopada 1896 roku otwarto linię o długości 18 km na trasie Rosenberg (Olesno) – Landsberg (Gorzów Śląski). W 1899 r. zdecydowano o wydłużeniu linii do miejscowości Zawisna pod Praszką, przy granicy z zaborem rosyjskim. Podczas I wojny światowej władze niemieckie zdecydowały o przedłużeniu i rozgałęzieniu linii do Sieradza i Radomska, jednak prace zrealizowano tylko na odcinkach sięgających do Niedzielisk i Lisowic. W 1917 roku sieć Wieluńskiej Kolei Dojazdowej liczyła prawie 82 km.
Po przejęciu części terenów przez władze polskie, ruch utrzymano, jednak zlikwidowano odnogę do Lisowic, a w zamian w 1926 r. oddano odnogę do normalnotorowej stacji Wieluń na linii Kalety – Wieruszów. W niemieckiej części sieci linia Landsberg - Rosenberg w 1928 roku została przekuta na tor normalny. 31 sierpnia 1987 roku z Wielunia do Praszki wyjechał ostatni pociąg osobowy a w grudniu 1988 roku zapadała decyzja o likwidacji Wieluńskiej Wąskotorówki.

</doc>
<doc id="839057" url="https://pl.wikipedia.org/wiki?curid=839057" title="Tadeja Brankovič-Likozar">
Tadeja Brankovič-Likozar

Tadeja Brankovič (ur. 20 grudnia 1979 r. w Kranju) – słoweńska biathlonistka. Obecnie mieszkająca w Cerklje. Była biegaczka narciarska. Po raz pierwszy w Pucharze Świata wystartowała w 1995 roku. Dotychczas 6 razy stanęła na podium, a najlepszym wynikiem jest drugie miejsce w szwedzkim Östersund podczas biegu sprinterskiego w sezonie 2005/2006.
Najlepszym miejscem w klasyfikacji generalnej na koniec sezonu jest 18. miejsce po sezonie 2005/06.

</doc>
<doc id="839058" url="https://pl.wikipedia.org/wiki?curid=839058" title="Wieluńska Kolej Wąskotorowa">
Wieluńska Kolej Wąskotorowa



</doc>
<doc id="839072" url="https://pl.wikipedia.org/wiki?curid=839072" title="Pedipalpus">
Pedipalpus



</doc>
<doc id="839074" url="https://pl.wikipedia.org/wiki?curid=839074" title="Katarzyna Cittadini">
Katarzyna Cittadini

Katarzyna Cittadini właśc. Catarina Cittadini (ur. 28 sierpnia 1801 w Bergamo, zm. 5 maja 1857 w Somasco) – błogosławiona Kościoła katolickiego, założycielka Sióstr Urszulanek z Somasco.
Życiorys.
Jej rodzicami byli Giovanni Battista i Margherita Lanzani. W 1808 r. osierocona przez matkę i porzucona przez ojca, została razem z siostrą Judytą przyjęta do sierocińca nazywanego "Conventino" w Bergamo.
W 1823 r. uzyskała dyplom nauczycielki i wraz ze siostrą, opuściła "Conventino". Następnie zamieszkały z kuzynami, będącymi duchownymi w Calozio. Pozostały tam ok. 2 lata. W 1826 r. przeniosły się do Somasco, gdzie początkowo mieszkały we wynajętym domu. W październiku 1826 r. kupiły budynek, który w późniejszym czasie stał się on centrum szkoły dla dziewcząt, a następnie utworzonego przez nią zgromadzenia. Caterina Cittadini pracowała jako nauczycielka i aktywnie uczestniczyła w życiu miejscowej parafii. Za duchowego ojca uważała św. Hieronima Emiliani, podziwiała i naśladowała jego przykład miłosierdzia i ubóstwa. Swoją pracę poświęciła dla osieroconych dziewcząt i tych, które nie mogły uczęszczać do szkół publicznych.
W 1832 r. powstała prywatna szkoła Cittadini, a w 1836 r. szkoła z internatem dla dziewcząt kierowana przez Judytę. W 1844 r. napisała "Strumento di Società e di Sorte e anche di donazione reciproca o Vitalizio", dzieło będące deklaracją jej misji. W 1850 r. otrzymała od Piusa IX dekret ustanawiający prywatną kaplicę, w której mógł być przechowywany Najświętszy Sakrament. W latach 1850-51 kilkakrotnie zwracała się z prośbą do biskupa Bergamo Carlo Gritti Morlacchi, o aprobatę dla jej „małej religijnej rodziny”. W 1854 r. została zachęcona przez biskupa Pietro Luigi Sperariza do spisania reguły. Powstała ona w oparciu o konstytucje Urszulanek z Mediolanu, ale biskup jej nie zaakceptował. Dopiero kolejny tekst zyskał aprobatę, a powstałe zgromadzenie zostało nazwane Zgromadzeniem Sióstr Urszulanek od św. Hieronima z Somasco.
Przez pierwsze 10 lat działalności siostry zajmowały się edukacją w Somasca i Ponte San Pietro w diecezji Bergamo. Obecnie wykonują swoją misję edukacyjną nawet w Ameryce Łacińskiej i w Azji.
Proces beatyfikacyjny.
Beatyfikowana 29 kwietnia 2001 r. przez Jana Pawła II.

</doc>
<doc id="839076" url="https://pl.wikipedia.org/wiki?curid=839076" title="Irène Jacob">
Irène Jacob

Irène Jacob (ur. 15 lipca 1966 w Paryżu) – francuska aktorka filmowa i teatralna.
Jest najmłodsza z rodzeństwa, jej ojciec jest fizykiem, a matka - psychologiem. Wychowywała się w Genewie (Szwajcaria), tam też chodziła do szkoły muzycznej. W 1984 powróciła do Paryża i dostała się do szkoły teatralnej przy rue Blanche. Debiutowała na dużym ekranie rolą w filmie "Do zobaczenia, chłopcy" (1987) Louisa Malle’a.
Sławę zyskała na początku lat 90. dzięki rolom w filmach Krzysztofa Kieślowskiego – "Podwójne życie Weroniki" (1991) i "Trzy kolory. Czerwony" (1994). Za pierwszą z nich otrzymała nagrodę dla najlepszej aktorki na 44. MFF w Cannes.
Po sukcesie "Trzech kolorów" próbowała – bez większego powodzenia – swych sił w Hollywood (m.in. "Wydział pościgowy" z Tommy Lee Jonesem). Nadal występuje w produkcjach francuskich, grywa również w teatrze.
Jej mężem jest aktor i reżyser Jèrôme Kircher; mają syna Paula.

</doc>
<doc id="839077" url="https://pl.wikipedia.org/wiki?curid=839077" title="Irene Jacob">
Irene Jacob



</doc>
<doc id="839078" url="https://pl.wikipedia.org/wiki?curid=839078" title="Nadużywanie seksualne">
Nadużywanie seksualne



</doc>
<doc id="839079" url="https://pl.wikipedia.org/wiki?curid=839079" title="Scorpiones">
Scorpiones



</doc>
<doc id="839081" url="https://pl.wikipedia.org/wiki?curid=839081" title="Zborov (Słowacja)">
Zborov (Słowacja)

Zborov (węg. "Zboró") – wieś i gmina (obec) na Słowacji w kraju preszowskim, powiecie Bardejów, w północno-wschodniej Słowacji. Zborov położony jest w historycznym kraju Szarysz na szlaku handlowym z Węgier do Polski. Niedaleko położone są ruiny zamku Makowica. Pierwsza oficjalna pisemna wzmianka o zamku pochodzi z roku 1347, natomiast o wsi z roku 1355. We wsi w czasie rozbiorów Polski znajdowały się okopy konfederatów barskich. 
Wieś leży 10 km od polskiej granicy. We wsi znajduje się nieczynny kościół z dwiema wieżami. Istnieją znakowane szlaki turystyczne do zamku w Makovicy i na otaczające wzgórza. Głównymi gałęziami gospodarki wsi są rolnictwo, leśnictwo i turystyka. Centrum wsi leży na wysokości 325 metrów n.p.m. Gmina zajmuje powierzchnię 19,631 km2. Populacja gminy wynosi 3184 osób (spis ludności z 21 maja 2011). Region jest pagórkowaty i intensywnie zalesiony.
Linki zewnętrzne.
 

</doc>
<doc id="839085" url="https://pl.wikipedia.org/wiki?curid=839085" title="Regulacja termiczna">
Regulacja termiczna



</doc>
<doc id="839089" url="https://pl.wikipedia.org/wiki?curid=839089" title="Katarzyna Volpicelli">
Katarzyna Volpicelli

Św. Caterina Volpicelli (ur. 21 stycznia 1839 r. w Neapolu we Włoszech – zm. 28 grudnia 1894 r. tamże) – święta Kościoła katolickiego, założycielka Służebnic Najświętszego Serca.
Życiorys.
Urodziła się w średniozamożnej rodzinie w Neapolu. Otrzymała solidne wykształcenie humanistyczne i religijne. Uczyła się literatury, języków obcych i muzyki. Pod wpływem bł. Ludwika z Casorii została tercjarką franciszkańską. 28 maja 1859 r. wstąpiła do Nieustających Adoratorek Najświętszego Sakramentu, ale wkrótce ze względów zdrowotnych opuściła zakon. 1 lipca 1874 r. założyła Zgromadzenie Służebnic Najświętszego Serca, które został zaaprobowane przez papieża Leona XIII 13 czerwca 1890 r.
Jej wspomnienie obchodzone jest 28 grudnia.
Proces beatyfikacyjny i kanonizacyjny.
Beatyfikowana 29 kwietnia 2001 r. przez Jana Pawła II, a
kanonizowana została 26 kwietnia 2009 r. przez Benedykta XVI.

</doc>
<doc id="839090" url="https://pl.wikipedia.org/wiki?curid=839090" title="Kei car">
Kei car

 – powstały w Japonii segment małych pojazdów różnego typu – osobowych, minivanów, SUV-ów, dostawczych, półciężarówek, a także samochodów sportowych. Kei cary charakteryzują się relatywnie niewielkimi wymiarami, ułatwiającymi manewrowanie w ciasnych arteriach gęsto zaludnionych metropolii. Wobec tego typu samochodów japońskie prawo przewiduje różne ulgi wobec właścicieli, takie jak niższe stawki podatków i ubezpieczenia.
Historia.
Standard kei-car powstał tuż po II wojnie światowej, kiedy to większość Japończyków nie mogła sobie pozwolić na zakup pełnowymiarowego samochodu, lecz miała wystarczająco dużo pieniędzy na zakup motocykla. Aby spopularyzować małe pojazdy, rząd uregulował prawnie wielkość samochodów objętych ulgami.
Samochody kei-car można odróżnić (wyłączając gabaryty) po żółto-czarnych tablicach rejestracyjnych. Dodatkowo tablice te różnią się w zależności od tego, czy jest to samochód prywatny, czy firmowy – samochody prywatne mają czarne znaki na żółtym tle, w pojazdach firmowych odwrotnie.
Ze względu na ograniczenia dotyczące gabarytów pojazdów, oraz pojemności silnika producenci ulepszają swoje samochody poprzez stosowanie zaawansowanych technologicznie rozwiązań. Dzięki temu pojazdy te są często nadzwyczaj dobrze wyposażone – automatyczne skrzynie biegów, czy nawet bezstopniowe skrzynie biegów nie są rzadkością, tak samo jak GPS, klimatyzacja, czy napęd hybrydowy.
Kei cary spoza Japonii.
Choć kei car stał się typowo japońskim typem niewielkiego samochodu, produkowanym przez tamtejszych producentów wyłącznie dla japońskich odbiorców na rodzimym rynku, to w ich historii zaistniały dwa wyjątki. Pierwszym był znany w Europie Smart City Coupé, który był eksportowany do Japonii ze statusem kei cara pod nazwą Smart K.
W 2011 roku koncepcję kei cara zdecydowała się z kolei zaadaptować południowokoreańska Kia, która zbudowała małego minivana Ray oferowanego wyłącznie na wewnętrznym rynku. Od strony formalnej, samochód jest nieznacznie za długi, aby w Japonii kwalifikować się na ulgi podatkowe przysługujące klasycznym kei carom.

</doc>
<doc id="839092" url="https://pl.wikipedia.org/wiki?curid=839092" title="Mięsień dwugłowy uda">
Mięsień dwugłowy uda

Mięsień dwugłowy uda (łac. "musculus biceps femoris") – mięsień kończyny dolnej.
Grupa: tylne mięśnie uda
Położenie.
Posiada on dwie głowy – długą i krótką, różniące się strukturami, z jakich powstają, i miejscem przyczepu.
Przyczepy początkowe: głowa krótka przyczepia się do wargi bocznej kresy chropawej. Głowa długa przyczepia się do powierzchni tylnej guza kulszowego.
Przyczep końcowy mają na głowie strzałki.
Funkcja.
Względem uda i stawu biodrowego:
Względem stawu kolanowego:
Główną czynnością tego mięśnia jest zginanie stawu kolanowego, spełnia on jeszcze rolę prostownika w stawie biodrowym poprzez swój przyczep na guzie kulszowym. Może on unosić miednicę, gdy udo zostanie ustalone, a ponadto, dzięki głowie krótkiej, także ją obniżać.
Unaczynienie.
Mięsień jest unaczyniony przez tętnicę okalającą udo przyśrodkową, tętnice przeszywające oraz gałązki tętnicy podkolanowej. 
Unerwienie.
Głowę długą unerwia nerw piszczelowy, będący częścią przednią nerwu kulszowego, natomiast głowa krótka jest unerwiona przez nerw strzałkowy wspólny, który jest częścią tylną nerwu kulszowego. 

</doc>
<doc id="839097" url="https://pl.wikipedia.org/wiki?curid=839097" title="Callum Keith Rennie">
Callum Keith Rennie

Callum Keith Rennie (ur. 14 września 1960 w Sunderlandzie) – kanadyjski aktor, rozpoznawalny w Polsce przede wszystkim dzięki roli Stanleya Raymonda Kowalskiego w kanadyjskim serialu "Na południe".
Życiorys.
Wczesne lata.
Urodził się w Sunderlandzie, w hrabstwie Tyne and Wear w Wielkiej Brytanii, jako drugi z trzech braci Szkotów. Kiedy miał cztery lata, wraz z rodziną wyemigrował do Kanady. Dorastał w Edmonton w prowincji Alberta. Ukończył Strathcona High School, gdzie spotykał się i zaprzyjaźnił z Bruce McCullochem. Podczas studiów na Uniwersytecie Alberty udzielał się w lokalnym radiu uniwersyteckim.
Kariera.
Pracował w różnych zawodach, w tym w mniejszych teatrach. W wieku 25 lat pojawił się w A.B.O.P. Theatre w spektaklu "Ameryka", prezentowanym na Edmonton International Fringe Festival. Po ukończeniu Bruhanski Theater Studio w Vancouver, w 1989 mając 33 lata wystąpił nawet na profesjonalnej scenie w przedstawieniu "Lost Souls and Missing Persons", produkcji Touchstone Theatre. Otrzymał zaproszenie do pracy na Shaw Festival, gdzie wystąpił w "Man and Superman" i "Trelawny of the Wells" (1990).
W 1993 pojawił się gościnnie w serialu "Nieśmiertelny" ("Highlander: The Series"). W 1997 jako Johnny Johansson w serialu "Moje życie pod psem" ("My Life as a Dog", 1995–1996) otrzymał Nagrodę Gemini.

</doc>
<doc id="839099" url="https://pl.wikipedia.org/wiki?curid=839099" title="Thaumas">
Thaumas



</doc>
<doc id="839101" url="https://pl.wikipedia.org/wiki?curid=839101" title="Ed Podivinsky">
Ed Podivinsky

Edward Charles „Ed” Podivinsky (ur. 8 marca 1970 w Toronto) – kanadyjski narciarz alpejski, brązowy medalista olimpijski i mistrz świata juniorów.
Kariera.
Po raz pierwszy na arenie międzynarodowej Ed Podivinsky pojawił się w 1987 roku, podczas mistrzostw świata juniorów w Sälen. Zajął tam 19. miejsce w slalomie i 49. miejsce w slalomie gigancie. Na rozgrywanych rok później mistrzostwach świata juniorów w Madonna di Campiglio jego najlepszym wynikiem było ósme miejsce w zjeździe. Najlepszy wynik w tej kategorii wiekowej osiągnął jednak na mistrzostwach świata juniorów w Aleyska w 1989 roku, gdzie zdobył złoty medal w biegu zjazdowym.
Pierwsze punkty w zawodach Pucharu Świata wywalczył 8 marca 1991 roku w Aspen, zajmując czternaste miejsce w zjeździe. W sezonie 1990/1991 punktował jeszcze jeden raz, zajmując jedenaste miejsce w tej samej konkurencji 16 marca 1991 roku w Lake Louise (Alberta). Dało mu to w efekcie 74. miejsce w klasyfikacji generalnej. Na podium zawodów tego cyklu pierwszy raz znalazł się 6 stycznia 1994 roku w Saalbach-Hinterglemm, gdzie wygrał bieg zjazdowy. W kolejnych sezonach Kanadyjczyk łącznie jeszcze pięciokrotnie stawał na podium, za każdym razem na trzecim miejscu: 29 grudnia 1995 roku w Bormio, 2 marca 1997 roku w Kvitfjell, 17 grudnia 1999 roku w Val Gardena i 15 stycznia 2000 roku w Wengen w zjeździe oraz 25 stycznia 1998 roku w Kitzbühel w kombinacji. Najlepsze wyniki osiągnął w sezonie 1993/1994, kiedy to zajął 23. miejsce w klasyfikacji generalnej i siódme w klasyfikacji zjazdu. Był też między innymi piąty w klasyfikacji kombinacji w sezonie 1997/1998.
W 1991 roku wystąpił na mistrzostwach świata w Saalbach-Hinterglemm, gdzie zajął dziewiąte miejsce w kombinacji. Nie wziął jednak udziału w rozgrywanych rok później igrzyskach olimpijskich w Albertville, bowiem na kilka dni przed imprezą odniósł kontuzję w Val d’Isère, zrywając więzadła w prawym kolanie. Podczas mistrzostw świata w Morioce w 1993 roku zajął 26. miejsce w zjeździe. Największy sukces w karierze osiągnął na igrzyskach olimpijskich w Lillehammer w 1994 roku, gdzie bieg zjazdowy ukończył na trzecim miejscu. W zawodach tych wyprzedzili go jedynie Tommy Moe z USA oraz Norweg Kjetil André Aamodt. Startował tam także w supergigancie i kombinacji, jednak nie ukończył obu zawodów. Na rozgrywanych cztery lata później igrzyskach olimpijskich w nagano był piąty w swej koronnej konkurencji. W międzyczasie był też dwunasty na mistrzostwach świata w Sierra Nevada w 1996 roku i dziesiąty na rozgrywanych rok później mistrzostwach w Sestiere. Z powodu kolejnej kontuzji kolana stracił większość sezonu 1998/1999 i szansę na występ podczas MŚ w Vail w 1999 roku. Brał za to udział w mistrzostwach świata w Sankt Anton, gdzie rywalizację w zjeździe ukończył na 16. pozycji. Ostatnią dużą imprezą w jego karierze były igrzyska olimpijskie w Salt Lake City w 2002 roku, gdzie zajął 24. miejsce w zjeździe, a supergiganta i kombinacji nie ukończył. W marcu 2002 roku zakończył karierę.
Pięciokrotnie zdobywał mistrzostwo Kanady: w zjeździe w latach 1991, 1995 i 1996 oraz w kombinacji w patach 1990 i 1991. Obecnie jest wiceprezydentem Royal Bank of Canada.

</doc>
<doc id="839110" url="https://pl.wikipedia.org/wiki?curid=839110" title="BitLord">
BitLord

BitLord – klient sieci BitTorrent dla systemów rodziny Microsoft Windows napisany w C++.
Możliwości.
BitLord posiada następujące możliwości (dane z oficjalnej strony www programu):
Wady.
BitLord v0.56 opiera się na kodzie źródłowym klienta BitComet w wersji 0.56. Z tego powodu niektóre bugi które w najnowszej wersji BitComet zostały już usunięte mogły jeszcze pozostać w BitLord.

</doc>
<doc id="839115" url="https://pl.wikipedia.org/wiki?curid=839115" title="IBM PC Convertible">
IBM PC Convertible

IBM PC Convertible (5140) – drugi (po Portable Personal Computer 5155 Model 68) komputer przenośny typu laptop amerykańskiej firmy IBM. Przypominający znane nam obecnie laptopy, został zaprezentowany 3 kwietnia 1986. W chwili wejścia do sprzedaży kosztował 2000 dolarów i ważył 6 kg, co wówczas stanowiło spore osiągnięcie. Komputer został zbudowany w oparciu o procesor 80c88, wykonany w technologii CMOS. Nie posiadał dysku twardego, a jedynie dwie stacje dyskietek 3,5 cala o pojemności 720 kB. Wyposażony był w monitor ciekłokrystaliczny, który nie był podświetlany oraz posiadał nietypowy kształt. Monitor można było w łatwy sposób odłączyć, dzięki czemu, gdy komputer był podłączony do zewnętrznego monitora, można było wygodnie używać jego klawiaturę.
Parametry komputera:

</doc>
<doc id="839118" url="https://pl.wikipedia.org/wiki?curid=839118" title="Współpraca">
Współpraca

Współpraca – zdolność tworzenia więzi i współdziałania z innymi, umiejętność pracy w grupie na rzecz osiągania wspólnych celów, umiejętność zespołowego wykonywania zadań i wspólnego rozwiązywania problemów.
Zdolność tę zalicza się do kompetencji emocjonalnych; umiejętność ta stanowi jeden z wyróżników kompetencji społecznych, które warunkują jakość relacji z innymi ludźmi. 
Współpraca i współdziałanie prowadzą do tworzenia wewnętrznych więzi wśród członków grupy, jak też rodzą ich poczucie tożsamości z zespołem, co zapewnia trwanie i sprawne funkcjonowanie tego zespołu na rzecz osiągania wspólnych celów jego członków.
Jednym z czynników determinujących współpracę jest ryzyko.

</doc>
<doc id="839120" url="https://pl.wikipedia.org/wiki?curid=839120" title="Pentacon Six">
Pentacon Six

Pentacon Six – nazwa aparatów średnioformatowych produkowanych w NRD latach 1956-1990, początkowo pod nazwą Praktisix. Aparaty te są średnioformatowymi lustrzankami jednoobiektywowymi z wymiennymi obiektywami i wymiennym układem celowniczym. Nie są wyposażone w wymienne kasety na film. Aparaty Pentacon Six używają błon fotograficznych typu 120 i 220, tworząc kwadratowe klatki w formacie 6 cm x 6 cm (a ściśle rzecz biorąc 56 mm x 56 mm).
Modele aparatów Pentacon Six i Praktisix:
Mocowanie obiektywów zgodne z Pentaconem Six mają również radzieckie i ukraińskie aparaty Kiev 6C, 60 i 88CM (wraz z niektórymi modyfikacjami firm trzecich), a także produkowane w Niemczech w latach 90. aparaty Exakta 66.
Historia.
Aparaty Pentacon Six powstały w niemieckich zakładach Kamera-Werkstätten na bazie wcześniejszych doświadczeń, zdobytych w trakcie produkcji innych aparatów. W roku 1952 do KW przeniesiono z VEB Wefo montaż średnioformatowego aparatu Meister-Korelle- powojennej modyfikacji aparatu Reflex Korelle, produkowanego ze zmianami od 1935 do 1940 roku. Korelle było jednoobiektywową lustrzanką robiącą zdjęcia w formacie 6x6, z poziomą migawką kurtynową. Aparat ten był konstrukcyjnie zbliżony do późniejszego Praktisixa i doświadczenie z jego produkcji pomogło inżynierom zaprojektować jego znacznie zmodyfikowaną wersję w drugiej połowie lat 50. Innym aparatem z którego zaczerpnięto wiele rozwiązań był również produkowany w KW aparat Praktina. Z produkowanej od 1952 roku Praktiny zaczerpnięto przede wszystkim bagnet w postaci pierścienia dociskającego, a także identyczne rozwiązanie przysłony w obiektywach. Bagnet w późniejszym Pentaconie był identyczny z tym z Praktiny, tylko powiększony tak, by pasowały do niego odpowiednie obiektywy pokrywające klatkę 6x6. Praktina była aparatem systemowym, z wymiennymi matówkami i wizjerami. Akcesoria te posłużyły bezpośrednio do stworzenia ich odpowiedników dla lustrzanki średnioformatowej. W 1956 powstały prototypy, a w 1957 do oferty KW obok aparatów Praktica i Praktina dołączył Praktisix. Nowy aparat w trakcie produkcji doczekał się wielu (zazwyczaj niewielkich) modyfikacji, w 1964 zaprezentowano wersję II (m.in. z uwspółcześnionym gniazdem statywowym), w 1965 IIA, natomiast w 1966 zmieniono nazwę na Pentacon Six, który wprowadził (oprócz drobnych zmian kosmetycznych) możliwość korzystania z błony typu 220 (24 zamiast 12 zdjęć). W 1969 po dodaniu do oferty akcesoriów pryzmatu z pomiarem TTL, po raz ostatni zmieniono nazwę, na Pentacon Six TL. Aparat w takiej formie produkowano aż do upadku NRD, z drobnymi zmianami, takimi jak zmiana koloru pierścienia bagnetu ze srebrnego na czarny. Na początku lat 90. w nowych realiach zaprzestano produkcji przestarzałej już konstrukcji.

</doc>
<doc id="839125" url="https://pl.wikipedia.org/wiki?curid=839125" title="Długość dźwięku samotności">
Długość dźwięku samotności

Długość dźwięku samotności – trzynasty singiel zespołu Myslovitz. Wydany w 1999, a w październiku tego samego roku ukazał się na albumie "Miłość w czasach popkultury". Znalazł się na 23. miejscu Topu Wszech Czasów 2003 Radiowej "Trójki".

</doc>
<doc id="839129" url="https://pl.wikipedia.org/wiki?curid=839129" title="Patrice Bailly-Salins">
Patrice Bailly-Salins

Patrice Bailly-Salins (ur. 21 czerwca 1964 w Morez) – francuski biathlonista, dwukrotny medalista mistrzostw świata, brązowy medalista olimpijski, a także zwycięzca klasyfikacji generalnej Pucharu Świata.
Kariera.
W Pucharze Świata zadebiutował 15 grudnia 1988 roku w Les Saisies, zajmując 45. miejsce w biegu indywidualnym. Pierwsze punkty zdobył 13 grudnia 1990 roku w tej samej miejscowości, gdzie w biegu indywidualnym był osiemnasty. Na podium zawodów tego cyklu po raz pierwszy stanął 14 marca 1991 roku w Canmore, kończąc rywalizację w tej samej konkurencji na drugiej pozycji. W zawodach tych rozdzielił swego rodaka Hervé'a Flandina i Josha Thompsona z USA. W kolejnych startach jeszcze jedenaście razy plasował się w czołowej trójce, odnosząc przy tym siedem zwycięstw: 17 grudnia 1992 roku w Pokljuce, 16 grudnia 1993 roku w Pokljuce, 13 stycznia 1994 roku w Ruhpolding i 26 stycznia 1995 roku w Ruhpolding zwyciężał w biegu indywidualnym, a 12 marca 1992 roku w Fagernes, 11 grudnia 1993 roku w Bad Gastein i 18 lutego 1995 roku w Anterselvie był najlepszy w sprincie. Najlepsze wyniki osiągnął w sezonie 1993/1994, kiedy zwyciężył w klasyfikacji generalnej, wyprzedzając dwóch Niemców: Svena Fischera i Franka Lucka. W tym samym sezonie zwyciężył też w klasyfikacji biegu indywidualnego, a w klasyfikacji sprintu był drugi. Ponadto w sezonie 1991/1992 także zajął drugie miejsce w klasyfikacji sprintu.
Pierwszy medal w karierze wywalczył podczas igrzysk olimpijskich w Lillehammer w 1994 roku, gdzie reprezentacja Francji w składzie: Thierry Dusserre, Patrice Bailly-Salins, Lionel Laurent i Hervé Flandin wywalczyła brązowy medal w sztafecie. Na tej samej imprezie był też jedenasty w sprincie i trzynasty w biegu indywidualnym. Na rozgrywanych dwa lata wcześniej igrzyskach w Albertville zajął 22. miejsce w biegu indywidualnym, a w sprincie był trzydziesty. Brał też udział w igrzyskach olimpijskich w Nagano w 1998 roku, gdzie razem z kolegami z reprezentacji był siódmy w sztafecie.
Podczas rozgrywanych w 1995 roku mistrzostw świata w Anterselvie wywalczył dwa medale. Najpierw zwyciężył w sprincie, wyprzedzając Rosjanina Pawła Muslimowa i Niemca Ricco Großa. Następnie razem z Laurentem, Dusserre'em i Flandinem zajął drugie miejsce w sztafecie. Zajął tam również siódme miejsce w biegu indywidualnym. Był też między innymi piąty w sztafecie na mistrzostwach świata w Osrblie dwa lata później.
Jego żoną jest francuska biathlonistka, Sylvie Bailly-Salins.

</doc>
<doc id="839132" url="https://pl.wikipedia.org/wiki?curid=839132" title="Indiana Jones i Królestwo Kryształowej Czaszki">
Indiana Jones i Królestwo Kryształowej Czaszki

Indiana Jones i Królestwo Kryształowej Czaszki (ang. "Indiana Jones and the Kingdom of the Crystal Skull") – amerykański film przygodowy w reżyserii Stevena Spielberga z 2008 roku. W czwartej odsłonie serii w rolę tytułowego archeologa, Indiany Jonesa, ponownie wcielił się Harrison Ford. W filmie wystąpili również m.in. Cate Blanchett jako Irina Spalko oraz Shia LaBeouf jako Mutt Williams.
Produkcja, wbrew wcześniejszym obawom twórców, okazała się hitem na światową skalę. Film zarobił niemal 790 milionów dolarów na świecie, co bezpośrednio po wszystkich prezentacjach filmu w kinach dało jej 22. miejsce na liście najbardziej dochodowych filmów. Serwis Rotten Tomatoes przyznał mu wynik 78%.
Fabuła.
Wstęp.
Akcja filmu rozgrywa się w czasie zimnej wojny w 1957 roku, dokładnie 19 lat po "„Ostatniej Krucjacie”". Doktor Indiana Jones wiedzie spokojne życie, mając posadę jako wykładowca na uniwersytecie. Nagle jednak zostaje z niej zwolniony z powodu licznych rewizji FBI. Już wkrótce znów odda się wielkiej przygodzie, gdy dowie się o zaginionych trzynastu kryształowych czaszkach. Legenda głosi, że zostały one wykonane przez kosmitów lub wysoko rozwiniętą cywilizację Majów. Nowa podróż doprowadzi go m.in. do Meksyku i dżungli w Peru. W niej towarzyszyć mu będą: Marion Ravenwood – kobieta, z którą spotykał się w młodości; Mutt Williams – syn oraz Profesor Oxley – przyjaciel. Na dodatek po piętach deptać mu będą sowieccy agenci oraz Irina Spalko (w tej roli Cate Blanchett).
Rozwinięcie.
Akcja rozpoczyna się na pustyni Nevada podczas testów broni nuklearnej. W tym samym czasie radzieccy agenci KGB wykradają z magazynu znanego z „Poszukiwaczy zaginionej Arki” ciało kosmity z Roswell z pomocą uprowadzonego Indiany Jonesa. Indiana ucieka sowietom, przy okazji przeżywając detonację bomby atomowej w wykładanej ołowiem lodówce.
Następnie Indiana Jones spotyka pewnego chłopaka imieniem Mutt Williams, który mówi mu, iż prof. Harold Oxley jest w dużym niebezpieczeństwie i jeżeli nie odnajdzie kryształowej czaszki, jemu i matce tegoż chłopca grozi śmierć. Dr Jones postanawia wyruszyć do Peru na poszukiwania dwojga ludzi i uniemożliwienia tryumfu Irinie Spalko.
Na początku podróży Indy wraz z Muttem znajdują brakującą czaszkę w grobowcu konkwistadorów. Następnie przy jednym z obozowisk Sowietów odnajdują profesora i matkę chłopca. Okazuje się, że jest ona byłą przyjaciółką Indiany i że chłopak ten jest ich wspólnym dzieckiem. Później mają wiele potyczek ze Spalko i jej agentami, którzy za wszelką cenę pragną kryształowej czaszki. Podążając rzeką przez wodospady za wskazówkami obłąkanego pod wpływem mocy czaszki prof. Oxleya docierają do zaginionego miasta El Dorado. Po walce z tubylcami docierają do celu podróży i pragną pozostawić skarb w tajemnej komnacie co zgodnie z prastarą przepowiednią ma dać znalazcy brakującej czaszki niezwykłą moc.
Jones oraz jego towarzysze docierają do komnaty, w której brakuje trzynastej czaszki, tej która jest w posiadaniu Indiany. Tam dopada ich Irina Spalko, która jednak później ginie podczas kontaktu z Obcym. Kontakt ten następuje za pomocą trzynastu szkieletów Obcych, które zlewają się w zawirowanej czasoprzestrzeni w żyjącego Obcego. Irina pragnie posiąść całą wiedzę od obcego, nie wie jednak ze ludzki umysł nie jest w stanie pojąć takiego ogromu informacji, co skutkuje wypaleniem jej mózgu.
Zakończenie.
Wszystkie czaszki wraz ze szkieletami Obcych zostają w komnacie, która okazuje się być wnętrzem statku obcych. Statek odlatuje niszcząc wszelkie ślady swojej obecności na Ziemi, a Indy z kompanami wraca do domu. W uznaniu zasług zostaje przywrócony do pracy oraz obejmuje funkcję prodziekana. W finałowej scenie bierze ślub z Marion Ravenwood przy asyście swego syna oraz w obecności gremium profesorskiego swej Alma Mater.

</doc>
<doc id="839135" url="https://pl.wikipedia.org/wiki?curid=839135" title="Trusted Computing">
Trusted Computing

Trusted Computing (TC) – technologia rozwijana i promowana przez Trusted Computing Group, której założeniem jest stworzenie wiarygodnego środowiska uruchomieniowego oraz metod kontroli programów uruchamianych w tym środowisku. Komputer używający tej technologii będzie zawsze zachowywał się według określonych wcześniej wzorców, które będą narzucane przez sprzęt i oprogramowanie. Ma to być osiągnięte poprzez zaopatrywanie sprzętu w unikatowy klucz szyfrujący. Głównym zadaniem TC jest niedopuszczenie nieautoryzowanego kodu do wykonywania na komputerze. Autoryzacja ta realizowana jest podczas wstępnego bootowania komputera i jądra oraz może obejmować poszczególne aplikacje i skrypty. TC sama w sobie nie chroni przed atakami wykorzystującymi luki bezpieczeństwa w oprogramowaniu.
Zastosowania tej technologii można rozpatrywać w dwóch aspektach: wolności i bezpieczeństwa. Głównym powodem prac nad projektem jest chęć osiągnięcia znacznego wzrostu bezpieczeństwa systemów komputerowych, odbywa się to jednak kosztem wolności użytkownika, co powoduje, ze "trusted computing" jest technologią kontrowersyjną.

</doc>
<doc id="839137" url="https://pl.wikipedia.org/wiki?curid=839137" title="Keicar">
Keicar



</doc>
<doc id="839144" url="https://pl.wikipedia.org/wiki?curid=839144" title="Amelia Orleańska">
Amelia Orleańska

Amelia Maria Ludwika Helena Orleańska, fr. Amélie Marie Louise Hélène d'Orléans (ur. 28 września 1865, w York House, Twickenham, w Londynie, zm. 25 października 1951, w Château de Bellevue, w Wersalu) – królowa Portugalii.
Życiorys.
Dzieciństwo.
Amelia Orleańska była najstarszą córką Filipa Orleańskiego, hrabiego Paryża, oraz jego żony – Marii Izabeli Orleańskiej. Jej dziadkami ze strony ojca byli: Ferdynand Filip Orleański, książę Orleanu, oraz księżniczka Helena Mecklenburg-Schwerin. Jej dziadkami ze strony matki byli zaś: Antoni Orleański, książę Montpensier, i infantka Ludwika Ferdynanda Burbon, księżna Montpensier.
Zamążpójście.
22 maja 1886 wyszła za mąż za następcę tronu Portugalii, księcia Karola Braganzę. Z tego związku urodziło się troje dzieci:
Śmierć męża.
1 lutego 1908 rodzina królewska wracała z pałacu w Vila Viçosa do Lizbony. W mieście, w drodze do pałacu, ich powóz przejeżdżał przez Terreiro do Paço. Na placu z tłumu padły strzały. Strzelało przynajmniej dwóch mężczyzn: Alfredo Costa i Manuel Buiça. Król zmarł natychmiast, jego następca – książę Ludwik Filip został śmiertelnie ranny, a książę Manuel został trafiony w ramię. Amelii szczęśliwie nic się nie stało. Mordercy zostali na miejscu zabici przez straż królewską. Potem okazało się, że obaj należeli do portugalskiej partii republikańskiej. Około dwudziestu minut po strzelaninie książę Ludwik Filip zmarł, a następnego dnia ogłoszono oficjalnie, że Manuel został kolejnym królem Portugalii. Amelia została królową matką.
Ostatnia królowa kraju.
Manuel II rządził do 5 października 1910, kiedy został obalony przez wojskowy zamach stanu. Do życia powołano I Republikę Portugalską. Amelia i reszta rodziny królewskiej opuścili Portugalię i udali się na wygnanie. Jako że monarchii w Portugalii nigdy nie przywrócono, była ona ostatnią królową tego kraju.
Odznaczenia.
Dama portugalskiego Orderu Świętej Elżbiety, hiszpańskiego Orderu Królowej Marii Luizy (1886), austriackiego Orderu Krzyża Gwiaździstego, suwerennego Orderu Maltańskiego (1893), rosyjskiego Orderu Świętej Katarzyny i portugalskiego Krzyża Wielkiego Orderu Vila Viçosa.
9 maja 1909 roku została odznaczona przez syna Wielkim Krzyżem Wstęgi Trzech Orderów.

</doc>
<doc id="839149" url="https://pl.wikipedia.org/wiki?curid=839149" title="Zdravevski">
Zdravevski



</doc>
<doc id="839154" url="https://pl.wikipedia.org/wiki?curid=839154" title="Historia przemocy">
Historia przemocy

Historia przemocy (, ) – thriller nakręcony w 2005 roku. Wyreżyserowany przez Davida Cronenberga na podstawie powieści graficznej pod tym samym tytułem, autorstwa Johna Wagnera i Vince'a Locke'a.
Opis fabuły.
Film opowiada historię przeciętnego Amerykanina, Toma Stalla, wiodącego spokojne życie wraz z żoną i dwójką dzieci w niewielkim miasteczku Millbrook w stanie Indiana. Cicha egzystencja kończy się z chwilą, kiedy Tom w obronie własnej zabija dwóch przestępców. Jego twarz pojawia się we wszystkich mediach, zaczynają się nim interesować dziennikarze, a wraz z nimi do miasta przybywa tajemniczy mężczyzna Carl Fogarty, utrzymujący, iż Stall nie jest tym, za kogo się podaje.
Historię Toma Stalla David Croneneberg wykorzystał do pokazania, jaki wpływ na ludzkie życie ma przemoc i jak jej pojawienie się odmienia byt przeciętnej amerykańskiej rodziny. W bardzo precyzyjny sposób kanadyjski reżyser skontrastował ze sobą sielankowy obraz amerykańskiej prowincji z makabrycznymi, dosłownymi scenami przemocy, tak charakterystycznymi dla autora "eXistenz".

</doc>
<doc id="839156" url="https://pl.wikipedia.org/wiki?curid=839156" title="Autostrada A26 (Francja)">
Autostrada A26 (Francja)

Autostrada A26 (fr. "Autoroute A26") także "Autoroute des Anglais" (pl. "Autostrada Anglików") – autostrada w północnej Francji w ciągu tras europejskich E15 oraz E17.
Informacje ogólne.
Na całej długości autostrady istnieją dwa pasy ruchu w każdą stronę. Długość autostrady wynosi ok. 350 km (390 km wraz z odcinkiem wspólnym z autostradą A 4).
Przebieg trasy.
A26 rozpoczyna się w Calais.

</doc>
<doc id="839158" url="https://pl.wikipedia.org/wiki?curid=839158" title="Lazarevski">
Lazarevski



</doc>
<doc id="839169" url="https://pl.wikipedia.org/wiki?curid=839169" title="John Michell">
John Michell

John Michell (ur. w 1724, zm. 21 kwietnia 1793 w Thornhill) – angielski duchowny i naukowiec: fizyk, astronom oraz geolog. Był anglikańskim pastorem.
Życiorys.
Urodził się w 1724 w hrabstwie Nottinghamshire, lecz dokładne miejsce ani data narodzin nie są znane (być może był to 25 grudnia). W 1752 został magistrem kolegium Queens’ na Uniwersytecie Cambridge, w 1761 uzyskał stopień bakałarza teologii. Rok później zajął "Woodwardian Chair of Geology" (stanowisko profesora geologii na Cambridge). W 1767 został rektorem kościoła św. Michała w Thornhill w Yorkshire, gdzie spędził resztę życia.
Dołączył do Royal Society w 1760 (w tym samym roku co Henry Cavendish).
Badania naukowe.
W 1750 badał sztuczne magnesy i opracował metodę magnetyzacji. Jako geolog, niezależnie od Coulomba, wynalazł wagę skręceń do pomiarów sił grawitacji. W 1760 opracował teorię trzęsień Ziemi, podejrzewał, że istnieje związek między nimi a aktywnością wulkaniczną, jednak błędnie przyjął, że ich przyczyną jest para wodna pod wysokim ciśnieniem, powstająca przy kontakcie wody z podziemnymi płomieniami.
Zasugerował, że gwiazdy podwójne rzeczywiście leżą blisko siebie i wzajemnie się okrążają. Uznał także, że gwiazdy skupione w gromadach są ze sobą fizycznie związane. W liście do Cavendisha w 1784 opisał swe przemyślenia na temat wpływu grawitacji na światło i przedstawił wczesną koncepcję czarnych dziur. Wykonał pierwsze realistyczne oszacowanie odległości do gwiazdy. Był także konstruktorem teleskopów.
Upamiętnienie.
Jego imieniem nazwano planetoidę (7063) Johnmichell.

</doc>
<doc id="839170" url="https://pl.wikipedia.org/wiki?curid=839170" title="Brachypelma boehmei">
Brachypelma boehmei



</doc>
<doc id="839175" url="https://pl.wikipedia.org/wiki?curid=839175" title="Paczatarez">
Paczatarez

Paczatarez – debiutancki album zespołu Negatyw z Mysłowic. Został nagrany na przełomie 2001 i 2002 roku w Słabym Studio w Warszawie. Kontrakt zespół zawdzięcza jesiennemu hitowi "Amsterdam", który ukazał się na tym wydawnictwie. Był to także pierwszy singel, kolejnym był utwór "Lubię was", z teledyskiem na wysypisku śmieci. Ostatnim singlem była piosenka "Dziewczyny nie palcie marihuany", a klip nakręcono tanim kosztem w Mysłowicach.

</doc>
<doc id="839176" url="https://pl.wikipedia.org/wiki?curid=839176" title="Mitrydates II Arsacyda">
Mitrydates II Arsacyda

Mitrydates II Wielki Arsacyda (zm. 88 p.n.e.) – król Partów, syn Artabanusa I.
Mitrydates pochodził z dynastii Arsacydów, był królem Partów od roku 123 p.n.e. Umocnił państwo, osłabione wcześniejszymi najazdami sąsiadów. Na początku panowania poskromił bunt swego brata Himerusa i odzyskał królestwo Characene rządzone przez Hyspaosinesa.
Władca przeprowadził także wielką reformę wojska. W roku 115 p.n.e. podbił Armenię osadzając na tronie Tigranesa II Wielkiego. W 113 p.n.e. zajął część Mezopotamii, rządzonej przez Seleucydów, opierając granicę o rzekę Eufrat. Prowadził wojny z Rzymem. Odnowił także staroperską tradycję używania tytułu "król królów".
Z czasów panowania Mitradytesa II odnotowany został pierwszy kontakt z Chinami – przybycie poselstwa chińskiego cesarza Wu. Następnie dwukrotnie (w 104 i 107 p.n.e.) chińskie wojska zaatakowały Partię dochodząc do Fergany. Najprawdopodobniej celem tych najazdów było zdobycie koni z Fergany, w celu wzmocnienia kawalerii koniecznej do walki z Xiongnu atakującymi północne Chiny.

</doc>
<doc id="839177" url="https://pl.wikipedia.org/wiki?curid=839177" title="Michał Bartczak">
Michał Bartczak

Michał Bartczak (ur. 27 lutego 1987 w Pabianicach) – polski piłkarz ręczny, prawoskrzydłowy, od 2017 zawodnik Chrobrego Głogów.
Kariera sportowa.
Wychowanek ChKS-u Łódź, z którym w 2002 zdobył mistrzostwo Polski młodzików. Od 2003 występował w barwach łódzkiej drużyny w rozgrywkach seniorów (w III i II lidze). W 2005 przeszedł do Vive Kielce, z którym podpisał siedmioletni kontrakt. Będąc graczem kieleckiej drużyny występował w europejskich pucharach, m.in. w sezonie 2007/2008 zdobył 15 goli w Pucharze EHF. W 2008 przeszedł do Warmii Olsztyn. W sezonie 2010/2011, w którym rzucił 124 bramki w 25 meczach, był obok Sebastiana Rumniaka najlepszym strzelcem olsztyńskiej drużyny w Superlidze. W sezonie 2011/2012 zdobył w rozgrywkach ligowych 102 gole (najwięcej w zespole Warmii). W latach 2012–2017 był zawodnikiem Zagłębia Lubin. W 2017 przeszedł do Chrobrego Głogów.
W 2006 wystąpił w mistrzostwach Europy U-20 w Austrii, podczas których zagrał w sześciu meczach i rzucił 22 bramki. W 2007 wystąpił w turnieju kwalifikacyjnym do mistrzostw świata U-21 w Macedonii, w którym zdobył 18 goli w spotkaniach z Włochami U-21 (33:31), Rosją U-21 (22:31) i Serbią U-21 (29:34). Występował też w reprezentacji Polski B, a w 2012 wziął udział w akademickich mistrzostwach świata w Brazylii (4. miejsce).
W reprezentacji Polski zadebiutował 31 października 2012 w wygranym meczu z Holandią (33:22), w którym zdobył trzy gole. W 2013 uczestniczył w mistrzostwach świata w Hiszpanii – wystąpił w czterech meczach, w których rzucił siedem bramek (skuteczność: 88%). Na początku czerwca 2013 zagrał w towarzyskim turnieju Scandinavian Open, zdobywając gola w przegranym spotkaniu z Norwegią (23:24).

</doc>
<doc id="839178" url="https://pl.wikipedia.org/wiki?curid=839178" title="Mitrydates II Wielki">
Mitrydates II Wielki



</doc>
<doc id="839183" url="https://pl.wikipedia.org/wiki?curid=839183" title="Psalm 151">
Psalm 151

Psalm 151 – psalm, który w prawosławnym i koptyjskim kanonie Starego Testamentu uważany jest za integralną część biblijnej Księgi Psalmów. Przez Kościół katolicki i Kościoły protestanckie zaliczany do apokryfów. W wersji greckiej i syryjskiej jest to jeden utwór stanowiący kompilację dwóch oddzielnych utworów hebrajskich, z których drugi zachował się jako niekompletny.
Opis.
Psalm ten umieszczony jest w Septuagincie zaraz po Psalmie 150. Jest jednocześnie pierwszym z pięciu apokryficznych tzw. psalmów syryjskich. Tradycyjnie uznawano utwór za kompozycję tłumaczy Septuaginty, jednak odkryty wśród rękopisów z Qumran zwój 11Q5 (11QPsa) zawiera dwa krótkie hebrajskie utwory poetyckie Psalm 151 A i Psalm 151 B, które były podstawą do powstania Psalmu 151 w wersji Septuaginty.
Psalm stanowi krótką pieśń pochwalną ku czci Boga, w której Dawid składa dziękczynienie za wywyższenie go ponad jego braci oraz pokonanie Goliata.
Psalm 151 powstał w języku hebrajskim. Zachowała go również syryjska Peszitta (najstarszy rękopis pochodzi z VI wieku n.e.) i grecka Septuaginta. Wersje syryjska i grecka są ze sobą zgodne, natomiast tekst hebrajski jest dłuższy i nacechowany wyraźnym paralelizmem klimaktycznym. Powstał on najpóźniej w pierwszej połowie I wieku n.e., gdyż czas ten ogranicza datowanie zwoju 11Q5 z Qumran. William F. Albright uważał, że pochodzi on z VII lub VI wieku p.n.e., jednak opinii tej nie podzielają inni badacze.
Znaczenie Psalmu 151.
Odnalezienie w grocie 11 w Qumran Psalmów 151 A i 151 B z tekstem hebrajskim ma ogromne znaczenie dla zrozumienia procesów tłumaczenia Septuaginty oraz samej natury tego przekładu Biblii hebrajskiej. Przekład ten jest nie tylko samym tłumaczeniem, w sensie w jakim to rozumiemy dziś, zwracając szczególną uwagę na kryteria wierności przekładu, ale także interpretacją w sferze kultury greckiej. Grecki przekład Psalmu 151 jest skrótem hebrajskiego oryginału, jak również kompilacją dwóch utworów, które w tekście hebrajskim były rozdzielne. Septuaginta w niektórych miejscach zamienia też kolejność wersetów, przypominając bardziej poetycką parafrazę niż dosłowne tłumaczenie oryginału.
W kulturze masowej.
Tytuł „Psalm 151” nosi też utwór zespołu Kult z płyty "Muj wydafca", jednak autorem jego treści jest Kazik Staszewski i jest ona jedynie metaforą wyżej opisanego apokryfu.

</doc>
<doc id="839186" url="https://pl.wikipedia.org/wiki?curid=839186" title="Typ kultury organizacyjnej">
Typ kultury organizacyjnej



</doc>
<doc id="839190" url="https://pl.wikipedia.org/wiki?curid=839190" title="Itoku">
Itoku

 — 4. cesarz Japonii, według tradycyjnego porządku dziedziczenia. Panował w latach od 510 p.n.e. do 477 p.n.e.
Drugi syn cesarza Annei (książę Ohoyamatohikosukitomo). Tron objął w pokojowych okolicznościach, a jego panowanie miało spokojny przebieg. Osiadł we dworze Sakaioka w okręgu Karu. Pojął za żonę krewną zarządców okręgu Shiki – Futomawakahime no Mikoto, z którą miał 2 synów:
Mauzoleum cesarza Itoku znajduje się w Kashihara, prefektura Nara. Nazywa się ono "Unebi-yama no minami no Masago no tani no e no misasagi".

</doc>
<doc id="839191" url="https://pl.wikipedia.org/wiki?curid=839191" title="Mitrydates I Ktistes">
Mitrydates I Ktistes

Mitrydates I Ktistes (gr. "Mιθριδάτης Α' Kτίστης"; ur. ?, zm. 266 p.n.e.) - pierwszy król Pontu.
Założyciel dynastii Mitrydatydów. Po tragicznej śmierci jego ojca, tyrana kolonii greckiej Kios Mitrydatesa II, uciekł przed Antygonidami do Pontu i objął tam około 281 p.n.e. władzę. Zjednoczył pod swym zwierzchnictwem irańskich wielmożów panujących na tym terenie i ogłosił się królem. Potomni nazywali go "Ktistes", czyli "założyciel".

</doc>
<doc id="839192" url="https://pl.wikipedia.org/wiki?curid=839192" title="Ansegizel">
Ansegizel

Ansegizel (ur. ok. 602, zm. przed 679) – syn świętego Arnulfa i jego żony Dody. Służył jako domesticus i dux (dowódca wojskowy) na dworze króla Austrazji Sigeberta III. 
Około 639 ożenił się z Begą, córką Pepina z Landen. Mieli następujące dzieci:
Zginął zamordowany przed 679 z rozkazu jego przeciwnika Gundewina.

</doc>
<doc id="839200" url="https://pl.wikipedia.org/wiki?curid=839200" title="Chichen-Itzá">
Chichen-Itzá



</doc>
<doc id="839202" url="https://pl.wikipedia.org/wiki?curid=839202" title="Mladen Čačič">
Mladen Čačič

Mladen Čačič (ur. 31 marca 1976), piłkarz ręczny pochodzący z Bośni i Hercegowiny, prawy rozgrywający.
Jest wychowankiem Borac Banja Luka. Występował w klubach RK Željezničar (Jugosławia), HK Lovćen Cetinje (Czarnogóra), TV Jahn Duderstadt (Niemcy), Octavio-Pilotes Posada (Hiszpania), IFK Ystad HK (Szwecja), Vive Kielce. Do kieleckiego klubu przyszedł z ÍBV Islandia, w którym zdobył tytuł króla strzelców ligi islandzkiej. 
Čačič jest reprezentantem Bośni i Hercegowiny.
Ma 196 cm wzrostu i waży 94 kg.

</doc>
<doc id="839204" url="https://pl.wikipedia.org/wiki?curid=839204" title="Quetzalcóatl">
Quetzalcóatl



</doc>
<doc id="839206" url="https://pl.wikipedia.org/wiki?curid=839206" title="Orodes I">
Orodes I

Orodes I – król Partów w latach 80-77 p.n.e.
Był najstarszym synem Gotarzesa I, lecz panował tylko trzy lata, ponieważ został zrzucony z tronu przez Sinatrucesa.

</doc>
<doc id="839207" url="https://pl.wikipedia.org/wiki?curid=839207" title="Modlitwa Manassesa">
Modlitwa Manassesa

Modlitwa Manassesa – krótki utwór starotestamentowy, umieszczony w Septuagincie. W prawosławiu uważany za deuterokanoniczny i umieszczany jako zakończenie 2 Księgi Kronik. Przez Kościół katolicki i Kościoły protestanckie zaliczany do apokryfów.
Jest to krótki utwór mający charakter pieśni błagalnej, przypisywanej królowi Manassesowi. Jego treść nawiązuje do fragmentów 2 Księgi Kronik, mówiących o pokucie wiarołomnego władcy. 
Tekst powstał w języku greckim między 200 a 70 rokiem p.n.e. Zachował się jego przekład łaciński umieszczony w "Didaskaliach" i "Konstytucjach apostolskich" oraz niektórych rękopisach Wulgaty; zamieszczono ją też jako dodatek w Wulgacie sykstoklementyńskiej.

</doc>
<doc id="839210" url="https://pl.wikipedia.org/wiki?curid=839210" title="Jerzy Słaby">
Jerzy Słaby

Jerzy Słaby (ur. 20 lipca 1983 w Szczecinie) – polski szachista (mistrz międzynarodowy od 2004) oraz pokerzysta.
Kariera szachowa.
Pierwsze sukcesy zaczął odnosić stosunkowo późno, dopiero w wieku 19 lat. Posiadał wówczas tytuł kandydata na mistrza. W ciągu zaledwie dwóch lat osiągnął poziom mistrza międzynarodowego, co jest dużym sukcesem. W roku 2002 zwyciężył w otwartym turnieju w Pradze oraz po raz pierwszy wystąpił w finale mistrzostw Polski juniorów w szachach klasycznych (Trzebinia, w kategorii do lat 20), zajmując VI miejsce. W 2003 podzielił I miejsce (wspólnie z Tomasem Polakiem) w turnieju kołowym w Brnie oraz podzielił II lokatę w Ołomuńcu. W tym samym roku podzielił również II miejsce w mistrzostwach Warszawy. W 2004 podzielił I miejsca w Brnie oraz w mistrzostwach Wrocławia. W 2005 podzielił I miejsca w dwóch turniejach "YMCA" w Warszawie.
Reprezentuje klub "Nadnarwianka" Pułtusk. Od 2005 roku jest członkiem Francuskiej Federacji Szachowej, występuje w lidze tego kraju w klubie Echiquiers Berry-Sologne. W tym oraz w 2007 roku zdobył tytuł drużynowego akademickiego mistrza Polski (w barwach swojej uczelni, Szkoły Głównej Handlowej w Warszawie).
Najwyższy ranking w dotychczasowej karierze osiągnął 1 listopada 2011 r., z wynikiem 2493 punktów zajmował wówczas 30. miejsce wśród polskich szachistów.
Poker.
Sukcesy osiąga również w grze w pokera. W 2008 r. był reprezentantem Polski na "World Cup of Poker", na których polska drużyna zajęła VI miejsce.

</doc>
<doc id="839214" url="https://pl.wikipedia.org/wiki?curid=839214" title="Amisos">
Amisos



</doc>
<doc id="839219" url="https://pl.wikipedia.org/wiki?curid=839219" title="Prontosil">
Prontosil

Prontosil – organiczny związek chemiczny z grupy barwników azowych, będący jednocześnie prolekiem z grupy sulfonamidów. Był jednym z pierwszych skutecznych leków bakteriobójczych. Przeciwbakteryjne działanie sulfonamidów zostało odkryte w latach 30. XX wieku przez niemieckiego patologa Gerharda Domagka, za co w 1939 roku przyznano mu Nagrodę Nobla w dziedzinie fizjologii lub medycyny.

</doc>
<doc id="839224" url="https://pl.wikipedia.org/wiki?curid=839224" title="Garnitur">
Garnitur

Garnitur – męski ubiór jedno-, dwu- lub trzyczęściowy, składający się ze spodni, marynarki i kamizelki (w niektórych garniturach kamizelka bywa pomijana). 
Zazwyczaj wszystkie trzy elementy uszyte są z tego samego materiału (tkaniny), czasami stosuje się również kamizelkę w innym kolorze (np. w ciekawy wzór – kraty, prążki, etc., lub gładkie) i wykończone w podobny sposób. Dopełnieniem garnituru zwykle są odpowiednio dobrane: koszula, krawat, skarpetki i półbuty na cienkiej skórzanej podeszwie. Inicjatorem garnituru w modzie męskiej był w XVIII w. Brytyjczyk George Bryan „Beau” Brummell. 
Jest to popularne ubranie męskie noszone na co dzień w pracy, uroczystości w ciągu dnia, jak i po zmroku, np. śluby i wesela. W tradycyjnie pojmowanej klasyfikacji formalności stanowi odzież nieformalną dzienną, jednak współcześnie, w dobie odformalniania elementów garderoby, z powodzeniem stanowi również strój wieczorowy.
Cechy szczególne.
Garnitur tradycyjnie wykonany jest z wełny (około 90% ogółu), jednak spotyka się również wykonane w całości z bawełny, lnu, moheru, kaszmiru, włókien konopnych (które stanowią świetną alternatywę dla wegetarian, czy wegan), poliestru i innych włókien syntetycznych, oraz miksów powyższych materiałów. Tkaniny na garnitur mogą przyjmować różne parametry - splot, średnicę włókien, gramaturę, wzór. Najogólniej mówiąc, sploty może podzielić na te luźniejsze i ciaśniejsze - chodzi o to, jak bardzo przylegają do siebie włókna, im ciaśniej tym gorsza cyrkulacja powietrza, a co za tym idzie wzrasta poczucie ciepła, sprawdza się to w tkaninach na okres jesienno-zimowy, luźne sploty zaś na wiosnę i lato. Średnicę włókien wyraża się w mikronach (μm), im parametr niższy, tym włókno jest cieńsze, a tkanina delikatniejsza, bardziej szlachetna, a co za tym idzie droższa. Średnia włókien tkanin garniturowych waha się pomiędzy 12 a 19 μm, najczęściej 17-19. Gramatura, podobnie jak splot, odgrywa istotną rolę we właściwościach termoregulacyjnych tkaniny, jest to masa tkaniny w przeliczeniu na jednostkę powierzchni (w kontynentalnej Europie wyrażona w gramach na metr kwadratowy, w krajach anglosaskich w uncjach na jard kwadratowy lub metr kwadratowy). W garniturach wiosenno-letnich najlepsze będą tkaniny z przedziału do około 260 g/m2, jesienno-zimowe powyżej 300 g/m2, w garniturach konfekcyjnych zazwyczaj stosuje się tkaniny o przeznaczeniu całorocznym (250-320 g/m2). Przyjęło się, że im tkanina cięższa, tym jest mniej gniotliwa, jak również trwalsza. Wzór tkanin garniturowych można najogólniej podzielić na cztery kategorie: gładkie, w prążki, w kratę i w drobne wzorki. Tkaniny gładkie uchodzą za najbardziej uniwersalne i najbardziej formalne, stanowią zdecydowaną większość odzieży konfekcyjnej. Tkanina w prążek charakterystyczna jest dla garniturów dziennych i biznesowych, optycznie wydłuża sylwetkę; często kojarzone są w bankowością, giełdą (tzw. "power-suit"), filmami gangsterskimi, najpopularniejsze tkaniny w prążek to "pinstripe" i prążki kredowe. Garnitury w kratkę stają się coraz bardziej popularne, stanowią ciekawą alternatywę do gładkich odpowiedników, są oryginalne i przykuwają uwagę; najpopularniejsze kraty to krata księcia Walii ("PoW, Prince of Wales"), "glencheck" oraz "windowpane". Tkaniny we wzorki mogą z oddali wydawać się gładkie, jednak z bliższej odległości ujawniają prawdziwą fakturę, zaliczyć w nich poczet można pepitkę, jodełkę, czy żabie oczko.
Może on przybierać różne formy, być zarówno ubraniem jednoczęściowym, tzw. "iren suit", czyli kombinezon, dwuczęściowy, tj. marynarka i spodnie, oraz trzyczęściowy - marynarka, spodnie i kamizelka. Marynarka natomiast może być jednorzędowa (jeden rząd guzików) lub dwurzędowa (dwa rzędy guzików), podobnie kamizelka. Brytyjczycy za garnitur uznają również stresemann/stroller.
Marynarka.
Najistotniejszą kwestią są odpowiednie proporcje marynarki, które wpłyną na pozytywny efekt wizualny lub jego brak. Odpowiednie proporcje tzn. wzajemne powiązanie długości, położenia guzików, szerokości klap, wysokości kozerki, wypełnienia ramion, długości i szerokości rękawów. Klasyczna moda męska wypracowała przez lata proporcje, które są idealne. Poniżej pokrótce omówiono poszczególne elementy anatomii marynarki:
Spodnie.
Spodnie mogą przybierać różne fasony i wyróżniać się detalami. Na fason spodni składają się:
Kamizelka.
Kamizelka może przybierać jedno- lub dwurzędowy fason. Zazwyczaj ma od 4 do 6 guzików (jednorzędowa), od 4 do 10 (dwurzędowa). Być całkowicie zrobiona z tkaniny zasadniczej (wówczas można ją nosić bez marynarki) bądź mieć plecy wykonane z podszewki; w niektórych przypadkach (frak, smoking, upalny klimat - zabieg czysto termoregulacyjny) rezygnuje się z pleców na rzecz pasów, które przytrzymują kamizelkę, wówczas marynarki się nie zdejmuje. Mogą posiadać kieszenie (maksymalnie 4) lub nie mieć ich wcale, posiadać klapy - podobnie jak w marynarkach otwarte, zamknięte, bądź kołnierz szalowy. Czasami stosuje się pasek na plecach, mający za zadanie ściągać nadmiar materiału.
Typy garniturów.
Ze względu na typ/formalność, garnitury można podzielić na:
Strój, w którym wszystkie elementy (marynarka, kamizelka, spodnie) uszyte są z różnych materiałów lub występują w innym kolorze lub deseniu nazywamy zestawem koordynowanym (kombinowanym) i posiada on niższą rangę formalności niżeli garnitury wizytowe, czy hybrydowy, może jednak być bardziej formalny niż garnitur dzienny, jak i sportowy.

</doc>
<doc id="839234" url="https://pl.wikipedia.org/wiki?curid=839234" title="Styl barokowy">
Styl barokowy



</doc>
<doc id="839235" url="https://pl.wikipedia.org/wiki?curid=839235" title="Biuro oddziału">
Biuro oddziału

Biuro oddziału, Dom Betel, Betel, Biuro Oddziału – ośrodek koordynujący działalność Świadków Jehowy na terenie jednego lub kilku krajów/państw.
Głównym celem istnienia każdego Betel jest „udostępnianie prawd biblijnych jak największej liczbie ludzi”. Nazwa nawiązuje do biblijnego Betel, co znaczy "dom Boży".
W 2022 roku na świecie działalność Świadków Jehowy koordynowało 86 biur oddziałów. W krajach, gdzie nie ma biur oddziałów (ze względu na małą liczbę członków lub zakaz działalności wprowadzony przez władze państwowe), tworzy się tzw. „Komitet Kraju”, czasami również „Biuro Krajowe” funkcjonujące pod nadzorem któregoś z biur oddziału w innym kraju.
Biuro Oddziału Świadków Jehowy w Polsce mieści się w Nadarzynie pod Warszawą i nadzoruje działalność Świadków Jehowy w Polsce.
Personel wolontariuszy.
Betelczycy.
W Biurach Oddziału pracują (jako wolontariusze) ochrzczeni Świadkowie Jehowy ("betelczycy", także "rodzina Betel") przez zadeklarowany czas. Aby usługiwać w Betel trzeba spełnić wymagania, co do przydatności. Trzeba mieć wysokie kwalifikacje duchowe.
Wolontariusze pracujący pełnoczasową w Biurze Oddziału wykonują prace administracyjne, biurowe i porządkowe potrzebne do działalności domu Betel, a tym samym lokalnych społeczności Świadków Jehowy. Oprócz obowiązków służbowych, „tak jak zwykła rodzina, razem mieszkają, jedzą, pracują i studiują Biblię”.
W 2022 roku na całym świecie w 87 Biurach Oddziałów, w których pracowało 21 629 wolontariuszy (w Polsce około 150).
Osoby, które zgłaszają się do służby w Betel (mogą to być małżeństwa), zobowiązują się do przestrzegania obowiązującego regulaminu, nie mogą decydować się na macierzyństwo w okresie trwania wolontariatu, muszą cieszyć się dobrą opinią w zborze. Ze względu na wykonywanie specjalnego zadania, należą oni do "Ogólnoświatowej Wspólnoty Specjalnych Sług Pełnoczasowych Świadków Jehowy".
Każdy z członków „rodziny Betel” bierze udział w "Kursie wprowadzającym do służby w Betel". Jego celem jest pomoc nowym członkom tej „rodziny” w pełnieniu służby. Kurs trwa przez 16 tygodni, po 45 minut tygodniowo.
Wolontariusze rozpoczynają dzień od wspólnego 20 minutowego „porannego pokarmu duchowego” (o godz. 7:20, którego program przekazywany jest online dla wolontariuszy pracujący na budowach obiektów religijnych Świadków Jehowy i innych ochotników współpracujących z Betel), na którym – po modlitwie początkowej – omawiają werset biblijny i czytają fragment Biblii. Po modlitwie końcowej, wszyscy wyruszają do pracy, która trwa w godzinach 8.00-12.00 i 13.00-17.00 (w czasie przerwy południowej podawany jest obiad). Raz w tygodniu – w poniedziałkowy wieczór – odbywa się wspólne godzinne „rodzinne studium Strażnicy”.
Ochotnicy na oddaleniu.
Oprócz tego z Biurami Oddziałów współpracuje ponad 3000 "ochotników na oddaleniu" – wolontariuszy, na ogół pionierów, którzy regularnie wykonują zlecone prace z miejsca swojego zamieszkania przy pomocy komputerów. Każdego tygodnia wspierają oni 42 działy Biur Oddziałów i Biura Głównego. Wykonują oni pracę, którą kiedyś zajmowali się stali betelczycy.
Niepełnoczasowi współpracownicy dojeżdzający.
Prace w Biurze Oddziału wspierają również "niepełnoczasowi współpracownicy dojeżdzający", którzy są wolontariuszami w Betel, co najmniej pół dnia w tygodniu. W marcu 2018 roku na całym świecie było ich ponad 9500.
Komitet Oddziału.
Komitet Oddziału składa się przynajmniej z trzech nadzorców, powołanych przez Ciało Kierownicze Świadków Jehowy, a jeden z członków tego komitetu jest jego koordynatorem. Ma zadanie na bieżąco informować Ciało Kierownicze o rozwoju działalności na podlegającym mu terenie. Nadzoruje też pracę całego Betel, czuwa też nad cała działalnością prowadzoną na terenie podległym miejscowego Biura Oddziału.
Komitety Oddziału wprowadzono w roku 1976. Wcześniej nadzór nad działalnością w danym kraju sprawowała jedna osoba. We wrześniu 2021 roku na świecie było 675 członków Komitetów Oddziałów i 17 członków Komitetów Kraju. Spośród nich 355 jest absolwentami Szkoły Gilead, z tego 221 ukończyło ją w ciągu ostatnich 10 lat.
"Kurs dla Członków Komitetów Oddziałów i Ich Żon" przygotowuje jego uczestników do lepszego nadzorowania biur oddziałów, działalności zborów, obwodów na terenie powierzonym ich usługiwaniu, a także nad tłumaczeniem, drukowaniem, ekspedycją literatury i innymi działami. Trwa on dwa miesiące i odbywa się w Centrum Szkoleniowym Towarzystwa Strażnica w Patterson.
Funkcjonowanie.
Drukarnie.
9 Biur Oddziałów Świadków Jehowy posiada własne drukarnie (główne drukarnie drukujące czasopisma, broszury, traktaty i oprawiające książki znajdują się w Brazylii, Japonii, Meksyku, Niemczech, Południowej Afryce i Stanach Zjednoczonych, a tylko drukujące czasopisma, broszury i traktaty także w Kanadzie, Kolumbii i Nigerii; wcześniej działały również w Wielkiej Brytanii, we Włoszech, w Finlandii, Indiach, na Filipinach (do 2014 gdy druk przeniesiono do Japonii), w Australii i w Meksyku).
Dodatkowe obiekty.
W niektórych krajach przy Domach Betel funkcjonują domy misjonarskie, Sale Zgromadzeń oraz biura tłumaczeń publikacji Świadków Jehowy, a przy każdym znajduje się Sala Królestwa. Przy niektórych Biurach Oddziałów powstawały także Farmy Towarzystwa Strażnica, na których wolontariusze produkowali żywność dla członków rodziny Betel. W Centrum Szkoleniowym Towarzystwa Strażnica w Patterson mieści się obecnie również Biblijna Szkoła Strażnicy – Gilead, w której szkolą się misjonarze terenowi.
Działy funkcjonujące w Betel.
Biura Oddziału wspiera działalność kaznodziejską – podstawowy element wielbienia Boga przez Świadków Jehowy. „Kluczowe działy w Betel zapewniają narzędzia i szkolenia potrzebne do pełnienia tej służby, wspierania głosicieli i bronienia prawa do głoszenia.” Niektóre działy Biur Oddziału:
Nadzorcy działów biorą udział w szkoleniu „Biblijne zasady sprawowania nadzoru – Kurs dla Nadzorców (Dzieje 6:3)”.
Wizyty przedstawicieli Ciała Kierowniczego lub Biura Głównego.
W każdym Biurze Oddziału regularne wizyty składają przedstawiciele Ciała Kierowniczego lub przedstawicieli Biura Głównego. Komitet Służby Ciała Kierowniczego wyznacza swoich członków lub przedstawicieli do wizyt pasterskich w poszczególnych Biurach Oddziału. Ten przedstawiciel Biura Głównego, wytypowany przez Ciało Kierownicze co rok odwiedza Biuro Oddziału i Biura Tłumaczeń na nadzorowanym przez nie obszarze, spotyka się tam z misjonarzami terenowymi Biblijnej Szkoły Strażnicy – Gilead lub Kursu dla Ewangelizatorów Królestwa, udzielając im zachęt, przedstawia też okolicznościowe przemówienie, które jest transmitowane do Sal Królestwa i Sal Zgromadzeń.
Zgromadzenia obwodowe z przedstawicielem Biura Oddziału.
Raz do roku, w każdym obwodzie, odbywa się zgromadzenie obwodowe, na którym przewidziano przemówienia przedstawiciela Biura Oddziału.
Możliwość zwiedzania.
W związku z pandemią COVID-19 od marca 2020 roku do 31 maja 2023 roku możliwość zwiedzania Biur Oddziałów Świadków Jehowy została zawieszona. Przed pandemią były otwarte dla osób postronnych – można było je zwiedzać nieodpłatnie w grupach z przewodnikiem, a w niektórych obiektach wystawy, można było zwiedzać bez przewodnika.
Wiele wystaw zawiera prezentację historyczną dotyczącą Świadków Jehowy w danym regionie oraz przekładów Biblii z imieniem Bożym, prezentowane są też liczne unikatowe przekłady Biblii.
Historia.
Pierwszą siedzibę Towarzystwa Strażnica otwarto w latach 80. XIX wieku w Allegheny (obecnie dzielnica Pittsburgha w stanie Pensylwania) w Stanach Zjednoczonych. Nosiła ona wówczas nazwę "Dom Biblijny". W roku 1896 pracowało w nim 12 osób. Kiedy w roku 1909 przeniesiono ją do nowojorskiej dzielnicy Brooklyn, nazwę obiektu mieszkalnego dla wolontariuszy zmieniono na Betel. Z czasem znacznie rozbudowano obiekty mieszkalne, drukarnię i biura w Brooklynie oraz w dwóch innych miejscach w stanie Nowy Jork – w Wallkill i Patterson. W lipcu 2013 roku w Warwick, w amerykańskim stanie Nowy Jork, rozpoczęto budowę obiektów nowego Biura Głównego Świadków Jehowy (do sierpnia 2016 roku znajdującego się w dzielnicy Nowego Jorku: Brooklyn). Od września 2016 roku Biuro Główne Świadków Jehowy, nazywane również "Domem Betel", przeniesiono do Warwick. Wszystkie te obiekty noszą potoczną nazwę Betel.
W roku 1900 w Londynie otwarto pierwsze zagraniczne Biuro Oddziału, a drugie otwarto dwa lata później w Niemczech. Do roku 1904 powstały również w Australii i w Szwajcarii, w 1910 roku w Afryce Południowej, w 1913 roku na terenie Wielkiego Księstwa Finlandii (należącego wówczas do Imperium Rosyjskiego), w roku 1917 utworzono hiszpańskie biuro Towarzystwa Strażnica w Los Angeles, w 1919 roku w Kanadzie, w 1921 roku w Polsce, w 1922 roku w Grecji, a w 1923 roku w Brazylii. Do 1931 roku utworzono 40 takich biur, trzy lata później było ich 49. W roku 1946 funkcjonowało ich na świecie 57. W następnych latach liczba ta się podwoiła. W 2000 roku działało 109 Biur Oddziałów w różnych krajach, a w roku 2009 "Domów Betel" było 118. W 2012 roku niektóre Biura Oddziałów zostały połączone z większymi.
Nadzór nad budową Biur Oddziałów (Domów Betel) i innych obiektów na całym świecie sprawuje Ogólnoświatowy Dział Projektowo-Budowlany, który ma siedzibę w Biurze Głównym Świadków Jehowy. Nadzór nad nim sprawuje Komitet Wydawniczy Ciała Kierowniczego Świadków Jehowy. Dział ten koordynuje pracę czterech Regionalnych Działów Projektowo-Budowlanych działających przy biurach oddziałów w Australii, Niemczech, RPA i Stanach Zjednoczonych. Natomiast działający przy każdym z 87 Biur Oddziałów Lokalny Dział Projektowo-Budowlany ma za zadanie nadzorowanie przedsięwzięć budowlano-remontowych. Do pomocy w tym celu ma pełnoczasowych sług budowlanych oraz współpracujących ochotników ze zborów, którzy są szkoleni do ich wznoszenia i pomagają przy ich budowie. Niektórzy ochotnicy budowlani wyjeżdżają na budowy do innych krajów, by pomagać przy budowie Sal Zgromadzeń, Biur Oddziałów, Sal Królestwa i placówek dla tłumaczy publikacji Świadków Jehowy.

</doc>
<doc id="839237" url="https://pl.wikipedia.org/wiki?curid=839237" title="Ołtarz główny">
Ołtarz główny



</doc>
<doc id="839238" url="https://pl.wikipedia.org/wiki?curid=839238" title="Wojciech Szymanek">
Wojciech Szymanek

Wojciech Maciej Szymanek (ur. 1 marca 1982 w Warszawie) – polski piłkarz grający na pozycji środkowego obrońcy lub defensywnego pomocnika, trener.
Życiorys.
Karierę zaczynał w 1999 roku w rezerwach warszawskiej Polonii. W tym samym roku został powołany do reprezentacji Polski na Mistrzostwa Świata U-17 w Nowej Zelandii, gdzie wystąpił w dwóch meczach: z Urugwajem i USA.
23 maja 2001 zadebiutował w pierwszej drużyny „Czarnych Koszul” w Ekstraklasie. W 28. kolejce Polonia podejmowała zespół Górnika Zabrze. Szymanek wybiegł w podstawowym składzie, zagrał 90 minut, a jego zespół przegrał 0:2. W pierwszym sezonie gry w seniorskiej drużynie zagrał w 2 meczach i zajął z Polonią 4. miejsce w lidze.
Pierwszą bramkę dla warszawskiej drużyny strzelił 30 sierpnia 2001 roku w meczu 4. rundy Pucharu Ligi z Odrą Wodzisław (2:2). Pierwszego gola w Ekstraklasie zdobył natomiast 19 kwietnia 2002 roku w przegranym 1:4 meczu z Wisłą Kraków.
W sezonie 2002/2003 Polonia wystąpiła w rozgrywkach Pucharu UEFA. W rundzie wstępnej pokonała maltańską Sliemę Wanderers (3:1, 2:0). W I rundzie odpadła jednak z portugalskim FC Porto (0:6, 2:0). Szymanek zagrał we wszystkich tych spotkaniach.
W sezonie 2003/2004 Polonia wzięła udział w rozgrywkach Pucharu Intertoto, jednak odpadła tam już w 1. rundzie po dwumeczu z kazachskim Tobołem Kostanaj (0:3, 1:2). Piłkarz wystąpił tylko w meczu rewanżowym.
Sezon 2005/2006 zakończył się spadkiem Polonii do II ligi. Szymanek zagrał wtedy w 15 meczach ligowych i strzelił 1 bramkę.
Szymanek w warszawskiej drużynie grał 6 sezonów. W sumie wystąpił w niej w 74 meczach w polskiej Ekstraklasie i strzelił 3 bramki. Przed sezonem 2006/2007 trafił do greckiego pierwszoligowca - AE Egaleo. W jego barwach rozegrał 29 spotkań. Zadebiutował tam 20 sierpnia w przegranym 1:4 meczu z Panathinaikosem.
Od rundy wiosennej sezonu 2007/2008 bronił barw Widzewa. W jego barwach zadebiutował 23 lutego 2008 roku w wygranym 4:3 meczu z Odrą Wodzisław. 7 marca strzelił natomiast swoją pierwszą bramkę w barwach łódzkiego zespołu - był to mecz z Lechem Poznań (1:1). Sezon ten nie zakończył się udanie dla łodzian, gdyż spadli do I ligi po zajęciu 15. pozycji w Ekstraklasie.
W rundzie jesiennej sezonu 2008/2009 nie zagrał w żadnym spotkaniu, głównie z powodu kontuzji więzadła krzyżowego. Na boisko powrócił 14 marca 2009 roku w spotkaniu z Koroną Kielce (2:2). Wywalczył awans do Ekstraklasy po zajęciu pierwszego miejsca w I lidze, lecz z powodu decyzji PZPN w związku z aferą korupcyjną Widzew pozostał na kolejny sezon w I lidze. Rok później powtórzył sukces z poprzedniego sezonu.
W czerwcu 2011 roku klub poinformował, że nie przedłuży z piłkarzem z umowy wygasającej 30 czerwca 2011 roku.
W lipcu 2011 roku podpisał dwuletni kontrakt z beniaminkiem ukraińskiej ligi Czornomorcem Odessa. W nowym zespole zadebiutował 10 lipca 2011 roku w przegranym 0:1 meczu z Metalurgiem Donieck. Po zakończeniu sezonu 2011/2012 opuścił odeski klub. W sierpniu 2012 roku został zawodnikiem Polonii Warszawa. W lipcu 2013 roku podpisał umowę z Podbeskidziem.
W 2014 roku, po degradacji Polonii do IV ligi z powodów finansowych, Szymanek ponownie dołączył do drużyny. Po awansie do III ligi zakończył karierę piłkarską i dołączył do sztabu szkoleniowego w roli asystenta. W sezonie 2016/2017, po dymisji Igora Gołaszewskiego, objął funkcję głównego trenera występującej wówczas w II lidze Polonii. Zespół pod jego wodzą spadł do III ligi tracąc po zakończeniu rozgrywek 1 punkt do bezpiecznego miejsca. Szymanek przestał być trenerem, lecz pozostał w klubie jako asystent Krzysztofa Chrobaka. W połowie sezonu 2019/2020 Krzysztof Chrobak opuścił klub zajmujący miejsce w strefie spadkowej III ligi z powodów problemów finansowych. W obliczu złej kondycji finansowej, klub ponownie uczynił z Wojciecha Szymanka głównego trenera z zadaniem utrzymania zespołu w III lidze. W marcu 2020 roku rozgrywki zostały przerwane z powodu pandemii COVID-19 w wyniku czego zespół Szymanka utrzymał się w lidze. Szymanek pozostał na swoim stanowisku po przejęciu klubu przez Gregoire'a Nitot. Na kilka kolejek przed zakończeniem sezonu 2020/2021 Polonia Warszawa poinformowała, że Wojciech Szymanek przestanie być trenerem z powodu niezadowalających wyników w rundzie wiosennej oraz utraty matematycznych szans na awans do II ligi.

</doc>
<doc id="839239" url="https://pl.wikipedia.org/wiki?curid=839239" title="Mała miss">
Mała miss

Mała miss (ang. "Little Miss Sunshine") – amerykański niezależny film drogi z 2006, łączący w sobie elementy komedii i dramatu. Film, wyreżyserowany przez małżeństwo Jonathana Daytona i Valerie Faris, przedstawia historię dysfunkcyjnej rodziny podróżującej busem na konkurs piękności dla dzieci. Film otrzymał cztery nominacje do Oscara, w tym w kategorii najlepszy film. Alan Arkin otrzymał Oscara za najlepszą drugoplanową rolę męską.
Opis fabuły.
Sheryl Hoover (Toni Collette) jest zapracowaną matką dwójki dzieci. Jej brat Frank (Steve Carell) jest homoseksualnym wykładowcą dzieł Marcela Prousta, który właśnie zamieszkał z rodziną Sheryl po nieudanej próbie samobójczej. Mąż Sheryl, Richard (Greg Kinnear), próbuje zmotywować rodzinę do osiągnięcia "niestworzonych" celów. Dwayne, (Paul Dano), syn Sheryl z poprzedniego małżeństwa, jest zafascynowanym Nietzschem nastolatkiem, który złożył śluby milczenia, dopóki nie zostanie pilotem. Edwin (Alan Arkin), ojciec Richarda, został wyrzucony z domu starców za wciąganie heroiny; jest on szczególnie bliski siedmioletniej wnuczce Olive (Abigail Breslin).
Olive dowiaduje się, że została zakwalifikowana do konkursu piękności "Mała Miss", który ma się odbyć za dwa dni w Rodondo Beach w Kalifornii. Rodzina, chcąc ją wspierać, szybko uświadamia sobie, jak trudno będzie dostać się w to miejsce, odległe o 800 mil, podróżując starym żółtym Volkswagenem busem.
Zgrzyty w rodzinie szybko stają się nie do zniesienia dla podróżującej rodziny. Kiedy psuje się skrzynia biegów w starym busie, jedyną metodą na jazdę staje się pchanie auta aż osiągnie wystarczającą prędkość żeby włączyć się na wyższym biegu. Richard traci ważną dla niego umowę, która by pchnęła do przodu jego biznes motywacyjny; Frank, kupując czasopisma pornograficzne na prośbę Edwina, spotyka swojego eks chłopaka przez którego próbował popełnić samobójstwo. W nocy w motelu Edwin przedawkowuje heroinę, wszyscy dowiadują się o jego śmierci dopiero rano. Frank odkrywa, że Dwayne nie odróżnia kolorów, będąc daltonistą nie może on zostać pilotem, a więc chłopak przerywa śluby milczenia. Sheryl próbuje cały czas wszystkich utrzymać w spokoju, co może okazać się trudne kiedy wiozą ciało dziadka w bagażniku a zatrzymuje ich policjant.
Rodzina dociera na konkurs chwilę po terminie zapisów na listę uczestniczek, jednakże po kłótni z organizatorami zostają przyjęci. Wszyscy mają obawy, czy Olive jest dobrze przygotowana do konkursu, a widząc inne uczestniczki i chcąc uchronić dziewczynkę przed upokorzeniem zastanawiają się nad wycofaniem jej z udziału, jednakże ostatecznie Olive bierze udział w wyborach miss.
Występ Olive przygotowywany przez jej dziadka, Edwina, okazuje się skandalem i oburza większość widowni, jak i jury. Tańcząc do utworu "Super Freak" Ricka Jamesa, wykonuje prowokacyjne ruchy czerpiąc przy tym dużo radości. Kiedy dyrektor konkursu prosi o ściągnięcie Olive ze sceny, Richard, Frank i Dwayne zaczynają tańczyć razem z nią.
W kolejnej scenie widzimy rodzinę na komisariacie. Zostają zwolnieni bez żadnych kar, pod warunkiem, że Olive już nigdy nie weźmie udziału w żadnym konkursie piękności w Kalifornii. Rodzina wyraźnie rozbawiona całą sytuacją wskakuje do swojego żółtego busa i kieruje się do domu, do Albuquerque.

</doc>
<doc id="839240" url="https://pl.wikipedia.org/wiki?curid=839240" title="Philosophical Transactions of the Royal Society">
Philosophical Transactions of the Royal Society

Philosophical Transactions of the Royal Society lub Phil. Trans. – czasopismo naukowe publikowane przez Royal Society (Królewskie Towarzystwo Naukowe) od 1665 roku. Jest to najstarsze na świecie, wciąż wydawane anglojęzyczne czasopismo naukowe. Starszy od niego jest tylko francuskojęzyczny „Journal des sçavans”. 
Użycie słowa "Philosophical" w tytule pochodzi od "filozofii przyrody", która do końca XVII w. oznaczała działalność naukową. Dopiero z końcem stulecia zaczęto wyraźnie oddzielać pojęciowo naukę od filozofii. 
Historia.
Pierwsze wydanie zostało opublikowane przez Henry’ego Oldenburga w 1665 roku, pięć lat po powstaniu Royal Society. W czasopiśmie publikowali tacy naukowcy jak: Isaac Newton, Michael Faraday i Karol Darwin. W 1672 roku czasopismo to opublikowało pracę Newtona "New Theory about Light and Colours" ("Teoria o świetle i kolorach"), dzięki czemu rozpoczął swoją karierę naukową.
W 1887 roku czasopismo podzieliło się na dwie oddzielne części: „Philosophical Transactions of the Royal Society A” poświęcone naukom fizycznym, i „Philosophical Transactions of the Royal Society B” poświęcone naukom biologicznym.

</doc>
<doc id="839241" url="https://pl.wikipedia.org/wiki?curid=839241" title="Polonia II Warszawa">
Polonia II Warszawa



</doc>
<doc id="839243" url="https://pl.wikipedia.org/wiki?curid=839243" title="Kościół św. Stanisława Biskupa i Męczennika w Solcu Kujawskim">
Kościół św. Stanisława Biskupa i Męczennika w Solcu Kujawskim

Kościół św. Stanisława Biskupa i Męczennika w Solcu Kujawskim – kościół parafialny w Solcu Kujawskim.
Historia.
Kościół, jako budynek murowany, został wzniesiony w roku 1912. Zbudowano go na miejscu poprzedniego starego drewnianego kościoła parafialnego, którego wzniesiono na miejscu pierwszego parafialnego kościoła w 1736. Kościół drewniany został rozebrany w 1909, po czym wzniesiono na jego miejscu kościół murowany. W roku 1931 kościół był rozbudowywany czterokrotnie – dokonano tego troską ówczesnego proboszcza parafii - Jana Mąkowskiego (żył w latach 1878-1941, kierował parafią w latach 1921-1933; zginął 24 kwietnia 1941 w obozie koncentracyjnym Sachsenhausen). Konsekracji kościoła dokonano 13 grudnia 1931.

</doc>
<doc id="839246" url="https://pl.wikipedia.org/wiki?curid=839246" title="Gloria Connors">
Gloria Connors

Gloria Florence Connors, z domu Thompson (ur. 24 stycznia 1924 w East Saint Louis, zm. 8 stycznia 2007 w Belleville) – amerykańska tenisistka, matka i trenerka wielokrotnego zwycięzcy turniejów wielkoszlemowych Jimmy’ego Connorsa.
Kariera zawodowa.
W latach 40., głównie za sprawą swojej matki Berthy, rywalizowała na kortach, odnosząc sukcesy w turniejach regionalnych w Illinois. W 1942 i 1943 występowała w mistrzostwach USA (obecne US Open). Jej mąż był inżynierem, doczekali się dwóch synów – Johna i Jamesa.
Wspierana przez swoją matkę, postanowiła za pośrednictwem dzieci spełnić własne marzenia o wielkiej karierze tenisowej. John nie wykazywał większego zainteresowania. James, znany później pod zdrobniałą formą imienia Jimmy, po raz pierwszy otrzymał rakietę do ręki w wieku 2 lat, a regularne treningi z matką rozpoczął jako 6-latek (babka była konsultantem technicznym). Gloria Connors pozostawała przez kilka lat jedyną sparingpartnerką syna, co okazało się wkrótce pewnym problemem – przeciwnicy Jimmy’ego w juniorskich turniejach grali szybciej i mocniej. W związku z tym w wieku 14 lat Connors wysłany został do Los Angeles, gdzie matka umożliwiła mu treningi u słynnego Pancho Segury. Młody zawodnik pobrał również kilka lekcji u innego mistrza tenisa zawodowego, Pancho Gonzáleza.
Niezależnie od sporadycznych konsultacji u obu znakomitości tenisowych Gloria Connors pozostała trenerką syna przez całą jego karierę. Towarzyszyła mu w turniejach zarówno na etapie juniorskim, jak i w rywalizacji wśród dorosłych graczy, a potem wśród zawodowców. Pod jej opieką trenerską Jimmy Connors osiągnął pozycję lidera rankingu światowego (zajmował ją przez 268 tygodni) i 15 finałów wielkoszlemowych, z czego osiem zwycięskich. Należało do niego także wiele innych rekordów. W wielu wywiadach Connors podkreślał rolę matki w jego karierze sportowej – jak sam mówił, zawdzięczał jej zainteresowanie tenisem, a także waleczny charakter na korcie.
Gloria Connors, uważana za jedną z bardziej znanych matek-trenerek tenisowych (podobną rolę spełniała np. później przy Martinie Hingis Melanie Molitor), udzielała się także społecznie w Belleville. Trenowała dzieci, otwierając im szansę na wyrwanie się z ubóstwa za pośrednictwem sportu. Po raz ostatni wystąpiła publicznie w lipcu 1998, na uroczystości przyjęcia syna do Międzynarodowej Tenisowej Galerii Sławy w Newport (Rhode Island). Zmarła w styczniu 2007 w wieku 82 lat. Jimmy Connors po zakończeniu długiej i bogatej w sukcesy kariery również próbował sił jako trener, prowadząc m.in. swojego młodszego rodaka Andy’ego Roddicka.

</doc>
<doc id="839250" url="https://pl.wikipedia.org/wiki?curid=839250" title="Kościół św. Stanisława w Solcu Kujawskim">
Kościół św. Stanisława w Solcu Kujawskim



</doc>
<doc id="839251" url="https://pl.wikipedia.org/wiki?curid=839251" title="Farnakes II">
Farnakes II

Farnakes II (ur. 97 p.n.e., zm. 47 p.n.e.) – król Pontu z dynastii Mitrydatydów w latach 48-47 p.n.e., władca Państwa Bosporańskiego od 63 p.n.e. do 47 p.n.e.
Był synem króla Pontu, Mitrydatesa VI. Początkowo, z mianowania ojca, był jego namiestnikiem w Królestwie Bosporańskim. 
Podczas wojny Pontu z Pompejuszem zbuntował się przeciw ojcu, a po jego śmierci w 63 p.n.e. ogłosił kapitulację wobec Rzymu. Pomimo że wystąpił do zwycięskiego Pompejusza o przekazanie mu w nagrodę całego królestwa pontyjskiego, otrzymał od niego we władanie tylko Królestwo Bosporańskie i musiał uznać zwierzchnictwo rzymskie (jak się okazało – w zasadzie tylko nominalne) nad sobą. Pozostałe zdobycze rozdzielili Rzymianie pomiędzy swoich małoazjatyckich sojuszników. 
Rozgoryczony Farnakes nie pogodził się z takim rozwiązaniem i w 20 lat później, podczas wojny domowej w Rzymie, zajął Pont. W 48 p.n.e. roku pokonał pod Nikopolis w Armenii Mniejszej armię rzymską. Przegrał jednak kolejną wojnę z Rzymem, pokonał go Juliusz Cezar, w bitwie pod Zelą w 47 p.n.e., który o swoim zwycięstwie zawiadomił senat słowami "veni, vidi, vici" (łac. przybyłem, zobaczyłem, zwyciężyłem). 
Po klęsce Farnakes uciekł początkowo do Synopy, a następnie na Krym, gdzie wkrótce zginął w czasie walk z Asandrem, do niedawna swoim namiestnikiem.
Jego córką była Dynamis, władczyni Królestwa Bosporańskiego za zgodą Rzymu.

</doc>
<doc id="839262" url="https://pl.wikipedia.org/wiki?curid=839262" title="Alfred Paliński">
Alfred Paliński

Alfred Paliński (ur. 26 lutego 1928 w Chełmży, zm. 2004 w Chełmży) – polski bokser, medalista mistrzostw Europy.
Szermierki na pięści uczył się w swoim rodzinnym mieście w klubie Legia Chełmża, następnie reprezentował barwy klubowe CWKS Bydgoszcz i Unii Grudziądz, walcząc w latach 1945 – 1955. Startując w mistrzostwach Europy w Mediolanie 1951 roku, wywalczył brązowy medal w kategorii lekkośredniej. Uczestnicząc w mistrzostwach Polski, zdobył brązowe medale w 1948 i 1950 roku, w wadze średniej. W swojej karierze stoczył 234 walki, z czego 180 wygrał, 15 zremisował i 39 przegrał.
Wychował wiele znanych w kraju pięściarzy jak: Ryszard Petek, Mieczysław Mucha, Jerzy Lewandowski, Andrzej Maszkiewicz, Henryk Żołnowski, syn Marek Paliński oraz obecnie sędzia boksu zawodowego Józef Prostojanek. Corocznie organizowany jest w Chełmży Turniej Bokserski imieniem Alfreda Palińskiego.

</doc>
<doc id="839273" url="https://pl.wikipedia.org/wiki?curid=839273" title="Dasycyon hagenbecki">
Dasycyon hagenbecki



</doc>
<doc id="839275" url="https://pl.wikipedia.org/wiki?curid=839275" title="Patrick Favre">
Patrick Favre

Patrick Favre (ur. 30 lipca 1972 w Aoście) – włoski biathlonista, a następnie trener, trzykrotny medalista mistrzostw świata.
Kariera.
W zawodach Pucharu Świata zadebiutował 17 grudnia 1992 roku w Pokljuce, zajmując 33. miejsce w biegu indywidualnym. Pierwsze pucharowe punkty (do sezonu 2000/2001 punkty zdobywało 25. najlepszych zawodników) zdobył 18 grudnia 1993 roku w tej samej miejscowości, kiedy zajął 21. miejsce w sprincie. Na podium zawodów tego cyklu pierwszy raz stanął 15 stycznia 1994 roku w Ruhpolding, wygrywając rywalizację w sprincie. W zawodach tych wyprzedził Czecha Petra Garabíka i Olega Ryżenkowa z Białorusi. W kolejnych startach jeszcze cztery razy stanął na podium: 20 stycznia 1994 roku w Anterselvie był drugi w biegu indywidualnym, 14 grudnia 1994 roku w Bad Gastein wygrał w tej konkurencji, 28 stycznia 1995 roku w Ruhpolding był trzeci w sprincie, a 12 lutego 1999 roku w Kontiolahti sprint ukończył na drugiej pozycji. Najlepsze wyniki osiągnął w sezonie 1994/1995, kiedy zajął drugie miejsce w klasyfikacji generalnej, za Norwegiem Jonem Åge Tyldumem a przed Włochem, Wilfriedem Pallhuberem. W tym samym sezonie zwyciężył w klasyfikacji biegu indywidualnego.
Na mistrzostwach świata w Ruhpolding w 1996 roku wspólnie z Pieralberto Carrarą, René Cattarinussim i Hubertem Leitgebem zdobył brązowy medal w biegu drużynowym. Na rozgrywanych rok później mistrzostwach świata w Lahti razem z Carrarą, Cattarinussim i Wilfriedem Pallhuberem zajął trzecie miejsce w sztafecie. Swój ostatni medal wywalczył podczas mistrzostw świata w Kontiolahti/Oslo w 1999 roku. Rozdzielił tam na podium Niemca Franka Lucka i Frode Andresena z Norwegii. Był też między innymi czwarty w sprincie na MŚ 1997, przegrywając walkę o brązowy medal z Ryżenkowem o 3,5 sekundy.
W 1994 roku wystartował na igrzyskach olimpijskich w Lillehammer, zajmując 22. w biegu indywidualnym i 6. miejsce w sztafecie. Brał również udział w igrzyskach w Nagano cztery lata później, gdzie zajął 54. pozycję w biegu indywidualnym i 9. w sztafecie.
W 2004 roku zakończył karierę, następnie został trenerem.

</doc>
<doc id="839279" url="https://pl.wikipedia.org/wiki?curid=839279" title="ANts P2P">
ANts P2P

ANts P2P – program do anonimowego współdzielenia plików w sieci P2P napisany w Javie.
Projekt zadebiutował w roku 2004, jego kod podlega zaś licencji GPL (General Public License).
Cechy.
ANts P2P koduje wszelkie dane wysyłane lub odbierane od innych tak, by utrudnić określenie pierwotnych adresów IP.
Kilka funkcji programu:
ANts P2P umożliwia również użytkownikom udostępnianie anonimowych serwerów sieciowych; te serwery są dostępne tylko z sieci ANts P2P. Jednakże Ants P2p nie jest siecią outproxy, która pozwala użytkownikom na korzystanie z usług tradycyjnego internetu; dla takich celów, istnieje usługa outproxy taka jak Tor, która może być używana oddzielnie.
Bezpieczeństwo.
Przesyłanie danych odbywa się poprzez połączenia niebezpośrednie: użytkownicy otrzymujący i odbierający plik nie utrzymują bezpośredniego połączenia ze sobą, połączenie przepływa przez kilka węzłów, tak więc żaden z użytkowników nie może z łatwością ustalić tożsamości innych użytkowników.

</doc>
<doc id="839280" url="https://pl.wikipedia.org/wiki?curid=839280" title="Parafia św. Stanisława Biskupa i Męczennika w Solcu Kujawskim">
Parafia św. Stanisława Biskupa i Męczennika w Solcu Kujawskim

Parafia pw. św. Stanisława Biskupa i Męczennika w Solcu Kujawskim – parafia rzymskokatolicka w Solcu Kujawskim, w dekanacie Bydgoszcz IV w diecezji bydgoskiej. Kościołem parafialnym jest Kościół św. Stanisława Biskupa i Męczennika w Solcu Kujawskim.

</doc>
<doc id="839285" url="https://pl.wikipedia.org/wiki?curid=839285" title="Parafia św. Stanisława w Solcu Kujawskim">
Parafia św. Stanisława w Solcu Kujawskim



</doc>
<doc id="839290" url="https://pl.wikipedia.org/wiki?curid=839290" title="Grupa Azoty Zakłady Azotowe Kędzierzyn">
Grupa Azoty Zakłady Azotowe Kędzierzyn

Grupa Azoty Zakłady Azotowe Kędzierzyn lub Grupa Azoty ZAK (do grudnia 2012 r. – "ZAK Spółka Akcyjna") – polskie przedsiębiorstwo chemiczne z siedzibą w Kędzierzynie-Koźlu (w dzielnicy Azoty) w województwie opolskim. Działalność spółki opiera się na dwóch równoważnych segmentach:
Produkcja jest przeznaczona dla rolnictwa, budownictwa, przetwórstwa chemicznego i przemysłu tworzyw sztucznych. W skład Grupy Kapitałowej Grupy Azoty ZAK wchodzą spółki: ZAKSA SA, Grupa Azoty „Koltar” Sp z o.o., Grupa Azoty PKCh sp. z o.o. i Kędzierzyńsko-Kozielski Park Przemysłowy Sp. z o.o. W 2020 r. firma zatrudniała 1528 pracowników.
Dane o spółce.
Grupa Azoty ZAK jest zarejestrowana w Krajowym Rejestrze Sądowym pod nr. 0000008993.
Dokumentacja spółki przechowywana jest w: Sądzie Rejonowym, VIII Wydział Gospodarczy Krajowego Rejestru Sądowego w Opolu.
Dane rejestrowe:
Kapitał zakładowy wynosi 285 064 300 zł i dzieli się na 57 012 860 akcje o wartości nominalnej 25 zł każda.
Historia.
Powstanie zakładów.
Historia ich istnienia rozpoczęła się w 1940 r., kiedy niemiecki koncern chemiczny IG Farben rozpoczął w pobliżu Kędzierzyna ("ówczesna nazwa: Heydebreck O.S.") budowę zakładów chemicznych, produkujących izooktan. Zakłady miały produkować benzynę syntetyczną z węgla metodą Bergiusa. Produkcję uruchomiono pod koniec 1943 r.
Zakłady odgrywały ważną rolę w produkcji benzyny syntetycznej w czasie II wojny światowej, kiedy to alianckie lotnictwo (bombowce startowały z Włoch) przeprowadzało masowe naloty dywanowe. Bombardowania rozpoczęły się w lipcu 1944 r. i doprowadziły do zniszczenia instalacji produkcyjnych zakładów. W dniach 21 i 22 stycznia 1945 r. przeprowadzono ewakuację zakładów.
31 stycznia 1945 r. Armia Czerwona zajęła Kędzierzyn-Koźle ("Heydebreck O.S.") i Azoty. Rosjanie przeprowadzili całkowity demontaż urządzeń i aparatury zakładów chemicznych. Zniszczenia osiągnęły około 80% potencjału produkcyjnego. Pozostały sprzęt wywieźli Polacy do odbudowywanych zakładów chemicznych w Oświęcimiu, Chorzowie i Tarnowie. Polacy traktowali wówczas ziemie Śląska Opolskiego jako teren niemiecki i nie zamierzali rozwijać na nich przemysłu.
Po II wojnie światowej.
W 1948 r. rząd polski podjął decyzję o wybudowaniu w Kędzierzynie trzeciej w kraju ("obok Chorzowa i Tarnowa") fabryki nawozów sztucznych. Miała ona powstać w miejscu zniszczonych niemieckich zakładów chemicznych IG Farben. Nowa fabryka otrzymała nazwę "Zakłady Przemysłu Azotowego „Kędzierzyn”" z siedzibą w Bierawie. Zakłady zostały formalnie utworzone 1 stycznia 1949 r., a w październiku 1949 r. uruchomiono pierwszą instalację, produkującą rocznie 840 t wosku syntetycznego.
Sześcioletni plan rozwoju 1950-1955 przewidywał dalszą rozbudowę Zakładów Przemysłu Azotowego „Kędzierzyn”. 17 lutego 1952 r. przyjęto tymczasową nazwę fabryki: "Zakłady Przemysłu Azotowego „Kędzierzyn” w budowie". 15 stycznia 1954 r. uruchomiono próbną produkcję amoniaku, kwasu azotowego i saletrzaku. Produkcja ciągła ruszyła 10 marca – datę tę uznano za oficjalne otwarcie zakładów produkujących nawozy azotowe. W tym samym roku rozpoczęto produkcję tlenu sprężonego, dicyjanodiamidu, melaminy i utrwalacza płynnego „W”. W 1954 r. wybudowano także elektrociepłownię.
W następnych latach powstały kolejne instalacje produkujące kilkadziesiąt innych wyrobów chemii organicznej i nieorganicznej. W 1955 r. rozpoczęto produkcję bezwodnika ftalowego, wosków, aminoplastów i kwasów tłuszczowych. We wrześniu 1956 r. zmieniono nazwę fabryki na "Zakłady Przemysłu Azotowego „Kędzierzyn”", a w 1957 r. uruchomiono drugą linię produkującą nawozy azotowe oraz instalacje produkujące mocznik i stężony (67%) kwas azotowy.
W 1958 przy Zakładach Przemysłu Azotowego „Kędzierzyn”, Zakładach Przemysłu Bawełnianego „Frotex” w Prudniku i Hucie Małapanew w Ozimku powstały pierwsze w województwie kluby honorowych dawców krwi.
Zakłady Azotowe „Kędzierzyn”.
6 czerwca 1959 r. zmieniono nazwę fabryki na "Zakłady Azotowe „Kędzierzyn”". W latach 60. uruchomiono produkcję azotynu i azotanu sodowego, formaliny, klejów mocznikowych, estrów ftalowych, melaminy i innych produktów chemicznych. W 1962 r. oddano do użytku – po raz pierwszy w Polsce – instalację do produkcji amoniaku z gazu koksowniczego.
W czerwcu 1970 r. uruchomiono port przeładunkowy na Kanale Kędzierzyńskim, który umożliwił transport drogą wodną przez Kanał Gliwicki i rzekę Odrę. W latach 70. przeprowadzono także modernizację licznych instalacji produkcyjnych, uruchamiając dodatkowo produkcję argonu i bezwodnika maleinowego. W 1978 r., dzięki uruchomieniu instalacji ciśnieniowego półspalania metanu, nastąpiło przejście przy produkcji amoniaku z koksu na gaz ziemny.
W latach 80. uruchomiono wytwórnię alkoholi OXO: oktanolu (2-etyloheksanolu), n-butanolu i izobutanolu. W ten sposób rozpoczęto produkcję komponentów tworzyw sztucznych. Uruchomiono także nową wytwórnię klejów mocznikowych i nową instalację granulacji mechanicznej saletrzaku (nowy produkt otrzymał nazwę "Salmag").
Okres III Rzeczypospolitej.
W latach 1990–2005 firma przeszła szereg zmian – zarówno organizacyjnych, jak i technicznych. 1 stycznia 1992 r. zakłady zostały przekształcone w jednoosobową Spółkę Skarbu Państwa o nazwie "Zakłady Azotowe Kędzierzyn Spółka Akcyjna". W następnych latach liczne inwestycje związane były z działaniami na rzecz ochrony środowiska: uruchomiono elektrofiltry w elektrociepłowni i nową instalację kwasu azotowego, wybudowano mechaniczno-biologiczną oczyszczalnię ścieków i nowy zbiornik stokażowy amoniaku oraz ukończono modernizację drugiego ciągu nawozowego. Dzięki tym inwestycjom Zakłady Azotowe Kędzierzyn SA zostały skreślone z listy przedsiębiorstw najbardziej uciążliwych dla środowiska.
W 2000 r. przeprowadzono gruntowną restrukturyzację spółki, powołując do życia system spółek biznesu. Powstało sześć jednostek biznesowych oraz wydzielono spółki-córki, które zostały utworzone z majątku dotychczasowych służb remontowych i pomiarowych, transportowych ("spółka AutoZAK"), Hotelu Centralnego i Hotelu Azoty w Ustce. W 2003 r. Spółka uzyskała certyfikat jakości PN-EN ISO 9001:2001 i PN-N-18001:1999. W sierpniu 2003 r. wydzielono ze Spółki Wydział Badawczo-Produkcyjny i utworzono Spółkę „Chemzak”.
W listopadzie 2004 r. polski rząd wyraził zgodę na wniesienie 80% akcji ZAK SA do Nafty Polskiej. Stanowiło to element przyjętej do realizacji nowej strategii restrukturyzacji i prywatyzacji sektora Wielkiej Syntezy Chemicznej. W styczniu 2005 r. wyodrębniona została jednostka Klejów – Silekol Sp. z o.o., którą w grudniu tego samego roku kupił Pfleiderer Grajewo SA W 2006 r. rozpoczęto przygotowania do sprzedaży 80% akcji ZAK SA niemieckiej firmie PCC AG, jednak transakcja nie doszła do skutku z powodu zbyt niskiej ceny oferowanej przez PCC.
2007 r. był jednym z najlepszych w całej historii zakładów. Został on zamknięty z zyskiem na poziomie 129 mln zł, a przychody firmy wyniosły 1,66 mld zł. Duża część z wypracowanych profitów została przeznaczona na inwestycje, które firma zaplanowała na kolejne lata.
8 października 2010 r. otwarto w zakładach nową instalację kwasu azotowego. Jej budowa trwała 18 miesięcy i kosztowała 300 mln zł. Około 83% tej kwoty pochodziło z kredytu, udzielonego przez konsorcjum banków ("BRE Bank, Kredyt Bank i PKO SA"). Kredytowanie zostało wstrzymane w 2009 r., w trakcie prowadzenia inwestycji, a ponowne negocjacje trwały prawie 10 miesięcy. Podczas otwarcia instalacji był obecny ówczesny wiceminister skarbu, Adam Leszkiewicz.
W 2010 r. otwarto także nową stację uzdatniania wody, której koszt wyniósł 70 mln zł. W tym samym roku kosztem ponad 6 mln zł uruchomiono instalację do produkcji NOXy®, co zbiegło się z otrzymaniem certyfikatu na sprzedaż tego produktu.
W kolejnych latach zainicjowano prace nad projektem nowej elektrociepłowni na terenie zakładów. W maju 2014 r. został podpisany z firmą Rafako kontrakt na realizację inwestycji, natomiast w październiku 2014 r. Grupa Azoty ZAK SA zawarła umowę z Bankiem Gospodarstwa Krajowego, uzyskując finansowanie w wysokości 256 mln zł.
W latach 2011–2014 Grupa Azoty ZAK SA realizowała szereg inwestycji, m.in. uruchomienie instalacji do produkcji plastyfikatora nieftalanowego Oxoviflex– nagrodzonego tytułem „Polski Produkt Przyszłości” oraz eksperymentalnego bloku energetycznego, zrealizowanego wraz ze spółką Skotan. W listopadzie 2015 r. Grupa Azoty ZAK SA otworzyła instalację do produkcji RSM.
Grupa Azoty Zakłady Azotowe Kędzierzyn Spółka Akcyjna.
24 kwietnia 2009 r. Sąd Rejonowy w Opolu wydał postanowienie o wpisie do Rejestru Przedsiębiorców KRS zmian w Statucie Spółki, polegających na zmianie firmy Spółki na ZAK Spółka Akcyjna.
20 października 2010 r. Zakłady Azotowe w Tarnowie-Mościcach SA zostały większościowym udziałowcem ZAK SA dzięki wejściu w posiadanie 52,6% akcji spółki. 13 października 2011 r. tarnowska spółka nabyła 40,86% akcji ZAK SA, łącznie stając się posiadaczem 93,48% akcji kędzierzyńskiej spółki. Był to kolejny – po nabyciu przez Zakłady Azotowe w Tarnowie-Mościcach SA 66% akcji Zakładów Chemicznych „Police” – krok na drodze do konsolidacji przedsiębiorstw Wielkiej Syntezy Chemicznej, którą przypieczętowała umowa pomiędzy Zakładami Azotowymi w Tarnowie-Mościcach SA a Zakładami Azotowymi Puławy SA, stanowiąca podstawę do powstania Grupy Azoty. Dla wszystkich przedsiębiorstw wchodzących w jej skład, a więc także dla ZAK SA, wiązało się to ze zmianą nazwy oraz re-brandingiem. Kędzierzyńska spółka po raz kolejny zmieniła więc nazwę, na obowiązującą obecnie – Grupa Azoty Zakłady Azotowe Kędzierzyn SA, w skrócie – Grupa Azoty ZAK S.A.
Zatrudnienie.
Zatrudnienie w zakładach kształtowało się na następującym poziomie:
Struktura organizacyjna.
Zarząd
Rada Nadzorcza
Struktura organizacyjna.
Spółka opiera swój system organizacyjny o koncepcję centrów odpowiedzialności. W strukturze organizacyjnej można wyróżnić trzy podstawowe poziomy: strategiczny, podstawowy i pomocniczy.
Produkcja.
Trzon działalności firmy stanowią nawozy azotowe oraz plastyfikatory i alkohole OXO. Spółka produkuje również surowce chemiczne oraz energię elektryczną, energię cieplną, gaz koksowniczy i pozostałe media.
Komunikacja.
Zakłady posiadają dogodny system połączeń drogowych, wodnych i kolejowych:
Kluby sportowe.
Przedsiębiorstwo jest właścicielem klubu sportowego piłki siatkowej, uczestniczącego w rozgrywkach Polskiej Ligi Siatkówki – ZAKSA SA Jest to jeden z najbardziej utytułowanych klubów w historii polskiej siatkówki, mający na swoim koncie m.in. osiem tytułów Mistrza Polski (1998, 2000, 2001, 2002, 2003, 2016, 2017, 2019, 2022), siedmiokrotny triumf w Pucharze Polski (2000, 2001, 2002, 2013, 2014, 2017, 2019), 2. miejsce w Pucharze CEV (2011) oraz 1. miejsce w Lidze Mistrzów (2021).
Grupa Azoty ZAK angażuje się również w inne dyscypliny sportowe, sponsorując m.in. parabadmintonistę Bartłomieja Mroza, Towarzystwo Sportowe Chemik Kędzierzyn-Koźle oraz koszykarski klub Pogoń Prudnik.

</doc>
<doc id="839291" url="https://pl.wikipedia.org/wiki?curid=839291" title="Pamiętaj">
Pamiętaj

Pamiętaj – drugi album zespołu Negatyw, wydany wiosną 2004 roku. Utrzymany jest w podobnym stylu od poprzedniego wydawnictwa, Paczatarez, jest jednak stworzony przez producentów spoza zespołu i bardziej różnorodny. Zawiera 12 piosenek. Styl to rock alternatywny i rock and roll. Single z tej płyty to: "Mam to co chciałem", "Tłustosz" i "O pewnej dziewczynie".

</doc>
