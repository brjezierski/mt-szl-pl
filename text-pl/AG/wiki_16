<doc id="839292" url="https://pl.wikipedia.org/wiki?curid=839292" title="Sredec Sofia">
Sredec Sofia



</doc>
<doc id="839293" url="https://pl.wikipedia.org/wiki?curid=839293" title="Sęp afrykański">
Sęp afrykański

Sęp afrykański ("Gyps africanus") – gatunek dużego ptaka z rodziny jastrzębiowatych (Accipitridae). Występuje w Afryce Subsaharyjskiej, od północnych okolic Sahelu włącznie na południe. Krytycznie zagrożony wyginięciem.
Taksonomia.
Po raz pierwszy gatunek opisał Tommaso Salvadori w 1865. Holotyp pochodził z Sudanu. Nadał sępowi afrykańskiemu nazwę "Gyps africanus". Nazwa ta jest obecnie (2020) uznawana przez Międzynarodowy Komitet Ornitologiczny. Sęp afrykański jest blisko spokrewniony z sępem bengalskim ("G. bengalensis"). Niegdyś oba taksony uchodziły za konspecyficzne, bywają również wydzielane do osobnego rodzaju "Pseudogyps", jako że przedstawiciele obydwu gatunków mają 12 sterówek, a nie 14. Sęp afrykański to gatunek monotypowy.
Morfologia.
Długość ciała wynosi blisko 94 cm, przeciętna rozpiętość skrzydeł 218 cm, a masa ciała – 4150–7200 g, średnio 5450 g. Wymiary szczegółowe ("n" = 5; rok 1923; osobniki z Mount Elgon): długość skrzydła 620–640 mm, dzioba (górna krawędź od woskówki) – 46–49 mm, skoku – 86–101 mm, ogona – 250–260 mm; wysokość dzioba – 30–34 mm. Biały kuper oraz pokrywy podskrzydłowe kontrastują z większości brązowym (po kremowe) upierzeniem oraz czarną skórą głowy i szyi dorosłych ptaków. W terenie sępy afrykańskie można pomylić z plamistymi ("G. rueppeli") albo płowymi ("G. fulvus").
Zasięg występowania.
Sęp afrykański to najszerzej rozprzestrzeniony sęp w Afryce. Północne rubieże jego zasięgu sięgają Senegalu, Gambii i Mali, a dalej na wschód zasięg ciągnie się aż po Etiopię i Somalię. Następnie obszar występowania biegnie przez wschodnią Afrykę po Mozambik, Zambię, Zimbabwe, Botswanę, Namibię i RPA. W części zasięgu sęp afrykański wymarł. Nie ma go już m.in. w Ghanie poza Parkiem Narodowym Mole, w Nigrze (ostatnio stwierdzony w Parku Narodowym W w 1997) oraz Nigerii, gdzie w 2011 nie został już stwierdzony w ostatniej ostoi – Yankari Game Reserve.
Ekologia.
Środowiskiem życia sępów afrykańskich są spustynniałe sawanny z porozrzucanymi drzewami, jak "Colosphermum mopane" i "Acacia". Ogółem "G. africanus" unika lasów (m.in. tych w DRK), pustyń, trawiastych obszarów bez drzew i obszarów zakrzewionych. Sępy afrykańskie żywią się padliną. Tropią ją z powietrza lub podążają za zwierzętami oraz innymi padlinożernymi ptakami. Rzadko zdarza im się także zabić zwierzę, zamiast szukać już padłego; może to być np. młody springbok ("Antidorcas marsupialis"), pisklę wikłacza czerwonodziobego ("Quelea quelea") czy fakoszer ("Phacochoerus aethiopicus").
Lęgi.
Okres składania jaj zazwyczaj rozpoczyna się wraz z porą suchą; w RPA jest to kwiecień–czerwiec, tylko w KwaZulu-Natal czerwiec–sierpień; w zachodniej i północno-wschodniej Afryce październik–styczeń, cały rok we wschodniej Afryce i kwiecień-czerwiec w centralnej części kontynentu. Gatunek ten często gniazduje kolonijnie, ale niektóre gniazda są bardzo rozproszone. Gniazdo umieszczone jest na wysokim drzewie, ale zdarza się (doniesienia pochodzą z RPA), że zostanie umiejscowione na słupie wysokiego napięcia. Sama konstrukcja to platforma z liści wyściełana suchą trawą i niekiedy zielonymi liśćmi. Przeważnie zniesienie liczy jedno jajo, które samiec z samicą wysiadują na zmianę przez 56–58 dni. Po 108–140 dniach młode opuszcza gniazdo, a następnie po 5–6 miesiącach usamodzielnia się.
Status i zagrożenia.
IUCN od 2015 uznaje sępa afrykańskiego za gatunek krytycznie zagrożony (CR, "Critically Endangered"). Wcześniej został on uznany za zagrożonego (EN) w 2012, bliskiego zagrożenia (NT) w 2008 i 2007, a jeszcze wcześniej – od 1988 – uchodził za gatunek najmniejszej troski (LC). Sępy afrykańskie napotykają podobne zagrożenia, co inne sępy z tego kontynentu – przekształcanie ich środowisk w obszary rolnicze i uprawne, utratę pożywienia wskutek zmniejszenia liczebności kopytnych, kłusownictwo oraz zatrucia związane ze spożyciem pestycydu o nazwie karbofuran. Jednak przypadki z Zimbabwe i Malawi wskazują na to, że ptaki te, prócz przypadkowych zatruć, mogą stać się ofiarą także tych celowych. W Zimbabwe w 2012 po zjedzeniu padliny słonia w Parku Narodowym Gonarezhou padły 144 sępy afrykańskie. Ponadto w 2007 roku w Tanzanii ujawniono sprzedaż diklofenaku, który dla sępów spożywających padlinę zwierząt leczonych nim jest śmiertelnie toksyczny. W Tanzanii pewien brazylijski producent sprzedawał diklofenak, który następnie trafiał do 15 innych państw afrykańskich. Prócz zatruć "G. africanus" zagraża również handel; w RPA ptaki kupowane są celem ich spożycia (również w związku z medycyną ludową), a w Nigerii wykorzystywane są do praktyk w juju. Wedle szacunków z 2013, jeśli ówczesne tempo zmniejszania się populacji pozostanie niezmienne, gatunek wyginie w 2034 lub wcześniej. BirdLife International wymienia 3 ostoje ptaków IBA, w których występuje sęp afrykański (dwie w Kenii, m.in. PN Hell’s Gate, i jedna w Senegalu).

</doc>
<doc id="839294" url="https://pl.wikipedia.org/wiki?curid=839294" title="PFC CSKA Sofia">
PFC CSKA Sofia



</doc>
<doc id="839295" url="https://pl.wikipedia.org/wiki?curid=839295" title="Władysław Goral">
Władysław Goral

Władysław Goral (ur. 1 maja 1898 w Stoczku, zm. w lutym 1945 w Sachsenhausen) – polski duchowny rzymskokatolicki, biskup pomocniczy lubelski w latach 1938–1945, błogosławiony Kościoła katolickiego.
Życiorys.
Po ukończeniu szkoły powszechnej w Nasutowie kształcił się w gimnazjach w Lubartowie i Lublinie. W 1916 wstąpił do Lubelskiego Seminarium Duchownego. Po czterech latach tam spędzonych wyjechał do Rzymu, gdzie studiował filozofię. 18 grudnia 1920 przyjął święcenia kapłańskie. W 1926 powrócił do Lublina i rozpoczął pracę jako profesor w seminarium. 10 sierpnia 1938 został mianowany biskupem pomocniczym lubelskim i biskupem tytularnym Maloe in Isauria. Sakrę biskupią przyjął 9 października 1938.
Działał w towarzystwach naukowych i organizacjach społecznych, był prezesem Związku Kapłanów „Unitas”. Z jego inicjatywy powstał w Lublinie dom dla księży emerytów. Jego pasją była praca duszpasterska oraz oświatowo-wychowawcza podejmowana na rzecz robotników. Z myślą o formowaniu tych środowisk w duchu katolickiej tradycji tworzył lub współtworzył szereg organizacji chrześcijańskich takich jak Chrześcijańskie Zjednoczenie Zawodowe RP, Chrześcijański Uniwersytet Robotniczy czy Lubelskie Towarzystwo Dobroczynności.
W południe 17 listopada 1939 w budynku kurii Gestapo aresztowało biskupa, kanclerza kurii i wszystkich innych duchownych w ramach niemieckiej akcji eliminacji polskiej inteligencji pod nazwą Sonderaktion Lublin. Podobny los spotkał trzech profesorów z seminarium duchownego oraz dwóch wikariuszy z katedry. Całą grupę (13 księży) przewieziono do ciężkiego więzienia Gestapo na zamku w Lublinie. 27 listopada stanęli przed sądem. Skazano ich na śmierć. Później wyrok zamieniono na dożywotnie więzienie. 4 grudnia 1940 znaleźli się w niemieckim obozie koncentracyjnym Sachsenhausen (KL).
Biskup Goral po przybyciu do Sachsenhausen został osadzony w pojedynczej celi betonowej w specjalnej części obozu. Oznaczony numerem 5605, a od 1943 – 13981, pozostał do końca, tj. do wiosny 1945, w celi 11 skazany na torturę zupełnej samotności, pozbawiony towarzystwa innych więźniów, możliwości przyjmowania sakramentów czy korzystania z lektury innej niż hitlerowskie gazety. Został prawdopodobnie rozstrzelany w lutym 1945.
16 kwietnia 1949 na wniosek Zarządu Głównego Polskiego Związku b. Więźniów Politycznych Hitlerowskich Więzień i Obozów Koncentracyjnych „za zasługi położone na polu organizacji Ruchu Oporu w obozach i pomocy współwięźniom” został pośmiertnie odznaczony Krzyżem Komandorskim z Gwiazdą Orderu Odrodzenia Polski.
13 czerwca 1999 w Warszawie papież Jan Paweł II wyniósł do chwały ołtarzy 108 błogosławionych męczenników z lat II wojny światowej. Jednym z nich był biskup Władysław Goral. Szczególnym miejscem kultu bł. biskupa Władysława jest archikatedra oraz parafia pod jego wezwaniem, erygowana w Lublinie 19 kwietnia 2004.
W Muzeum Archidiecezji Warszawskiej, w 80 rocznicę aresztowania bł. bp. Władysława Gorala oraz w 20 rocznicę jego beatyfikacji, była prezentowana wystawa "LUX IN TENEBRIS LUCET. Męczeństwo biskupa Władysława Gorala" (25 października 2019 – 24 listopada 2019). Wystawę tę można było też obejrzeć w Instytucie Pamięci Narodowej Oddział w Lublinie (1–17 lutego 2020).

</doc>
<doc id="839296" url="https://pl.wikipedia.org/wiki?curid=839296" title="Bogdan Bieluczyk">
Bogdan Bieluczyk

Bogdan Bieluczyk (ur. 20 września 1933 w Białymstoku, zm. 24 listopada 2008) – polski szachista, mistrz międzynarodowy od roku 1998.
Życiorys.
Był najbardziej utytułowanym polskim niepełnosprawnym szachistą. Posiadał m.in. tytuł mistrza świata (Hrabyně 2000) oraz Europy (Wisła 2001). W latach 1998 i 1999 dwukrotnie zdobył złote medale na olimpiadach IPCA. Był również srebrnym medalistą mistrzostw świata (Hrabyně 2002) i Europy (Wisła 2005). Oprócz tego w latach 2002–2006 trzykrotnie wystąpił w drużynie IPCA na szachowych olimpiadach, zdobywając 5 pkt w 15 partiach.
Osiągał również sukcesy w grze korespondencyjnej, za które otrzymał tytuł "senior master". Na liście rankingowej ICCF (Międzynarodowa Federacja Szachowej Gry Korespondencyjnej) w październiku 2006 roku posiadał 2507 punktów.
Reprezentował białostockie kluby; Ognisko, Jagiellonię oraz Start. Brat Tadeusza Bieluczyka, który był również szachistą, a także prezydentem IPCA. Zmarł 24 listopada 2008 roku. Został pochowany na Cmentarzu Miejskim w Białymstoku przy ul. Wysockiego 63.

</doc>
<doc id="839299" url="https://pl.wikipedia.org/wiki?curid=839299" title="Główny Zarząd Polityczny Wojska Polskiego">
Główny Zarząd Polityczny Wojska Polskiego

Główny Zarząd Polityczny Wojska Polskiego (GZP WP), w latach 1944–1950 Główny Zarząd Polityczno-Wychowawczy Wojska Polskiego (GZPW WP) – Instytucja Centralna Ministerstwa Obrony Narodowej funkcjonująca w ludowym Wojsku Polskim w latach 1944–1989 na prawach wydziału Komitetu Centralnego Polskiej Zjednoczonej Partii Robotniczej.
Geneza powołania GZPW WP.
Przede wszystkim poprzez tę instytucję Komitet Centralny Polskiej Partii Robotniczej sprawował ideowe i polityczne kierownictwo nad Wojskiem Polskim. Wskazania KC PPR wcielano w życie poprzez wszystkie ogniwa aparatu politycznego Wojska Polskiego.
Rozkaz Naczelnego Dowództwa WP nr 3 z dnia 8 sierpnia 1944 nakazywał: "„Zarząd Polityczno-Wychowawczy Głównego Sztabu Formowania należy przeorganizować w Główny Zarząd Polityczno-Wychowawczy WP”."
Rozkaz organizacyjny wydany został dopiero 16 września 1944 roku, przyjmując za podstawę organizacji etat Nr 02/401 zarządu polityczno-wychowawczego dowództwa Frontu.
Struktura organizacyjna według etatu Nr 02/401
Ogółem według etatu: 87 oficerów ("w tym 2 generałów"), 10 podoficerów i 12 szeregowców.
Kolejne zmiany
Frontowy etat zarządu nie odpowiadał jednak warunkom działalności najwyższego organu polityczno-wychowawczego Wojska Polskiego. W listopadzie 1944 r. nastąpiły kolejne zmiany w strukturze organizacyjnej. Rozkazem Naczelnego Dowództwa WP nr 97 z 6 listopada 1944 r. przeniesiono Główny Zarząd Polityczno-Wychowawczy Wojska Polskiego na nowy etat. Wprowadził on kilka zmian w dotychczasowej strukturze organizacyjnej GZPW.
Stan osobowy zwiększył się o 52 osoby, a ponadto:
utworzono:
rozformowano:
zmieniono nazwę:
Na podstawie rozkazu Nr 040/Org. Ministra Obrony Narodowej z dnia 28 kwietnia 1950 roku GZPW WP został przeformowany w Główny Zarząd Polityczny Wojska Polskiego według etatu Nr 30/62.
Instytucje podległe.
Teatr Wojska Polskiego utworzony rozkazem Naczelnego Dowództwa WP nr 85 z 28 października 1944 r. z przekształcenia działającego od roku 1943 Teatru 1 Dywizji WP im. Tadeusza Kościuszki. W celu cyt. „"ujednolicenia wysiłków artystycznych żołnierzy, w celu nadania właściwego kierunku pracy teatrów i teatrzyków żołnierskich oraz w celu rozwijania patriotyzmu żołnierzy i zapoznania ich z arcydziełami polskiej i światowej literatury teatralnej, utworzyć teatr WP, podległy Głównemu Zarządowi Polityczno-Wychowawczemu WP”." Teatr Wojska Polskiego organizowano wspólnie z Resortem Kultury i Sztuki. Swoją siedzibę miał w Lublinie, następnie w Łodzi. Podlegały mu Teatry Domów Żołnierza (działające w kilku miastach, m.in. w Poznaniu, Warszawie).
Wytwórnia Filmowa (Czołówka) powołana do życia rozkazem Naczelnego Dowództwa WP nr 97 z 5 listopada 1944 r. na podstawie etatu nr SzG/37. Na tym etacie wytwórnia pozostawała jeszcze w 1945 r., po czym na mocy rozkazu Naczelnego Dowództwa WP nr 144 przeszła na nowy etat ("SG/12"). W myśl powyższego rozkazu wytwórnia filmowa była samodzielną jednostką gospodarczą, podległą Głównemu Zarządowi Polityczno-Wychowawczemu.
Muzeum Wojska Polskiego w Warszawie reaktywowane na mocy rozkazu Naczelnego Dowództwa WP nr 27 z 16 września 1944 r. Początkowo muzeum wchodziło w skład wydziału odbudowy dorobku kultury wojskowej Wojskowego Instytutu Naukowo-Wydawniczego, a następnie istniało jako jego samodzielna jednostka. Z kolei rozkazem Naczelnego Dowództwa WP nr 218/Org Muzeum Wojska Polskiego otrzymało nowy etat nr 30/20 ("32 osoby") i zostało podporządkowane Głównemu Zarządowi Polityczno-Wychowawczemu WP.
Centralny Dom Żołnierza powstały jesienią 1944, a następnie rozkazem Naczelnego Dowództwa WP nr 64/0rg. z 18 listopada 1944 zreorganizowany według etatu nr OSzG/45. Początkowo mieścił się w Lublinie, a następnie, w 1945, został przeniesiony do Warszawy.
Centralne Archiwum Wojskowe utworzone rozkazem Naczelnego Dowództwa WP nr 194/Org. według etatu nr 30/8 o stanie osobowym 57 ludzi. Archiwum funkcjonowało początkowo w Oliwie, a następnie zostało przeniesione do Warszawy.
Centralna Szkoła Oficerów Polityczno-Wychowawczych
Wydział wojskowych spraw zagranicznych
Redakcje czasopism:
Szefowie GZPW WP i GZP WP oraz ich zastępcy.
Szefowie GZPW WP
Szefowie GZP WP – wiceministrowie ON
I zastępcy szefa GZP WP

</doc>
<doc id="839300" url="https://pl.wikipedia.org/wiki?curid=839300" title="Pomona (bogini)">
Pomona (bogini)

Pomona – nimfa uważana w wierzeniach rzymskich za boginię sadów, ogrodów i owoców. Jej miano wywodzi się wprost od łac. "pōmŭm" (owoc, drzewo owocowe). 
Przypisywano jej związki z różnymi bóstwami polnymi i leśnymi, m.in. z Sylwanem, Pikusem i Wertumnusem. Niekiedy uważano za małżonkę mitycznego latyńskiego króla Pikusa, którego miłość do niej miała uchronić od czarów Kirke pragnącej przemienić go w dzięcioła 
Według wersji przytoczonej przez Owidiusza w "Metamorfozach" (np. XIV, 623n), odrzuciła zaloty Sylena i Priapa, ostatecznie zostając małżonką Wertumnusa – bóstwa także związanego z urodzajem i przemianą pór roku.
Jej święto u Rzymian nosiło nazwę Pomonal, a kult miał własnego kapłana z kategorii mniejszych flaminów ("flamen Pomonalis"), który sprawował go w świętym gaju, również zwanym Pomonal, położonym przy drodze z Rzymu do Ostii.
W sztuce przedstawiana z rogiem obfitości bądź jako siedząca na koszu wypełnionym owocami i kwiatami, a w ręku trzymająca gałąź z jabłkami. Jej wyobrażenie z czasów rzymskich (tzw. Pomona z Uffizi) znajduje się we florenckiej Galerii Uffizi.
W sztuce późniejszych epok, od renesansu i baroku stała się częstym tematem w rzeźbie, zwłaszcza plenerowej (ogrodowej, parkowej), m.in. w Wersalu (np. posąg dłuta Étienne Le Hongre), Berlinie, Petersburgu. Akt Pomony w brązie, nawiązujący do form klasycznych, stworzył Aristide Maillol dla ogrodów w paryskich Tuileriach (1910).
Imię bogini nadano odkrytej w 1854 r. planetoidzie z pasa okrążającego Słońce.

</doc>
<doc id="839303" url="https://pl.wikipedia.org/wiki?curid=839303" title="Władcy Dukli i Zety">
Władcy Dukli i Zety

Władcy Dukli i Zety – władcy Księstwa Dukli i Królestwa Zety, czyli państw istniejących pomiędzy IX a XII wiekiem oraz Księstwa Zety istniejącego od połowy XIV do początków XVI wieku na obszarze dzisiejszej Czarnogóry.
Władcy Księstwa Zety.
Dynastia Balšiciów
 Dynastia Crnojewiciów 

</doc>
<doc id="839304" url="https://pl.wikipedia.org/wiki?curid=839304" title="Chichester (ujednoznacznienie)">
Chichester (ujednoznacznienie)



</doc>
<doc id="839307" url="https://pl.wikipedia.org/wiki?curid=839307" title="Manchester (album Negatywu)">
Manchester (album Negatywu)

Manchester – trzeci album mysłowickiej grupy Negatyw. 
Jest inny od poprzednich, bardziej odważny, zawiera więcej gitarowych solówek. Wciąż jednak definiowany jest w dawnym klimacie alternatywy, grunge'u i rock and rolla. Zespół zmienił wydawcę, Warner Music Group wycofał się z Polski i muzycy podpisali kontrakt z Polskim Radiem. Płyta zawiera 11 piosenek, wydano z niej single "Alone" (klip z Wielkiej Brytanii) i "Nie udawaj". Piosenka "Terroryści" mówi o zamachach w Biesłanie i Londynie, "Dylan Carlson" kwestionuje zabójstwo Kurta Cobaina, a "Manchester" zaprzecza twierdzeniu, że Mysłowice to polski Manchester. "Czerwone tulipany" radio grało w dzień kobiet, czyli 8 marca.

</doc>
<doc id="839308" url="https://pl.wikipedia.org/wiki?curid=839308" title="Richard Dreyfuss">
Richard Dreyfuss

Richard Stephen Dreyfus (ur. 29 października 1947 w Nowym Jorku) – amerykański aktor filmowy, teatralny i telewizyjny, komik, laureat Oscara za główną rolę w filmie "Dziewczyna na pożegnanie" (1977).
Życiorys.
Wczesne lata.
Urodził się w Brooklynie w Nowym Jorku, w rodzinie żydowskiej jako syn Geraldine Dreyfus (z domu Robbins; 1921–2000), działaczki na rzecz pokoju i Normana Dreyfusa (1920–2013), adwokata i restauratora. Wychował się w dzielnicy Bayside w Queens w Nowym Jorku. Skomentował, że „dorastał myśląc, że Alfred Dreyfus i [on] są z tej samej rodziny.” Jego ojciec nie lubił Nowego Jorku i wraz z rodziną przeprowadził się do Europy. Kiedy Dreyfuss miał dziewięć lat, jego rodzina przeniosła się do Los Angeles w Kalifornii, gdzie uczęszczał do Beverly Hills High School.
Kariera.
Karierę zaczynał w połowie lat 60. od niewielkich ról w serialach telewizyjnych. Na dużym ekranie zadebiutował w 1967 epizodyczną rolą mieszkańca hotelu w słynnym "Absolwencie" Mike’a Nicholsa. Występował równocześnie na scenach teatralnych. Jedną z pierwszych większych kreacji stworzył w "Amerykańskim graffiti" George’a Lucasa w 1973. Film ten przyniósł mu pierwszą nominację do Złotego Globu. Na szczyty popularności wyniosły go w latach 70. filmy Stevena Spielberga: "Szczęki" (1975) i "Bliskie spotkania trzeciego stopnia" (1977).
W 1978 za rolę młodego aktora w melodramacie "Dziewczyna na pożegnanie" Herberta Rossa zdobył Oscara dla najlepszego aktora pierwszoplanowego. Miał niewiele ponad 30 lat i był wówczas najmłodszym laureatem Oscara w tej kategorii w historii (pozostał nim do 2003 roku, kiedy to Adrien Brody zdobył statuetkę mając niespełna 30 lat). Następne lata nie były dla niego równie udane, nie tylko z powodów zawodowych – w 1982 brał udział w wypadku samochodowym i został aresztowany za posiadanie kokainy. Jednak stopniowo udało mu się odbudować swoją karierę i obecnie uchodzi za jednego z najlepszych amerykańskich aktorów. Na przełomie lat 80. i 90. wystąpił w tak udanych i popularnych komediach jak: "Włóczęga z Beverly Hills" (1986), "Zasadzka" (1987), "Dyktator z Paradoru" (1988) czy "Co z tym Bobem?" (1991). W tym okresie zagrał również w kolejnym filmie Spielberga pt. "Na zawsze" (1989). W 1996 ponownie został nominowany do Oscara, za rolę w dramacie obyczajowym "Symfonia życia" Stephena Hereka (tym razem statuetki nie otrzymał).
Życie prywatne.
Z pierwszego małżeństwa ma troje dzieci, jednym z nich jest aktor i dziennikarz .

</doc>
<doc id="839310" url="https://pl.wikipedia.org/wiki?curid=839310" title="I liga urugwajska w piłce nożnej (1937)">
I liga urugwajska w piłce nożnej (1937)

Mistrzostwa Urugwaju w roku 1937 były mistrzostwami rozgrywanymi według systemu, w którym wszystkie kluby rozgrywały ze sobą mecze każdy z każdym u siebie i na wyjeździe, a o tytule mistrza i dalszej kolejności decydowała końcowa tabela. Ponieważ nikt nie spadł i jednocześnie awansował jeden klub – liga zwiększyła się z 10 do 11 klubów.
Primera División.
Baraż o utrzymanie się w pierwszej lidze.
Najgorszy zespół w roku 1937 Defensor Sporting i najgorszy zespół w roku 1936 Racing Montevideo rozegrały mecz, którego przegrany miał rozegrać baraż o utrzymanie się w lidze z najlepszym zespołem drugiej ligi.
Defensor Sporting zapewnił sobie pozostanie w pierwszej lidze.
Klub Liverpool Montevideo awansował do pierwszej ligi. Klub Racing Montevideo miał spaść z ligi, ale podjęto decyzję, która pozwoliła temu klubowi pozostać w pierwszej lidze co zwiększyło ligę z 10 do 11 klubów.

</doc>
<doc id="839314" url="https://pl.wikipedia.org/wiki?curid=839314" title="Busulfan">
Busulfan

Busulfan (łac. "Busulfanum") – organiczny związek chemiczny z grupy sulfonianów. Jest cytostatykiem o działaniu alkilującym. Jest to lek niespecyficzny fazowo, chociaż największe hamowanie rozwoju komórki ma w metafazie.
Busulfan jest stosowany w chemioterapii nowotworów, głównie przewlekłej białaczki szpikowej.
Przeciwwskazania i działania niepożądane.
Przeciwwskazania: leukopenia poniżej 3×109, małopłytkowość poniżej 100×109.
Działania niepożądane: mielotoksyczność (leukopenia, małopłytkowość, niedokrwistość). Aplazja szpiku, nudności i wymioty. W przypadku długotrwałego podawania zwłóknienie płuc. Objawy zespołu Addisona: przebarwienia skóry, osłabienie. Zaćma, zahamowanie cyklu miesiączkowego, azoospermia, zanik jąder, działanie teratogenne.
Preparaty handlowe.
"Myleran", tabl. 2 mg.

</doc>
<doc id="839316" url="https://pl.wikipedia.org/wiki?curid=839316" title="Władcy Raszki">
Władcy Raszki



</doc>
<doc id="839317" url="https://pl.wikipedia.org/wiki?curid=839317" title="Stød">
Stød

Stød (wym. []) – charakterystyczna dla języka duńskiego cecha artykulacji polegająca na niepełnym zwarciu więzadeł głosowych (niepełne zwarcie krtaniowe). Stød nie jest zaznaczany w piśmie (natomiast w alfabetach fonetycznych Dania i IPA zaznaczany jest znakiem ˀ).
Stød, w odróżnieniu od zwarcia krtaniowego, nie jest samodzielną głoską i nie stanowi w języku duńskim fonemu. Jest jednak cechą fonologiczną relewantną, por. następujące pary minimalne: "andˀen ~ anden, tændˀer ~ tænder, løˀber ~ løber".
Wystąpienie "stød" zależy od konstrukcji danej sylaby. Aby wystąpił, sylaba musi być:
Zjawisko to nie występuje w języku polskim, jego przybliżeniem może być zakończenie emfatycznie, silnie, krótko wymówionego słowa "Nie!"; podobne zjawisko wystąpić może między głoskami // w przeciągniętym "Nie-e..."
Stød jest cechą charakterystyczną języka duńskiego, w pokrewnych mu językach skandynawskich (szwedzkim i norweskim) w jego miejscu występuje akcent toniczny. Realizacja stødu różni się w zależności od regionu Danii, w niektórych regionach nie występuje (zob. mapkę).
W samym wyrazie "stød" nie występuje "stød".

</doc>
<doc id="839318" url="https://pl.wikipedia.org/wiki?curid=839318" title="Big Star Limited">
Big Star Limited

Big Star Limited – polskie przedsiębiorstwo branży odzieżowej, specjalizujące się w produkcji jeansów.
Historia.
Przedsiębiorstwo założone zostało w Polsce w 1990 przez Bogdana Kaczmarka i Wiesława Kosterę przy udziale szwajcarskiego holdingu "Big Star AG" (istniejącego od 1972, dziś funkcjonującego pod marką G-Star), jako spółka joint venture. Zajmuje się ono sprzedażą, marketingiem oraz budową sieci sklepów firmowych. Siedziba spółki znajduje się w Kaliszu.
Spółka w Polsce rozpoczęła swoją działalność w latach 90. XX w. od produkcji dżinsów w siostrzanej spółce United Textiles, której spółką produkcyjną działającą na rzecz Big Star jest Helvepol, zwiększając z czasem swoją ofertę o inne elementy ubioru, w tym dodatki i gadżety.
W 1994 kapitał spółki był w 2/3 polski. Od 2005 spółka jest w 100% polska. Wykupiono 33% akcji od akcjonariuszy szwajcarskich, nabywając prawa do marki Big Star (nie obejmują one poza Niemcami, Europy Zachodniej i USA). Obecnie kaliski Big Star Limited posiada ponad 200 sklepów w Polsce, Białorusi i Słowacji.
Logo.
W 2014 roku przedsiębiorstwo przeprowadziło rebranding. Uproszczono logo, przeprowadzono zmianę wystroju salonów odzieżowych w Polsce i za granicą. W kraju większość sklepów przeniesiono do galerii handlowych. Rozpoczęto również sprzedaż przez internet. Obecnie symbolem firmy jest pięciopromienna gwiazda wpisana w białe tło oraz nazwa marki na tle czerwieni burgundzkiej.
Kampania z udziałem Michela Comte.
W 2000 roku firma zaangażowała do promocji marki znanego szwajcarskiego fotografa Michela Comte. Na świecie znanego głównie z fotografii nagiej żony prezydenta Francji – Carli Bruni–Sarkozy. W kampanii wizerunkowej w 2019 roku firma przypomniała fotografie Comte stworzone dla Big Stara, jednocześnie wznawiając część kolekcji z początku XXI wieku.

</doc>
<doc id="839319" url="https://pl.wikipedia.org/wiki?curid=839319" title="Forfar">
Forfar

Forfar (gael. "Fharfair") − miasto w Szkocji, ośrodek administracyjny hrabstwa Angus, położone w dolinie Strathmore. Ok. 13,5 tys. mieszkańców.
W 1945 stacjonował tu 2 Batalion Grenadierów Polskich Sił Zbrojnych.

</doc>
<doc id="839322" url="https://pl.wikipedia.org/wiki?curid=839322" title="David Bisconti">
David Bisconti

David Nazareno Bisconti (ur. 22 września 1968) piłkarz argentyński.

</doc>
<doc id="839325" url="https://pl.wikipedia.org/wiki?curid=839325" title="Stoed">
Stoed



</doc>
<doc id="839326" url="https://pl.wikipedia.org/wiki?curid=839326" title="Lochgilphead">
Lochgilphead

Lochgilphead (gael. "Ceann Loch Gilb") − miasto w Szkocji, ośrodek administracyjny hrabstwa Argyll and Bute. Zamieszkane przez 2392 osoby (2011).
Położenie.
Lochgilphead leży na końcu zatoki Loch Gilp, będącej odgałęzieniem Loch Fyne.
Historia.
Miasto powstało w 1790 roku przy okazji budowy drogi z Inveraray do Campbeltown. W 1801 roku ukończono kanał Crinan, który wzmocnił pozycję Lochgilphead jako leżącego na przecięciu dwóch szlaków komunikacyjnych.

</doc>
<doc id="839329" url="https://pl.wikipedia.org/wiki?curid=839329" title="Władcy Zety">
Władcy Zety



</doc>
<doc id="839333" url="https://pl.wikipedia.org/wiki?curid=839333" title="Alloa">
Alloa

Alloa (gael. "Allmhagh Mór") – miasto w Szkocji, położone 11 kilometrów od Stirling, ośrodek administracyjny hrabstwa Clackmannanshire. Ok. 19 tysięcy mieszkańców. 
W 1943 roku w Alloa mieściła się Kwatera Główna 1 Samodzielnej Brygady Strzelców, a następnie 1 Dywizji Grenadierów.

</doc>
<doc id="839338" url="https://pl.wikipedia.org/wiki?curid=839338" title="Dumfries">
Dumfries

Dumfries (wym. ; gael. "Dùn Phris" lub "Druim Phris") − miasto w Szkocji, ośrodek administracyjny jednostki Dumfries and Galloway, historyczna solica hrabstwa Dumfriesshire. Miejscowość położona jest nad rzeką Nith, nieopodal zatoki Solway Firth.
W mieście rozwinął się przemysł chemiczny oraz włókienniczy.

</doc>
<doc id="839339" url="https://pl.wikipedia.org/wiki?curid=839339" title="Okres prenatalny">
Okres prenatalny

Okres prenatalny (od łac. "prae" 'przed' i "natalis" 'urodzeniowy') - okres od powstania zygoty do narodzin. Dzieli się na trzy okresy: 
Podział ciąży na trymestry, miesiące i tygodnie:
Pierwszy trymestr.
Pierwszy trymestr to okres najbardziej intensywnego rozwoju płodu.
Drugi trymestr.
Drugi trymestr – charakteryzuje go intensywny wzrost płodu oraz duże tempo rozwoju układu nerwowego.
Rozwój fizyczny:
Trzeci trymestr.
Trzeci trymestr to okres, w którym wzrasta możliwość przeżycia płodu poza organizmem matki.

</doc>
<doc id="839343" url="https://pl.wikipedia.org/wiki?curid=839343" title="Mandragora (film)">
Mandragora (film)

Mandragora – czeski filmowy dramat psychologiczny w reżyserii Wiktora Grodeckiego z 1997 r. Film jest fabularną kontynuacją tematu filmu dokumentalnego pt. "Body Without Soul" zrealizowanego przez tego reżysera rok wcześniej, a traktującego o prostytucji wśród czeskich nastolatków.
Film zdobył szereg nagród i obejrzał go również Václav Havel, który w liście do reżysera osobiście gratulował mu filmu.
Fabuła.
Opowieść o chłopaku, który przez ojca ucieka z domu. Zdany tylko na siebie, błąka się po Pradze, stykając się ze światem prostytucji i pornografii, narkotykami i AIDS.

</doc>
<doc id="839344" url="https://pl.wikipedia.org/wiki?curid=839344" title="Bam Bam Bigelow">
Bam Bam Bigelow

Bam Bam Bigelow, właśc. Scott Charles Bigelow (ur. 1 września
1961, zm. 19 stycznia 2007 w Hudson) – amerykański wrestler. Pracował dla World Wrestling Entertainment (WWE), a także ECW i WCW. Bigelow zdobył między innymi tytuły: ECW Champion, ECW Television Champion i WCW Tag Team Champion.
Osiągnięcia.
Continental Wrestling Association'
Extreme Championship Wrestling
NWA Northeast
New Japan Pro Wrestling
Universal Superstars of America
USA Pro Wrestling / USA Xtreme Wrestling
World Championship Wrestling
World Class Championship Wrestling
World Wrestling Entertainment
Wrestle Association R
Wrestling Observer Newsletter awards

</doc>
<doc id="839345" url="https://pl.wikipedia.org/wiki?curid=839345" title="Herman I (margrabia Miśni)">
Herman I (margrabia Miśni)

Herman I (? - 1031) – margrabia Miśni, syn Ekkeharda I, bratanek Guncelina.
Herman poślubił Regelindę, córkę Emnildy i Bolesława Chrobrego. Małżeństwo miało zacieśnić stosunki pomiędzy margrabią Miśni Guncelinem i Bolesławem, którzy razem pozostawali w konflikcie z cesarzem Henrykiem II. 
W 1009 roku doszło do zatargu Guncelina z bratankiem. Herman nie oddał stryjowi miasta nad Łabą o nazwie Strzała. Guncelin zdobył i spalił wtedy gród Rochelinzi, należący do Hermana. W zemście Herman i jego brat Ekkehard (późniejszy margrabia Miśni) zagrabili skarbiec stryja i spalili Altenburg. Henryk II wykorzystał okazję i skazał Guncelina na długoletnie więzienie w Bambergu, a margrabią miśnieńskim mianował Hermana I.
Pomimo małżeństwa z Regelindą Herman był lojalny wobec cesarza, i nie spiskował przeciwko niemu z Chrobrym, jak jego stryj.

</doc>
<doc id="839348" url="https://pl.wikipedia.org/wiki?curid=839348" title="Włodzimierz Niemierko">
Włodzimierz Niemierko

Włodzimierz Niemierko (ur. 28 lipca 1897 w Petersburgu, zm. 3 stycznia 1985 w Warszawie) – polski biochemik i fizjolog, profesor Uniwersytetu Łódzkiego, Uniwersytetu Warszawskiego i Instytutu Biologii Doświadczalnej im. Marcelego Nenckiego, kierownik Zakładu Biochemii i dyrektor tego instytutu, członek rzeczywisty Polskiej Akademii Nauk, członek licznych towarzystw naukowych. Mąż Stelli Niemierko (1906-2006), polskiej biochemik.
Prace w zakresie biochemii porównawczej zwierząt, metabolizmu owadów, bioenergetyki, biochemii mięśni, metabolizmu lipidów.
Jako pierwszy w kraju rozpoczął prace nad biochemią mięśni, bioenergetyką i regulacją procesów metabolicznych.
Życiorys.
Urodził się w 1897 r. w Petersburgu (Rosja) jako syn Stanisława Niemierki, pracującego tam polskiego prawnika. Również w Petersburgu uczęszczał najpierw do szkoły z językiem wykładowym niemieckim, a później do gimnazjum „klasycznego”. Uczył się również gry na fortepianie i teorii muzyki. Z czasów młodzieńczych zachował umiłowanie muzyki i nieprzeciętne zdolności językowe. W 1917 r. rozpoczął studia przyrodnicze na Uniwersytecie Moskiewskim. W 1923 r. wraz z rodzicami i siostrą przyjechał do Polski, gdzie przez następne dwa lata na Uniwersytecie Warszawskim uzupełniał studia zgodnie z polskimi wymaganiami. Po ich ukończeniu rozpoczął pracę badawczą w Zakładzie Fizjologii Zwierząt Instytutu Biologii Doświadczalnej im. Marcelego Nenckiego kierowanym przez Kazimierza Białaszewicza. Z Instytutem im. Nenckiego związał swą działalność naukową do końca życia. Praca doktorska Włodzimierza Niemierki, wykonana pod kierunkiem Kazimierza Białaszewicza, dotyczyła udziału tłuszczów w przemianach chemicznych pracującego mięśnia. Dyplom doktora filozofii Uniwersytetu Warszawskiego uzyskał w 1932 r. Następnie, w latach 1933–1939, niezależnie od pracy w Instytucie im. Nenckiego, zajmował stanowisko starszego asystenta a później adiunkta w Zakładzie Fizjologii Zwierząt Uniwersytetu Warszawskiego. W czasie okupacji niemieckiej (1939-1944) brał udział w tajnym nauczaniu w ramach konspiracyjnego Uniwersytetu Warszawskiego, prowadząc wykłady i seminaria z chemii fizjologicznej dla studentów medycyny. Pracował również przez pewien czas w dziale chemii Państwowego Zakładu Higieny w Warszawie, a później w laboratorium gruźliczym Szpitala Wolskiego. Po Powstaniu Warszawskim kontynuował działalność dydaktyczną w ramach konspiracyjnego Uniwersytetu Poznańskiego, funkcjonującego wówczas w Grodzisku Mazowieckim.
Po wyzwoleniu Warszawy spod okupacji niemieckiej podjął pracę na Uniwersytecie Warszawskim jako kierownik Zakładu Chemii Fizjologicznej Wydziału Lekarskiego i wiosną 1945 r. przeprowadził przewód habilitacyjny. Jesienią tegoż roku przeniósł się do Łodzi, gdzie został powołany na stanowisko profesora i kierownika Zakładu Fizjologii Zwierząt Uniwersytetu Łódzkiego. Równolegle, wraz z żoną Stellą oraz Lilianą Lubińską i Jerzym Konorskim, prowadził intensywne działania celem reaktywacji w Łodzi Instytutu im. Nenckiego, którego został wicedyrektorem, a faktycznie – do czasu powrotu ze Związku Radzieckiego, w 1947 r., Jana Dembowskiego – pełnił obowiązki dyrektora Instytutu. W reaktywowanym Instytucie zorganizował od podstaw Zakład Biochemii. Po przeniesieniu Instytutu im. Nenckiego do Warszawy w połowie lat pięćdziesiątych XX wieku powrócił do stolicy i równolegle z pracą w Instytucie objął w 1956 r. kierownictwo Katedry Fizjologii Zwierząt Uniwersytetu Warszawskiego, którą to funkcję sprawował do 1963 r. W 1961 r. został powołany na stanowisko dyrektora Instytutu im. Nenckiego (po Janie Dembowskim, w związku z jego przejściem na emeryturę), pełniąc nadal funkcję kierownika Zakładu Biochemii Instytutu. W 1967 r. przeszedł na emeryturę, pozostając jednak nadal ściśle związany z Instytutem, w którym kontynuował badania naukowe oraz, przez kilka kadencji, był przewodniczącym rady naukowej. Zmarł w Warszawie 3 stycznia 1985 r. z przyczyn naturalnych. Został pochowany na Cmentarzu Wojskowym na Powązkach (kwatera C39-4-6).
Za całość badań nad biochemią owadów został w 1955 r. wyróżniony nagrodą państwową II stopnia. W 1964 r. został wybrany członkiem korespondentem Polskiej Akademii Nauk, a w 1971 r. członkiem rzeczywistym. Był również przez szereg kadencji członkiem Komitetu Biochemicznego, a później Komitetu Biochemii i Biofizyki Polskiej Akademii Nauk. Jego staraniem zostało wznowione w 1947 r. po wojennej przerwie czasopismo naukowe „Acta Biologiae Experimentalis” publikujące oryginalne prace naukowe głównie w językach kongresowych, którego to pisma był redaktorem naczelnym do 1952 r. W 1958 r. działał na rzecz utworzenia Polskiego Towarzystwa Biochemicznego i został przewodniczącym tymczasowego zarządu. Otrzymał później godność członka honorowego tego Towarzystwa. Był również członkiem honorowym Polskiego Towarzystwa Fizjologicznego i członkiem Brytyjskiego Towarzystwa Biochemicznego (The Biochemical Society) oraz Nowojorskiej Akademii Nauk (New York Academy of Sciences).
Został odznaczony Krzyżem Komandorskim i Krzyżem Oficerskim Orderu Odrodzenia Polski (1946).
W PRL informacje na temat Włodzimierza Niemierko podlegały cenzurze. W 1977 roku jego nazwisko znajdowało się na specjalnej liście osób pod szczególną kontrolą cenzury. Zalecenia cenzorskie dotyczące jego osoby zanotował Tomasz Strzyżewski, który w swojej książce o peerelowskiej cenzurze opublikował notkę informacyjną z 7 stycznia 1977 roku Głównego Urzędu Kontroli Prasy, Publikacji i Widowisk. Wytyczne dla cenzorów wymieniały jego nazwisko z adnotacją: „Wszelkie próby popularyzowania w środkach masowego przekazu (prasa codzienna, radio, TV, tygodniki społeczno-polityczne) niżej wymienionych osób należy sygnalizować kierownictwu GUKPPiW”. Zalecenia cenzorskie zezwalały jedynie na publikacje w prasie specjalistycznej, naukowej oraz skryptach itp. 20 sierpnia 1980 roku podpisał apel 64 uczonych, pisarzy i publicystów do władz komunistycznych o podjęcie dialogu ze strajkującymi robotnikami.
Praca badawcza.
Obszarem badawczym Włodzimierza Niemierki była szeroko pojęta biochemia porównawcza zwierząt. Jego pierwsze badania dotyczyły przemian lipidowych w mięśniach niższych kręgowców. Później, w szczególności w okresie powojennym, zainteresował się bezkręgowcami, przede wszystkim owadami, które uważał za pasjonujący obiekt badawczy między innymi z uwagi na skomplikowany rozwój osobniczy (metamorfozę). Kierowany przez niego zespół badał różne aspekty przemian biochemicznych owadów: metabolizm białek, lipidów i węglowodanów, a także metabolizm energetyczny i oddechowy oraz przemiany związków fosforowych. Głównymi obiektami badawczymi Niemierki był mól woskowy (Galeria mellonella L.) i jedwabnik morwowy (Bombyx mori L.). Do ważniejszych osiągnięć Włodzimierza Niemierki (wspólnie ze Stellą Niemierko) było stwierdzenie, że wydalanym przez larwy mola woskowego produktami przemian związków fosforowych są pirofosforan i, być może, wyższe polifosforany, co przypuszczalnie jest ewolucyjnym przystosowaniem do odżywiania się prawie bezwodnym pokarmem (wosk pszczeli). Natomiast osobliwością metabolizmu związków azotowych przez te larwy było wydalanie końcowych produktów metabolizmu azotu nie tylko w postaci wolnego kwasu moczowego (jak u większości owadów), lecz także jego rybozydu (połączenia z pięciowęglowym cukrem, rybozą).
Niezależnie od badań w zakresie biochemii owadów, Włodzimierz Niemierko kontynuował w okresie powojennym swe zainteresowania biochemią mięśni kręgowców, co przyczyniło się do podjęcia w kierowanym przez niego Zakładzie Biochemii Instytutu im. Nenckiego szerokiego zakresu prac nad molekularnymi mechanizmami skurczu mięśni.
Włodzimierz Niemierko utrzymywał liczne kontakty naukowe z zagranicą, co szczególnie w okresie PRL nie było łatwe. Znaczną pomocą w tym była świetna znajomość języków obcych. Mówił i pisał biegle po rosyjsku i angielsku. Znał również dobrze niemiecki i francuski.
Wychował grono współpracowników, którzy następnie osiągnęli własne znaczące pozycje w nauce. Wśród nich byli między innymi: Jerzy Brahms, Witold Drabikowski, Julian Gruda, Irena Kąkol, Aleksandra Przełęcka, Hanna Strzelecka-Gołaszewska, Paulina Włodawer, Lech Wojtczak i Zofia Zielińska.

</doc>
<doc id="839349" url="https://pl.wikipedia.org/wiki?curid=839349" title="Kilmarnock">
Kilmarnock

Kilmarnock (gael. "Cill Mheàrnaig", scots "Killie") − miasto w Szkocji, ośrodek administracyjny hrabstwa East Ayrshire. Ok. 43,5 tysiąca mieszkańców. Siedziba pierwszoligowego klubu piłkarskiego Kilmarnock F.C. 

</doc>
<doc id="839352" url="https://pl.wikipedia.org/wiki?curid=839352" title="Kirkintilloch">
Kirkintilloch

Kirkintilloch (gael. "Cathair Cheann Tulaich") − miasto w Szkocji, ośrodek administracyjny hrabstwa East Dunbartonshire. Ok. 20 tysięcy mieszkańców.

</doc>
<doc id="839353" url="https://pl.wikipedia.org/wiki?curid=839353" title="WASTE">
WASTE

WASTE – program p2p oraz "friend-to-friend".
Przedstawiony światu przez Justina Frankela (firma Nullsoft) w 2003 r., umożliwia współdzielenie zasobów małym grupom użytkowników, zapewniając wysoki poziom bezpieczeństwa.
Opis.
Nazwa „WASTE” określa zarówno program jak i protokół umożliwiający wymianę danych pomiędzy małymi grupami zaufanych użytkowników, niezależnie od fizycznej topologii sieci.
System skupia się na zabezpieczeniu łączy, którymi przesyłany jest ruch, wykorzystując w tym celu algorytm RSA oraz uwierzytelnianie sesji. "WASTE" tworzy sieć z hostów, które są połączone na jak największą liczbę sposobów. Ruch kierowany jest przez ścieżkę o najkrótszym czasie oczekiwania.
Program jest obecnie dostępny pod MS Windows, OS X, Linux, FreeBSD, na licencji GPL (General Public License). Standardowym portem nasłuchowym protokołu "WASTE" jest 1337. 
"WASTE" dostarcza następujące usługi: komunikator, czat, przeglądarkę oraz wyszukiwarkę plików, transfer plików.
Architektura sieciowa.
"WASTE" wykorzystuje architekturę rozproszoną. Węzły sieci mogą zarówno rozgłaszać jak i trasować ruch. Sieć zbudowana jest w taki sposób, aby wszystkie usługi mogły w pełni wykorzystywać jej możliwości.
System wykorzystuje trzy główne klasy wiadomości: rozgłoszeniowe, trasowane oraz lokalne wiadomości zarządzające. Struktura wiadomości jest elastyczna i pozostawia mnóstwo miejsca dla nowych typów wiadomości, które mogą pojawić się np. przy nowych usługach.
Bezpieczeństwo.
Każde łącze sieci jest zabezpieczone i uwierzytelnione, lecz wiadomości nie są zabezpieczane w komunikacji punkt-punkt. Oznacza to, że użytkownik sieci może podsłuchiwać wiadomości. Dlatego tak istotną sprawą jest, aby klucze publiczne posiadali tylko zaufani użytkownicy.
Wiadomości w "WASTE" są w całości wysyłane przez zakodowane kanały, więc bardzo trudno ustalić jaki ruch jest przesyłane w łączu, skąd pochodzi i dokąd zmierza. Ruch jest balansowany pomiędzy wszystkie ścieżki w łączu, tak że nie istnieją nie używane ścieżki. Program wyposażony jest w narzędzie, umożliwiające wypełnienie łącza danymi losowymi, uniemożliwiającymi stwierdzenie ile danych użytecznych zostało rzeczywiście przesłanych.

</doc>
<doc id="839354" url="https://pl.wikipedia.org/wiki?curid=839354" title="Thietmar I">
Thietmar I

Thietmar I (ur. ?, zm. 979) – margrabia Miśni od 976 roku.
Mąż Swanhildy, córki wielmoży saskiego, Hermana Billunga. Po śmierci Thietmara Swanhildę pojął za żonę Ekkehard I.

</doc>
<doc id="839355" url="https://pl.wikipedia.org/wiki?curid=839355" title="Afrodyzja (miasto)">
Afrodyzja (miasto)

Afrodyzja, gr. Ἀφροδισιάς, Aphrodisiás (bizant. Stauropolis, tur. Geyre) – starożytne miasto w Azji Mniejszej, w Karii (w południowo-zachodniej Anatolii). Lokalny ośrodek kultu bogini-matki utożsamianej przez starożytnych Greków z Afrodytą. Pozostałości jońskiej świątyni bogini pochodzą z epoki hellenistycznej; kolumnowy dziedziniec z propylejami dobudowano w latach 117-123 za panowania cesarza Hadriana. W VI wieku świątynię Afrodyty przekształcono w kościół.
Rozkwit gospodarczy miasto zawdzięczało bogatym złożom marmuru, szczególnie cenionego z powodu kolorystyki (od śnieżnobiałej po szaroniebieską). Marmur – głównie w postaci wyrobów – eksportowano do wielu miejscowości na całym niemal obszarze cesarstwa rzymskiego. Apogeum prosperity miasto osiągnęło w II-III w.n.e. Kiedy jednak po upadku państwa zachodniorzymskiego Karia znalazła się w granicach cesarstwa bizantyńskiego i przerwana została wymiana handlowa z Zachodem, Afrodyzja pogrążyła się w kryzysie. Mniejszą uwagę przywiązywano do rozwoju sztuk plastycznych, tym bardziej, że chrześcijańscy władcy wrogo odnosili się do dawnych kultów religijnych – w tym także do Afrodyty.
Nowa nazwa miasta – "Stauropolis" (pol. Krzyżogród?) – miała pomóc w zatarciu imienia bogini, ale nie utrzymała się długo. Silne trzęsienia ziemi i epidemie VII wieku doprowadziły do całkowitego upadku miasta, a zwaliska ruin i niewielką osadę dokumenty bizantyńskie określały jako "Kariopolis".
Do czasów dzisiejszych zachowały się liczne posągi, bowiem Afrodyzja była w okresie I-V w. n.e. siedzibą znanej, klasycystycznej szkoły rzeźbiarskiej. Ponadto zachowały się fragmenty murów obronnych miasta, stadion, termy, teatr, odeon i agora Tyberiusza z portykiem kolumnowym.
W 2017 roku stanowisko archeologiczne w Afrodyzji zostało wpisane na listę światowego dziedzictwa UNESCO.

</doc>
<doc id="839357" url="https://pl.wikipedia.org/wiki?curid=839357" title="Haddington">
Haddington

Haddington (scots "Hadentoun", gael. "Baile Adainn") − miasto w Szkocji, ośrodek administracyjny hrabstwa East Lothian. Ok. 9 tysięcy mieszkańców.

</doc>
<doc id="839359" url="https://pl.wikipedia.org/wiki?curid=839359" title="Giffnock">
Giffnock

Giffnock (gael. "Giofnag") − miasto w Szkocji, część aglomeracji Glasgow. Ośrodek administracyjny hrabstwa East Renfrewshire. Ok. 9 tysięcy mieszkańców. Miejsce urodzenia byłego premiera Wielkiej Brytanii, Gordona Browna.

</doc>
<doc id="839361" url="https://pl.wikipedia.org/wiki?curid=839361" title="Monika Kuczyniecka">
Monika Kuczyniecka

Monika Kuczyniecka (ur. 14 marca 1982 w Bydgoszczy) – autorka filmów animowanych i teledysków z plasteliny (technika poklatkowa, claymation)
Życiorys.
W latach 1997–2002 uczyła się w Państwowym Liceum Sztuk Plastycznych im. L. Wyczółkowskiego w Bydgoszczy. W latach 2002–2007 studiowała w Akademii Sztuk Pięknych w Poznaniu.
Wyreżyserowała teledyski: "Królewicz" zespołu Jerz Igor; "Zabawki" muz. Bajzel, "Wszystkie maja po chłopoku" zespołu Dagadana; "Bang, Bang" zespołu Voo Voo zamieszczony na płycie "21", "Ucieczka z wesołego miasteczka" Czesława Mozila (z płyty "Debiut"). Zilustrowała również okładkę i booklet płyty "Pop" Czesława Mozila, wydaną w 2010.

</doc>
<doc id="839366" url="https://pl.wikipedia.org/wiki?curid=839366" title="Tiziano Sclavi">
Tiziano Sclavi

Tiziano Sclavi (ur. 3 kwietnia 1953 w Broni) – włoski autor komiksów, dziennikarz i autor kilku powieści. Największą sławę przyniósł mu komiks Dylan Dog stworzony w 1986 roku, wydany przez Sergio Bonelli Editore.

</doc>
<doc id="839373" url="https://pl.wikipedia.org/wiki?curid=839373" title="Dowodzenie (wojsko)">
Dowodzenie (wojsko)

Dowodzenie – proces, przez który dowódca narzuca swoją wolę i zamiary podwładnym oraz w ramach którego wspomagany przez swój sztab planuje, organizuje, motywuje i kontroluje działania podległych mu wojsk przez użycie standardowych procedur działania i wszelkich środków przekazywania informacji. Dowodzenie jest szczególnym rodzajem kierowania.
W celu efektywnego sprawowania dowodzenia dowódca musi być świadomy relacji dowodzenia, jakie istnieją pomiędzy nim samym i siłami przydzielonymi mu do wykonania zadania.
Charakterystyka dowodzenia.
Dowodzenie jest podstawową formą kierowania ludźmi i wojskami opartą na uprawnieniu do kompleksowego kształtowania wszystkich elementów gotowości i zdolności bojowej w odniesieniu do bezpośrednio i pośrednio podległych żołnierzy, a więc wszechstronnego przygotowania ich w czasie pokoju do wszelkiego rodzaju działań i do kierowania nimi podczas realizacji w okresie pokoju, kryzysu i wojny. Typowym i najpowszechniejszym instrumentem i środkiem dowodzenia jest rozkaz. Jest władzą nadaną jednej osobie w celu stawiania zadań, koordynacji i kontroli działań zbrojnych. Dowódca sprawuje tę władzę nad swoimi podwładnymi na mocy mianowania. Władza ta, wywodząc się z prawa i uregulowań wojskowych jest nierozerwalnie połączona z przyjęciem za nią odpowiedzialności. Odpowiedzialność ta nie może być przekazywana. Dowódca bezpośrednio realizuje dowodzenie (np. dowódca załogi, drużyny) oraz przy pomocy podległych dowódców (np. dowódca plutonu przez dowódców drużyn, czołgów) lub przez podległe organy dowodzenia – sztaby.
Sprawowanie dowodzenia wiąże się przede wszystkim z procesem podejmowania decyzji i planowania. Proces ten musi być zarówno dynamiczny, jak i wielowymiarowy. Powinien on zapewniać podejmowanie decyzji do działań bieżących, toczących się jednocześnie z procesem decyzyjnym i planowaniem przyszłych działań. Sprawowanie dowodzenia będzie szczególnie utrudnione w przypadku braku jednego spośród trzech podstawowych elementów: informacji, kontroli i łączności. Oznacza to, iż dowódca potrzebuje: informacji w celu podjęcia decyzji, możliwości sprawowania kontroli w celu koordynowania i monitorowania działań wojsk oraz środków łączności do przekazywania informacji.
&lt;br&gt;W spełnianiu dowodzenia wyróżnia się dwa podstawowe style dowodzenia. Różnica między nimi polega głównie na stopniu szczegółowości stawiania zadań podwładnym. Pierwszy to stawianie na inicjatywę oddolną, pozostawiający swobodę podwładnym, nastawiony na natychmiastowe wykorzystywanie każdej nadarzającej się sytuacji, jaka może pojawić się w trudno wszakże przewidywalnej przyszłości na polu walki. To sprawne reagowanie na pojawiające się sytuacje. Jest to koncepcja zapewniająca ciągłe działanie swoim „punktem ciężkości” przeciwko słabym punktom przeciwnika, rozpoznawanie tych punktów i natychmiastowe ich bezwzględne wykorzystywanie.
Druga styl stawia na aktywność według z góry zaplanowanego scenariusza, a inicjatywa jest sterowana. Główną jego cechą jest centralne planowanie i zaplanowane postępowanie, ukierunkowane na tworzenie słabych punktów u przeciwnika i następnie w sposób zorganizowany ich wykorzystywanie.
Zasady dowodzenia.
Na podstawie dokumentu standaryzacyjnego NATO "AJP-O1(B) Allied Joint Doctrine"
Podobnie zasady dowodzenia przedstawia dokument "AJP 3.2.1. Command and Control of Land Forces". W tym opracowaniu jako podstawowe wymienia się: „jedność dowodzenia”, „zdecentralizowane”, „zaufanie”, „wzajemne zrozumienie” oraz „terminowe i efektywne podejmowanie decyzji”.
System dowodzenia.
System dowodzenia to zespół stanowisk dowodzenia, sieci telekomunikacyjnych, sieci teleinformatycznych, stacji i samodzielnych urządzeń telekomunikacyjnych, teleinformatycznych i pocztowych sprzężonych relacji dowodzenia wraz z elementami podsystemu informacyjnego, sprzętem specjalistycznym i pomocniczym, organami dowodzenia, całą infrastrukturą zabezpieczenia logistycznego i operacyjnego systemu, współpracujący ze sobą według przyjętych i uzgodnionych wcześniej zasad i wymagań. Największą wartością systemu dowodzenia jest jego skuteczność rozumiana jako zdolność osiągnięcia założonego lub wyznaczonego celu strategicznego, operacyjnego lub taktycznego.
Elementy systemu dowodzenia:
Relacje dowodzenia.
Relacje dowodzenia to inaczej zakresy uprawnień i odpowiedzialności dowódców wobec podległych im wojsk.

</doc>
<doc id="839374" url="https://pl.wikipedia.org/wiki?curid=839374" title="Jurij Łotman">
Jurij Łotman

Jurij Michajłowicz Łotman (, ur. 28 lutego 1922 w Petersburgu, zm. 28 października 1993 w Tartu) – rosyjski teoretyk, historyk, semiotyk kultury, estetyk.
Życie i twórczość.
Jurij Łotman urodził się w rodzinie pochodzenia żydowskiego, ojcem był prawnik Michaił Łotman, a matką wykształcona na Sorbonie dentystka Aleksandra Łotman. 
W roku 1950 ukończył studia na Uniwersytecie Leningradzkim i, nie mogąc uzyskać posady akademickiej w Rosji z uwagi na panujący antysemityzm (nie mógł ubiegać się o przyjęcie na studia doktoranckie), Łotman wyjechał do Estonii. W roku 1954 rozpoczął pracę jako wykładowca na Wydziale Języka i Literatury Rosyjskiej Uniwersytetu w Tartu, gdzie w 1963 r. objął profesurę, a później został kierownikiem tego wydziału.
Był założycielem i przewodniczącym słynnej Tartusko-Moskiewskiej Szkoły Semiotyki – grupy uczonych, powstałej około roku 1960, do której należeli m.in. Władimir Toporow i Boris Uspienski. W 1969 r. został wybrany na jednego z wiceprezydentów Międzynarodowej Organizacji Studiów Semiotycznych. Był członkiem wielu organizacji, między innymi The Social Sciences Council (UNESCO), American Society of Semiotics i Semiotic Society of Finland.
Ogłosił szereg rozpraw poświęconych historii rosyjskiej literatury i myśli społecznej na przełomie XVIII i XIX wieku. W pracach z zakresu poetyki zwracał szczególną uwagę na semantyzację wszystkich poziomów utworu poetyckiego, umożliwiającą modelowanie i przekaz szczególnie skomplikowanej informacji.
Początkowo fascynowała go metoda formalna, którą wykorzystywał do analizy poszczególnych tekstów. W późniejszym czasie rozszerzył swoje strukturalno-semiotyczne zainteresowania, zajmując się systemami kulturowymi. W swoich wczesnych pracach nawiązywał do Ferdinand'a de Saussure’a, poddając krytyce jego koncepcję znaku. Według Łotmana relacja pomiędzy znaczącym i znaczonym nie jest wcale arbitralna. Znak jest zawsze modelem dla swojej treści, co oznacza, że zawsze determinuje sens.
Napisał wiele rozpraw teoretyczno-literackich (m.in. "Strukturę tekstu artystycznego") i biografii (m.in. "Aleksander Puszkin").
W "Semiotyce kina" (1973) pojawiła się bardzo istotna dla Łotmana opozycja pomiędzy dwoma typami znaków: piktorialnymi lub ikonicznymi (sztuki wizualne) i konwencjonalnymi (słowa). Jeden z podstawowych argumentów tartuskiego semiotyka stanowi teza, że tekst jest mechanizmem generującym znaczenia. Języki naturalne są prymarnymi systemami modelującymi. Języki sztuki, kultury, religii, filozofii, literatury są wtórne wobec tych pierwszych.
W swoim "opus magnum" – "Universe of the Mind" (1990), Łotman wprowadził kategorię semiosfery, którą definiował jako przestrzeń semiotyczną konieczną dla egzystencji i funkcjonowania języków. Semiosfera jest czymś na podobieństwo biosfery – organicznej całości materii ożywionej, która jest podstawowym warunkiem kontynuacji życia. Poza przestrzenią znaków, poza przestrzenią kultury niemożliwa jest jakakolwiek komunikacja, niemożliwy jest jakikolwiek język. Człowiek porusza się zatem pomiędzy dwoma światami – światem biologicznym, który nie posiada żadnego sensu, albowiem nie ma języka, w którym ów sens mógłby zostać sformułowany, i światem semiotycznym, w którym zderzają się ze sobą różne słowa, języki, kody i dyskursy.
W roku 1988 po wyjeździe do Monachium doznał wylewu krwi do mózgu, z wyniku czego pojawiła się u niego dysleksja i dysgrafia. Jego kolejna pozycja "Kultura i eksplozja" była przez niego dyktowana, co przyczyniło się do zmiany formy rozprawy w stosunku do wcześniejszych książek, a jej recenzenci określili ją jako postmodernistyczną i "ironizującą'.
Jego żoną była Zara Mints - również semiotyczka i profesor literatury rosyjskiej na Uniwersytecie w Tartu oraz współautorka publikowanych prac naukowych.
Tłumaczenia publikacji na język polski.
Książki:
Teksty w antologiach:

</doc>
<doc id="839376" url="https://pl.wikipedia.org/wiki?curid=839376" title="Namcze Barwa">
Namcze Barwa

Namcze Barwa (tyb. གནམས་ལྕགས་འབར་བ།, w oficjalnej transkrypcji: "Namjagbarwa", w transliteracji Wyliego: "gnam lcags 'bar ba"; chiń.: 南迦巴瓦峰, "Nánjiābāwǎ Fēng") – szczyt we wschodniej części Himalajów, w Chinach. Wznosi się na wysokość 7782 m n.p.m. Jest dwudziestym ósmym szczytem Ziemi pod względem wysokości bezwzględnej, dziewiętnastym pod względem wybitności oraz najdalej na wschód położoną górą o wysokości powyżej 7600 m. Zachodnia ściana góry ma ponad 3 kilometry wysokości.
Pierwszego wejścia na szczyt dokonali członkowie połączonej ekspedycji japońsko-chińskiej: Kazuo Yamamoto, Tōichirō Mitani, Hiroshi Aota, Atsushi Yamamoto i Masanori Satō z Japonii oraz Sang Zhu, Jiabu, Cirenduoji, Bianba Zaxi, Da Qimi i Da Qiong z Chin. W sumie na szczycie stanęło jedenastu wspinaczy, wszyscy oprócz dwóch członków ekspedycji: Tsuneo Shigehiro, który nie atakował szczytu oraz Hiroshi Ōnishi, który zginął w lawinie w poprzedniej próbie zdobycia szczytu w 1991 r.

</doc>
<doc id="839377" url="https://pl.wikipedia.org/wiki?curid=839377" title="Gieniusze">
Gieniusze



</doc>
<doc id="839379" url="https://pl.wikipedia.org/wiki?curid=839379" title="Andrzej Bulc">
Andrzej Bulc

Andrzej Bulc (ur. 11 listopada 1951 w Przasnyszu) – polski działacz opozycji demokratycznej w okresie PRL, jeden z czołowych działaczy i członek Komitetu Założycielskiego Wolnych Związków Zawodowych Wybrzeża (1978-1980), członek redakcji pierwszego podziemnego pisma w północnej Polsce – "Robotnik Wybrzeża" (1978-1980), współpracownik Komitetu Samoobrony Społecznej „KOR”, więzień polityczny w Sierpniu 1980, internowany 1981-1982.
Życiorys.
Jest synem Władysława. W 1969 zdał maturę w Liceum Ogólnokształcącym w Przasnyszu, a w 1973 ukończył Policealne Studium Budownictwa Okrętowego w Gdańsku, na wydziale elektrycznym. Od 1971 do 1973 odbywał, jako elektryk, praktykę w Stoczni Gdańskiej im. Lenina, głównie na wydziale elektrycznym W-4, gdzie następnie pracował przez trzy lata. W 1976 przeniósł się do pracy w Zakładach Okrętowych Urządzeń Elektrycznych i Automatyki "Elmor" w Gdańsku, gdzie pracował jako technik-elektryk, a następnie, do maja 1979 jako kontroler jakości. Przez pewien czas studiował na Wydziale Elektroniki Politechniki Gdańskiej, ale naukę musiał przerwać ze względu na założenie rodziny. Później, po przeniesieniu się w marcu 1980 z rodziną do Warszawy, od maja 1980 do lipca 1981 pracował jako laborant w Biurze Badawczym ds Jakości Stowarzyszenia Elektryków Polskich.
Działalność opozycyjna.
Był świadkiem tragicznych wydarzeń Grudnia 1970 w Gdańsku, ale nie brał w nich udziału. W działalność opozycyjną zaangażował się w 1977 i niedługo potem stał się jednym z najbardziej aktywnych działaczy Wolnych Związków Zawodowych Wybrzeża, które ukonstytuowały się 29 kwietnia 1978. Kilka tygodni później (w lipcu 1978) wszedł w skład Komitetu Założycielskiego WZZW w miejsce Krzysztofa Wyszkowskiego, który wyjechał z Gdańska. Przez następny rok WZZ „Wybrzeża”, które były jedyną w Polsce organizacją opozycyjną mającą oparcie wśród robotników, działały w składzie: Andrzej Bulc, Andrzej Gwiazda, Joanna Duda-Gwiazda i Edwin Myszk (który potem okazał się współpracownikiem SB). W maju 1980 po wyprowadzce Andrzeja Bulca z Gdańska, na jego miejsce w skład Komitetu Założycielskiego WZZ "W" wszedł Jan Karandziej. Wśród grona zaufanych osób tworzono grupy pięcioosobowe i każdy z członków komitetu (w tym Andrzej Bulc) prowadził do kilku takich grup, które odbywały w prywatnych mieszkaniach tajne spotkania szkoleniowe dla robotników (np. z Lechem Kaczyńskim, który wykładał prawo pracy). Jednej z takich grup przewodniczył Lech Wałęsa.
W czasach opozycji przedsierpniowej organizował też lub współorganizował akcje ulotkowe jak i demonstracje rocznicowe, m.in. 11 listopada 1979 dla uczczenia wówczas zakazanego Święta Niepodległości "przyniósł do „Elmoru” taśmę z nagraniem głosu Piłsudskiego. Fabryka stanęła. Przez dwa dni 2,2 tys. robotników, urzędników i inżynierów słuchało głosu Marszałka". W 1979 współorganizował obchody rocznicy Grudnia ’70 pod Bramą nr 2 Stoczni Gdańskiej, na które udało mu się dostarczyć tekst przemówienia napisanego przez Joannę Gwiazdę, a które na demonstracji odczytała Maryla Płońska, gdyż przed spodziewanymi aresztowaniami schronił się na terenie stoczni i całą noc poprzedzającą rocznicę przesiedział ukryty pod plandeką okrywającą jakąś konstrukcję.
Od początku istnienia "Robotnika Wybrzeża", pierwszego pisma ukazującego się poza cenzurą w północnej Polsce, które wydawał w latach 1978-1980 Komitet Założycielski Wolnych Związków Zawodowych Wybrzeża był członkiem jego redakcji i w stopce redakcyjnej były podane jego dane adresowe. Redakcja „Robotnika Wybrzeża” pełniła wówczas wszystkie obowiązki organizacyjne Komitetu Założycielskiego WZZ i tworzyła faktyczne kierownictwo ruchu, a jej członkowie byli "jawnymi przedstawicielami Wolnych Związków Zawodowych na Wybrzeżu" i ich domowe adresy służące jako punkty kontaktowe podawane też były m.in. w czasie manifestacji patriotycznych (np. 19 grudnia 1979 r.). jak i w audycjach Rozgłośni Polskiej Radia Wolna Europa.
Był nie tylko sygnatariuszem oświadczeń redakcyjnych, ale również uczestniczył w zdobywaniu sprzętu potrzebnego do druku tego biuletynu i wydawanych przez WZZW okolicznościowych ulotek, a także był autorem nielicznych w tym piśmie artykułów, które podpisywał swoim nazwiskiem. Opublikował tam m.in. artykuł "Śniadanie" (w numerze 1 z sierpnia 1978 r.) przedstawiający warunki sanitarne w jakich spożywa się tam posiłki, problemy z zaopatrzeniem oraz gastronomią w Stoczni Gdańskiej im. Lenina, a także "Podnieśmy głowę znad roboty" (nr 4 z czerwca 1979), będący oceną systemu politycznego w PRL, w którym poddał krytyce ograniczanie wolności słowa w Polsce oraz zwrócił również uwagę na jednostronny ton propagandy w środowiskach masowego przekazu, jego zdaniem "społeczeństwo polskie powinno wyzwolić się ze stagnacji i zapobiec nadchodzącemu ostremu kryzysowi, nawet za cenę pozbawienia władzy PZPR. Była to najbardziej radykalna opinia wśród poglądów pojawiających się na łamach „Robotnika Wybrzeża”.
Zajmował się również kolportażem nie tylko "Robotnika Wybrzeża", ale i innych wydawnictw drugiego obiegu, dostarczał je wówczas też m.in. do rodzinnego Przasnysza.
Po przeniesieniu się do Warszawy, jeszcze przed Sierpniem 80 nadal współpracował z Komitetem Samoobrony Społecznej „KOR”, m.in. z Jackiem Kuroniem i Henrykiem Wujcem.
Od września 1980 był członkiem NSZZ „Solidarność”, został wybrany na przewodniczącego Komisji Zakładowej w Biurze Badawczym ds Jakości Stowarzyszenia Elektryków Polskich. Był też działaczem oświatowym NSZZ „Solidarność” Regionu Mazowsze, gdzie od lutego 1981 pracował społecznie, a od września 1981 r. etatowo, na stanowisku organizatora we Wszechnicy Robotniczej „Solidarności” tego Regionu, którą kierował Henryk Wujec.
W listopadzie 1981 r. był współorganizatorem Klubów Rzeczpospolitej Samorządnej „Wolność – Sprawiedliwość – Niepodległość”.
Represje.
W latach 1978-1982 za prowadzenie działalności opozycyjnej był w rozmaity sposób represjonowany. Wielokrotnie był zatrzymywany przez SB (np. 17 grudnia 1978 na 24 godz.), przesłuchiwany, a w mieszkaniu jego dokonywano uciążliwe rewizje. Był też szykanowany ekonomicznie przez zakład pracy, np. w sierpniu 1978 r. został pozbawiony należnych dopłat na kwaterunek, a następnie wykwaterowany z zajmowanego lokalu zakładowego. 11 maja 1979 został zwolniony dyscyplinarnie z "Elmoru" pod pozorem przestępstwa pospolitego, ale w Terenowej Komisji Odwoławczej sprawę wygrał. Pomimo tego Sąd Pracy 28 lutego 1980 r. odrzucił jego wniosek o przywrócenie do pracy w "Elmorze".
Od 30 czerwca 1978 do 22 kwietnia 1980 był rozpracowywany przez SB w Gdańsku w ramach Sprawy Operacyjnego Rozpracowania pod Kryptonim "Żak", a po tej dacie akta zostały przekazane SB w Warszawie, dokąd się wówczas przeprowadził.
W kilka dni po rozpoczęciu strajków sierpniowych 1980 r. został aresztowany przez SB w Warszawie. Początkowo, by zachować pozory praworządności zwalniano go po 48 godzinach z aresztu, ale niemal natychmiast, niekiedy jeszcze w budynku komendy MO, ponownie go zatrzymywano, stąd informacje o jego kolejnych zatrzymaniach pojawiły się kilkakrotnie w wewnętrznych komunikatach Ministerstwa Spraw Wewnętrznych m.in. 22 sierpnia, 23 sierpnia, 27 sierpnia 1980.
Według oświadczenia KSS KOR z 23 sierpnia 1980 był wówczas jednym z 13 aresztowanych działaczy opozycji demokratycznej. Poza nim, przedstawianym tam jako "redaktor "Robotnika Wybrzeża"" byli to Mirosław Chojecki (członek KSS KOR i kierownik "NOWEJ"), Jan Cywiński (działacz Studenckiego Komitetu Solidarności w Warszawie), Ludwik Dorn (redaktor "Głosu"), Urszula Doroszewska (redaktorka "Głosu"), Wiesław Kęcik (członek KSS KOR i redaktor "Placówki"), Sergiusz Kowalski (współpracownik KSS KOR), Dariusz Kupiecki (redaktor "Robotnika"), Jacek Kuroń (członek KSS KOR i redaktor "Krytyki"), Jan Lityński (członek KSS KOR i redaktor "Robotnika"), Witold Łuczywo (redaktor "Robotnika") Adam Michnik (członek KOR, redaktor "Krytyki" i członek kierownictwa Niezależnej Oficyny Wydawniczej "NOWA") oraz Zbigniew Romaszewski (członek KSS KOR i kierownik biura interwencyjnego KSS KOR), Ostatni raz zatrzymany został 27 sierpnia 1980, a następnie został aresztowany na 3 miesiące, pod zarzutem z art. 276 § 1 ówczesnego kodeksu karnego, i uwięziony w więzieniu na Rakowieckiej.
Uzyskanie ze strony wicepremiera Mieczysława Jagielskiego pisemnej gwarancji zwolnienia więźniów politycznych (w tym Andrzeja Bulca), co negocjował Andrzej Gwiazda, było ostatnim warunkiem podpisania porozumienia sierpniowego w Gdańsku 31 sierpnia 1980 r. W jego wyniku Andrzej Bulc zwolniony został 1 września 1980 r.
Po wprowadzeniu stanu wojennego 13 grudnia 1981 został internowany i osadzony w Ośrodku Odosobnienia w Warszawie-Białołęce, skąd go zwolniono 21 lipca 1982
Po wyjściu na wolność, mimo wielu propozycji nie zaangażował się w żadną działalność podziemną, uważając że "to podziemie jest tak zinfiltrowane, że to naprawdę nie ma sensu".
Sprawa taśmy z relacją Lecha Wałęsy nagraną w 1979 r..
W listopadzie 1979 w mieszkaniu Joanny i Andrzeja Gwiazdów odbyło się spotkanie WZZW w którym uczestniczyło kilkanaście osób. Zorganizowane zostało po to, by Lech Wałęsa opowiedział o swoim udziale w wydarzeniach Grudnia 1970, gdyż wcześniej "nigdy nie chciał mówić o grudniu 70. i o swojej roli w tym strajku". Relacja ta, podobnie jak zbierane wówczas opowieści innych świadków Grudnia 70, była nagrywana na magnetofonie przez Andrzeja Bulca, ponieważ chciano mieć zapis tych wspomnień do wykorzystania w planowanej publikacji poświęconej tym wydarzeniom.
Na zakończenie tego spotkania – jak mówi Andrzej Bulc – Wałęsa "powiedział, że pokazywali mu zdjęcia i filmy z tych wydarzeń grudniowych (...) i mówili, żeby on rozpoznawał ludzi, którzy tam w tych wydarzeniach uczestniczyli. Joanna Gwiazda zarzuciła Wałęsie, że „podpieprzał swoich”, na co on odpowiedział: „No tak, byłem młody, nie zdawałem sobie sprawy, co robiłem”. Potwierdzają to też inni uczestnicy spotkania m.in. Andrzej Gwiazda, który powiedział, że "Wałęsa się przyznał, że bezpośrednio po strajku rozpoznawał ludzi z filmów i nagrań. Potem się tłumaczył, że teraz wie, że to bardzo źle, ale on wtedy nie wiedział, bo uważał, że władza, żeby rządzić, to musi wiedzieć. Więc on władzy pomagał rządzić", jak i Krzysztof Wyszkowski, który wspomina, że "podczas tej rozmowy Wałęsa się zaplątał i powiedział, że z władzą trzeba było współpracować", a także Lech Zborowski, który stwierdza że Wałęsa wtedy "się po prostu zagalopował. [...] W pewnym momencie mówiąc o tym, że był jednego dnia przesłuchiwany, wyznał w pośpiechu, że pokazywano mu zdjęcia i filmy z ulicznych zajść i on rozpoznawał na nich swoich stoczniowych kolegów". Również według Antoniego Mężydło, który niedługo po spotkaniu w towarzystwie Bogdana Borusewicza odsłuchiwał taśmę z nagraniem relacji Wałęsy z roku 1970, Wałęsa opowiadał jak "wzięła go milicja i wypytywała o te zdjęcia. I on rzeczywiście rozpoznawał je. Ale nie oceniał tego negatywnie. Jeszcze w 1979 nie wiedział, że źle robił. On się tym chwalił. Joanna Gwiazdowa palnęła na tej taśmie: „Lechu, ale ty milicji donosiłeś na ludzi?”. Wałęsa odpowiedział: „Ale milicja to też ludzie”.
Taki przebieg spotkania potwierdził Lech Wałęsa 18 czerwca 2008, z tym że jak wyjaśniał, owo wyznanie było tylko wynikiem jego niecierpliwości: "Była cała grupa ludzi. I tłumaczyłem, jak to wyglądało. Oni pytali, jakby to było przesłuchanie. Już miałem dość tego i powiedziałem: do jasnej cholery, chcecie mieć, że współpracowałem, to współpracowałem. I oni tylko to zapamiętali, bo było im tak wygodnie. Wzięli to na serio. Ale to nieprawda".
W marcu 1980 Andrzej Bulc, w związku z przeprowadzką do Warszawy, taśmę z tym nagraniem przekazał osobiście Bogdanowi Borusewiczowi.
Później, jak stwierdził Andrzej Bulc, zapis tej relacji Wałęsy na spotkaniu u Gwiazdów, bardzo dokładnie spisany z taśmy którą on nagrał, znalazł się w książce o życiu Wałęsy pt. "Droga nadziei", z tym że bez końcowego fragmentu o rozpoznawaniu uczestników strajków. Pod koniec 2006 Lech Wałęsa miał mu w czasie spotkania powiedzieć, że pominął ten fragment uznając, że akurat "to nie było ważne".
27 sierpnia 2005 podczas uroczystości 25-lecia Sierpnia '80, zorganizowanych w Sali Kolumnowej Sejmu RP przez Antoniego Macierewicza i Jana Olszewskiego Andrzej Bulc nazwał Lecha Wałęsę "zdrajcą tysiąclecia", powołując się m.in. na tę relację złożoną przez Wałęsę w 1979 r..
Istnienie taśmy z nagraniem spotkania z 1979 zostało publicznie przypomniane w czerwcu 2008 przez Krzysztofa Wyszkowskiego w programie "Magazyn 24 godziny" w TVN24, który poinformował, że nagraniem tym dysponuje marszałek Senatu Bogdan Borusewicz. Kilka dni później Bogdan Borusewicz przyznał, że dostał tę taśmę od Andrzeja Bulca, ale jak poinformował "nagrania już nie ma, gdyż przekazał je jeszcze w latach 80. paryskiemu pismu „Kontakt”, w którym zapis z taśmy został opublikowany w 1983 " Z tym, że nie ma tam wspomnianego fragmentu relacji Wałęsy o kontaktach z SB po wydarzeniach Grudnia’70. Borusewicz wspomniał wówczas, że owszem po tym spotkaniu, na którym go nie było, "Gwiazdowa była podekscytowana, że Wałęsa przyznał się do współpracy", ale stwierdził, że jak chodzi o taśmę, którą odsłuchał, nie ma "przyznania się Wałęsy do współpracy".
Po 1989.
W 1989 wyemigrował z rodziną do Stanów Zjednoczonych, skąd sam powrócił do Polski w 2005. Mieszka w Warszawie.
Jest żonaty od 1979. Ma dwójkę dzieci, m.in. córkę Julię, której narodziny w 1980 r. odnotował niezależny "Robotnik Wybrzeża".
Jest wraz z Krzysztofem Wyszkowskim bohaterem odcinka „Wolne Związki Zawodowe” serialu dokumentalnego Telewizji Polskiej „Encyklopedia Solidarności”, kreślącego "sylwetki i wydarzenia związane z narodzinami „Solidarności”, a także jednym z bohaterów (obok m.in. Ewy Kubasiewicz, Adama Borowskiego, Zofii Romaszewskiej) filmu Jana Pospieszalskiego z 2010 „Wolność i Solidarność 30 lat później”, który przedstawia historię ruchu NSZZ „Solidarność” "widzianą oczyma jej zapomnianych liderów" oraz bohaterem jednego z filmów w cyklu "Ćwiczenie na wyobraźnię" autorstwa Ewy Stankiewicz i Jana Pospieszalskiego.

</doc>
<doc id="839387" url="https://pl.wikipedia.org/wiki?curid=839387" title="Wojciech Nowopolski">
Wojciech Nowopolski

Wojciech Nowopolski, także Albertus Novicampianus (ur. 1508 w Nowopolu nad Pilicą, w dzisiejszym Koniecpolu, zm. 1558 w Krakowie) – doktor medycyny, filolog i teolog.
Życiorys.
Ojciec Wojciecha Nowopolskiego, Mikołaj, był chłopem pańszczyźnianym majątku Koniecpolskich. Brat Paweł Kampian (ur. 1527, zm. 21 listopada 1600) był zamożnym lekarzem i od 1584 członkiem rady miejskiej we Lwowie.
Wojciech Nowopolski ukończył studia wyższe na Akademii Krakowskiej w 1532. Potem zajął stanowisko profesora. Na początku zajmował się medycyną, a następnie był wykładowcą greki. Pod koniec swojej pracy naukowej poświęcił się teologii.
W latach 1553–1557 był nauczycielem Jana Zygmunta, syna króla węgierskiego Jana Zápolyi.
Zmarł w 1558 w Krakowie i został pochowany w kościele św. Trójcy pod kolumną wspierającą przedsionek grobowca św. Jacka. Znajduje się tam napis:
&lt;poem&gt;
„Wojciechowi Nowopolskiemu, znakomitemu nauką i nieskazitelnością
profesorowi Akademii i sławnemu nauczycielowi Jana Zygmunta
króla węgierskiego, kładą żałobą okryci przyjaciele.”
&lt;/poem&gt;
Twórczość.
Pierwsza jego praca naukowa pt. "De accentibus et recta pronunciatione opusculum" wydana została w 1548. Jego najbardziej znaną publikacją z zakresu medycyny jest niewątpliwie "Fabricatio hominis" ("O budowie człowieka"), która została wydana w 1551. Był to pierwszy podręcznik anatomii w Polsce. Książka zawiera liczne fragmenty na temat serca i naczyń krwionośnych oraz krążenia. Do swojego dzieła dołączył "Oratio de laude physicae" ("Pochwała fizyki") oraz "Dissertatio [...] utrum cor an iecur in formatine foetus consistet prius" ("Rozprawa o tym, czy w płodzie kształtuje się najpierw serce czy wątroba".
W teologii zasłużył się kilkoma publikacjami. Z głęboką rozwagą napisał "Scopus biblicus [...] cum annotationibus summam doctrinae Christanae complectentibus" ("Posiew biblijny...") w 1553, która zawiera podsumowanie nauki chrześcijańskiej.
Potem ukazało się "O dwu władzach rządzących światem, duchownej mianowicie i królewskiej, i o tym jakie są ich obowiązki, a także o wielu innych rzeczach, które w obecnym wieku wywołują wiele rozpraw i walk z niemałą szkodą dla Chrześcijaństwa."
Jego kolejna praca, "Oratio [...] de corruptissimis eius saeculi moribus et variis turbulentisque in religione Christiana doctrinis" ("O wielkim zepsuciu obyczajów tego wieku i o różnych naukach wprowadzających zamęt w religię chrześcijańską: i jak winien się wobec nich zachować człowiek pobożny"), wydana została w 1557.
Rok po jego śmierci ukazało się jego ostatnie dzieło pt. "Apologia pro catholica fide et doctrina de veritate corporis Christi Jesu in Eucharistia, de ceterisque Sacramentis. Liturgiae item seu Missae Sacrificio, ac aliis fere omnibus quae hoc saeculo controvertuntur" ("Apologię wiary katolickiej i nauki o prawdziwym Ciele Chrystusowym w Eucharystii, o innych sakramentach; Liturgię czyli o Ofierze Mszy św., i o innych prawdach – prawie wszystkich – spornych w obecnym wieku.").
Poza tym istnieją dwa rękopisy "Commentarius in Evang. Johannis" i "De potestate gemina, qua regitur mundus". Wszystkie jego dzieła zostały najpierw wydane w Krakowie, "Scopus biblicus" i "De corruptissimis eius saeculi moribus..." zostały w tamtych czasach również wydane zagranicą, między innymi w Antwerpii i Kolonii.
Wiersze o Wojciechu Nowopolskim.
Mikołaj z Bodzentyna, doktor teologii, kanonik wrocławski i poeta, napisał:
&lt;poem&gt;
„Niegdyś Herkules otrzymał najwyższą sławę,
Uwalniając dawne wieki od srogich zwierząt.
Niechże Wojciech otrzyma nagrodę wdzięcznego umysłu,
Bo wierzenia ojców umocnił usilną pracą.”
&lt;/poem&gt;
Benedykt Herbest, polski pisarz z okresu renesansu, poświęcił jemu następujący wiersz:
&lt;poem&gt;
„Wy, którzy rwiecie piękne kwiaty na zielonej łące,
Zerwijcie i tę lilię z Nowego Pola.”
&lt;/poem&gt;

</doc>
<doc id="839395" url="https://pl.wikipedia.org/wiki?curid=839395" title="Bruce Bennett">
Bruce Bennett

Bruce Bennett właśc. Herman Brix (ur. 19 maja 1906 w Tacoma, zm. 24 lutego 2007 w Santa Monica) – amerykański aktor i lekkoatleta.
Był srebrnym medalistą Igrzysk Olimpijskich w Amsterdamie w pchnięciu kulą. W 1930 roku został rekordzistą świata, osiągając rezultat 16,04 metra. W 1931 roku rozpoczął karierę aktorską. Sławę przyniosła mu rola Tarzana w filmie z 1935 roku. W czasie II wojny światowej zmienił imię i nazwisko, po części zapewne z powodu niemieckiego brzmienia, ale także aby przestać być kojarzonym z jedną rolą. Grał w licznych filmach i serialach.

</doc>
<doc id="839396" url="https://pl.wikipedia.org/wiki?curid=839396" title="Herman Brix">
Herman Brix



</doc>
<doc id="839397" url="https://pl.wikipedia.org/wiki?curid=839397" title="A Horse with No Name">
A Horse with No Name

A Horse with No Name – pierwszy singel z debiutanckiego albumu zespołu America.
Jest to najbardziej znany przebój amerykańskiej grupy. Piosenka znalazła się na pierwszej płycie, zatytułowanej "America" w roku 1972.
Tematem utworu jest samotność, poczucie wyobcowania i ucieczka od społeczeństwa (tytułowy „koń bez imienia”, który jest tu również uosobieniem dzikości kryjącej się w człowieku). W każdej kolejnej zwrotce treść jest coraz bardziej surrealistyczna. Ostatnie słowa ("Under the cities lies a heart made of ground / But the humans will give no love") dają czytelną aluzję destrukcji człowieka wyobcowanego.

</doc>
<doc id="839398" url="https://pl.wikipedia.org/wiki?curid=839398" title="Księstwo Zety">
Księstwo Zety

Zeta ("łac. Dioclea") – średniowieczne księstwo słowiańskie na obszarze dzisiejszej Czarnogóry.
Władcy Zety.
Dynastia Balšiciów
 Despoci Serbscy 
Dynastia Crnojewiciów

</doc>
<doc id="839399" url="https://pl.wikipedia.org/wiki?curid=839399" title="Oznaczenia okrętów radzieckich i rosyjskich w nomenklaturze NATO">
Oznaczenia okrętów radzieckich i rosyjskich w nomenklaturze NATO

Oznaczenia okrętów radzieckich i rosyjskich w nomenklaturze NATO – lista projektów okrętów radzieckich i rosyjskich, uporządkowana alfabetycznie według oznaczeń nadanych im w kodzie NATO. Zawiera główne numery projektów, które dane oznaczenie kodowe otrzymały jako pierwsze. Wykazane są wyłącznie jednostki pływające Marynarki Wojennej ZSRR oraz Marynarki Wojennej Federacji Rosyjskiej. Lista obejmuje także używane przez marynarkę ZSRR okręty polskiej budowy (jak okręty desantowe typu "Polnocny").

</doc>
<doc id="839403" url="https://pl.wikipedia.org/wiki?curid=839403" title="Wilhelm Feldman">
Wilhelm Feldman

Wilhelm Feldman (ur. 8 kwietnia 1868 w Zbarażu, zm. 25 października 1919 w Krakowie) – polski publicysta, krytyk i historyk literatury, autor m.in. monografii "Współczesna literatura polska" (1902); dramatopisarz i prozaik.
Żonaty z Marią z Kleinmanów (tłumaczką literatury w językach zachodnich), miał z nią syna Józefa.
Życiorys.
Feldman pochodził z ortodoksyjnej rodziny żydowskiej, jako dziecko uczył się w chederze, gdzie otrzymał wykształcenie religijne. Potajemnie nawiązał kontakt z młodzieżą polską i, opanowawszy podstawy języka polskiego, w 13. roku życia zainteresował się także polską literaturą. Był gorącym zwolennikiem ruchu asymilacyjnego. W wieku 15 lat podczas uroczystości 200. rocznicy wyzwolenia Wiednia wystąpił w synagodze zbaraskiej z przemówieniem na cześć Sobieskiego, polskiego bohaterstwa i obowiązków Żydów wobec Polski jako przybranej ojczyzny. Tłum chasydów, wzburzony profanacją świątyni, poturbował młodego mówcę.
W wieku lat 18 znalazł się we Lwowie gdzie, zarabiając jako korepetytor i cierpiąc dotkliwą biedę, poświęcił się całkowicie akcji asymilacyjnej wśród Żydów. W tym okresie pomogli mu działacze żydowscy – dr Lilien i Nossig, zaprzyjaźnił się również z dwoma zbarażanami, Daszyńskimi, ale największy wpływ miał na niego sędziwy weteran powstania 1831, Mieczysław Darowski.
Już w 1886 rozwijał żywą akcję na polu „uobywatelenia” Żydów, wydawał w tym duchu czasopisma i broszury ("„Asymilatorzy, sjoniści i Polacy”"; "„O jargonie żydowskim”"; "„Stosunek Mickiewicza do Żydów”"; "„Kościuszko i Berek Joselowicz”"). Będąc sekretarzem barona Hirscha (w Krakowie 1891–1894), miał sposobność wcielania swych idei w życie.
Z kwestii żydowskiej przeszedł do spraw społecznych i brał udział w formowaniu w Galicji partii radykalno-postępowej. Należał do założycieli organu młodzieży postępowej „Ognisko”.
W 1895 w Berlinie słuchał wykładów z dziedziny nauk społecznych i filozofii, lecz z końcem roku musiał Berlin opuścić, ponieważ wytoczono mu proces o „propagandę wielkopolską”; osiadł w Krakowie, gdzie założył „Dziennik Krakowski”, redagowany w duchu demokratyczno-wolnomyślnym. Po półtorarocznym istnieniu dziennik przestał wychodzić i Feldman przeniósł się do Lwowa, gdzie utrzymywał się z prac literackich i publicystycznych.
W 1901 objął wydawnictwo upadającego miesięcznika krakowskiego „Krytyka” i prowadził je z powodzeniem (do 1914), początkowo we Lwowie, później w Krakowie. Prócz tego zajmował się organizacją uniwersytetów ludowych (Uniwersytetu Ludowego w Krakowie i Wyższych Kursów Wakacyjnych w Zakopanem) i sam wygłosił wiele popularnych wykładów o kwestiach estetycznych, historyczno-literackich i filozoficznych. Podczas I wojny światowej poparł Piłsudskiego i wstąpił do Legionów.
Zmarł na czerwonkę. Pochowany został na Cmentarzu Rakowickim w Krakowie, w grobowcu rodzinnym, kwaterze 33 II.
Twórczość.
Jego sztandarowe opracowanie „Współczesna literatura polska” miało za życia autora kilka wydań zawierających uzupełnienia autora obejmujące kolejne okresy (np. wydanie II z 1901 obejmowało okres 1880–1901 do wydania III z 1905 roku Feldman dodał tom czwarty do 1904, a wydanie szóste z 1918 objęło już czasy od 1864–1917). Wydanie ósme, opracowane po śmierci Feldmana przez Stanisława Lama w 1930 obejmowało już okres 1864–1923. Wśród innych prac publicystycznych napisał także m.in. "„O Rosji”" (Kraków, 1903); "„Współczesna krytyka literacka w Polsce”" (Lwów 1905); "„Stronnictwa i programy polityczne w Galicji 1846–1906"” (Kraków 1906–1907); "„Dzieje polskiej myśli politycznej w okresie porozbiorowym”" (Kraków, 1913–1920).
Wydał także prace literackie, m.in.: "Piękna Żydówka" (1887); "Żydziak" (1888); "Nowele i obrazki" (1889); "W okowach" (1890); "Jak w życiu" (1892); "Nowi ludzie" (1894); "Ananke" (1897); "Sądy Boże" (dramat, 1898, wystawiony i drukowany w Warszawie w 1899), "Cudotwórca" (1901) dramat, grany w Warszawie, Lwowie i Krakowie; "Czyste ręce", dramat (1901); "Trzech muszkieterów" (Kraków, 1903); "My artyści" (sztuka w 4 aktach, Lwów 1909). EPITAPHIUM Ignacego Maciejowskiego Sewera, wspomnienie, druk UJ, 1902.
Był też autorem dzieła "Kodeks honorowy i reguły pojedynku" (1899).

</doc>
<doc id="839404" url="https://pl.wikipedia.org/wiki?curid=839404" title="Armilla">
Armilla

Armilla (łac. "ărmillă" – pierścień żelazny, lm. "armillae") – bransoleta używana zarówno przez kobiety, jak i mężczyzn w starożytnej Grecji i Rzymie. 
Armille noszono na przedramieniu (na przegubach rąk), na ramieniu powyżej łokcia, niekiedy na nodze powyżej kostki. Najczęściej miały kształt węża lub ozdobnej obręczy. Wyrabiano je ze złota, srebra lub żelaza, kości słoniowej, emalii, szkła, czasem dla ozdoby wysadzano półszlachetnymi kamieniami.
U Rzymian, obok medali ("phalera") i naszyjników ("torques"), były także rodzajem odznaczenia wojskowego za męstwo dla żołnierzy i centurionów.
W geometrii od tego słowa wywodzi się termin "armila" (inaczej torus, sfera armilarna) – starożytny przyrząd do wyznaczania współrzędnych astronomicznych.

</doc>
<doc id="839405" url="https://pl.wikipedia.org/wiki?curid=839405" title="Władcy Dukli">
Władcy Dukli



</doc>
<doc id="839406" url="https://pl.wikipedia.org/wiki?curid=839406" title="Metoda Pawłowskiego">
Metoda Pawłowskiego

Metoda Pawłowskiego – metoda doboru zmiennych objaśniających do modelu statystycznego (w szczególności modelu ekonometrycznego) stworzona przez Z. Pawłowskiego.
Załóżmy, że istnieje zbiór formula_1 potencjalnych zmiennych objaśniających dla zmiennej objaśnianej formula_2 Do modelu może wejść formula_3 zmiennych, gdzie formula_4
Wybieramy taką kombinację, która zapewnia z góry ustaloną dokładność opisu zmiennej formula_5 oraz możliwie najmniejsze skorelowanie między formula_3-elementową kombinacją zmiennych objaśniających.
Aby model był dokładny zakłada się, że wartość współczynnika korelacji wielorakiej między zmienną endogeniczną a formula_3-elementowym zbiorem zmiennych objaśniających była nie mniejsza niż z góry zadana liczba formula_8
Oznaczamy formula_9 jako współczynnik korelacji między zmienną objaśnianą formula_5 a zmienną objaśniającą formula_11 a także współczynnik korelacji formula_12 między zmiennymi objaśniającymi formula_13 i formula_14 Otrzymane współczynniki korelacji między zmiennymi objaśniającymi tworzą macierz korelacji formula_15 natomiast współczynniki korelacji między zmienną objaśnianą i zmiennymi objaśniającymi wektor korelacji formula_16
Następnie budujemy tzw. "macierz rozszerzoną" formula_18
Macierze formula_20 oraz formula_21 wykorzystujemy do budowy współczynnika korelacji wielorakiej formula_15 który jest miarą liniowej zależności między zmienną objaśnianą a liniową kombinacją zmiennych objaśniających. Obliczany jest ze wzoru:
gdzie:
Współczynnik korelacji wielorakiej przyjmuje wartości z przedziału formula_28 Jeżeli formula_29 to nie ma zależności liniowej, natomiast gdy formula_30 to między zmienną objaśniana a liniową kombinacją zmiennych objaśniających zachodzi zależność funkcyjna liniowa. W związku z tym, im wyższa jest wartość współczynnika, tym większa jest zależność funkcyjna.
Aby wybrać optymalną kombinację, rozpatrujemy wszystkie formula_3-elementowe kombinacje, jakie można utworzyć ze zbioru X potencjalnych zmiennych objaśniających. Następnie wybieramy te kombinacje, które spełniają warunek dokładności formula_32 a tworzą one zbiór kombinacji dopuszczalnych. Wśród wybranych kombinacji poszukuje się najlepszej, czyli takiej, w której zmienne objaśniające są najsłabiej skorelowane między sobą.
Za optymalną przyjmuje się taką kombinację formula_3 zmiennych, gdzie wyznacznik z macierzy korelacji jest największy formula_34 ponieważ im wyznacznik jest bliższy jedności, tym zmienne są słabiej skorelowane.

</doc>
<doc id="839408" url="https://pl.wikipedia.org/wiki?curid=839408" title="Bachus i Ariadna (balet)">
Bachus i Ariadna (balet)

Bachus i Ariadna (fr. "Bacchus et Ariane") balet Alberta Roussela, w dwóch aktach.
Prapremiera: Paryż maj 1931, Opera Paryska

</doc>
<doc id="839409" url="https://pl.wikipedia.org/wiki?curid=839409" title="Giorgio dè Chirico">
Giorgio dè Chirico



</doc>
<doc id="839410" url="https://pl.wikipedia.org/wiki?curid=839410" title="I liga urugwajska w piłce nożnej (1936)">
I liga urugwajska w piłce nożnej (1936)

Mistrzostwa Urugwaju w roku 1936 były mistrzostwami rozgrywanymi według systemu, w którym wszystkie kluby rozgrywały ze sobą mecze każdy z każdym u siebie i na wyjeździe, a o tytule mistrza i dalszej kolejności decydowała końcowa tabela.

</doc>
<doc id="839411" url="https://pl.wikipedia.org/wiki?curid=839411" title="Spaghetti code">
Spaghetti code

Spaghetti code – w informatyce termin określający skomplikowany, trudny do zrozumienia kod źródłowy programu. Z takiego rodzaju kodu kompilowano programy we wczesnych językach proceduralnych, typu Fortran czy BASIC. Było to jeszcze przed powstaniem metody programowania strukturalnego.
Używano wielu instrukcji warunkowych i następnych w nich zagnieżdżonych, konstrukcji GOTO czy wyjątków. Droga przez kolejne rozkazy była tak poplątana, że odczytanie takiego kodu i zrozumienie go było bardzo uciążliwe, a ewentualne modyfikacje zwykle prowadziły do błędów w programie.
Programowanie strukturalne, w myśl zasady "od ogółu do szczegółu", wprowadziło uporządkowanie w procesie tworzenia programów. Taka metodologia programowania polega na dzieleniu zadania do wykonania na mniejsze podzadania, aż do uzyskania wystarczająco prostych do realizacji fragmentów. Łatwiej wtedy jest zaimplementować w poszczególnych modułach procedury, które w całości dadzą pożądany efekt. W praktyce zazwyczaj dzieli się program na funkcje, z których każda realizuje określony cel i może być wywoływana wielokrotnie. Tak napisany kod jest bardziej czytelny.
Przykłady.
 10 INPUT count
 20 LET steps = count
 30 LET bbk = 0
 40 LET bk = 1
 50 IF count &lt; 1 THEN GOTO 100
 60 LET k = bbk + bk
 70 LET bbk = bk
 80 LET bk = k
 90 LET count = count - 1
 100 PRINT "Wyraz nr "; steps - count; "ciagu Fibonacciego wynosi: "; k
 110 IF count &gt; 0 THEN GOTO 50
 120 END
Program wyświetla podaną przez użytkownika liczbę pierwszych wyrazów ciągu Fibonacciego. W kilku liniach trywialnego programu dwukrotnie użyto bezwarunkowej instrukcji skoku – GOTO. Przy bardziej złożonym kodzie i większej liczbie skoków pojawi się problem z jego zrozumieniem.
Ten sam cel zrealizowany przez programowanie strukturalne (w C):
scanf ("%d",&amp;steps);
for (count = 0; count &lt; steps; count++){
 static int bbk = 0, bk = 1;
 int k = bbk + bk;
 bbk = bk; bk = k;
 printf ("Wyraz nr %d ciagu Fibonacciego wynosi: %d\n",
 steps - count,k);
Poszczególne kroki wykonywane są w przejrzystej i formalnej pętli. Ciąg instrukcji do wykonania w programowaniu strukturalnym nie może być dowolnie zmieniany, „przejścia” do poszczególnych bloków są obsługiwane przez zaimplementowane konstrukcje (np. "for", "while", "do while" czy "if else").

</doc>
<doc id="839412" url="https://pl.wikipedia.org/wiki?curid=839412" title="Random early detection">
Random early detection

Random early detection (RED) lub random early drop – algorytm kolejkowania oraz unikania zakleszczeń.
W tradycyjnym algorytmie "obcinania ogona", router lub inne urządzenia sieciowe buforuje tyle pakietów ile tylko może i po prostu odrzuca resztę, której nie może zbuforować. Jeżeli bufory są ciągle pełne, sieć zakleszcza się. "Odrzucanie ogona" rozdziela miejsce w buforze nierównomiernie. Może to prowadzić do globalnej synchronizacji TCP jak również, do wstrzymania połączeń TCP jednocześnie. Sieci stają się zalane pakietami synchronizacyjnymi.
RED rozwiązuje ten problem monitorując średnią wielkość kolejki i odrzuca pakiety (lub oznacza jeżeli jest połączony z ECN) bazując na prawdopodobieństwach statystycznych. Jeżeli bufor jest prawie pusty, wszystkie przychodzące pakiety są akceptowane. W miarę jak kolejka rośnie wzrasta prawdopodobieństwo odrzucenia przychodzącego pakietu. Kiedy bufor jest pełny prawdopodobieństwo osiąga 1 przez co wszystkie pakiety są odrzucane. 
RED sprawia, że rozróżnienie Quality of Service (QoS) staje się niemożliwe. Weighted RED (WRED) i RED In/Out (RIO) zapewniają wczesne wykrywanie, jak również QoS.

</doc>
<doc id="839414" url="https://pl.wikipedia.org/wiki?curid=839414" title="Bitwa w zatoce Kula">
Bitwa w zatoce Kula

Bitwa w zatoce Kula – bitwa morska podczas walk w archipelagu Wysp Salomona w czasie II wojny światowej, stoczona w nocy z 5 na 6 lipca 1943 roku pomiędzy okrętami japońskimi a amerykańskimi, w zatoce Kula pomiędzy wyspami Kolombangara a Nowa Georgia. Zakończona taktycznym zwycięstwem japońskim.
Wstęp – starcie 5 lipca.
Na początku lipca 1943, po zdobyciu wyspy Rendova, Amerykanie wysadzili desant na południowym wybrzeżu opanowanej przez Japończyków wyspy Nowa Georgia w archipelagu Wysp Salomona. W nocy z 4 na 5 lipca 1943 dodatkowo wysadzono desant 2600 żołnierzy na zachodzie wyspy, w zatoce Kula, w rejonie Kotwicowiska Ryżowego, mający na celu uniemożliwienie Japończykom dostarczania tą drogą posiłków. Osłonę desantu i wsparcie ogniowe oddziałów zapewniał zespół Task Group 36.1 kontradmirała Waldena Ainswortha, składający się z 3 krążowników lekkich: USS „Helena”, „Honolulu” i „St. Louis” i 10 niszczycieli. W tym samym czasie, Japończycy podjęli nocną próbę dostarczenia na pokładach niszczycieli posiłków na leżącą po przeciwnej stronie zatoki Kula wysepkę Kolombangara (rejsy tego typu nazywane były przez Amerykanów "Tokyo Express").
Japoński zespół w składzie niszczycieli: „Niizuki”, „Yunagi”, „Nagatsuki” i „Satsuki” wszedł do zatoki Kula. Dzięki wyposażeniu nowego niszczyciela „Niizuki” w radar, wykrył on znajdujący się w głębi zatoki zespół amerykańskich niszczycieli jako pierwszy (było to ewenementem w morskich starciach japońsko-amerykańskich). „Niizuki” i „Yunagi” wystrzeliły po 4 torpedy, a „Nagatsuki” 6 torped (łącznie 14), z odległości ok. 11 mil morskich, po czym Japończycy zawrócili, nie wysadzając posiłków. Zespół japoński został wykryty przez Amerykanów na radarze zbyt późno, a w chwilę potem, przed godz. 1, amerykański niszczyciel USS „Strong” został trafiony jedną z torped i wkrótce zatonął. Dzięki temu jednak, że po trafieniu zderzył się z nim celowo niszczyciel USS „Chevalier”, odnosząc przy tym niewielkie uszkodzenia, na pokład „Chevaliera” mogło przejść 241 członków załogi okrętu (zginęło 46). Akcja ratunkowa była utrudniona przez ostrzał japońskiej artylerii nadbrzeżnej. Ewenementem w tym starciu był dystans skutecznego strzału torpedowego.
Po wysadzeniu i wsparciu desantu, amerykański zespół TG 36.1 kontradmirała Ainswortha wycofał się 5 lipca na wschód, wzdłuż archipelagu Wysp Salomona. Po południu jednakże otrzymał informację od admirała Halseya o wykrytym kolejnym zespole japońskim "Tokyo Express" płynącym w kierunku Nowej Georgii, więc zawrócił w kierunku wyspy.
Bitwa – 6 lipca.
Zespół amerykański składał się z krążowników lekkich USS „Helena”, „Honolulu” i „St. Louis” oraz 4 niszczycieli: USS „Nicholas”, „O’Bannon”, „Radford” i „Jenkins” i zbliżał się od wschodu do zatoki Kula i brzegu Kolombangary. Tymczasem do zatoki dotarł z Buin na Bougainville zespół 10 niszczycieli japońskich pod flagą dowódcy 3. Flotylli Niszczycieli, kontradmirała Teruo Akiyamy. Siedem z nich miało na pokładzie wojsko i miało zadanie wysadzić je w bazie Vila na brzegu Kolombangary, trzy – flagowy „Niizuki”, „Suzukaze” i „Tanikaze” stanowiły osłonę.
Japoński zespół znalazł się na wodach zatoki Kula po północy 6 lipca, wpływając na nie od południa, po czym trzy okręty zespołu transportowego: „Mochizuki”, „Mikazuki” i „Hamakaze” zostały skierowane do Vila. Reszta japońskiego zespołu szła na północ, ku wyjściu z zatoki, po czym odłączono od niego i skierowano do Vila dalsze 4 niszczyciele: „Nagatsuki” i „Satsuki”, „Amagiri”, „Hatsuyuki”. Wkrótce potem, o 1.47, Japończycy zostali wykryci przez nadchodzący zespół amerykański.
Amerykanie płynęli w szyku torowym: dwa niszczyciele, krążowniki i pozostałe dwa niszczyciele. O godz. 1.54 czołowe niszczyciele USS „Nicholas” i „O’Bannon” otworzyły ogień do trzech niszczycieli japońskich zespołu osłony „Niizuki”, „Suzukaze” i „Tanikaze”. Dopiero po trzech minutach ogień otworzyły też krążowniki. Wkrótce wielokrotnie trafiony został „Niizuki”, który potem zatonął. Z powodu stosowania prochu błyskowego, amerykańskie krążowniki były jednak dobrze widoczne w nocy, co umożliwiło pozostałym niszczycielom japońskim atak torpedowy. Między 2.04 a 2.07 trzy z 16 torped trafiły krążownik USS „Helena”, który wkrótce zatonął. Mimo intensywnego ognia amerykańskiego, pozostałe dwa niszczyciele japońskie uszły na zachód z niewielkimi uszkodzeniami.
Tymczasem 4 niszczyciele japońskie, płynące na południe ku bazie Vila, zawróciły w kierunku starcia, z „Amagiri” płynącym na czele. Tam jednak przegrodził im kurs amerykański zespół, stawiając tym samym „kreskę nad T”, co umożliwiało Amerykanom prowadzenie ognia całością artylerii. Mimo to, japońskie niszczyciele odniosły jedynie niewielkie uszkodzenia (m.in. „Hatsuyuki” otrzymał trafienia trzema pociskami, które nie wybuchły), po czym powtórnie zawróciły na południe, do Vila.
Po bitwie.
Akcja ratowania rozbitków z „Heleny” została podjęta przez niszczyciele USS „Nicholas” i USS „Radford”. Ok. godz. 5.22 natknął się na nie niszczyciel „Amagiri” próbujący szukać rozbitków z „Niizuki”; obie strony wystrzeliły torpedy, lecz niecelnie. Podczas wymiany ognia, „Amagiri” został lekko uszkodzony jednym pociskiem i się wycofał. Godzinę później natknął się na niszczyciele amerykańskie starszy japoński niszczyciel „Mochizuki”, powracający z Vila, lecz po ostrzelaniu przez Amerykanów, również się wycofał.
Obawiając się japońskich nalotów, oba niszczyciele amerykańskie jednak przerwały akcję ratowniczą i wycofały się do Tulagi. Z pozostałych rozbitków, 165 dopłynęło do brzegu opanowanej przez Japończyków wyspy Vella Lavella, gdzie dzięki pomocy ludności ukrywali się do 16 lipca, kiedy zostali uratowani przez specjalnie wysłane w tym celu amerykańskie okręty. Łącznie uratowano 739 członków załogi, zginęło 168.
Starcie zakończyło się niewielką wygraną Japończyków, którzy zatopili krążownik za cenę utraty nowoczesnego dużego niszczyciela z całą załogą i kontradmirałem Akiyamą oraz lekkich uszkodzeń kilku innych niszczycieli. Niszczyciel starszego typu „Nagatsuki” jednak w nocy wszedł na mieliznę koło Bambari Harbor, gdzie został w dzień 6 lipca 1943 zniszczony przez samoloty amerykańskiej piechoty morskiej. Na „Niizuki” zginęło ok. 300 ludzi, na „Amagiri” – 10, „Nagatsuki” – 8 i „Hatsuyuki” – 6. Mimo to, Japończycy osiągnęli swój cel taktyczny, w postaci dostarczenia na Kolombangarę 1600 żołnierzy.

</doc>
<doc id="839418" url="https://pl.wikipedia.org/wiki?curid=839418" title="Andrzej Maciąg">
Andrzej Maciąg

Andrzej Maciąg (ur. 21 listopada 1952, zm. 16 lutego 2007 pod Jarosławiem) – polski duchowny rzymskokatolicki, kapłan archidiecezji lubelskiej, duszpasterz diecezji kamieniecko-podolskiej na Ukrainie, współtwórca i rektor ukraińskiego Instytutu Nauk Religijnych.
Studia z zakresu katechetyki odebrał w Rzymie, święcenia kapłańskie przyjął w 12 czerwca 1977 r. w Lublinie. W latach 1977–1979 wikariusz w Kazimierzu Dolnym. Jako ojciec duchowny, Maciąg pełnił posługę w latach 1982–1986 w Wyższym Seminarium Duchownym w Lublinie, gdzie również pełnił funkcję duszpasterza młodzieży akademickiej w kościele powizytkowskim w latach 1986–1993.
W 1993 r. wyjechał na Ukrainę i rozpoczął pracę w diecezji kamieniecko-podolskiej. Wikariusz w Latyczowie. Następnie ojciec duchowny w Wyższym Seminarium Duchownym w Gródku Podolskim. Wicerektor tegoż seminarium ds. kontaktów z Uniwersytetem Laterańskim w Rzymie. Wykładowca katechetyki, ewangelizacji i teologii pastoralnej w tymże seminarium. Był jednym z inicjatorów powstania, a także rektorem Instytutu Nauk Religijnych w Gródku Podolskim. Dla instytucji tej pozyskał ruiny klasztoru SS. Szarytek, oraz fundusze niezbędne na remont. Był także wykładowcą Wyższego Seminarium Duchownego w Gródku Podolskim. Pod jego kierunkiem został opracowany ramowy program katechezy dzieci młodzieży dla diecezji rzymskokatolickich na Ukrainie (2001) oraz pod jego redakcją wydane podręczniki metodyczne dla poszczególnych klas. W dniach 30–31 sierpnia 2002 r. zorganizował sympozjum dla katechetów obrządku łacińskiego pod hasłem „Katecheza a środki społecznej komunikacji”. Jeden z organizatorów i prowadzących Rekolekcje dla Kapłanów Chrystusa Sługi w 2003 r., oraz prowadzone przez Diakonię KWC z Centrum Ruchu – Warsztatów Wesel bezalkoholowych.
Ks. Andrzej Maciąg zmarł na skutek obrażeń odniesionych w wypadku drogowym pod Jarosławiem, pogrzeb duchownego odbył się 20 lutego 2007 r., w rodzinnym Wilkołazie. Jego młodszy brat Józef jest także kapłanem archidiecezji lubelskiej.

</doc>
<doc id="839419" url="https://pl.wikipedia.org/wiki?curid=839419" title="Dobiesław Damięcki">
Dobiesław Damięcki

Dobiesław Damięcki, ps. „Sułkowski”, „Damian” (ur. 2 kwietnia 1899 w Karniewku k. Pułtuska, zm. 10 kwietnia 1951 w Warszawie) – polski aktor oraz reżyser, nestor aktorskiego rodu: mąż Ireny Górskiej-Damięckiej, ojciec Damiana i Macieja, dziadek Grzegorza, Mateusza i Matyldy. Żołnierz Polskiej Organizacji Wojskowej, Oddziału II SG WP, powstaniec śląski.
Życiorys.
Pochodził z drobnej rodziny szlacheckiej herbu Dąbrowa, był synem Stefana Damięckiego i Karoliny z Pomaskich. Był uczniem Gimnazjum im. Króla Władysława IV w Warszawie – jednym z pierwszych drużynowych 17 Warszawskiej Drużyny Harcerskiej. W 1917 rozpoczął studia na Wydziale Filozoficznym Uniwersytetu Warszawskiego. Od 1917, pod pseudonimem „Sułkowski”, był członkiem Lotnego Oddziału Polskiej Organizacji Wojskowej. Wraz z ze swoim oddziałem uczestniczył w lipcu 1918 w największej akcji ekspropriacyjnej POW, na transport pieniędzy austriackich niedaleko stacji Bąkowiec, gdzie skonfiskowano 2 mln marek austriackich.
Okres międzywojenny.
W listopadzie 1918 wstąpił na ochotnika do wojska, zostając członkiem Biura Wywiadowczego Naczelnego Dowództwa Wojsk Polskich. Do 1920 odbywał służbę wojskową, uczestnicząc w walkach na froncie wojny polsko-bolszewickiej, prawdopodobnie w szeregach 5 Pułku Piechoty Legionów. Awansowany na porucznika ze starszeństwem od 1 czerwca 1919. Brał udział w akcji zajmowania Pomorza przez Wojsko Polskie, a następnie kierował ekspozyturą wywiadu polskiego w Chojnicach. Od lipca 1920 Wydział Plebiscytowy dla Górnego Śląska czynił starania o skierowanie go do pracy w obszarze plebiscytowym. Po zakończeniu służby, ponownie podjął studia na uniwersytecie. W 1921 brał udział w III powstaniu śląskim, w szeregach dywersyjnej Grupy „Wawelberga”. Pod pseudonimem „Damian”, w stopniu porucznika dowodził podgrupą destrukcyjną „Wschód”. Po powrocie do Warszawy został jednym z działaczy Związku Niezależnej Młodzieży Socjalistycznej. Reprezentował m.in. ZNMS na II Ogólnym Zjeździe Młodzieży Akademickiej w grudniu 1921 w Wilnie. Od maja 1922 przez kilka miesięcy był redaktorem „Głosu Niezależnego”, pisma ZNMS.
Po ukończeniu przerwanych studiów uniwersyteckich, od 1924 był słuchaczem warszawskiej szkoły Instytutu „Reduta”, zaś w 1925 został przyjęty do teatru „Reduty”. Od 1926 występował w Teatrze im. Bogusławskiego w Warszawie, a następnie w teatrach: Miejskim w Łodzi, Wielkim i Rozmaitości we Lwowie oraz „Melodram”, Ateneum, Polskim, Narodowym, Letnim i Małym w Warszawie. Grał m.in. Konrada w "Wyzwoleniu" S. Wyspiańskiego, Rodryga w "Cydzie" P. Corneille’a, Raskolnikowa w "Zbrodni i karze" F. Dostojewskiego, Holofernesa w "Judycie" J. Giraudoux, Edmunda w "Królu Learze" W. Szekspira.
Przez pewien czas prowadził Zespół Sceny Robotniczej Towarzystwa Uniwersytetu Robotniczego. W kwietniu 1932 z Leonem Schillerem był krótko aresztowany za podpisanie odezwy solidaryzującej się z ukraińskim ruchem socjalistycznym. W 1934 był współorganizatorem ogólnopolskiego strajku aktorskiego. W 1936 został członkiem Naczelnej Rady Artystycznej przy Związku Artystów Scen Polskich, a od 1937 członkiem Zarządu Głównego ZASP.
II wojna światowa.
W konspiracji reprezentował ZASP w tajnej Radzie Teatralnej. Brał czynny udział w ruchu oporu. Był podejrzewany o udział w wykonaniu 7 marca 1941 wyroku sądu podziemnego Związku Walki Zbrojnej na aktorze-kolaborancie Igo Symie, gdyż niedługo przedtem ostro wyrażał się w paru lokalach na temat Syma. 
W związku z tym zamachem był poszukiwany przez hitlerowców, wydano listy gończe za nim i jego partnerką, aktorką Ireną Górską. Do końca wojny para ukrywała się w Podszkodziu koło Ostrowca Świętokrzyskiego, gdzie Dobiesław pod przybranym nazwiskiem Józefa Bojanowskiego organizował tajne nauczanie. W Ostrowcu współpracował z miejscową organizacją PPS-WRN, pisywał artykuły do prasy konspiracyjnej. Tam też urodzili się obaj synowie Damięckich: Damian i Maciej.
Okres powojenny.
Po zakończeniu wojny w 1945 założył w Ostrowcu liceum ogólnokształcące, a następnie wznowił działalność aktorską. 8 sierpnia 1945 został wybrany prezesem Zarządu Głównego ZASP. Działał też w lubelskiej „PPS”.
Od 1945 występował w wielu miastach polskich z Teatrem Wojska Polskiego w Łodzi, od 1951 w zespole Teatru Narodowego w Warszawie. Grał w filmie i zajmował się reżyserią teatralną ("Żabusia" G. Zapolskiej, "Mazepa" J. Słowackiego). 18 listopada 1948 przed Sądem Okręgowym w Warszawie Damięcki występował jako biegły razem z Jerzym Toeplitzem w trwającym procesie przeciwko polskim aktorom występującym w filmie "Heimkehr".
Został pochowany w alei zasłużonych (grób 62/63) na cmentarzu Powązkowskim w Warszawie.
Nagrody i odznaczenia.
Był odznaczony m.in. Srebrnym Krzyżem Virtuti Militari (1921), Krzyżem Walecznych oraz Krzyżem na Śląskiej Wstędze Waleczności i Złotym Krzyżem Zasługi.
Rodzina.
Dwukrotnie żonaty: z tancerką Jadwigą Hryniewiecką i aktorką Ireną Górską. Ojciec aktorów Damiana i Macieja Damięckich. Dziadek aktorów: Grzegorza, Mateusza i Matyldy Damięckich.

</doc>
<doc id="839420" url="https://pl.wikipedia.org/wiki?curid=839420" title="Gajusz Pius Tetrykus">
Gajusz Pius Tetrykus



</doc>
<doc id="839425" url="https://pl.wikipedia.org/wiki?curid=839425" title="Autostrada A11 (Francja)">
Autostrada A11 (Francja)

Autostrada A11 (fr. "Autoroute A11") także "L'Océane (Oceanka)" – autostrada w zachodniej Francji w ciągu tras europejskich E50, E60, oraz E501.

</doc>
<doc id="839427" url="https://pl.wikipedia.org/wiki?curid=839427" title="A.I. Bezzerides">
A.I. Bezzerides

Albert Isaac Bezzerides, ps. A.I. „Buzz” Bezzerides (ur. 9 stycznia 1908 w Samsun w Turcji, zm. 1 stycznia 2007 w Los Angeles) – amerykański pisarz i scenarzysta, przedstawiciel Film noir, współpracował z wytwórnią Warner Bros. Przyjaciel Williama Faulknera.
Przyszedł na świat w Turcji jako syn Armenki i Greka. W wieku dwóch lat wyemigrował wraz z rodzicami do USA, rodzina osiedliła się we Fresno w Kalifornii. Początkowo pracował jako kierowca ciężarówki, następnie podjął studia inżynieryjne na wydziale elektrotechnicznym Uniwersytetu w Berkeley. Zrezygnował jednak z pracy jako inżynier i poświęcił się swojej pasji – pisarstwu.
Już w 1940 jego powieść "Long Haul" ("Nocna wyprawa") została z dużym sukcesem zekranizowana przez Raoula Walsha, a w jedną z głównych ról wcielił się Humphrey Bogart. W 1942 napisał swój pierwszy scenariusz do filmu "Juke Girl" z Ann Sheridan i Ronaldem Reaganem. W 1949 na podstawie jego scenariusza zekranizowano thriller "Złodziejski trakt".
W latach 50. XX wieku, był głównie autorem scenariuszy telewizyjnych, między innymi do "77 Sunset Strip", "Bonanzy", "DuPont Theater", "Rawhide" i "The Virginian". Był również autorem scenariuszy do kilku znanych produkcji kinowych tego okresu: "Niebezpieczne terytorium" (1952) i "Śmiertelny pocałunek" (1955).
W 1999 zmarła druga żona Bezzeridesa Silvia Richards, scenarzystka filmowa i telewizyjna.

</doc>
<doc id="839432" url="https://pl.wikipedia.org/wiki?curid=839432" title="Jelsa">
Jelsa

Jelsa – wieś w Chorwacji, w żupanii splicko-dalmatyńskiej, siedziba gminy Jelsa. Leży na wyspie Hvar. W 2011 roku liczyła 1801 mieszkańców.
Jelsa usytuowana jest na północnym wybrzeżu wyspy Hvar, przy jednej z wypustek zatoki Luka Vrboska. Sąsiaduje z dwoma najwyższymi wzgórzami na wyspie – Sv. Nikola na zachodzie i Hum na wschodzie. Od strony południowej miasteczko otaczają wzgórza Vrh, Gozd i Samotarac, natomiast od strony północnej wzgórze Burkovo.

</doc>
<doc id="839435" url="https://pl.wikipedia.org/wiki?curid=839435" title="Mahalia Jackson">
Mahalia Jackson

Mahalia Jackson (ur. 26 października 1911 jako Mahala Jackson w Nowym Orleanie, zm. 27 stycznia 1972 w Evergreen Park) – amerykańska wokalistka śpiewająca gospel. Nazywana "królową muzyki gospel".
Życiorys.
Jej dziadkowie urodzili się niewolnikami i spędzili życie, zbierając bawełnę w Luizjanie. Mahalia urodziła się w ubogiej rodzinie w Nowym Orleanie. Jej matka, praczka i służąca, zmarła, gdy Mahalia miała 5 lat. Ojciec był kaznodzieją baptystycznym, ale to dalsza, liczna rodzina ją wychowywała.
Od czwartego roku życia śpiewała w kościele. Wcześnie zaczęła przesiąkać klimatem nowoorleańskiej muzyki, szczególne znaczenie miały: blues, rodzący się jazz, śpiew Bessie Smith oraz Ma Rainey. W wieku 16 lat wyjechała do Chicago, by zostać tam pielęgniarką, jednak jej losy potoczyły się inaczej: otworzyła salon piękności. Coraz więcej śpiewała solowo w kościołach, na pogrzebach i innych ceremoniach. Znalazła się też w grupie The Johnson Brothers – jednym z wczesnych zawodowych zespołów gospel.
W roku 1937 dokonała pierwszego solowego nagrania. Przez 10 lat współpracowała z muzykiem bluesowym i kompozytorem Thomasem Dorseyem. Wkrótce osiągnęła popularność. Singel "Move On Up a Little Higher" sprzedał się w ponad dwumilionowym nakładzie.
Śpiewała na Newport Jazz Festival w 1958 i dla prezydentów Dwighta D. Eisenhowera oraz Johna F. Kennedy’ego (na inauguracji tego drugiego).
Występowała w wielu salach koncertowych, m.in. nowojorskiej Carnegie Hall, także w Europie, Afryce, Japonii i Indiach.
Nagrywała dla wytwórni Decca, Apollo Records i Columbia Records, współpracowała i przyjaźniła się m.in. z Dukiem Ellingtonem, Louisem Armstrongiem oraz Percym Faithem. W 1997 została wprowadzona do Rock and Roll Hall of Fame.
Działalność publiczna.
Wspierała walkę polityczną mającą na celu zniesienie segregacji rasowej. To właśnie Mahalia Jackson zaśpiewała piosenkę "I’ve Been ‘Buked and I Been Scorned" do 200-tysięcznego tłumu zgromadzonego w Waszyngtonie przed słynnym przemówieniem Martina Luthera Kinga w 1963 r. Zdaniem niektórych historyków, to właśnie ona wtedy okrzykiem zachęciła go, by opowiedział swój sen.
Nagrody i wpływ na muzykę.
W 1972 uhonorowano ją Nagrodą Grammy za całokształt.
Zrewolucjonizowała muzykę gospel, wprowadzając do niej bluesowe frazowanie i inne elementy z muzyki świeckiej, zwłaszcza jazzu.
Była i jest inspiracją dla wielu śpiewaków, m.in. Little Richarda, Arethy Franklin, Etty James, Jamesa Clevelanda, Van Morrisona.
W 1997 r. przyjęto ją w poczet sław Rock and Roll Hall of Fame and Museum, znalazła się w Hollywood Walk of Fame a rok później jej portret ozdobił znaczek pocztowy USA.
Jej głos zaliczany jest do najbardziej wyjątkowych XX wieku. Śpiewała z pasją i charyzmą – w sposób, który po dziś dzień uznawany jest za symbol i szczytowe osiągnięcie muzyki gospel and spirituals.
100-lecie urodzin w Polsce.
Z okazji stulecia urodzin Mahalii Jackson polska wokalistka Magda Piskorczyk przygotowała specjalny program koncertowy „W Hołdzie Mahalii Jackson” oraz studyjną płytę CD zatytułowaną „Mahalia”, zawierającą interpretacje 15 utworów z repertuaru królowej muzyki gospel. Premierowy koncert upamiętniający Mahalię Jackson odbył się 26 października 2011 roku w warszawskim Teatrze Palladium, gdzie Magdzie Piskorczyk towarzyszył jej zespół, chór Gospel Band i Wojciech Karolak.
Utwory.
Bardziej znane utwory z repertuaru Mahalii Jackson:

</doc>
<doc id="839436" url="https://pl.wikipedia.org/wiki?curid=839436" title="Język pranordyjski">
Język pranordyjski

Język pranordyjski – język ludów germańskich, używany na terenach Skandynawii między III a VII w. n.e., zaświadczony w kilku inskrypcjach runicznych. Stanowi późne stadium rozwojowe rekonstruowanego języka pragermańskiego, od którego prawdopodobnie niewiele się różnił. Na początku VIII wieku wyewoluowały z niego dialekty języka staronordyjskiego.

</doc>
<doc id="839438" url="https://pl.wikipedia.org/wiki?curid=839438" title="Język protonordycki">
Język protonordycki



</doc>
<doc id="839439" url="https://pl.wikipedia.org/wiki?curid=839439" title="Język protonordyjski">
Język protonordyjski



</doc>
<doc id="839442" url="https://pl.wikipedia.org/wiki?curid=839442" title="Copa Rodrigues Alves 1922">
Copa Rodrigues Alves 1922

Copa Rodrigues Alves 1922 - mecz towarzyski o puchar Rodrigues Alves odbył się po raz pierwszy w 1922 roku. W spotkaniu uczestniczyły zespoły: Paragwaju i Brazylii. 
Mecze.
Triumfatorem turnieju Copa Rodrigues Alves 1922 został zespół Brazylii.

</doc>
<doc id="839444" url="https://pl.wikipedia.org/wiki?curid=839444" title="Copa Rodrigues Alves 1923">
Copa Rodrigues Alves 1923

Copa Rodrigues Alves 1923 - mecz towarzyski o puchar Rodrigues Alves odbył się po raz drugi (i ostatni) w 1923 roku. W spotkaniu uczestniczyły zespoły: Paragwaju i Brazylii. Spotkanie odbywało się w trakcie trwania turnieju Copa America.
Mecze.
Triumfatorem turnieju Copa Rodrigues Alves 1923 został zespół Brazylii.

</doc>
<doc id="839445" url="https://pl.wikipedia.org/wiki?curid=839445" title="Copa Mariscal Sucre 1973">
Copa Mariscal Sucre 1973

Copa Mariscal Sucre 1973 – turniej towarzyski o Puchar Mariscal Sucre między reprezentacjami Peru i Boliwii rozegrano w 1973 roku.
Mecze.
Tabela końcowa.
Triumfatorem turnieju Copa Mariscal Sucre 1973 zostały zespoły: Boliwii i Peru.

</doc>
<doc id="839446" url="https://pl.wikipedia.org/wiki?curid=839446" title="IRCnet">
IRCnet

IRCnet – druga pod względem wielkości sieć IRC. Obecnie liczba użytkowników szacowana jest na około 24 000.
Historia.
IRCnet wytworzył się jako europejski odłam EFnetu po sporach zapoczątkowanych w lipcu 1996 roku. Związane to było z nieścisłościami przy określaniu władzy administratorów. Prawa i ograniczenia nowo powstałej sieci prezentowały zupełnie inny punkt widzenia niż wiele podobnych do EFnetu sieci.
Serwery IRCnetu.
Polskie serwery:
Serwery "lublin.irc.pl", "wroclaw.irc.pl" i "open.pl.ircnet.net" zostały wyłączone do odwołania, a "krakow.irc.pl", "krakow6.irc.pl" i "warszawa.irc.pl" na stałe.

</doc>
<doc id="839449" url="https://pl.wikipedia.org/wiki?curid=839449" title="Henryk Karol Gaertner">
Henryk Karol Gaertner

Henryk Karol Gaertner (ur. 8 lipca 1892 w Krakowie, zm. 23 marca 1935 we Lwowie) – polski językoznawca i filolog.
Życiorys.
Pochodził z krakowskiej rodziny prawniczej. Był absolwentem Uniwersytetu Jagiellońskiego w Krakowie na kierunku psychologii i filologii. Na UJ w latach 1923–1926 zatrudniony jako docent starszej literatury. W latach 1919-1925 był profesorem Katolickiego Uniwersytetu Lubelskiego, a następnie - od 1926 do śmierci - profesorem Uniwersytetu Jana Kazimierza we Lwowie oraz członkiem Towarzystwa Naukowego we Lwowie. Habilitował się z historii literatury polskiej (1922) i języka polskiego (1925) na Uniwersytecie Jagiellońskim.
Jest autorem między innymi "Gramatyki współczesnego języka polskiego" (1931-1938) oraz "O zadaniach stylistyki" (1922). 
Był też muzykiem, uczniem Józefa Śliwińskiego, Jerzego Lalewicza i Egona Petri. Żonaty z Anną Bachledą Curuś, ich synem był profesor Henryk Gaertner - lekarz, historyk i muzyk, emerytowany profesor Uniwersytetu Jagiellońskiego (1922- 2020).
Henryk Karol Gaertner został pochowany na cmentarzu Łyczakowskim we Lwowie.

</doc>
<doc id="839450" url="https://pl.wikipedia.org/wiki?curid=839450" title="Walery Maryański">
Walery Maryański

Walery Maryański vel Walerian Marjański (ur. 2 stycznia 1875 w Stulsku, zm. 6 maja 1946 w Krakowie) – generał brygady inżynier Wojska Polskiego, olimpijczyk.
Życiorys.
Urodził się w Stulsku, w ówczesnym powiecie żydaczowskim Królestwa Galicji i Lodomerii, w rodzinie Walerego, powstańca styczniowego, i Anieli z Młodnickich. W 1894 ukończył C. K. IV Gimnazjum we Lwowie, a trzy lata później Techniczną Akademię Wojskową w Wiedniu. W 1897 rozpoczął zawodową służbę wojskową w cesarskiej i królewskiej armii. Został wcielony do batalionu pionierów nr 15 w Klosterneuburgu, a w następnym roku przeniesiony do batalionu pionierów nr 11 w Przemyślu. W latach 1900–1902 był słuchaczem Wyższego Kursu Inżynieryjnego w Wiedniu (). W 1902 wrócił do macierzystego batalionu. W następnym roku został przydzielony do Wojskowego Komitetu Technicznego w Wiedniu. W 1908 wrócił do macierzystego oddziału. Jesienią 1912 został przeniesiony do batalionu saperów nr 11 we Lwowie. W latach 1912–1913 wziął udział w mobilizacji sił zbrojnych Monarchii Austro-Węgierskiej, wprowadzonej w związku z wojną na Bałkanach. W czasie I wojny światowej walczył na froncie galicyjskim, karpackim i besarabskim. W listopadzie 1916 został komendantem kursu minerów w Mautern. Do 1917 jego oddziałem macierzystym był nadal batalion saperów nr 11, a następnie batalion saperów nr 22. W 1917 otrzymał tytuł inżyniera.
8 listopada 1918 przyjęty został do Wojska Polskiego i przydzielony do Dowództwa „Wschód” na stanowisko zastępcy szefa sztabu i szefa inżynierii. 19 marca 1919 wyznaczony został na stanowisko kwatermistrza Frontu Galicyjskiego, a 1 października tego roku – szefa sztabu 12 Dywizji Piechoty. Od 20 lipca do 20 sierpnia 1920 pełnił obowiązki szefa sztabu 2 Armii, a później szefa sztabu Okręgu Generalnego „Lwów” we Lwowie. 24 września 1921 mianowany został I oficerem sztabu w Inspektoracie Armii Nr 5. 8 czerwca 1922 jako oficer Sztabu Generalnego wcielony został do oddziału macierzystego – 5 pułku saperów w Krakowie. Z dniem 1 października 1924 roku został mianowany dowódcą 12 Dywizji Piechoty w Tarnopolu.
1 grudnia 1924 roku Prezydent RP Stanisław Wojciechowski, na wniosek Ministra Spraw Wojskowych generała dywizji Władysława Sikorskiego awansował go na generała brygady ze starszeństwem z dniem 15 sierpnia 1924 roku i 17. lokatą w korpusie generałów. W czasie przewrotu majowego opowiedział się po stronie rządowej. Z dniem 1 marca 1927 roku został mu udzielony dwumiesięczny urlop z zachowaniem uposażenia, a z dniem 30 kwietnia 1927 roku został przeniesiony w stan spoczynku. Zamieszkał w resztówce Ryki w powiecie złoczowskim.
W 1924 w Paryżu był uczestnikiem Igrzysk Olimpijskich. Startował w konkurencji strzelania z pistoletu sylwetkowego, zajmując 21. miejsce.
Zmarł 6 maja 1946. Został pochowany 10 maja 1946 na Cmentarzu Rakowickim w Krakowie (kwatera VI-płd-wsch-narożnik).
Był żonaty Ireną Sobolewską, z którą miał córkę Janinę (ur. 1908) i syna Tadeusza (ur. 1913), inżynierów rolników.

</doc>
<doc id="839453" url="https://pl.wikipedia.org/wiki?curid=839453" title="Marzyciele">
Marzyciele

Marzyciele () – włosko-francusko-brytyjsko-amerykański dramat filmowy z 2003 roku w reżyserii Bernardo Bertolucciego. Scenariusz powstał w oparciu o powieść Gilberta Adaira "Marzyciele".
Światowa premiera filmu miała miejsce 1 września 2003 roku w ramach pokazów pozakonkursowych na 60. MFF w Wenecji. Na ekrany polskich kin film wszedł 6 lutego 2004 roku.
Obsada.
"Źródło: Filmweb"
i inni. 
Opis fabuły.
Matthew (Michael Pitt), amerykański student, przyjeżdża do Paryża, aby studiować francuski, a przy okazji poznać kulturę i historię europejską. Szybko zaprzyjaźnia się z Francuzką Isabelle (Eva Green) i jej bratem bliźniakiem Théo (Louis Garrel). Wszyscy troje kochają kino, a szczególnie filmy klasyczne, co bardzo ich do siebie zbliża. Isabelle i Théo postanawiają zamieszkać z Matthew, wykorzystując nieobecność swoich rodziców. W miarę upływu czasu cała trójka zżywa się ze sobą tak mocno, że traktują się nawzajem jak rodzeństwo. Jednocześnie Isabelle i Théo rozpoczynają seksualną zabawę opartą na kontrowersyjnych zasadach. Przez przyjaźń z rodzeństwem Matthew bardzo izoluje się od rzeczywistości i od studenckich strajków majowych w 1968. Nagle okres izolacji od świata kończy się, zaś cała trójka musi stawić czoła sytuacji, jaka panuje w ówczesnej Francji.

</doc>
<doc id="839454" url="https://pl.wikipedia.org/wiki?curid=839454" title="Lozoya">
Lozoya

Lozoya - dopływ rzeki Jarama i rzeki Tajo, która wpada do Oceanu Atlantyckiego. Lozoya rozpoczyna się w Sierra de Guadarrama, na zboczu wspólnoty autonomicznej Madryt. Następnie biegnie przez dolinę Lozoya.

</doc>
<doc id="839455" url="https://pl.wikipedia.org/wiki?curid=839455" title="Dolina Lozoya">
Dolina Lozoya

Lozoya – hiszpańska dolina, najbardziej rozległa w górach Sierra de Guadarrama, w centrum Hiszpanii. 
Dolina znajduje się na północnym zachodzie wspólnoty autonomicznej Madryt pomiędzy osią Cuerda Larga i Sierra de Guadarrama. Długość doliny wynosi około 25 kilometrów, a szerokość około 6 kilometrów. Centrum doliny znajduje się na wysokości 1 100 metrów nad poziomem morza, a wzgórza na wysokościach pomiędzy 1 800 a 2 430 metrami. Rzeka Lozoya, od której pochodzi nazwa doliny przebiega przez głąb doliny pomiędzy pastwiskami i polami uprawnymi. Góry i wzgórza w dolinie Lozoya zakryte są przez lasy mieszane, z przewagą sosny zwyczajnej i dębu. Najwyższy szczyt doliny Lozoya to Peñalara (2 430 m n.p.m.).

</doc>
<doc id="839457" url="https://pl.wikipedia.org/wiki?curid=839457" title="Portia de Rossi">
Portia de Rossi

Portia de Rossi, właśc. Portia Lee James DeGeneres (ur. jako Amanda Lee Rogers 31 stycznia 1973 w Horsham) – australijska aktorka, występowała w roli prawniczki Nelle Porter w serialu "Ally McBeal".
Życiorys.
Urodziła się 31 stycznia 1973 roku w Horsham w Australii, jako drugie dziecko Margaret i Barry’ego Rogersów; ma starszego brata Michaela. Dorastała w leżącym niedaleko Melbourne miasteczku Geelong, w dzielnicy Grovedale. Od dziecka grała w reklamach TV i pracowała jako modelka. Mając 15 lat zdecydowała się zmienić imię na Portia de Rossi. W 2005 roku w wywiadzie dla magazynu "The Advocate" aktorka wyjawiła, że imię Portia zaczerpnęła z dzieła Williama Szekspira Kupiec wenecki, natomiast włoskie nazwisko wydawało jej się niespotykane i wyrafinowane.
Studiowała prawo na University of Melbourne, ale przerwała studia, decydując się na karierę aktorską. Po sukcesie jej australijskiego filmu "Syreny", w 1994 roku, przeprowadziła się do Los Angeles. W 1996 roku wyszła za mąż za reżysera filmów dokumentalnych, Mela Metcalfe, co, jak wyznała, miało pomóc jej w zdobyciu zielonej karty. Stała się znana szerokiej publiczności wraz z pojawieniem się serialu "Ally McBeal".
W tym okresie aktorka zachorowała na anoreksję, obawiała się również publicznego ujawnienia swojej homoseksualnej orientacji.
W latach 2000–2004 była związana z piosenkarką Francescą Gregorini. W 2004 roku związała się z aktorką i komiczką Ellen DeGeneres i oficjalnie wyznała, że jest lesbijką. Panie pobrały się 16 sierpnia 2008 roku w ogrodzie wspólnego domu w Beverly Hills. Na prywatną ceremonię zaproszono jedynie dziewiętnaście osób. Dnia 6 sierpnia 2010 wystąpiła do Sądu Najwyższego Los Angeles z wnioskiem o zmianę nazwiska na Portia Lee James DeGeneres. Decyzja została rozpatrzona pozytywnie 23 września 2010 roku. Niemniej jednak aktorka zawodowo pozostała przy nazwisku Portia de Rossi.
Miesiąc później aktorka wydała swą pierwszą książkę zatytułowaną "Unbearable Lightness". Opowiada w niej o swojej wieloletniej (wygranej) walce z anoreksją.
Działa na rzecz mniejszości seksualnych, m.in. w szeregach organizacji Gay &amp; Lesbian Alliance Against Defamation (GLAAD).

</doc>
<doc id="839460" url="https://pl.wikipedia.org/wiki?curid=839460" title="Schwerer Panzerspähwagen (8-Rad)">
Schwerer Panzerspähwagen (8-Rad)

Schwerer Panzerspähwagen (8-Rad) - seria niemieckich 4-osiowych rozpoznawczych samochodów opancerzonych klasy Schwerer Panzerspähwagen: Sd.Kfz. 231 / 232 / 233 /263 (8-Rad), używanych przez Wehrmacht w czasie II wojny światowej. Pojazdy te zastąpiły wcześniejsze 3-osiowe konstrukcje typu Sd.Kfz. 231 (6-Rad) i podobne.
Produkcja.
W związku z zapotrzebowaniem na pojazdy rozpoznawcze lepiej sprawujące się w warunkach terenowych od Sd.Kfz. 231 (6-Rad), niemieckie Biuro Konstrukcji Samochodowych ("WaPrw6") zleciło zakładom "Büssing - NAG" opracowanie nowej konstrukcji. Założenia konstrukcyjne obejmowały:
Po zakończeniu prac projektowych i testach skonstruowane podwozie "LV8/G.S.36" otrzymało symbol "GS".
Produkcję rozpoczęto w zakładach "Büssing - NAG" pod koniec 1936 lub na początku 1937 roku konstruując 23 pojazdy. W kolejnych latach wyprodukowano następujące ilości: w 1938 - 50 sztuk, 1939 - 53 sztuki, 1940 - 30 sztuk, 1941 - 94 sztuki, 1942 - 154 sztuki oraz 200 sztuk w roku 1943, co dało łączną produkcję 604 sztuk (wraz z wersją Sd.Kfz. 232). W okresie produkcji wprowadzano liczne usprawnienia, jednak zmodyfikowane pojazdy nie otrzymywały odrębnych symboli ("Ausf."). 
Konstrukcja.
Do budowy Sd.Kfz. 231 (8-Rad) konstruktorzy użyli specjalnie opracowanego podwozia "GS", 8-cylindrowego silnika "V-8", 6-stopniowej skrzyni biegów (w dwie strony) oraz dyferencjałów dla wszystkich kół.
Wymogi dotyczące opancerzenia spełniono montując niezbyt grube płyty stalowe pod dużymi kątami, przez co pociski miały tendencję do ześlizgiwania się po ich powierzchni. Taka konstrukcja pozwalała zmniejszyć masę opancerzenia w porównaniu do płyt montowanych pionowo. Boki wieżyczki zostały opancerzone blachą o grubości 1,45 cm, przedział napędowy (z tyłu pojazdu) - 1,0 cm. Pozostałe elementy opancerzono blachami o grubościach 0,55 - 0,8 cm.
Pojazd uzbrojono w działko 20 mm KwK 30 oraz karabin maszynowy 7,92 mm MG 34 zamontowane na obrotowej wieżyczce.
Historia bojowa.
Pojazd zaczął zastępować modele 3-osiowe w batalionach rozpoznawczych w 1938 roku. Używany był powszechnie w Wehrmachcie przez cały okres II wojny światowej. 
O żywotności jego konstrukcji może świadczyć fakt, że w czasie II bitwy pod El Alamein (i odwrotu do Marsa el Brega) stracono tylko 4 z 15 jednostek, podczas gdy przetrwało tylko 64 z 283 czołgów niemieckich.

</doc>
<doc id="839461" url="https://pl.wikipedia.org/wiki?curid=839461" title="Ekran akustyczny">
Ekran akustyczny

Ekran akustyczny lub dźwiękochłonny – naturalna lub sztuczna przeszkoda, ustawiona na drodze między źródłem hałasu a punktem obserwacji, mająca na celu zredukować hałas do minimum poprzez wchłanianie i odbicie fal dźwiękowych. Za przeszkodą powstaje obszar o zmniejszonym natężeniu dźwięku zwany cieniem akustycznym. Obszar cienia wyznacza się metodami identycznymi jak obszar cienia w optyce, obszar ten jest jednak znacznie ograniczony dla fal dźwiękowych o dużej długości ze względu na ich dyfrakcję.
Działanie.
Drogowy ekran ma działać jako blocker hałasu generowanego przez pojazdy poruszające się po drodze. Dzięki temu odbiorcy hałasu znajdujący się w tzw. strefie chronionej odczuwają go w znacznie zredukowanym stopniu. Dźwięk wyemitowany przez samochód poprzez działalność silnika oraz przede wszystkim styczność opon z asfaltem przy dużej prędkości roznosi się po drodze i pobliskich obszarach. Ekrany akustyczne uniemożliwiają roznoszenie się dźwięku w poprzek i pochłaniają jego część, odbijają go w stronę źródła hałasu i na boki przeszkody, bądź odbijają go w górę od źródła hałasu, w tym przypadku w górę od drogi.
Limity hałasu (w Polsce).
Normy środowiskowe dotyczące hałasu przemysłowego są określane w planach zagospodarowania przestrzennego wybranego obszaru działalności przedsiębiorstw. W przypadku terenów o zabudowie wielorodzinnej dopuszczalny poziom hałasu w porze dnia wynosi 55 dB i w porze nocnej 45 dB, natomiast na obszarze z zabudową jednorodzinną (w tym tereny szpitali i domów opieki społecznej) hałas nie może przekraczać 50 dB w dzień i 40 dB w nocy.
Wspomniane wyżej normy zostały również określone dla miast powyżej 100 tys. mieszkańców. W centrach dużych miast hałas nie może przekraczać 68 dB w dzień i 60 dB w nocy. Na osiedlach z zabudową wielorodzinną dopuszczalna norma to 65 dB w dzień i 56 dB w nocy, natomiast dla dzielnic z zabudową jednorodzinną jest to odpowiednio 61 dB i 56 dB.
Zdaniem WHO niekorzystne objawy zdrowotne - zmęczenie, bóle głowy, brzucha, mięśni - obserwowane są u ludzi narażonych na długotrwały hałas o sile już 55 dB. Z kolei u osób stykających się z hałasem w przedziale 60-75 dB znacznie wzrasta ryzyko zawału.
Budowa.
Ekrany akustyczne można podzielić na 3 rodzaje pod względem właściwości akustycznych:
- Pochłaniające dźwięki – pochłaniają powstałą falę dźwiękową; przy ich budowie wykorzystywane są materiały takie jak panele metalowe i aluminiowe lub drewniane wypełnione płytą trocinobetonową i wełną mineralną. Możliwe jest obsadzenie ich roślinnością.
- Odbijające dźwięki – odbijają falę dźwiękową w kierunku, z którego ta nadeszła; mogą być wykonane m.in. z poliwęglanu czy szkła akrylowego.
- Odbijająco-rozpraszające – przy wykorzystaniu zagłębień i wypustek na powierzchni tarczy odbijają i rozpraszają falę dźwiękową powodując jej osłabienie. 
W zależności od wymaganej efektywności akustycznej przy projektowaniu ekranów akustycznych uwzględnia się ich wysokość:
- Ekrany wysokie – wysokie na ok. 7 metrów; ich efektywność akustyczna waha się między 12 a 20 decybeli. Stosuje się je głównie przy budynkach wielokondygnacyjnych, np. blokach.
- Ekrany średnie – ich wysokość to ok. 5 metrów, a efektywność akustyczna nie przekracza 15 decybeli. Stosowane w ochronie niskich bloków i mieszkań. Często buduje się je odgięte do centrum hałasu.
- Ekrany małe – wysokie na 3,5 metrów; ich efektywność dochodzi do 8 decybeli. Stosuje się je w ochronie obiektów rekreacyjnych jak m.in. parki czy place zabaw.
- Ekrany bardzo małe – wysokość ok. 1 metra; ich efektywność akustyczna dochodzi do 4 decybeli. Stosuje się je przy przejazdach kolejowo-drogowych.
Często przy budowie ekranów akustycznych wykorzystuje się naturalne bądź sztuczne różnice terenu jak wykopy czy wały ziemne. Takie ekrany akustyczne są zazwyczaj budowane od razu przy budowie dróg za pomocą wykopanej w trakcie budowy ziemi.
W transporcie kolejowym używa się najniższych ekranów akustycznych z uwagi na niskie koszta budowy, rozległość infrastruktury kolejowej, główne źródło hałasu powstające w trakcie ruchu kół pojazdu szynowego po szynach, konieczność utrzymania jak najwyższej widoczności w trakcie kierowania pojazdem szynowym, ułatwienia w dojeździe do torowiska maszyn jak np. podbijarki czy maszyny do wymiany podkładów kolejowych oraz z uwagi na konieczność zachowania właściwej widoczności na przejazdach kolejowo-drogowych.
Zielone ekrany akustyczne.
Jednym ze sposobów na ograniczenie hałasu jest wykorzystanie pasów zieleni w postaci m.in. drzew. Najbardziej skutecznymi roślinami używanymi do redukcji poziomu hałasu są drzewa iglaste oraz żywopłoty. Są one najtańszym i najbardziej estetycznym, jednakże najmniej skutecznym pod względem redukcji hałasu sposobem; same rośliny blokują maksymalnie 0,5 decybela na metr przeszkody. Innym czynnikiem jest czas, który rośliny potrzebują, by w pełni wyrosnąć. Z tego powodu pasy zieleni łączy się z materiałowymi ekranami akustycznymi (ekrany porasta roślinność).

</doc>
<doc id="839463" url="https://pl.wikipedia.org/wiki?curid=839463" title="Alenka Dovžan">
Alenka Dovžan

Alenka Dovžan (ur. 11 lutego 1976 w Mojstranie) – słoweńska narciarka alpejska, brązowa medalistka olimpijska.
Kariera.
Po raz pierwszy na arenie międzynarodowej Alenka Dovžan pojawiła się w 1993 roku, kiedy wystartowała na mistrzostwach świata juniorów w Montecampione. Najlepszy wynik uzyskała tam w kombinacji, którą ukończyła na ósmej pozycji. Na rozgrywanych dwa lata później mistrzostwach świata juniorów w Voss, była między innymi czwarta w slalomie. W zawodach tych walkę o podium przegrała z Cecilie Larsen z Norwegii o 0,38 sekundy.
W zawodach Pucharu Świata zadebiutowała 28 listopada 1993 roku w Santa Caterina, zajmując 22. miejsce w slalomie. Tym samym już w swoim debiucie wywalczyła pierwsze pucharowe punkty. Niecałe dwa miesiące później, 17 stycznia 1994 roku w Cortina d'Ampezzo jedyny raz w swojej karierze stanęła na podium zawodów pucharowych. Zwyciężyła tam w supergigancie, wyprzedzając bezpośrednio Pernillę Wiberg ze Szwecji oraz Austriaczkę Ulrike Maier. Najlepsze wyniki osiągnęła w sezonie 1993/1994, który ukończyła na trzynastej pozycji w klasyfikacji generalnej oraz czwartej w klasyfikacji supergiganta.
Jedyny medal na międzynarodowej imprezie zdobyła podczas igrzysk olimpijskich w Lillehammer w 1994 roku, zajmując trzecie miejsce w kombinacji. Po zjeździe zajmowała czwarte miejsce, tracąc do prowadzącej Niemki Katji Seizinger 1,39 sekundy. W slalomie uzyskała trzeci czas, co dało jej trzeci łączny wynik i brązowy medal. Ostatecznie uległa jedynie Pernilli Wiberg i Szwajcarce Vreni Schneider. Startowała także na igrzyskach olimpijskich w Nagano w 1998 roku oraz rozgrywanych cztery lata później igrzyskach w Salt Lake City, jednak ani razu nie znalazła się w czołowej dziesiątce. Kilkukrotnie startowała na mistrzostwach świata, najlepszy wynik osiągając podczas MŚ w Vail/Beaver Creek w 1999 roku, gdzie była dwunasta w slalomie. Kilkukrotnie zdobywała medale mistrzostw kraju, w tym złote w gigancie i slalomie w 2000 roku. W 2003 roku zakończyła karierę.

</doc>
<doc id="839464" url="https://pl.wikipedia.org/wiki?curid=839464" title="Alenka Dovzan">
Alenka Dovzan



</doc>
<doc id="839472" url="https://pl.wikipedia.org/wiki?curid=839472" title="Swietłana Gładyszewa">
Swietłana Gładyszewa

Swietłana Aleksiejewna Gładyszewa (ros. Светлана Алексеевна Гладышева, ur. 13 września 1971 w Ufie) – rosyjska narciarka alpejska, wicemistrzyni olimpijska, brązowa medalistka mistrzostw świata oraz mistrzyni świata juniorek.
Kariera.
Pierwszy raz na arenie międzynarodowej Swietłana Gładyszewa pojawiła się w kwietniu 1989 roku, podczas mistrzostw świata juniorów w Aleyska. Wystartowała tam w trzech konkurencjach, najlepszy wynik osiągając w biegu zjazdowym, który ukończyła na jedenastym miejscu. Na rozgrywanych rok później mistrzostwach świata juniorów w Zinal zdobyła dwa medale. Najpierw zwyciężyła w zjeździe, wyprzedzając Katję Seizinger z RFN i swą rodaczkę, Warwarę Zielenską. Dzień później zdobyła srebrny medal w supergigancie, ulegając tylko Seizinger. 
W zawodach Pucharu Świata zadebiutowała 8 sierpnia 1989 roku w Las Leñas, zajmując 23. miejsce w zjeździe. Pierwsze punkty (w sezonach 1980–1991 punktowało tylko piętnaście najlepszych zawodniczek) wywalczyła 14 stycznia 1990 roku w Haus im Ennstal gdzie zajęła piętnaste miejsce w kombinacji. Na podium zawodów tego cyklu po raz pierwszy stanęła 9 marca 1991 roku w Lake Louise, zajmując trzecie miejsce w zjeździe. W zawodach tych wyprzedziły ją tylko Austriaczka Sabine Ginther oraz Chantal Bournissen ze Szwajcarii. W kolejnych latach jeszcze dwukrotnie stawała na podium: 11 stycznia 1992 roku w Schruns była ponownie trzecia w zjeździe, a 7 grudnia 1996 roku w Vail była najlepsza w supergigancie. Najlepsze wyniki osiągnęła w sezonie 1996/1997, kiedy zajęła 25. miejsce w klasyfikacji generalnej, a w klasyfikacji supergiganta była ósma.
Na przełomie stycznia i lutego 1991 roku wystartowała na mistrzostwach świata w Saalbach-Hinterglemm, gdzie zdobyła brązowy medal w zjeździe. Lepsze okazały się tam tylko Austriaczka Petra Kronberger oraz Francuzka Nathalie Bouvier. Na tych samych mistrzostwach wystartowała także w gigancie, jednak nie ukończyła rywalizacji. Na rozgrywanych dwa lata później mistrzostwach świata w Morioce była szesnasta w supergigancie, a podczas mistrzostw świata w Sestriere w 1997 roku zajęła czternaste miejsce w zjeździe. W 1992 roku wystąpiła na igrzyskach olimpijskich w Albertville, gdzie jej najlepszym wynikiem było ósme miejsce w biegu zjazdowym. Największy sukces osiągnęła podczas igrzysk w Lillehammer w 1994 roku, gdzie wywalczyła srebrny medal w supergigancie. W zawodach tych rozdzieliła na podium Diann Roffe z USA oraz Włoszkę Isolde Kostner. Był to dopiero drugi w historii medal olimpijski w narciarstwie alpejskim wywalczony przez rosyjską alpejkę. Podczas ZIO w Cortina d'Ampezzo w 1956 roku Jewgienija Sidorowa wywalczyła w barwach ZSRR brązowy medal w gigancie. Gładyszewa brała również udział w igrzyskach olimpijskich w Nagano w 1998 roku, zajmując piąte miejsce w zjeździe i trzynaste w supergigancie. Na przełomie 1998 i 1999 roku zakończyła karierę.
W 1994 roku została odznaczona Orderem Przyjaźni Narodów, a w 2014 roku otrzymała Order Honoru. Od 2010 roku jest prezydentem Rosyjskiej Federacji Narciarskiej.

</doc>
<doc id="839473" url="https://pl.wikipedia.org/wiki?curid=839473" title="3 Księga Machabejska">
3 Księga Machabejska

Trzecia Księga Machabejska – księga Starego Testamentu znajdująca się w Septuagincie, skąd przeszła do prawosławnego kanonu Pisma Świętego jako deuterokanoniczna. Kościół katolicki i Kościoły protestanckie zaliczają ją do apokryfów.
Wbrew tytułowi księga nie ma związku z Machabeuszami, opisuje bowiem wydarzenia, które działy się około 50 lat przed początkiem 1 Księgi Machabejskiej. Opowiada o prześladowaniach Żydów w Aleksandrii za panowania Ptolemeusza IV Filopatora. Przez badaczy nie podzielających przekonania o natchnieniu księgi wydarzenia przedstawione w utworze są uznawane za fikcyjne, a wartość historyczna księgi jest podawana w wątpliwość.

</doc>
<doc id="839476" url="https://pl.wikipedia.org/wiki?curid=839476" title="Neuburg an der Donau">
Neuburg an der Donau

Neuburg an der Donau, Neuburg a.d. Donau – miasto powiatowe w Niemczech, w kraju związkowym Bawaria, w rejencji Górna Bawaria, w regionie Ingolstadt, siedziba powiatu Neuburg-Schrobenhausen oraz wspólnoty administracyjnej Neuburg an der Donau, do której jednak miasto nie należy. Leży około 80 km na północny zachód od Monachium, nad Dunajem, przy drodze B16, B16a i linii kolejowej Ingolstadt – Donauwörth.
Polityka.
Nadburmistrzem miasta jest Bernhard Gmehling z CSU, do 2002 urząd ten obejmował Günter Huniar, rada gminy składa się z 30 osób.
Zabytki.
Miasto zachowało w bardzo dobrym stanie układ urbanistyczny, w granicach dawnych murów miejskich pochodzący z okresu średniowiecza oraz większość najcenniejszych elementów dawnej zabudowy. Spośród zabytków należy wymienić m.in.:
Współpraca.
Miejscowości partnerskie:

</doc>
<doc id="839477" url="https://pl.wikipedia.org/wiki?curid=839477" title="Florence Masnada">
Florence Masnada

Florence Masnada (ur. 16 grudnia 1968 w Grenoble) – francuska narciarka alpejska, dwukrotna medalistka olimpijska, brązowa medalistka mistrzostw świata oraz zdobywczyni Małej Kryształowej Kuli Pucharu Świata.
Kariera.
Po raz pierwszy na arenie międzynarodowej Florence Masnada pojawiła się w 1985 roku, kiedy wystartowała na mistrzostwach świata juniorów w Jasnej. Zajęła tam siódme miejsce w gigancie oraz 21. miejsce w zjeździe. Cztery lata później wzięła udział w mistrzostwach świata w Vail, gdzie była dziewiąta w slalomie, a rywalizacji w kombinacji nie ukończyła. Jeszcze kilkukrotnie startowała na imprezach tego cyklu, najlepszy wynik osiągając podczas rozgrywanych w 1999 roku w mistrzostw świata w Vail, zdobywając brązowy medal w kombinacji. Po zjeździe do kombinacji zajmowała siódme miejsce, tracąc do prowadzącej Austriaczki Renate Götschl 1,46 sekundy. W slalomie uzyskała drugi wynik i przesunęła się na najniższy stopień podium, przegrywając tylko z Pernillą Wiberg ze Szwecji i Renate Götschl. Francuzka była też między innymi czwarta w slalomie na mistrzostwach świata w Saalbach-Hinterglemm w 1991 roku, gdzie walkę o podium przegrała z Austriaczką Ingrid Salvenmoser o 0,74 sekundy.
W 1992 roku wystartowała na igrzyskach olimpijskich w Albertville, zdobywając brązowy medal w kombinacji. Po zjeździe do kombinacji plasowała się na dziewiątej pozycji, ze stratą 1,24 sekundy do Petry Kronberger. W slalomie zajęła piąte miejsce, co jednak dało jej trzeci łączny czas, za Kronberger i jej rodaczką, Anitą Wachter. Podczas rozgrywanych dwa lata później igrzysk olimpijskich w Lillehammer Masnada była między innymi siódma w kombinacji i trzynasta w zjeździe. Brała także udział w odbywających się w 1998 roku w igrzyskach w Nagano, gdzie wywalczyła brązowy medal w biegu zjazdowym. W zawodach tych o 0,48 sekundy pokonała ją Niemka Katja Seizinger, a o 0,19 sekundy szybsza była Pernilla Wiberg. Na tej samej imprezie zajęła także szóste miejsce w kombinacji, tracąc 1,34 sekundy do brązowej medalistki, Hilde Gerg.
Pierwsze punkty w zawodach Pucharu Świata wywalczyła 20 grudnia 1988 roku w Courmayeur, zajmując dziewiąte miejsce w slalomie. Na podium zawodów tego cyklu pierwszy raz stanęła 10 marca 1990 roku w norweskiej miejscowości Stranda, gdzie zajęła trzecie miejsce w gigancie. W zawodach tych lepsze były jedynie jej rodaczka Carole Merle oraz Kristi Terzian z USA. W kolejnych startach jeszcze siedem razy stawała na podium: 22 grudnia 1990 roku w Morzine była druga w kombinacji, 7 stycznia 1991 roku w Bad Kleinkirchheim w tej samej konkurencji była trzecia, 10 grudnia 1994 roku w Lake Louise była druga w zjeździe, 14 stycznia 1995 roku w Garmisch-Partenkirchen odniosła swoje jedyne zwycięstwo wygrywając supergiganta, 19 marca 1995 roku w Bormio była trzecia w tej konkurencji, a 22 stycznia w Cortina d'Ampezzo i 31 marca 1998 roku w Åre zajmowała trzecie miejsce w zjeździe. Najlepsze wyniki osiągnęła w sezonie 1996/1997, kiedy zajęła jedenaste miejsce w klasyfikacji generalnej. Ponadto w sezonie 1990/1991 zdobyła Małą Kryształową Kulę wygrywając klasyfikację końcową kombinacji.
Masnada wielokrotnie odnosiła kontuzje, doznając między innymi trzykrotnego zerwania więzadeł krzyżowych w lewym kolanie oraz zwichnięcia prawego stawu biodrowego. Z powodu kontuzji nie startowała w sezonie 1992/1993 oraz straciła większość sezonu 1995/1996, nie startując między innymi na mistrzostwach świata w Sierra Nevada. Do 1998 roku przeszła pięć operacji lewego kolana i dwie operacje prawego.
Wielokrotnie zdobywała medale mistrzostw Francji, w tym 14 złotych: w zjeździe w latach 1994 i 1998, supergigancie w latach 1991 i 1995, gigancie w 1991 roku, slalomie w latach 1991, 1992 i 1995 oraz kombinacji w latach 1985, 1991, 1994, 1995, 1998 i 1999.
Po zakończeniu kariery ukończyła studia. Od 2009 roku pracuje także jako komentatorka dla telewizji Eurosport oraz stacji radiowych Europe 1 i RMC.

</doc>
<doc id="839479" url="https://pl.wikipedia.org/wiki?curid=839479" title="Beth Gibbons">
Beth Gibbons

Beth Gibbons (ur. 4 stycznia 1965 w Exeter) – brytyjska wokalistka i autorka tekstów trip-hopowego zespołu Portishead.
Młodość.
Beth Gibbons urodziła się 4 stycznia 1965 w Exeter i wychowywała się na małej farmie 20 mil od miasta. Wraz z trzema siostrami były wychowywane jedynie przez matkę, po tym, jak ojciec opuścił rodzinę, kiedy Beth Gibbons była małym dzieckiem.
W wieku 22 lat przeprowadziła się do Bristolu, gdzie zaczęła występować w lokalnych pubach. Gdy któregoś dnia stała w kolejce w urzędzie pracy, spotkała przyszłego członka Portishead, Geoffa Barrowa.
Kariera muzyczna.
Gibbons współpracowała również z Paulem Webbem (znanym jako Rustin Man), byłym członkiem zespołu Talk Talk, w oddzielnym projekcie. W październiku 2002 roku w Wielkiej Brytanii wydano ich wspólny album, "Out of Season".
Do tego projektu, oprócz Beth Gibbons, dołączyła m.in. Annie Lennox oraz 22 inne artystki. Celem wszystkich było zwrócenie uwagi na problem ciężarnych zarażonych HIV w Afryce i na kwestię przenoszenia wirusa HIV na nienarodzone dzieci. Singel „Sing” został wydany w Światowym Dniu AIDS, czyli 1 grudnia w 2007 roku.

</doc>
<doc id="839481" url="https://pl.wikipedia.org/wiki?curid=839481" title="Sućuraj">
Sućuraj

Sućuraj – miasto w Chorwacji, w żupanii splicko-dalmatyńskiej, siedziba gminy Sućuraj. W 2011 roku liczyła 357 mieszkańców.
Turystyka i rybołówstwo odgrywają największe znaczenie w gospodarce miasta. Sućuraj ma połączenie promowe z Drvenikiem na Riwierze Makarskiej.

</doc>
<doc id="839485" url="https://pl.wikipedia.org/wiki?curid=839485" title="Schrobenhausen">
Schrobenhausen

Schrobenhausen – miasto w Niemczech, w kraju związkowym Bawaria, w rejencji Górna Bawaria, w regionie Ingolstadt, w powiecie Neuburg-Schrobenhausen, siedziba wspólnoty administracyjnej Schrobenhausen, do której jednak miasto nie należy. Leży około 22 km na południowy wschód od Neuburg an der Donau, nad rzeką Paar, przy drodze B300 i linii kolejowej Ingolstadt – Augsburg.
Dzielnice.
W skład miasta wchodzą następujące dzielnice: 
Współpraca.
Miejscowości partnerskie:
Kultura.
W mieście żył i tworzył Carl Poellath (znany również jako Karl Pöllath, Carl Pöllath, Karl Poellath) osiemnastowieczny medalier i rytownik, twórca firmy medalierskiej.
Dla jego uczczenia rajcy Schrobenhausen nazwali jego imieniem jedną z ulic w dzielnicy Steingriff. 
Prace mistrzów sztuki medalierskiej dostępne są do zwiedzania w muzeum-pracowni warsztatu Carla Poellatha, a dzieła autorstwa Georga Hilta z tej pracowni (seria 62 medali) znajdują się w schrobenhausenowskim muzeum w pałacu "Pflegschloss".
Polityka.
Burmistrzem miasta jest Karlheinz Stephan z CSU, rada miasta składa się z 24 osób.

</doc>
<doc id="839487" url="https://pl.wikipedia.org/wiki?curid=839487" title="Szpital im. dr. J. Babińskiego w Łodzi - Kochanówce">
Szpital im. dr. J. Babińskiego w Łodzi - Kochanówce



</doc>
<doc id="839489" url="https://pl.wikipedia.org/wiki?curid=839489" title="Rogownica polna">
Rogownica polna

Rogownica polna ("Cerastium arvense" L.) – gatunek rośliny należący do rodziny goździkowatych ("Caryophyllaceae"). Roślina szeroko rozprzestrzeniona na północnej półkuli. Występuje w Azji, Europie, Afryce Północnej i Ameryce Północnej (aż po Alaskę i Jukon). W Polsce jest rośliną pospolitą. 
Systematyka i nazewnictwo.
Posiada ponad 40 synonimów. Jednym z nich według The Plant List jest "Cerastium tatrae" Borbás, we florze Polski opisywany jako odrębny gatunek – rogownica Raciborskiego.
Takson zróżnicowany morfologicznie na kilka podgatunków i odmian:
Biologia i ekologia.
Bylina o łodygach mających zdolność zakorzeniania się w węzłach. Przedprątne kwiaty kwitną od maja do lipca, zapylane są przez błonkówki i muchówki. Jeżeli nie dojdzie do zapylenia krzyżowego, może nastąpić samozapylenie, gdyż po pewnym czasie znamienia słupka rozchylają się na boki i mogą zetknąć się z pylnikami.
Siedlisko: przydroża, łąki, pola uprawne, kamieniste zbocza, szczeliny murów. Chamefit. W Tatrach występuje od regla dolnego aż po piętro turniowe. W klasyfikacji zbiorowisk roślinnych gatunek charakterystyczny dla klasy (Cl.) "Agropyretea" (wymaga dalszych badań), związku (All.) "Vicio-lathyroidis-Potentillion" (wymaga dalszych badań) i Ass. "Diantho-Armerietum". Występuje na uboższych glebach, przeważnie piaszczystych, skarpach z tłucznia i murach wśród rzadkiej roślinności. Porasta trudne do zasiedlenia siedliska.

</doc>
<doc id="839491" url="https://pl.wikipedia.org/wiki?curid=839491" title="Cerastium arvense">
Cerastium arvense



</doc>
<doc id="839493" url="https://pl.wikipedia.org/wiki?curid=839493" title="Cerastium">
Cerastium



</doc>
<doc id="839495" url="https://pl.wikipedia.org/wiki?curid=839495" title="Fort II Wawrzyszew">
Fort II Wawrzyszew



</doc>
<doc id="839498" url="https://pl.wikipedia.org/wiki?curid=839498" title="Fort I Bielany">
Fort I Bielany



</doc>
<doc id="839501" url="https://pl.wikipedia.org/wiki?curid=839501" title="Ichikawa">
Ichikawa

 – miasto w Japonii, na głównej wyspie Honsiu ("Honshū"), na wschód od Tokio, w prefekturze Chiba. Ma powierzchnię 57,45 km2 . W 2020 r. mieszkały w nim 496 943 osoby, w 242 251 gospodarstwach domowych (w 2010 r. 474 926 osób, w 220 473 gospodarstwach domowych).
Położenie.
Miasto leży w północnej części prefektury Chiba nad Zatoką Tokijską.
Graniczy z miastami:
Gospodarka.
W mieście rozwinął się przemysł metalowy, włókienniczy, spożywczy oraz środków transportu.

</doc>
<doc id="839502" url="https://pl.wikipedia.org/wiki?curid=839502" title="Burgheim">
Burgheim

Burgheim – gmina targowa w Niemczech, w kraju związkowym Bawaria, w rejencji Górna Bawaria, w regionie Ingolstadt, w powiecie Neuburg-Schrobenhausen. Leży około 12 km na południowy zachód od miasta Neuburg an der Donau, przy drodze B16 i linii kolejowej Ingolstadt – Donauwörth.
Dzielnice.
W skład gminy wchodzi dwanaście dzielnic:
Polityka.
Wójtem gminy jest Albin Kaufmann z BB, rada gminy składa się z 16 osób.

</doc>
<doc id="839503" url="https://pl.wikipedia.org/wiki?curid=839503" title="Russell Means">
Russell Means

Russell Means (w języku lakota "Oyate Wacinyapin", czyli „(Ten, który) pracuje dla ludzi” (ur. 10 listopada 1939 w Pine Ridge, zm. 22 października 2012 w Porcupine) – amerykański działacz na rzecz praw Indian, polityk i aktor.
Russell Means był północnoamerykańskim Indianinem z plemienia Siuksów Oglala. Urodził się w Greenwood, w rezerwacie Yankton w Dakocie Pd. W 1942 jego rodzina przeprowadziła się do San Francisco, gdzie jako młody człowiek miewał konflikty z prawem i uzależnienia.
Po porzuceniu nauki, w 1964 roku wziął wraz z ojcem udział w indiańskiej okupacji wyspy Alcatraz, a następnie na przełomie lat 60. i 70. XX w. zaangażował się w działalność broniącego praw tubylczych Amerykanów ruchu "Red Power". Wkrótce został jednym z liderów głośnego w latach 70. Ruchu Indian Amerykańskich (AIM), organizatorem głośnych indiańskich protestów (w tym – obok Dennisa Banksa – przywódcą okupacji Wounded Knee w 1973 roku) i jednym z najbardziej znanych – obok Dennisa Banksa, Johna Trudella i Leonarda Peltiera współczesnych działaczy indiańskich w USA.
Jego kontrowersyjna sława, ambicje i zdolności zaprowadziły go z czasem do polityki i Hollywood. Występował m.in. w filmach "Ostatni Mohikanin" (jako Chingachgook), "Urodzeni mordercy", "Into the West" i – w (2007) – "Tropiciel (Pathfinder)". Udzielił swojego głosu wodzowi Powhatanowi w disneyowskiej kreskówce "Pocahontas", napisał też obszerną autobiografię "Where White Men Fear to Tread" (1997).
Jako skrajnie liberalny polityk, startował – bez powodzenia – m.in. w wyborach na prezydenta USA (z ramienia Partii Libertariańskiej) i kilka razy – również bez powodzenia (ostatnio w 2008) – w wyborach na przewodniczącego Rady Plemiennej Siuksów Oglala w rodzinnym rezerwacie Pine Ridge.
W lipcu 2011 zdiagnozowano u niego raka przełyku. Means odrzucił możliwość leczenia operacyjnego na rzecz innych metod intensywnej terapii, łączących możliwości medycyny współczesnej i tradycyjnej. We wrześniu 2011 poinformował, że guz „znacząco zmalał”, a on sam odzyskał głos i możliwość przełykania.
22 października 2012 przegrał walkę z rakiem, który objął ostatecznie język, węzły chłonne i płuca. Zmarł w swoim ranczo w Porcupine.

</doc>
<doc id="839504" url="https://pl.wikipedia.org/wiki?curid=839504" title="Kristin Steira">
Kristin Steira



</doc>
<doc id="839506" url="https://pl.wikipedia.org/wiki?curid=839506" title="Nuctenea umbratica">
Nuctenea umbratica



</doc>
<doc id="839507" url="https://pl.wikipedia.org/wiki?curid=839507" title="Lodowisko im. Adama „Rocha” Kowalskiego">
Lodowisko im. Adama „Rocha” Kowalskiego

Sztuczne lodowisko im. Adama „Rocha” Kowalskiego – obiekt, na którym swoje spotkania rozgrywa ekstraligowa drużyna hokejowa Cracovii. Lodowisko mieści się przy ulicy Siedleckiego 7 w krakowskiej dzielnicy Grzegórzki.
Społecznemu komitetowi budowy lodowiska przewodniczył hokeista Czesław Marchewczyk. Otwarcie obiektu miało miejsce dnia 18 lutego 1961 roku.
Pierwszym meczem jaki rozegrano na tym obiekcie był mecz Cracovia – Start Katowice, zakończony zwycięstwem gości 3:1. Rozegrany następnego dnia wieczorem rewanż dał zwycięstwo Cracovii 4:3. Mała tafla tegoż obiektu została wybudowana w 1966 roku.
W 1976 roku lodowisko przykryto halą. W drugiej połowie 1980 roku trwały prace przy zadaszeniu obiektu, wskutek czego po półrocznej przerwie drużyna Cracovii rozegrała mecz 29 listopada 1980.

</doc>
<doc id="839508" url="https://pl.wikipedia.org/wiki?curid=839508" title="Rennertshofen">
Rennertshofen

Rennertshofen – gmina targowa w Niemczech, w kraju związkowym Bawaria, w rejencji Górna Bawaria, w regionie Ingolstadt, w powiecie Neuburg-Schrobenhausen. Leży około 10 km na północny zachód od miasta Neuburg an der Donau, częściowo w Parku Natury Altmühtal, przy linii kolejowej Dollnstein – Rennertshofen.
Polityka.
Wójtem gminy jest Ernst Gebert z FW, rada gminy składa się z 16 osób.
Oświata.
W gminie znajdują się dwa przedszkola (162 miejsca) i szkoła podstawowa z Hauptschule (23 nauczycieli, 363 uczniów).

</doc>
<doc id="839520" url="https://pl.wikipedia.org/wiki?curid=839520" title="John Medlen">
John Medlen

John Medlen (ur. 29 maja 1967 r. w Pittsburghu w stanie Pensylwania) - amerykański aktor filmowy i teatralny.
Widzowie znają go przede wszystkim z roli Ermaca w sequelu z 1997 roku.

</doc>
<doc id="839524" url="https://pl.wikipedia.org/wiki?curid=839524" title="Hallsberg">
Hallsberg

Hallsberg – miejscowość ("tätort") w środkowej Szwecji, w regionie administracyjnym ("län") Örebro. Siedziba władz ("centralort") gminy Hallsberg. Niewielka część (49 ha) "tätortu" Hallsberg leży w granicach gminy Kumla.
Miejscowość położona jest w prowincji historycznej ("landskap") Närke, ok. 25 km na południe od Örebro. Od 2. połowy XIX wieku w Hallsbergu znajduje się jeden z największych i najważniejszych w Szwecji węzłów kolejowych; krzyżują się tutaj linie ze Sztokholmu do Göteborga (Västra stambanan), linia Mjölby - Storvik (Godsstråket genom Berglslagen) oraz linia z Örebro i Västerås (Mälarbanan). 
Jedną z turystycznych atrakcji Hallsbergu jest dom kupca Adolfa Bergöö, zaprojektowany przez architekta Ferdinanda Boberga. W największym pokoju budynku znajduje się ścienne malowidło wykonane przez Carla Larssona, który był zięciem Adolfa Bergöö.
W 2010 r. Hallsberg liczył 7122 mieszkańców, z czego 7053 w granicach gminy Hallsberg oraz 69 w granicach gminy Kumla.

</doc>
<doc id="839525" url="https://pl.wikipedia.org/wiki?curid=839525" title="Jan Poźniak">
Jan Poźniak

Jan Poźniak (, "Jan Alaksandrawicz Pazniak"; pseudonimy: "Janka Dudar", "Toj Samy", "Sialaniec", kryptonimy: "Ja.D.", "D-r", "Ja.D-r.", "Ja.P.", "ja.p.", "Jap.", "P-k", "p-k", "Ja.P-k", "Red. „B.Kr.”"; ur. 1887, 19 lutego 1895 lub 1897 w Sobotnikach, zm. po 22 kwietnia 1940 prawd. w Mińsku) – publicysta, działacz społeczny, polityczny i kulturalny białoruskiego ruchu narodowego na Wileńszczyźnie i białoruskiej mniejszości narodowej w II Rzeczypospolitej; polityk chrześcijańsko-demokratyczny, członek organów kierowniczych szeregu organizacji chadeckich; aresztowany i prawdopodobnie zamordowany z polecenia władz radzieckich w trakcie zbrodni katyńskiej; dziadek Zianona Pazniaka.
Życiorys.
Urodził się w 1887 lub 19 lutego 1895 lub w 1897 roku w miasteczku Sobotniki, w powiecie oszmiańskim guberni wileńskiej Imperium Rosyjskiego. Jego rodzice – Alaksandr i Hanna z Tuczkouskich – byli Białorusinami wyznania katolickiego. Otrzymał ogólne wykształcenie średnie i muzyczne. Od początku drugiej dekady XX wieku uczestniczył w białoruskich grupach oświatowych o charakterze chrześcijańsko-demokratycznym. Od momentu utworzenia w maju 1917 roku w Piotrogrodzie Chrześcijańskiego Związku Demokratycznego, a następnie przeniesienia działalności białoruskich chrześcijańskich demokratów do Wilna w 1921 roku, brał udział w działalności tego ruchu. W latach 1918–1920 służył jako organista w kościele w Ławaryszkach koło Wilna, a następnie w kościele św. Jana Chrzciciela i św. Jana Apostoła i Ewangelisty w Wilnie. Prowadził pracę kulturalno-oświatową wśród chłopów, organizował białoruskie występy teatralne, podejmował wysiłki na rzecz otwierania białoruskich szkół. Występował w obronie białoruskiej mniejszości narodowej w Polsce w relacjach z Kościołem katolickim i osadnikami z zachodniej części Polski. W 1928 roku, na trzecim zjeździe Białoruskiej Chrześcijańskiej Demokracji (BChD) oraz powtórnie w 1931 roku, na czwartym zjeździe, wybierany był na stanowisko sekretarza Prezydium Komitetu Centralnego tej partii. Był jednym z inicjatorów reorganizacji BChD w Białoruskie Zjednoczenie Ludowe. Po reorganizacji 26 stycznia 1936 roku objął funkcję przewodniczącego Prezydium Komitetu Centralnego nowego ugrupowania. Przyczynił się też do rozłamu w jego szeregach. W 1934 roku i pod koniec lat 30. był przewodniczącym Białoruskiego Komitetu Narodowego w Wilnie.
Działalność wydawnicza i publicystyka.
W latach 1913–1915 Jan Poźniak razem z A. Byczkouskim, Antonem Lawickim i B. Paczopkiem wydawał w Wilnie pierwszą białoruską gazetę katolicką „Biełarus”. Od 15 marca 1928 roku, m.in. razem z Bronisławem Turonkiem, był redaktorem organu prasowego BChD – gazety „Biełaruskaja Krynica”. Działalność ta spotkała się z negatywną reakcją ze strony polskich władz. Przeciwko Poźniakowi wszczęto ponad 30 spraw sądowych (według innego źródła w 1936 roku miał 35 spraw). Otrzymywał kary pieniężne, był aresztowany i przebywał w więzieniu kilka miesięcy. W 1936 roku „Biełaruskaja Krynica” była 11 razy konfiskowana. W listopadzie 1936 roku mieszkanie Poźniaka zostało przeszukane przez policję. Aby ocalić pismo przed zamknięciem, zrezygnował ze stanowiska redaktora. Mimo tego, w kwietniu 1937 roku „Biełaruskaja Krynica” została zamknięta przez władze. Od 1938 roku Jan Poźniak redagował czasopismo „Chryscijanskaja Dumka”, pomagał w wydawaniu pisma społecznego „Samapomacz”.
Jan Poźniak publikował artykuły, w których m.in. komentował bieżące wydarzenia polityczne, analizował sytuację społeczną, religijną i kulturalną białoruskiej mniejszości w Polsce, określał kierunki jej działań w staraniach o swoje prawa, wyjaśniał podstawy ideologiczne chrześcijańskiego demokratyzmu. Występował o otwieranie szkół z białoruskim językiem nauczania, potępiał politykę archidiecezji wileńskiej Kościoła rzymskokatolickiego w stosunku do ruchu narodowo-religijnego białoruskiej mniejszości. Wśród napisanych przez niego prac jest "Samaurad wiaskowych hmin" (), wydany w Wilnie w 1929 roku.
Śmierć.
Po wybuchu II wojny światowej w październiku 1939 roku Jan Poźniak został aresztowany przez radzieckie władze okupacyjne i wywieziony z Wilna. 22 kwietnia 1940 roku był przetransportowany przez 226. pułk 15. Brygady wojsk NKWD z Czerwienia do Mińska. Jego dalszy los nie jest znany z całkowitą pewnością. Jednak według badań Centrum Polsko-Rosyjskiego Dialogu i Porozumienia, które dokonało porównania listy zaginionych obywateli polskich na terenach zajętych przez ZSRR w 1939 roku z listami konwojowymi wojsk NKWD, Jan Poźniak został najprawdopodobniej zamordowany przez NKWD, zgodnie z decyzją Biura Politycznego Wszechrosyjskiej Partii Komunistycznej (bolszewików) z 5 marca 1940 roku. Zdaniem Centrum, zbieżność terminów decyzji i transportu, jak również brak informacji o dalszych losach powodują, że hipoteza ta "graniczy wręcz z pewnością". Oznacza to, że Jan Poźniak jest ofiarą zbrodni katyńskiej i znajduje się na tzw. białoruskiej liście katyńskiej, co wskazuje, że miejscem jego śmierci był najprawdopodobniej Mińsk. Analogiczne miejsce i okoliczności śmierci Poźniaka podaje białoruski historyk Leanid Marakou. Istnieją jednak także opracowania twierdzące, że był on więziony do czerwca 1941 roku w więzieniu w Starej Wilejce koło Mołodeczna.
Życie prywatne.
Jan Poźniak był głęboko wierzącym katolikiem obrządku rzymskiego. Miał siostrę Wiktorię. Był żonaty z Marią Poźniak, córką Adama. Mieli oni synów Jana i Stanisława, a także dwie córki, z których młodsza nosiła imię Halina. Synem Stanisława, a wnukiem Jana Poźniaka, jest Zianon Pazniak – białoruski polityk niepodległościowy. Jan Poźniak od 1911 roku przyjaźnił się z ks. Adamem Stankiewiczem, także białoruskim działaczem narodowym, który służył w kościele św. Jana w Wilnie – tym samym, w którym Jan służył jako organista.
Oceny.
Życie i działalność Jana Poźniaka bardzo pozytywnie ocenił jego wnuk Zianon. Według niego był to "jeden z najbardziej głębokich, skutecznych liderów i organizatorów" białoruskiej mniejszości narodowej w II Rzeczypospolitej, "stał na czele nie tylko kierunku, nie tylko organizacji, ale całego nurtu w białoruskim ruchu, który okazał się najbardziej odporny życiowo". Jego zdaniem był to "człowiek niegadatliwy, życzliwy, pozbawiony żądzy sławy. (…) pracę (…) ciągnął jak wół, był dobrym organizatorem, taktykiem i przewidującym politykiem".
Próby fałszowania biografii.
Życiorys Jana Poźniaka był wielokrotnie obiektem prób oczerniania i fałszerstw ze strony środowisk o poglądach komunistycznych, proradzieckich i prorosyjskich. W wielu przypadkach były to działania jawnie mające na celu dyskredytację jego wnuka – Zianona Pazniaka, jednego z czołowych działaczy opozycyjnych i niepodległościowych na Białorusi w latach 90. XX wieku.
W latach 1990–1991 na terytorium Białoruskiej SRR rozpowszechniane były ulotki zawierające fałszywą biografię Zianona Pazniaka i jego przodków. Pisano w nich, że Jan Poźniak był "agentem polskiej bezpieki – „dwójki”. Wydawał białoruskich patriotów bezpiece, występował za oderwaniem Białorusi od Rosji." Zdaniem Zianona Pazniaka materiały te przygotowywane były przez KGB i miały sprawiać wrażenie głosu społeczeństwa. W 2008 roku na łamach czasopisma „Kommunist Biełorusii” będącego organem prasowym Komunistycznej Partii Białorusi, a także na łamach rosyjskiej gazety „Nowoje Dieło” opublikowane zostały paszkwile, w których oskarżono Jana Poźniaka o przynależność w latach 30. do Białoruskiej Partii Narodowo-Socjalistycznej, a także o redagowanie w czasie II wojny światowej kolaboracyjnego czasopisma „Ranica”. Nie może to być prawdą m.in. dlatego, że pismo ukazywało się od grudnia 1939 roku, podczas gdy Jan Poźniak został aresztowany przez NKWD w październiku tego roku.
Zianon Pazniak skomentował tego typu działania następująco:

</doc>
<doc id="839526" url="https://pl.wikipedia.org/wiki?curid=839526" title="Piec konwekcyjno-parowy">
Piec konwekcyjno-parowy

Piec konwekcyjno-parowy jest rozwinięciem pieca konwekcyjnego do którego dodano funkcję naparowywania komory (1976 firma Rational).
Zasada działania.
Gorące powietrze wentylatory przetłaczają przez komorę, wymuszając ruch poziomy, następnie powietrze przetłaczane jest przez filtry oczyszczające je z drobinek tłuszczu i ponownie trafiają do wentylatorów. Poziomy obieg powietrza i odtłuszczanie gwarantują nieprzenikanie zapachów (głównym ich nośnikiem są tłuszcze) oraz równomierną temperaturę w komorze. Do komory z cyrkulującym powietrzem dodawana jest para wodna, co przyspiesza obróbkę termiczną i zapobiega utracie wilgoci przez potrawy.
Możliwości.
Piec umożliwia następujące obróbki: gotowanie na parze, blanszowanie, pieczenie, kombinowana obróbka termiczno-parowa, regeneracja, pieczenie z sondą, gotowanie/pieczenie niskotemperaturowe, grillowanie, wędzenie. Piec konwekcyjno-parowy tak naprawdę zastępuje kilka urządzeń, nie zajmuje dużo miejsca, dodatkowo opcjonalnie możliwe jest ustawianie jednego urządzenia na drugim. W użytkowaniu niezwykle pomocne są także podstawy pod piec, które poprawiają komfort pracy. Niektóre z nich mają wbudowane specjalne półki na blachy lub pojemniki GN. Dzięki nim uzyskuje się dodatkowe miejsce do przechowywania. 
Oszczędności.
Zastosowanie pieca konwekcyjno-parowego ma odzwierciedlenie nie tylko w jakości potraw, ale także w ograniczeniu kosztów. Piec jest urządzeniem wysokowydajnym energetycznie. Temperatura przygotowania potraw jest obniżona poprzez zastosowanie systemu cyrkulacji gorącego powietrza, co przekłada się na krótszy czas obróbki termicznej przygotowywanych potraw. W porównaniu do tradycyjnych urządzeń piece konwekcyjno-parowe zużywają średnio o 30% mniej energii elektrycznej oraz 40% mniej wody.
Waga potraw.
Proces obróbki termicznej w piecu konwekcyjno-parowym powoduje dużo mniejsze straty
masy potraw niż w metodzie klasycznej:
Tłuszcze.
Piece konwekcyjno-parowe zużywają do 95% tłuszczu mniej w porównaniu z metodami tradycyjnymi.
Tłuszcz niezbędny jest jedynie do uzyskania walorów smakowych, potrawy wymagające smażenia są jedynie spryskiwane powierzchniowo przed włożeniem do pieca i obrabiane gorącym powietrzem z tłuszczem na powierzchni. W piecu KP można przygotować ziemniaki z zapiekaną twardą skórką bez tłuszczu (suche frytki).
Energia.
Cyrkulacja gorącego powietrza skraca czas obróbki termicznej, obniża temperaturę przygotowywania, piece są dobrze izolowane termicznie. Oszczędność energii w piecach KP oscyluje w granicach 30%.
Przestrzeń kuchenna.
Piec konwekcyjno-parowy zajmuje około 1 m² powierzchni, możliwe jest ustawianie 2 pieców jeden na drugim.
Awaryjność.
Piece KP są urządzeniami o niskiej awaryjności. 95% uszkodzeń spowodowanych jest zabrudzeniem pieca oraz osadzaniem kamienia kotłowego.
Wymagania przyłączeniowe pieca KP.
Piec KP wymaga mediów:
Wady pieców KP.
Głównym ograniczeniem pieca jest to, że jednocześnie można w nim przygotowywać produkty obrabiane w takim samym środowisku (temperatura i wilgotność). Nie można więc jednocześnie piec i gotować na parze.
Pieców nie opłaca się używać do przygotowywania od zera małych ilości produktu, np. dwóch kotletów.

</doc>
<doc id="839531" url="https://pl.wikipedia.org/wiki?curid=839531" title="Gros Ventres">
Gros Ventres



</doc>
<doc id="839532" url="https://pl.wikipedia.org/wiki?curid=839532" title="Czejeni">
Czejeni



</doc>
<doc id="839533" url="https://pl.wikipedia.org/wiki?curid=839533" title="Brian Thompson">
Brian Thompson

Brian Earl Thompson (ur. 28 sierpnia 1959 w Ellensburgu) – amerykański aktor, reżyser, scenarzysta i producent filmowy i telewizyjny.
Życiorys.
Wczesne lata.
Urodził się w Ellensburgu w stanie Waszyngton jako drugi z sześciu dzieci pary nauczycielskiej Lois i Berta Thompsonów. Uczęszczał do Central Washington University, gdzie studiował zarządzanie firmą, grał w piłkę nożną i występował w wielu produkcjach szkolnych. Następnie przeniósł się do Kalifornii i uzyskał tytuł magistra sztuki na University of California, Irvine. Jego pierwszą rolą w szkolnym spektaklu teatralnym była postać rosyjskiego instruktora baletu Borisa.
Kariera.
Początkowo kształcił się i rozpoczął karierę w teatrze muzycznym, występując w musicalu Oscara Hammersteina II "Król i ja" na scenie Riverside Civil Light Opera's, widowisku "Bittersweet" w Long Beach Civic Light Opera, a także kilka innych spektaklach – "Oliver!", "Sweeney Todd" i "Pippin". W 1982 roku brał udział w Colorado Shakespeare Festival. W 1984 roku grał w przedstawieniu "Hobson's Choice" w Intiman Theatre Company w Seattle, a w 1987 roku wystąpił jako Van Der Vane w inscenizacji "Red Square" w Seattle Repertory Theatre w Seattle.
Jego atletyczna budowa (195,5 cm wzrostu) i niepowtarzalna struktura twarzy miały kluczowe znaczenie w początkowych rolach, jakie otrzymywał. Swój ekranowy debiut zanotował jako bukmacher w dramacie australijskim "Książę i wielkie wyścigi" ("Bush Christmas", 1983) z Nicole Kidman. Pojawił się w sekwencji początkowej filmu sci-fi Jamesa Camerona "Terminator" ("The Terminator", 1984) jako punk, który zostaje zabity przez tytułowego mordercę z przyszłości (Arnold Schwarzenegger). Jego najbardziej znaczącą rolą była postać „Nocnego Rzeźnika”, tajemniczego przywódcy kultu seryjnych morderców w sensacyjnym thrillerze kryminalnym "Kobra" ("Cobra", 1986) z Sylvestrem Stallone i Brigitte Nielsen, za którą jednak zdobył dwie nominacje do Złotej Maliny dla „najgorszego nowego gwiazdora” i „najgorszego aktora drugoplanowego”. W tym samym roku, Thompson zagrał rolę wstrętnego Niemca u boku Chevy’ego Chase’a i Steve’a Martina w komedii Johna Landisa "Trzej Amigos" ("¡Three Amigos!", 1986). Pojawiał się następnie jako Nicholas Remy, potężny i wrogi wilkołak, w serialu grozy stacji FOX "Werewolf" (1987–1988).
Wystąpił w głównej roli w filmie akcji Freda Olena Raya "Oddział Commando" ("Commando Squad", 1987), gdzie wcielił się w Clinta Jensena, amerykańskiego komandosa schwytanego i torturowanego przez meksykańskich przemytników narkotykowych. W kolejnym sensacyjnym dziele klasy „B”, "Hired to Kill" (1990), zagrał Franka Ryana, najemnika, który pod fałszywą tożsamością fotografa-geja ma za zadanie uwolnić przywódcę rebeliantów z pilnie strzeżonego więzienia. Pojawił się także w komediach romantycznych: Mela Brooksa "Smród życia" ("Life Stinks", 1991) z Lesley Ann Warren i "Joe Dirt" (2001) jako Buffalo Bob z Christopherem Walkenem, Jaime Pressly, Dennisem Millerem i Kidem Rock.
Na małym ekranie wystąpił między innymi w serialach: ABC "Na wariackich papierach" ("Moonlighting", 1985), NBC "Nieustraszony" ("Knight Rider", 1985), operze mydlanej CBS "Falcon Crest" (1987), CBS "" ("Star Trek: The Next Generation", 1989) oraz telefilmie fantasy Hallmark/NBC "Jazon i Argonauci" ("Jason and the Argonauts", 2000) z Jasonem Londonem jako muskularny siłacz Herkules.
W 2000 roku powrócił na scenę Avenue Theatre w Denver w "Picasso at the Lapin Agile" jako Freddy.
Za rolę Jimmy’ego Kimbella w filmie familijnym "Legenda Tillamooka" ("The Tillamook Treasure", 2006) był nominowany do nagrody dla najlepszego aktora na Festiwalu Filmowym Mid-Valley w Salem w stanie Oregon.
W XXI wieku zaczął grywać w niszowych produkcjach, głównie kinie akcji. Zagrał głównego i tytułowego bohatera, Vardella Duseldorfera, w sensacyjnej komedii "Action Hero" (2010), do której film samodzielnie napisał scenarzysta, był jej producentem i wyreżyserował.
Życie prywatne.
Był żonaty z Isabelle Mastoraki, wiceprezesem firmy Omega Entertainment. Mają dwoje dzieci – syna Jordana i córkę Daphne. Zamieszkał wraz z rodziną w Los Angeles. W 1998 roku ożenił się z Shari Braun.

</doc>
<doc id="839536" url="https://pl.wikipedia.org/wiki?curid=839536" title="Dakoci">
Dakoci



</doc>
<doc id="839537" url="https://pl.wikipedia.org/wiki?curid=839537" title="Lakotowie">
Lakotowie



</doc>
<doc id="839551" url="https://pl.wikipedia.org/wiki?curid=839551" title="Final Fantasy XII">
Final Fantasy XII

 – gra typu jRPG wydana przez firmę Square Enix. Jej światowa premiera odbyła się 31 października 2006 roku, zaś do Europy gra trafiła 23 lutego 2007 roku. Jest to trzecia i ostatnia gra z serii "Final Fantasy" na platformę PlayStation 2.
Po "Final Fantasy Crystal Chronicles" na Gamecube, stanowiącym zbiór różnorodnych minigier, oraz "Final Fantasy XI", sieciowym MMORPG, Final Fantasy XII stanowi powrót do typowego dla gier jRPG systemu rozgrywki przeznaczonej dla jednego gracza. Final Fantasy XII jest również jedną z czternastu gier, którą popularny magazyn Famitsu ocenił na 40 w 40 punktowej skali. Dwunasta część cyklu jest jedyną, która znalazła się na tej liście.
Fabuła.
Akcja "Final Fantasy XII" toczy się w świecie znanym z gier "Final Fantasy Tactics" oraz "Final Fantasy Tactics Advance" – Ivalice.
Kiedy dwa sąsiadujące ze sobą królestwa – Arcadia i Rozaria – walczyły o wpływy, Dalmasca pozostała neutralna. Została jednak najechana i zdobyta przez wojska Arcadii. Teraz mieszkańcy Rabanastre, stolicy okupowanego kraju, żyją pod jarzmem najeźdźcy. Wśród nich jest Vaan, młodzieniec poszukujący winnych śmierci jego brata, Rexa, żołnierza, który wraz z kapitanem Baschem mieli za zadanie chronić króla Dalmaski. Vaan bierze udział w ataku buntowników na pałac królewski i tym sposobem poznaje Balthiera i Fran. Podczas ucieczki z zamku Vaan pomaga również księżniczce Ashe, prawowitej dziedziczce tronu Dalmaski i przywódczyni ruchu oporu.
Postaci.
Vaan – Główny bohater. Młody chłopak mieszkający wraz z przyjaciółką z dzieciństwa, Penelo, na ulicach Rabanastre od czasu, gdy w wielkiej zarazie stracił rodziców. Jego starszy brat ginie podczas wojny pomiędzy Dalmascą a Arcadią, co staje się głównym powodem nienawiści Vaana do najeźdźców.
Ashe – Prawowita spadkobierczyni tronu Dalmaski, jedyna córka zamarłego monarchy. Przewodniczy ona ruchowi oporu działającemu przeciwko najeżdżającej Dalmascę Arcadii. Jej mąż, przyszły król Dalmaski ginie na wojnie.
Basch – Rycerz z Dalmaski. Walczył na wojnie z Arcadią, jednak od czasu operacji przeprowadzanej w pałacu królewskim, która w wyniku śmierci monarchy kończy się niepowodzeniem, uważany jest za zdrajcę. Od tego czasu słuch po nim zaginął i został oficjalnie uznany za zmarłego.
Balthier – Podniebny pirat. Razem z Vierą Fran, włamują się do pałacu w celu kradzieży kosztowności. Przypadek jednak sprawia, że spotykają tam Vaana i wszyscy troje zmuszeni są do ucieczki. Od tej pory zaczynają podróżować razem.
Fran – Łuczniczka, partnerka Balthiera. Dba o ich wspólny statek powietrzny. Fran nie jest człowiekiem – należy do rasy Viera – ludzi o cechach zajęcy zamieszkujących głębokie lasy z dala od ludzkich osiedli.
Penelo- Przyjaciółka Vaana, mieszkająca razem z nim na ulicach Rabanastre. Również sierota. W odróżnieniu do głównego bohatera nie przejawia otwartej nienawiści do najeźdźców Arcadii, dzięki czemu trzeźwiej ocenia postępowanie przyjaciela.

</doc>
<doc id="839556" url="https://pl.wikipedia.org/wiki?curid=839556" title="Tegenaria">
Tegenaria

Tegenaria – rodzaj pająków z rodziny lejkowcowatych (Agelenidae). Obejmuje ponad 100 znanych gatunków. Takson kosmopolityczny, ale głównie palearktyczny. Niektóre gatunki są synantropijne.
Opis.
Pająki te mają pierzaste włoski na odnóżach, karapaksie i opistosomie. Mają karapaks długości od 2 do 6 mm, o wąsko przyciemnionej krawędzi, w większości przypadków z trzema półksiężycowatymi plamkami. Przez grzbiet karapaksu biegną dwie ciemne, podłużne przepaski o piłkowanych brzegach, które mogą być zredukowane 3–4 trójkątnych znaków. Ośmioro oczu tworzy na karapaksie dwa rzędy, które są proste lub nieco tylko zakrzywione. Przednio-środkowa, a czasem też tylno-środkowa para oczu jest nieco mniejsza od pozostałych. Na przedniej krawędzi szczękoczułków znajduje się 3–5, a na tylnej 3–6 ząbków. Długość wargi dolnej nie przekracza jej szerokości, natomiast sternum jest nieco dłuższe niż szersze. Wzór na sternum tworzy jasna przepaska środkowa i cztery, niekiedy zlane plamki boczne. Odnóża kroczne mają proste lub lekko zakrzywione krętarze. Trzecia para nóg jest zawsze najkrótsza.
Na opistosomie obecny jest trapezowaty stożeczek, niekiedy wcięty pośrodku dystalnej krawędzi. Kądziołki przędne przednio-bocznej pary mają dwa większe, ampułkowate czopki pośrodku i kilka gruszkowatych czopków na w części szczytowej. Nie dłuższe od niech kądziołki pary tylno-środkowej mają 2–3 większe czopki. Najdłuższe są kądziołki pary tylno-bocznej, mające 2 walcowate czopki: pośrodku i u nasady.
Nogogłaszczki samca cechują m.in.: wydłużona apofyza medialna ze sklerytem w części odsiebnej, obecność brzuszno-bocznej listewki na "apophysis tibialis retrolateralis", nitkowaty embolus o niekiedy ściętej końcówce oraz blaszkowaty konduktor, w większości przypadków o prosto zbudowanym zakończeniu brzusznym. Samice mają płytkę płciową z dobrze wyodrębnioną częścią środkową, a ich wulwy są pozbawione albo uchyłka albo długich przydatków na wszystkich przewodach.
Biologia i ekologia.
Należące tu gatunki są aktywne nocą i zasiedlają ciemne miejsca. Spotyka się je pod kamieniami, w dziuplach, szczelinach drzew, pod korzeniami i wśród gęstej roślinności. Gatunki synantropijne zamieszkują piwnice, strychy, łazienki i kąty mieszkań. Sieci łowne są płachtowate z lejkiem mieszkalnym, w którym pająk czatuje na ofiarę.
Pająki te nie są agresywne, a ich jad nie stanowi zagrożenia dla człowieka.
Rozprzestrzenienie.
Za sprawą synantropów rodzaj jest kosmopolityczny, ale większość gatunków występuje południowo-wschodniej Europie i zachodniej części Azji. Jedynym gatunkiem endemicznym dla półkuli zachodniej jest "T. chiricahuae". W Polsce stwierdzono 5 gatunków: "T. campestris", "T. domestica", "T. ferruginea", "T. parietina" i "T. silvestris".
Taksonomia.
Rodzaj wprowadził w 1804 Latreille, a w 1810 wyznaczył "Araneus domestica" jego gatunkiem typowym. W 1837 Koch umieścił ten rodzaj w lejkowcowatych. W 1967 Lehtinen podzielił Ageleninae na plemiona, przy czym "Tegenaria" wraz z "Hadites", "Histopona", "Malthonica" i "Pseudotegenaria" umieszczone zostały w Tegenariini. Monofiletyzm tak zdefiniowanych plemion oraz rodzajów "Malthonica" i "Tegenaria" był później podważany, co skutkowało m.in. wyróżnieniem w 2010 rodzaju "Aterigena". W 2013 Bolzern, Burckhardt i Hänggi opublikowali molekularno-morfologiczną rewizję europejskich gatunków z rodzajów "Malthonica", "Tegenaria" i "Aterigena", która poskutkowała m.in. przeniesieniem wielu gatunków do nowego rodzaju "Eratigena". W 2016 ukazała się rewizja Bolzerna i Hänggiego poświęcona nearktycznym przedstawicielom "Tegenaria" i "Eratigena".
Według stanu na 2017 do rodzaju "Tegenaria" należy 105 opisanych gatunków:

</doc>
<doc id="839564" url="https://pl.wikipedia.org/wiki?curid=839564" title="Dystynktorium">
Dystynktorium

Dystynktorium (krzyż kanonicki, order kanonicki) – odznaka o formie orderowej, przyznawana kanonikom należącym do kapituły przy katedrze, nadawana od XVIII wieku.
Nazwa pochodzi od łacińskiego słowa "distinctorium" („znak odznaczania się”). Noszone na piersiach na łańcuchach lub wstęgach czerwonych lub błękitnych, zwykle miały postać krzyża (w różnych odmianach), na którym umieszczano herb lub wizerunek patrona kapituły.
Kapituła mogła otrzymać prawo do posiadania dystynktorium na podstawie bulli erekcyjnej lub indultu wydanego przez Stolicę Apostolską.
Dystynktorium nie należy mylić z pektorałem − ozdobnym krzyżem noszonym na piersiach przez wyższe duchowieństwo.

</doc>
<doc id="839567" url="https://pl.wikipedia.org/wiki?curid=839567" title="Medal Pamiątkowy za Wojnę 1918–1921">
Medal Pamiątkowy za Wojnę 1918–1921

Medal Pamiątkowy Za Wojnę 1918–1921 – polskie wojskowo-cywilne odznaczenie ministerialne.
Geneza.
Medal Pamiątkowy Za Wojnę 1918–1921 został ustanowiony i wprowadzony rozporządzeniem Rady Ministrów z dnia 21 września 1928 dla żołnierzy i cywilów, celem wyróżnienia uczestników walk o niepodległość i zabezpieczenia granic Rzeczypospolitej, którzy od 1 listopada 1918 do 18 marca 1921 byli czynnymi żołnierzami, zostali ranni lub polegli. Cywilom – również cudzoziemcom, którzy współdziałali z wojskiem.
Przyznawanie medalu.
Medal nadawał Minister Spraw Wojskowych.
W szczególności:
Opis medalu.
Medal Pamiątkowy Za Wojnę 1918–1921 ma kształt okrągły. Jego średnica wynosi 35 mm Wykonany jest z mosiądzu. Na awersie medalu umieszczono godło państwowe (według wzoru z 1927) – orzeł w koronie, na piersi którego widnieje – zawieszony na szyi – Krzyż Orderu Wojennego Virtuti Militari. Po obu stronach godła, tuż nad szponami, znajdują się rozpisane na okręgu daty: 1918 i 1921. Na rewersie medalu umieszczony został wieniec z liści dębowych, wewnątrz którego widnieje rozpisany w kolumnie napis: POLSKA SWEMU OBROŃCY.
Medal zawieszony jest na wstążce z mory o szerokości 37 mm, której barwy nawiązują do wstążek dwóch polskich odznaczeń wojskowych: Krzyża Orderu Virtuti Militari oraz Krzyża Walecznych. Tak więc pośrodku wstążki jest niebieski pas szerokości 12 mm – po bokach którego widnieją wąskie – 2 mm czarne paski, za nimi zaś paski białe ok. 2 mm, następnie paski amarantowe o szerokości 4,5 mm, w następnej kolejności znowu paski białe – 2 mm, a po nich – po zewnętrznej stronie wstęgi – wąskie ok. 1 mm paski koloru niebieskiego.
Informacje dodatkowe.
Współcześnie odznaczenie to nie jest włączone do systemu odznaczeń państwowych. W jego miejsce 10 sierpnia 1990 wprowadzono Krzyż za udział w Wojnie 1918–1921, którym odznaczano żyjących uczestników tamtych walk.

</doc>
<doc id="839571" url="https://pl.wikipedia.org/wiki?curid=839571" title="Mathura">
Mathura

Mathura ("czytaj: Mathura") (w jęz. hindi: मथुरा, w jęz. urdu: متھرا) – święte miasto (miejsce urodzenia boga Kryszny) w stanie Uttar Pradesh w Indiach, położone ok. 50 km na północ do Agry i 150 km na południe od Delhi. Jest siedzibą władz dystryktu Mathura. Liczy 298 827 mieszkańców (2001).
Mitologia.
Miasto obecne w mitologii indyjskiej, mieszkańcy mieli być nękani wielokrotnie przez demona Dżarasanhę i jego dwie armie. Kryszna miał nakazać mieszkańcom przeprowadzenie się do Dwaraki, miasto spalono, demon zdobył tylko zgliszcza. Wymieniona w "Mahabharacie" jako stolica królestwa Surasena, rządzonego przez Kansę - wuja boga Kryszny. Uznana za miejsce narodzin Kryszny; miał się urodzić w celi więziennej, nad celą zbudowano świątynię - cel licznych pielgrzymek.
Historia.
Powstała jako ośrodek handlowy na skrzyżowaniu dróg karawanowych. W VI w. p.n.e. została stolicą republiki Śursen. Od IV do II w. p.n.e. w granicach imperium Maurjów. W III w. p.n.e. wymieniona w źródłach greckich jako wielkie miasto Methora. W I w. p.n.e. opanowana przez Saków. Ośrodek dźinizmu i później buddyzmu. Od I do III w. n.e. jedna z dwóch stolic królestwa Kuszanów. W 1018 zniszczona przez afgańskiego władcę Mahmuda z Ghazni. Świątynia Narodzin Kryszny (Keshav Dev) została całkowicie zburzona przez fanatycznego muzułmanina- władcę mogolskiego Aurangzeba, a na jej fundamentach zbudował on tzw. Meczet Piątkowy ("Katra Masdżid") (do dziś miejsce ostrych konfliktów między wyznawcami hinduizmu i islamu, pod ścisłym nadzorem wojska i policji). W 1815 Seth Gokuldas Parikh ufundował nową świątynię Kryszny ("Dwarikadheesh") tuż obok meczetu, połączoną podziemnym przejściem z kaplicą narodzin Kryszny, znajdującą się pod meczetem.
Po 1947 roku Mathura stała się ważnym ośrodkiem przemysłowym (m.in. jedna z największych w Azji rafineria ropy naftowej, jubilerstwo i fabryki odzieżowe).
Zabytki.
Ok. 15 km na północ znajduje się Vrindavan - mityczne miejsce, w którym Kryszna spędził dzieciństwo, obecnie miasto święte i cel pielgrzymek.

</doc>
<doc id="839572" url="https://pl.wikipedia.org/wiki?curid=839572" title="Kątnik większy">
Kątnik większy

Kątnik większy, kątnik domowy większy ("Eratigena atrica") – gatunek pająka z rodziny lejkowcowatych.
Taksonomia.
Gatunek ten opisany został w 1843 roku przez Carla Ludwiga Kocha jako "Tegenaria atrica". W 2013 roku Angelo Bolzern, Daniel Burckhardt i Ambros Hänggi zsynonimizowali kątnika większego z "Tenegaria duellica" oraz umieścili go w rodzaju "Eratigena". W 2018 roku "Eratigena atrica", "Eratigena duellica" oraz "Eratigena saeva" zostały ponownie uznane za odrębne gatunki przez Geoffa Oxforda i Angelo Bolzerna.
Opis.
Pająk ten osiąga od 10 lub 12 do 18 mm długości ciała i jest dość silnie owłosiony, szarożółty z ciemnobrązowym rysunkiem. Rozpiętość odnóży osobników dorosłych wynosi od 35 do 95–100 mm, przy czym największe wartości dotyczą samców. Na grzbiecie karapaksu ma dwie podłużne ciemne przepaski, które mogą być piłkowane lub zredukowane do trójkątnych kropek. Jego szczękoczułki mają 3 ząbki na przedniej i 6–9 na tylnej krawędzi. Wzór na sternum tworzy jasna przepaska środkowa i 3 pary jasnych kropek po bokach. Na wierzchu opistosomy znajduje się jasna przepaska w części przednio-środkowej, a po bokach jasne kropki, przechodzące z tyłu w szewrony. Dystalny brzeg prostokątnego stożeczka jest W-kształtny. kądziołki przędne tylno-środkowej pary mają 3–4 walcowate czopki gruczołowe i jeden wyraźny czopek ampułkowaty.
Odnóża kroczne są długie, przyciemnione, pozbawione obrączkowania, mogą mieć ciemne kropki na biodrach i dosiebnych częściach ud. Na stopach nóg występuje od 7 do 10 trichobotriów, natomiast stopach i cymbium nogogłaszczków nie ma ich wcale. Nogogłaszczki samców cechują: krótki kolec na grzbiecie goleni, masywny i tylko w końcowej połowie podwinięty konduktor o spiczastej i twardej końcówce, szeroko kieszeniowata i silnie połączona z tegulum apofyza medialna oraz nasadowa część tegulum prawie całkiem zakryta częścią górną.
Samica ma na epigyne otwór kopulacyjny położony przed prostokątną płytką i pozbawiona jest tylnego sklerytu. W wulwie ma krótki przewód kopulacyjny i nieregularnie wydłużoną spermatekę, otaczającą pozwijane i oddzielone o więcej niż dwie swoje średnice przewody.
Biologia i ekologia.
Gatunek synantropijny jak i występujący w środowisku naturalnym. Aktywny nocą. W otoczeniu człowieka zasiedla ciemne miejsca jak kwietniki, stosy drewna, piwnice czy ciemne kąty za meblami. W miejscach tych buduje poziome, dachowate sieci łowne, na jednym końcu w lejek mieszkalny, w którym pająk czai się w oczekiwaniu na ofiarę. Tą ostatnią są owady i inne pająki. W przypadku niedostatku pożywienia, a u samców też celem poszukiwania samicy, pająki opuszczają nocą sieci. Wędrując trafiać mogą do miejsc z których nie potrafią się wydostać, jak wanna czy umywalka. Dożywają około 4 lat.
Jad tego pająka nie jest groźny dla człowieka. Większe osobniki mogą przebić skórę dorosłej osoby, ale nie są agresywne, a ich usposobienie określane jest jako „potulne”.
Rozprzestrzenienie.
Pająk europejski, podawany też z Libanu, zawleczony do Stanów Zjednoczonych i Kanady. Pierwsze doniesienie północnoamerykańskie pochodzi z 1929 z Vancouver Island.
W Europie podawany z Andory, Austrii, Belgii, Bułgarii, Chorwacji, Czech, Danii, Finlandii, Francji, Grecji, Hiszpanii, Holandii, Irlandii, byłej Jugosławii, Liechtensteinu, Litwy, Łotwy, Macedonii Północnej, Niemiec, Norwegii, Polski, Portugalii, Rumunii, Rosji, Słowacji, Szwecji, Szwajcarii, Wielkiej Brytanii i Włoch. W większości zasięgu liczny.

</doc>
<doc id="839574" url="https://pl.wikipedia.org/wiki?curid=839574" title="Iggor Cavalera">
Iggor Cavalera



</doc>
<doc id="839576" url="https://pl.wikipedia.org/wiki?curid=839576" title="Diego Marani">
Diego Marani

Diego Marani (ur. 1959) - włoski tłumacz i felietonista. W 1996, podczas pracy jako tłumacz przy Radzie Unii Europejskiej, opracował język europanto.
Diego Marani jest również znanym powieściopisarzem i autorem licznych esejów. Najpopularniejsza 
powieść to przetłumaczona na wiele języków, "Nuova grammatica finlandese", która została nagrodzona prestiżową włoską nagrodą literacką "Premio Grinzane Cavour". Inne powieści to:""L'ultimo dei Vostiachi", "L'interprete", "Il Compagno di scuola"". Do znanych esejów należą: "A Trieste con Svevo" i "Come ho imparato le lingue".
Marani pisze także, na łamach włoskiego dziennika Il Sole-24 Ore.

</doc>
<doc id="839584" url="https://pl.wikipedia.org/wiki?curid=839584" title="Mesothela">
Mesothela



</doc>
<doc id="839589" url="https://pl.wikipedia.org/wiki?curid=839589" title="Cindy Breakspeare">
Cindy Breakspeare

Cynthia Jean Cameron Breakspeare (ur. 24 października 1954 w Toronto, Kanada) – jako reprezentantka Jamajki została wybrana Miss World w 1976.
W 1978 roku w Kingston na Jamajce urodziła syna Damiana "Jr. Gong" Marleya, którego ojcem był Bob Marley.

</doc>
<doc id="839591" url="https://pl.wikipedia.org/wiki?curid=839591" title="Nova Gorica">
Nova Gorica

Nova Gorica – miasto w zachodniej Słowenii, położone ok. 65 km na zachód od Lublany w regionie Goriška, przy granicy z Włochami. Siostrzane miasto włoskiej Gorycji. Siedziba gminy miejskiej Nova Gorica.
Powstało w roku 1948 w wyniku uwarunkowań traktatu podpisanego rok wcześniej w Paryżu pomiędzy Włochami a państwami alianckimi. Traktat ten określił na nowo granicę Włoch i Jugosławii w tym rejonie, ale miasto Gorizia pozostało we Włoszech.
Na jego obrzeżach znajduje się Klasztor Kostanjevica.
W 2018 roku liczyła 12 968 mieszkańców.
W mieście rozwinął się przemysł drzewny, odzieżowy oraz spożywczy.

</doc>
<doc id="839594" url="https://pl.wikipedia.org/wiki?curid=839594" title="Hwange FC">
Hwange FC

Hwange Football Club (w skrócie Hwange FC) - klub piłkarski grający w pierwszej lidze Zimbabwe. Klub ma swoją siedzibę w mieście Hwange. Założony został jako "Wankie FC" w czasach, gdy miasto Hwange nazywało się właśnie Wankie. Klub zmienił nazwę dopiero 22 lata po zmianie nazwy miasta (po sezonie 2004).
Osiągnięcia.
- zwycięzcy: 1970, 1973, 1991 (wszystkie jako Wankie FC)
- w 1999 Wankie FC grało z AmaZulu Bulawayo w finale ZCC - rezultat nieznany
- finaliści: 2004
- finaliści: 1999 (porażka po rzutach karnych z AmaZulu)

</doc>
<doc id="839598" url="https://pl.wikipedia.org/wiki?curid=839598" title="Rudolf Beran">
Rudolf Beran

Rudolf Beran (ur. 28 grudnia 1887 w Pracejovicach, zm. 23 kwietnia 1954 w Leopoldovie) – czeski polityk.
Pełnił funkcję sekretarza generalnego (1915–1933), a od 1933 do 1938 był przewodniczącym Republikańskiej Partii Rolników i Drobnego Chłopstwa. W latach 1938–1939 stał na czele proniemieckiej Partii Jedności Narodowej.
Od 1 grudnia 1938 do 15 marca 1939 pełnił funkcję premiera Czechosłowacji, natomiast od 16 marca do 27 kwietnia 1939 Protektoratu Czech i Moraw. Po odejściu ze stanowiska osiadł na roli. Utrzymywał kontakty z członkami czeskiego ruchu oporu.
Po wojnie został aresztowany pod zarzutem kolaboracji i po zmanipulowanym procesie politycznym w 1947 skazany na 20 lat pozbawienia wolności. Zmarł w więzieniu.

</doc>
<doc id="839609" url="https://pl.wikipedia.org/wiki?curid=839609" title="Korzeniowiec sosnowy">
Korzeniowiec sosnowy

Korzeniowiec sosnowy ("Heterobasidion annosum" (Fr.) Bref.) – gatunek grzybów z rodziny jodłownicowatych ("Bondarzewiaceae").
Systematyka i nazewnictwo.
Pozycja w klasyfikacji według Index Fungorum: "Heterobasidion, Bondarzewiaceae, Russulales, Incertae sedis, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozował w 1821 r. Elias Fries nadając mu nazwę "Polyporus annosus". Obecną, uznaną przez Index Fungorum nazwę nadał mu w 1888 r. Julius Oscar Brefeld, przenosząc go do rodzaju "Heterobasidion". Synonimów nazwy naukowej ma ok. 70:
Nazwę polską podał Władysław Wojewoda w 1999 r., Stanisław Domański opisywał ten gatunek jako korzeniowiec wieloletni. W piśmiennictwie mykologicznym opisywany był także pod wieloma innymi polskimi nazwami: huba gładka, huba korzeniowa, huba wieloletnia, wrośniak korzeniowy, żagiew korzeniowa, żagiew wieloletnia.
Morfologia.
Wieloletni, trwały, o kształcie konsolowatym, półeczkowatym, rozpostarto-odgiętym lub nieregularnym, często faliście powyginany. Do podłoża przyrasta bokiem lub podstawą. Owocniki wyrastają pojedynczo lub po kilka, i wówczas mogą się zrastać nasadami. Średnica 5–10 cm, kolor czerwonobrązowy do ciemnoczerwonobrązowego, w części środkowej także czarnobrązowy. Brzeg przyrostowy barwy białej. Powierzchnia matowa, tworząca cienką skorupkę, często guzkowato nierówna.
Białokremowe, u starszych okazów także ułożone warstwowo. Pory dość drobne, o rozmiarach 0,2–0,4 mm, okrągławe i zbiegające.
Grubość 0,5–3 cm, w kolorze jasnego drewna, łykowato-korkowaty. Zapach słodkawy.
Biały, nieamyloidalny. Zarodniki okrągławo-eliptyczne, drobno kropkowane, o średnicy 5–6 × 4–4,5 μm.
Występowanie i siedlisko.
Występuje w Ameryce Północnej i Środkowej, Europie, Azji, Afryce i Australii.
Występuje w lasach iglastych i mieszanych, zarówno na martwym drewnie, jak i na żywych drzewach. Rośnie głównie na drzewach iglastych, ale również na niektórych liściastych (na brzozie, buku i dębie). Owocniki wyrastają nisko – w przyziemnej części pni, na szyjkach korzeniowych drzew, na pniakach lub na wystających ponad ziemię korzeniach. Obecność owocników świadczy o bardzo już zaawansowanym spróchnieniu drzewa. Zazwyczaj owocniki powstają już po śmierci drzewa, tylko na siedliskach żyznych wytwarzane są jeszcze na żywych drzewach, zawsze jednak ich pojawienie się oznacza nieuchronne obumarcie drzewa. W siedliskach ubogich owocniki wytwarzane są rzadko, grzybnia korzeniowca rozwija się jednak w drewnie powodując jego próchnienie. Preferuje gleby o odczynie zasadowym lub obojętnych, na glebach kwaśnych występuje bardzo rzadko.
Znaczenie.
Groźny pasożyt i saprotrof powodujący intensywną zgniliznę pstrą (zgniliznę białą jamkowatą). Przez leśników uważany jest za jednego z najgroźniejszych grzybów. Zaatakowane przez niego pnie drzew próchnieją na wysokość wielu metrów, u jodeł i świerków nawet do kilkunastu metrów wysokości. Zakażenie następuje poprzez rany w drzewie lub kontakt korzenia zdrowego z chorym. U świerka zarodniki korzeniowca mogą wnikać przez rany pionowe na pniu, u innych gatunków tylko przez rany poziome na korzeniach lub na pniakach. Twardziel świerka zaatakowanego przez korzeniowca przebarwia się na fioletowoczerwono, później na bladobrunatno, u innych drzew iglastych zmienia kolor na czerwony lub purpurowoczerwony. Oddzielają się od siebie słoje przyrostów rocznych, w drewnie pojawia się wiele wydłużonych jamek wypełnionych białą celulozą. Drewno „próchnieje”; kruszy się zamieniając się w bezkształtną masę, a wewnątrz pnia powstaje pusta dziupla.
Czasami korzeniowiec poraża całe drzewostany, szczególnie świerkowe, nasadzone na glebach, które wcześniej były użytkowane rolniczo. W takich drzewostanach wyrządza największe szkody.
Zawiera fomannozynę i fomannoksynę, aktywne biologicznie substancje o działaniu bakteriobójczym.
Zwalczanie.
Porażonych drzew nie można już uratować, stosuje się jedynie zapobieganie. Najskuteczniejszą metodą w silnie porażonych drzewostanach jest ich przebudowa – wprowadzenie gatunków odpornych. Korzeniowiec często rozwija się na pniakach, świeża i pozioma powierzchnia cięcia (czoło pniaków) stanowi łatwe wrota dla zakażeń. W celach zapobiegawczych stosuje się pokrywanie czoła pniaków preparatami chemicznymi (np. mocznikiem), okorowywanie lub usuwanie pniaków. Skuteczna jest też metoda biologiczna polegająca na pokrywaniu czoła pniaków bioprepratem sporządzonym z grzybni żylicy olbrzymiej ("Phlebiopsis gigantea"), która jest konkurentem korzeniowców, nie stanowi zaś dla zdrowych drzew zagrożenia.
Gatunki podobne.
W Polsce występują jeszcze dwa inne gatunki korzeniowca: korzeniowiec jodłowy ("Heterobasidion abietinum") rozwijający się głównie na jodle, rzadko na świerku i korzeniowiec drobnopory ("Heterobasidion parviporum") rozwijający się głównie na świerku, rzadko na jodle. Podobna jest także jamczatka rzędowa ("Antrodia serialis"), ale ma jaśniejsze, żółtawe owocniki.

</doc>
<doc id="839610" url="https://pl.wikipedia.org/wiki?curid=839610" title="Nasza szkapa">
Nasza szkapa

Nasza szkapa – nowela Marii Konopnickiej. Jej pierwodruk ukazał się w 1890 roku w „Przeglądzie Literackim”, a następnie została wydana w zbiorze „Na drodze” w Krakowie w roku 1893.
Utwór ma formę wspomnień kilkunastoletniego Wicka Mostowiaka, który mieszka z rodzicami i braćmi (Felkiem i Piotrusiem) na warszawskim Powiślu, w jednej z najuboższych dzielnic Warszawy. Chłopiec w prostych słowach relacjonuje codzienne wydarzenia, które składają się na życie w nędznej kamienicy. Ojciec, piaskarz, w momencie rozpoczęcia akcji noweli stracił pracę i Mostowiakowie są zmuszeni wyprzedawać po trochu swój ubogi dobytek, by przetrwać.

</doc>
<doc id="839611" url="https://pl.wikipedia.org/wiki?curid=839611" title="Torozaur">
Torozaur

Torozaur ("Torosaurus") – duży przedstawiciel ceratopsów. Nazwa rodzajowa "Torosaurus" oznacza „podziurawiony jaszczur” albo „byczy jaszczur”. Jego znaleziska mogą reprezentować w rzeczywistości w pełni dorosłe osobniki "Triceratops", co czyniłoby rodzaj "Torosaurus" nieważnym.
Opis.
Torozaur miał jedną z największych czaszek spośród wszystkich zwierząt lądowych. Mogła ona osiągać 2,8-3,2 m długości. Jest to prawdopodobnie rekord wśród lądowych zwierząt - jedynie eotriceratops mógł mieć dłuższą (ok. 3 m). Sama kryza mierzyła do 1,3 m długości i do ok. 2,5 m szerokości.
Wielka kryza torozaura była ażurowa. Mogła ona pełnić dwie funkcje: odstraszać drapieżniki, takie jak np. tyranozaur czy daspletozaur, i przywabiać samice w czasie zalotów.
Na głowie torozaura znajdowały się trzy rogi - jeden krótki na nosie i dwa długie nad oczodołami.
Torozaur miał mocno umięśnioną szyję, krępy tułów i krótki ogon. Jego kończyny tylne były dłuższe i dużo bardziej masywne niż przednie.
Występowanie.
Torozaur występował w późnej kredzie – około 68–65 milionów lat temu – na obszarze Ameryki Północnej. Jego kości były znalezione w USA na terenie stanów: Wyoming, Montana, Dakota Południowa oraz być może Utah, Teksas, Nowy Meksyk a także w Kanadzie na terenie prowincji Saskatchewan.
Paleobiologia.
Torozaur żywił się roślinami – paprociami oraz niskopiennymi krzewami.
Historia odkryć i etymologia.
Pierwsze skamieniałości torozaura zostały znalezione w 1891 przez Johna Bella Hatchera w hrabstwie Niobrara w stanie Wyoming i opisane w tym samym roku przez Otchniela Charlesa Marscha. Pierwszą czaszkę nazwał "Torosaurus latus" a drugą "Torosaurus gladius". "Latus" to "szeroki", zaś "gladius" Marsh nadał od przypominającego ostrze miecza kształtu kości łuskowej. Trzecia czaszka została opisana przez Colberta i Bumpa (1947), którzy uznali oba gatunki "Torosaurus" za synonimy. Później odkrywano kolejne szczątki, w tym najbardziej kompletny okaz (MOR 1122) w roku 2001, opisany przez Farkego sześć lat później. Znaleziono co najmniej 7 osobników. Holotyp to niekompletna, mierząca ok. 240-256 cm czaszka. Materiał przypisany to niekompletne czaszki, jedna powiązana z częściowym szkieletem pozaczaszkowym.
Synonim "Triceratops"?
Status taksonomiczny "Torosaurus latus" jest kontrowersyjny. Istnieją dwie wykluczające się hipotezy. Według nowej "T. latus" jest gatunkiem nieważnym, bo reprezentuje w pełni wyrośniętą formę "Triceratops". Natomiast według tradycyjnej są to odrębne zwierzęta. Zasugerowano też, że różnice między "Torosaurus" a "Triceratops" mogą wynikać z płci ("Torosaurus" miałby być samcem), lecz obecnie odrzuca się tę hipotezę. "Nedoceratops" ma mieszankę cech torozaura i triceratopsa oraz pewne cechy pośrednie. Poza różnicami dotyczącymi kryzy - konkretniej kości ciemieniowej - oba ceratopsy są właściwie nieodróżnialne. Analizy kladystyczne wskazują, że są bardzo bliskimi krewnymi. Żyły w tym samym miejscu i czasie. 
Szczątki dinozaurów zebrane z Hell Creek w Montanie wskazują na bardzo małą liczbę młodych i w pełni dorosłych ceratopsów oraz edmontozaurów, a dużą liczbę średniej wielkości (młodocianych). Horner i in. (2011) uważają, że młode oraz wyrośnięte dinozaury żyły w innych środowiskach, bardziej w głębi lądu. Innym wyjaśnieniem jest wysoka śmiertelność przed osiągnięciem maksymalnych rozmiarów - najwięcej znajduje się osobników osiągających 2/3 maksimum. Możliwe, że te niewyrośnięte ceratopsy były już zdolne do rozrodu. Szczątki triceratopsa są znacznie częstsze niż torozaura. Znane są u niego osobniki w różnym wieku i różnych rozmiarów (czaszki od 38 cm do maks. 2,5 m). Torozaury są ogólnie większe: najmniejsze czaszki mierzą - zależnie od metody pomiaru - 1,5-1,8 m a największe - 2,8-3,2 m. Niektóre triceratopsy są więc większe niż niektóre torozaury, co można wytłumaczyć np. zmiennością osobniczą. Badania osteohistologiczne skamieniałości na podstawie próbek pobranych z rogów nadocznych pięciu osobników z różnych stadiów rozwoju ontogenetycznego wskazują, że małe, młode triceratopsy wykazują budowę typową dla niedojrzałej kości a każde kolejne stadium ma bardziej dojrzałą tkankę. Najbardziej dojrzałą strukturę ma jedyny z badanych torozaurów. Według Scannelli i Hornera (2010) "Triceratops" zachowywał cechy młodociane przez bardzo długi czas rozwoju (pedomorfizm). Poprzednio uważane za dorosłe triceratopsy nie osiągnęły jeszcze maksimum rozwoju, którym jest forma nazywana dotąd "Torosaurus". Badania osteohistologiczne czaszek wykazują, że osobniki "Torosaurus" są stare, Triceratopsy bez okien to "młode dorosłe" i wcześniejsze stadia rozwoju, a te z oknami - "dorosłe". U wielu młodych "Triceratops" w kryzie występują wgłębienia - najpierw na spodzie po bokach kości ciemieniowej. Później wgłębienia przesuwają się bliżej środka i są widoczne także od góry. W miejscu, gdzie "Torosaurus" ma okna, kryza staje się bardzo cienka - czasem poniżej 0,5 cm, w porównaniu do ok. 2,5-3 cm, a nawet ponad 6 cm w najgrubszym miejscu. Wgłębienie otoczone jest wałem grubszej kości, co jest zachowane u niektórych "Torosaurus". Spodziewanym następstwem jest otwarcie się okien ("Torosaurus"). Kryza staje się coraz dłuższa, co jest widoczne zarówno u "Triceratops", jak i "Torosaurus". Różki po bokach kryzy - "epiparietals" na kości ciemieniowej i "episquamosals" na kości łuskowej - stawały się z początkowo trójkątnych coraz bardziej spłaszczone. U niektórych "Torosaurus" i "Triceratops" były one już niewidoczne. Ich liczba i ułożenie znacznie się zwiększa - u "Triceratops" występuje 5-7 z jednym centralnie położonym a u "Torosaurus" - 10-12 symetrycznie po obu bokach kości ciemieniowej.
U żadnego innego ceratopsa nie zaobserwowano otwierania się okien późno w ontogenezie - występują one już u bardzo młodych osobników. Możliwe, że wgłębienia na spodzie kryzy są miejscami przyczepu mięśni szyjnych. Ponadto istnieją potencjalne młodociane osobniki "Torosaurus".
?"Torosaurus utahensis".
Może być ważnym gatunkiem "Torosaurus" lub innego - być może nowego - rodzaju albo nieważnym gatunkiem. Holotyp to niekompletna prawa tylna strona czaszki, z kryzy zachowała się kość łuskowa, ale nie kość ciemieniowa. Przypisane osobniki to elementy czaszki (w tym kości ciemieniowe) i elementy pozaczaszkowe.

</doc>
<doc id="839613" url="https://pl.wikipedia.org/wiki?curid=839613" title="Raimondas Rumšas">
Raimondas Rumšas

Raimondas Rumšas (ur. 14 stycznia 1972 w Szyłokarczmie) – litewski kolarz szosowy.
Rumšas został zawodowym kolarzem w roku 1996, rozpoczynając swoją karierę w polskiej drużynie Mróz. Zwrócił na siebie uwagę dzięki dobrej jeździe w górach. Po przejściu do Fassa Bortolo poprawił swoje umiejętności w jeździe na czas, przez co zwiększyły się jego szanse na zwycięstwa w wyścigach wieloetapowych. Jego największym sukcesem jest jak dotychczas 3. miejsce w generalnej klasyfikacji Tour de France 2002 za Lance Armstrongiem i Joseba Beloki.
Wynik ten został jednak przysłonięty przez aresztowanie żony kolarza w dzień po zakończeniu Tour de France 2002. W samochodzie Edity Rumšas celnicy znaleźli wiele niedozwolonych środków dopingujących. Edita Rumšas twierdziła, że medykamenty te są przeznaczone dla jej ciężko chorej matki.
W styczniu 2006 małżeństwo Rumšas otrzymało czteromiesięczny wyrok więzienia w zawieszeniu za rozprowadzanie nielegalnych substancji dopingujących. Dodatkowo Edita Rumšas została ukarana grzywną w wysokości 3000 euro. Wyrok 12 miesięcy więzienia w zawieszeniu otrzymał także polski lekarz, Krzysztof Ficek, który opiekował się kolarzem podczas Touru i przepisywał mu niedozwolone substancje.
Wszystkie jednak testy dopingowe Rumsasa podczas Touru 2002 miały wynik negatywny, w związku z czym nie odebrano mu trzeciego miejsca. Podczas Giro d’Italia 2003, kiedy to Rumšas ukończył wyścig na 6. pozycji, test krwi wykazał obecność EPO w organizmie kolarza. Z tego powodu UCI zawiesiła go na rok, a jego drużyna Lampre usunęła go ze swoich szeregów.
Aktualnie litewski „sportowiec roku 2002” jeździ w barwach małej włoskiej drużyny Parkpre Team i bierze udział w licznych wyścigach, w których wygrywa seriami. Mimo że nie należał do żadnej grupy zawodowej, w 2005 roku udało się mu zdobyć mistrzostwo swojego kraju w jeździe na czas oraz wicemistrzostwo w wyścigu szosowym. Dzięki temu, litewski Związek Kolarski planował zabrać Rumsasa na igrzyska olimpijskie do Pekinu.

</doc>
<doc id="839614" url="https://pl.wikipedia.org/wiki?curid=839614" title="Raimondas Rumsas">
Raimondas Rumsas



</doc>
<doc id="839615" url="https://pl.wikipedia.org/wiki?curid=839615" title="Opisthothela">
Opisthothela



</doc>
<doc id="839618" url="https://pl.wikipedia.org/wiki?curid=839618" title="Puszkar">
Puszkar

Pushkar ("czytaj: Puszkar", dewanagari पुष्कर) – święte miasto (ośrodek kultu boga Brahmy) w stanie Radżastan w Indiach, 11 km na zachód od miasta Adźmer. Liczy ok. 11 000 mieszkańców (2005 r.) Znajduje się tu jedyna w Indiach (i jedna z niewielu na świecie) świątynia Brahmy.
Prastary ośrodek kultu boga-stworzyciela Brahmy nad jeziorem na skraju pustyni Thar. Według legendy Brahma chciał w miejscowym jeziorze dokonać samounicestwienia ("jagna"), a kiedy jego żona Sawitri nie przybyła na czas, wówczas poślubił inną kobietę. Rozgniewana Sawitri przeklęła Brahmę, że za karę nie będzie czczony nigdzie poza Pushkar.
Znajdujące się w pobliżu świątyni święte jezioro jest uważane za cudowne i uzdrawiające. Było i jest celem pielgrzymek nie tylko wyznawców hinduizmu, lecz także dźinizmu i sikhizmu. Nawet niektórzy mogolscy władcy muzułmańscy (np. Akbar) pielgrzymowali do Pushkar. Dopiero fanatyczny muzułmanin Aurangzeb zburzył wszystkie świątynie w XVII wieku. Większość budowli sakralnych odbudowano po 1947. Obecnie ważny ośrodek turystyczny i miejsce słynnych targów wielbłądzich.

</doc>
<doc id="839623" url="https://pl.wikipedia.org/wiki?curid=839623" title="Wilnelia Merced">
Wilnelia Merced

Wilnelia Merced Forsyth (ur. 12 października 1959 w Caguas, Portoryko) - została wybrana na Miss World w 1975.

</doc>
<doc id="839625" url="https://pl.wikipedia.org/wiki?curid=839625" title="Oleńka Billewiczówna">
Oleńka Billewiczówna



</doc>
<doc id="839627" url="https://pl.wikipedia.org/wiki?curid=839627" title="Einiosaurus">
Einiosaurus



</doc>
<doc id="839632" url="https://pl.wikipedia.org/wiki?curid=839632" title="Marek Gancarczyk (duchowny katolicki)">
Marek Gancarczyk (duchowny katolicki)

Marek Gancarczyk (ur. 1 stycznia 1966 w Paniówkach) – ksiądz katolicki, prałat, kanonik, redaktor naczelny tygodnika „Gość Niedzielny” w latach 2003–2018, prezes zarządu Fundacji Opoka od 2018 roku.
Życiorys.
Ukończył Wyższe Śląskie Seminarium Duchowne w Katowicach. Święcenia kapłańskie przyjął 16 maja 1992. Po święceniach był wikariuszem w parafii Najświętszego Serca Pana Jezusa w Rybniku Niedobczycach. W 1996 został redaktorem naczelnym „Małego Gościa Niedzielnego”, który za jego kadencji wydostał się z poważnych problemów i groźby bankructwa ze względu na brak czytelników, stając się gazetą dziecięcą z ponad stutysięcznym nakładem. Po śmierci ks. infułata Stanisława Tkocza w 2003 został redaktorem naczelnym ogólnopolskiego tygodnika „Gość Niedzielny”. Pełnił także funkcje dyrektora wydawnictwa Kurii Metropolitalnej „Gość Niedzielny” i asystentem kościelnym miesięcznika dla dzieci i młodzieży „Mały Gość Niedzielny”. Abp Wiktor Skworc 24 stycznia 2018 odwołał go z wszystkich tych funkcji.
W latach 2007–2008 „Gość Niedzielny” wydrukował serię artykułów Marka Gancarczyka, które według sądu naruszyły dobre imię Alicji Tysiąc. We wrześniu 2009 Sąd Okręgowy w Katowicach nakazał gazecie przeproszenie Alicji Tysiąc i wypłacenie jej 30 tysięcy złotych tytułem zadośćuczynienia. 2 listopada 2009 roku Gość Niedzielny złożył apelację. 5 marca 2010 roku Sąd Apelacyjny w Katowicach podtrzymał wyrok sądu I instancji, nieznacznie tylko zmieniając treść przeprosin. Gazeta wypłaciła odszkodowanie, ale jednocześnie złożyła skargę kasacyjną do Sądu Najwyższego, uznając rozstrzygnięcie za niesprawiedliwe i naruszające wolność słowa. 21 grudnia media podały, że między Alicją Tysiąc a Archidiecezją Katowicką i ks. Markiem Gancarczykiem doszło do ugody. W myśl ugody Alicja Tysiąc nie oczekuje przeprosin od tygodnika, a „Gość Niedzielny” wycofał skargę kasacyjną.
W 2008 roku kapłan został uhonorowany Nagrodą im. bp. Jana Chrapka “Ślad”. W 2018 ks. Marek Gancarczyk otrzymał Laur Stowarzyszenia Dziennikarzy Polskich za rok 2017 "za uczynienie z „Gościa Niedzielnego” najpoczytniejszego tygodnika w Polsce". W grudniu 2018 Sejmik Województwa Śląskiego nagrodził pracę dziennikarską duchownego Złotą Odznaką Honorową za Zasługi dla Województwa Śląskiego.
Od 2018 ks. Gancarczyk pełni funkcję prezesa zarządu Fundacji Opoka, powołanej w 1998 roku przez Konferencję Episkopatu Polski. Do fundacji należy m.in. portal Opoka.org.pl.

</doc>
<doc id="839635" url="https://pl.wikipedia.org/wiki?curid=839635" title="Okruchy dnia (film)">
Okruchy dnia (film)

Okruchy dnia (ang. "The Remains of the Day") – brytyjsko-amerykański film obyczajowy z 1993 roku w reżyserii Jamesa Ivory’ego. Ekranizacja powieści pod tym samym tytułem autorstwa brytyjskiego pisarza pochodzenia japońskiego Kazuo Ishiguro. Ta wyróżniona Nagrodą Bookera książka była trzecią powieścią w karierze tego pisarza. 
Film otrzymał osiem nominacji do Oscara, pięć do nagród Złotego Globu oraz sześć do nagrody BAFTA.
Opis fabuły.
Film jest opowieścią o Stevensie (w tej roli Anthony Hopkins), majordomusie angielskiego lorda, który – w przeciwieństwie do swego pana – jest człowiekiem nie tylko żelaznych zasad, lecz przede wszystkim wielkiej roztropności. Cóż z tego, skoro całe swoje życie podporządkował jednej roli – idealnego sługi. Kierując kilkudziesięcioosobowym zespołem służby we wspaniałej rezydencji sięga po kolejne stopnie perfekcji, wyrzekając się innych możliwości. Nigdy nie związał się – choćby przelotnie – z kobietą, choć zaznał miłości panny Kenton (Emma Thompson), nie wychował syna, choć to właśnie on tłumaczył tajniki seksu lordowskiemu krewniakowi, nie wdawał się w polityczne dyskusje, choć dom był rozpolitykowany, a on miał wszelkie ku temu predyspozycje.
Obsada.
i inni
Produkcja.
Zdjęcia do filmu kręcono od września do grudnia 1992 roku w wielu lokacjach na terenie Anglii. Jako fikcyjny Darlington Hall wykorzystano takie wiejskie rezydencje, jak Badminton House i Dyrham Park (hrabstwo Gloucestershire), Corsham Court (Wiltshire) czy Powderham Castle (Devon). 
Szereg scen powstało również w hrabstwie Somerset. Scenę spotkania panny Kenton z panem Bennem nakręcono w historycznym pubie The George Inn w Norton St Philip. Filmowy pan Stevens spędził noc w Hope Pole Inn w wiosce Limpley Stoke. Z kolei nadmorski kurort Weston-super-Mare z wielkim molo posłużył jako miejsce spotkania Stevensa z panną Kenton.
Odbiór.
Film "Okruchy dnia" spotkał się z pozytywną reakcją krytyków. W serwisie Rotten Tomatoes, 97% z trzydziestu dziewięciu recenzji filmu jest pozytywne (średnia ocen wyniosła 8,4 na 10). Na portalu Metacritic średnia ocen z 11 recenzji wyniosła 84 punkty na 100.

</doc>
<doc id="839646" url="https://pl.wikipedia.org/wiki?curid=839646" title="Kopalnia Węgla Kamiennego Brzeszcze-Silesia">
Kopalnia Węgla Kamiennego Brzeszcze-Silesia

Kopalnia Węgla Kamiennego Brzeszcze-Silesia – kopalnia węgla kamiennego istniejąca w latach 2005-2010, znajdująca się na terenie Brzeszcz i Czechowic-Dziedzic.
Kopalnie "Brzeszcze" i "Silesia" zostały połączone w styczniu 2005 roku ze względu na słabe wyniki finansowe zakładu w Czechowicach-Dziedzicach. W grudniu 2010 Kompania Węglowa przekazała Ruch Silesia Przedsiębiorstwu Górniczemu Silesia. Od tego czasu obydwie kopalnie działają znów niezależnie.
Kopalnia Brzeszcze.
Historia.
Na terenie ówczesnej wsi Brzeszcze poszukiwania węgla zainicjował dr Arnold Chaim de Porada Rapaport, pierwsze badania zostały przeprowadzone ok. 1900 roku, eksploatację rozpoczęto w 1907 roku. Po I wojnie światowej zakład ten przejęło państwo, stał się jedyną państwową kopalnią w kraju. Podczas II wojny światowej weszła w skład koncernu Hermann Göring, pracowali w niej jeńcy obozu Auschwitz, przeniesieni na ten okres do podobozu Jawischowitz. Po wojnie zakład, ze względu na zapotrzebowanie na węgiel kamienny, zaczął się rozwijać. Załoga angażowała się w ogólnokrajowe protesty górników na początku lat osiemdziesiątych. W 1993 roku weszła w skład "Nadwiślańskiej Spółki Węglowej", w 2003 roku w skład "Kompanii Węglowej". W 2012 roku nastąpił pożar w strategicznym pokładzie 510, przez co kopalnia utraciła swoje możliwości wydobywcze szacowane na ok. 2 mln ton/rok. Obecnie węgiel wydobywają 2 ściany wydobywcze.

</doc>
<doc id="839649" url="https://pl.wikipedia.org/wiki?curid=839649" title="Kopalnia Węgla Kamiennego „Brzeszcze”">
Kopalnia Węgla Kamiennego „Brzeszcze”

Zakład Górniczy „Brzeszcze” (ZG „Brzeszcze”) – kopalnia węgla kamiennego w Górnośląskim Zagłębiu Węglowym, założona w 1903 roku w Brzeszczach; obszar górniczy kopalni obejmuje również tereny gmin Miedźna i Oświęcim.
W latach 2005-2010 kopalnie "Brzeszcze" i "Silesia" były połączone (jedna kopalnia dwuruchowa). Jednak 9 grudnia 2010 roku przedsiębiorstwo "Energetický a průmyslový holding" z Czech kupiło "Ruch II Silesia" czyli dawną KWK Silesia, a "Ruch I Brzeszcze" funkcjonuje jako samodzielna kopalnia.
Historia.
Na terenie ówczesnej wsi Brzeszcze poszukiwania węgla zainicjował krakowski prawnik, przedsiębiorca i finansista dr Arnold Chaim de Porada Rapaport, pierwsze badania zostały przeprowadzone ok. 1900 roku, eksploatację rozpoczęto w 1907 roku. Po I wojnie światowej zakład przejęła Polska Komisja Likwidacyjna, który stał się jedyną państwową kopalnią w kraju. Kopalnia przeszła pod zarząd Ministerstwa Przemysłu i Handlu. Na mocy rozporządzenia prezydenta RP z 17 marca 1927 r. (Dz.U. z 1927 roku, nr 25, poz. 195) gwarectwo „Brzeszcze” zostało przekształcone w przedsiębiorstwo skomercjalizowane i pod nazwą Państwowa Kopalnia Węgla Kamiennego „Brzeszcze” otrzymało osobowość prawną i zostało wpisane do rejestru handlowego. Przyłączenie kopalń górnośląskich w połowie 1922 roku sprawiło, że Polska stała się eksporterem węgla. W 1930 roku wielki kryzys gospodarczy oraz naciski prywatnych właścicieli kopalń niechętnych państwowej konkurencji sprawiły, że, wstrzymano dalszą rozbudowę kopalni, zmniejszono zatrudnienie i wydobycie. Podczas II wojny światowej weszła w skład koncernu Hermann Göring, pracowali w niej więźniowie KL Auschwitz, przeniesieni na ten okres do podobozu Jawischowitz.
Po wojnie zakład, ze względu na zapotrzebowanie na węgiel kamienny, zaczął się rozwijać. Załoga angażowała się w ogólnokrajowe protesty górników na początku lat osiemdziesiątych. W 1993 roku weszła w skład "Nadwiślańskiej Spółki Węglowej", a w 2003 roku w skład "Kompanii Węglowej". Po połączeniu w 2005 roku z kopalni „Brzeszcze” z kopalnią „Silesia” zakład górniczy przyjął nazwę KWK Brzeszcze-Silesia i stał się dwuruchowym zakładem górniczym prowadzącym eksploatację w czterech ścianach wydobywczych.
Kopalnia w I. półroczu 2014 r. zatrudniała 2247 pracowników i przynosiła największą stratę spośród 15 kopalń Kompanii Węglowej -247,23 zł na tonie wydobytego węgla.
7 stycznia 2015 rząd Ewy Kopacz przyjął program naprawczy dla Kompanii Węglowej, który zakłada likwidację kopalni Brzeszcze. 4 maja 2015 Kompania Węglowa nieodpłatnie zbyła kopalnię do Spółki Restrukturyzacji Kopalń. Umowę zakupu KWK Brzeszcze, poprzez spółkę zależną Nowe Brzeszcze Grupa TAURON, 19 października 2015 r. podpisał koncern energetyczny Tauron. 1 grudnia 2015 r. zgodę na koncentrację wydał UOKiK..
Nowe Brzeszcze Grupa TAURON oraz Spółka Restrukturyzacji Kopalń zawarły 31 grudnia 2015 r. umowę sprzedaży części Zakładu Górniczego w Brzeszczach. W efekcie w Grupie TAURON funkcjonują obecnie trzy kopalnie.
Działalność związaną z wydobywaniem, wzbogacaniem i sprzedażą węgla kamiennego spółka Nowe Brzeszcze Grupa TAURON Sp. z o.o. rozpoczęła 1 stycznia 2016 roku.

</doc>
<doc id="839654" url="https://pl.wikipedia.org/wiki?curid=839654" title="KWK Brzeszcze-Silesia">
KWK Brzeszcze-Silesia



</doc>
<doc id="839655" url="https://pl.wikipedia.org/wiki?curid=839655" title="KWK Brzeszcze">
KWK Brzeszcze



</doc>
<doc id="839656" url="https://pl.wikipedia.org/wiki?curid=839656" title="Giselle LaRonde">
Giselle LaRonde

Giselle Jeanne Marie LaRonde-West (ur. 6 listopada 1963 w Port-of-Spain, Trynidad i Tobago) - została wybrana na Miss World w 1986.

</doc>
<doc id="839657" url="https://pl.wikipedia.org/wiki?curid=839657" title="Monomotapa United">
Monomotapa United

Monomotapa United - zimbabwejski klub piłkarski grający w pierwszej lidze Zimbabwe, mający swą siedzibę w Harare. W Monomotapa Utd występowali dwaj reprezentanci Zimbabwe, z których obecnie gra w lidze polskiej - w Legii - napastnik Takesure Chinyama i były jej obrońca Herbert Dick.

</doc>
<doc id="839661" url="https://pl.wikipedia.org/wiki?curid=839661" title="Aleksiej Awdiejew">
Aleksiej Awdiejew



</doc>
<doc id="839666" url="https://pl.wikipedia.org/wiki?curid=839666" title="Ulla Weigerstorfer">
Ulla Weigerstorfer

Ulla Weigerstorfer (ur. 16 sierpnia 1967 w Bad Aussee, Austria) – Miss World wybrana w 1987. W wyborach parlamentarnych w 2013 roku została posłanką do Rady Narodowej – izby niższej Parlamentu Austrii z listy Team Stronach.

</doc>
<doc id="839675" url="https://pl.wikipedia.org/wiki?curid=839675" title="CAPS United">
CAPS United

CAPS United Football Club - zimbabwejski założony w 1969 r. klub piłkarski z siedzibą w Harare grający obecnie w pierwszej lidze Zimbabwe. Trzykrotny mistrz kraju. Piłkarze Caps United grają na Narodowym Stadionie Sportowym w Harare (pojemność: 60000 miejsc).

</doc>
<doc id="839684" url="https://pl.wikipedia.org/wiki?curid=839684" title="Fundacja im. Heinricha Bölla">
Fundacja im. Heinricha Bölla

Fundacja im. Heinricha Bölla (niem. "Heinrich-Böll-Stiftung e. V.") – niemiecka fundacja o profilu lewicowo-liberalnym i proekologicznym, bliska ideowo partii Zielonych. Fundacja jest prawnie niezależnym bytem o statusie zarejestrowanego stowarzyszenia. Finansowo i organizacyjnie, jak wszystkie niemieckie fundacje polityczne, jest niezależna od partii, przy której została afiliowana w celu prowadzenia edukacji obywatelskiej i promocji społeczeństwa obywatelskiego. Niemieckie fundacje polityczne finansowane są z funduszy publicznych. Wielkość dofinansowania ministerialnego zależy od wyników danej partii politycznej w Bundestagu w ostatnich dwóch wyborach. Fundacja im. Heinricha Bölla została założona w 1997 r.
Cele fundacji i ich realizacja.
Fundacja im. Heinricha Bölla jest częścią globalnego politycznego ruchu „zielonych”, rozwijającego się od lat 80. Opisuje samą siebie jako laboratorium zielonych idei i projektów, think tank na rzecz reform politycznych oraz międzynarodową sieć. Głównym celem Fundacji jest wspieranie edukacji obywatelskiej zarówno w Niemczech, jak i za granicą, co oznacza promowanie demokratycznego zaangażowania, aktywności społeczno-politycznej, jak również ponadkulturowego porozumienia. Fundacja zapewnia również wsparcie dla sztuki, kultury, nauki, badań naukowych oraz współpracy na rzecz rozwoju. U podstaw jej działań leżą fundamentalne wartości polityczne: ekologia, demokracja, solidarność i niestosowanie przemocy.
Za zgodą rodziny Heinricha Bölla oraz niemieckiej partii Związek 90/Zieloni Fundacja nosi imię pisarza, który uosabiał istotne dla niej wartości, wyrażone w misji organizacji – odwagę obrony własnych przekonań, zachętę do angażowania się w sprawy publiczne oraz bezwarunkowe wspieranie godności ludzkiej oraz praw człowieka. Böll propagował obywatelską aktywność polityczną oraz współuczestnictwo w życiu politycznym zgodnie ze swoim słynnym mottem „Wtrącanie się jest jedynym sposobem na pozostanie realistą”.
Fundacja im. Heinricha Bölla ma około 180 etatowych pracowników oraz blisko 320 członkiń i członków świadczących pomoc materialną i niematerialną. Od 2002 r. zarządem Fundacji kierują Ralf Fücks i Barbara Unmüßig, a funkcję dyrektorki zarządzającej sprawuje Livia Cotta. W listopadzie 2016 r. Barbara Unmüßig została ponownie wybrana na kolejną kadencję, a Ellen Ueberschär zostanie następczynią Ralfa Fücksa od lipca 2017 r.
Współpraca Fundacji im. Heinricha Bölla ze zagranicznymi partnerami w zakresie programów edukacji społeczno-politycznej ma charakter długoterminowy. Dodatkowymi ważnymi instrumentami międzynarodowej współpracy są programy wyjazdowe, wpływające na poszerzenie wymiany doświadczeń i rozwijanie kontaktów politycznych, jak również podstawowe i zaawansowane programy szkoleniowe dla zaangażowanych aktywistów. Biura w 32 krajach realizują projekty dotyczące zrównoważonego rozwoju, polityki klimatycznej i energetycznej, demokracji płci, praw człowieka, transatlantyckiego dialogu, sztuki i kultury.
Historia.
Na początku lat 80. w ówczesnej RFN przy Partii Zielonych powstały państwowe fundacje. W 1983 roku nie powiodła się próba utworzenia fundacji ogólnokrajowej, jednak kilka lat później powstały trzy stowarzyszenia, odzwierciedlające różne nurty polityczne tęczowej koalicji: feministyczny instytut "Frauenanstiftung", federacja regionalnych fundacji "Buntstift" oraz Fundacja im. Heinricha Bölla z Kolonii. Następnie powołano organizację parasolową "Regenbogen", której zadaniem była koordynacja działań tych trzech odrębnych instytucji. W 1988 r. Partia Zielonych uznała ją za swoją fundację polityczną, tym samym uprawniając ją do otrzymywania finansowania z budżetu państwa.
W marcu 1996 roku na konwencji Partii Zielonych postulowano połączenie odrębnych podmiotów, a wniosek ten został poparty znaczną większością głosów. Statut zjednoczonej organizacji określał główne obszary działania – demokrację płci oraz zagadnienia dotyczące migracji i różnorodności. Po dalszych dyskusjach nowa fundacja przyjęła nazwę jednej ze swoich poprzedniczek – Fundacji im. Heinricha Bölla – i rozpoczęła działalność 1 lipca 1997 roku w Berlinie na terenie Hackesche Höfe. W 2008 roku organizacja przeniosła się do swojej obecnej siedziby w berlińskiej dzielnicy rządowej. Jej nowy, energooszczędny budynek zaprojektowała firma e2a eckert eckert architekten z Zurychu, a inspiracją dla jego konstrukcji były dwa zrealizowane obiekty: Miesa van der Rohe – Farnsworth House oraz budynek Seagram.
Organizacja.
Centrala i biura w Niemczech.
Obecna centrala Fundacji w centrum Berlina (od 2008 r.) obejmuje powierzchnię ok. 7000 m², oferując nowoczesną przestrzeń biurową dla ok. 185 pracowników. Centrum konferencyjne może pomieścić do 300 osób w różnych konfiguracjach, dzięki czemu możliwe jest organizowanie tu dużych, kilkudniowych konferencji.
Fundacja podkreśla, że pod względem konstrukcji jej siedziba to przykład „ekologicznej awangardy” wśród nowatorskiego projektowania pomieszczeń konferencyjnych. Zużycie energii w budynku, kształtujące się na poziomie 55,7 kWh/m², jest niższe niż połowa dopuszczalnego prawnie limitu. We współpracy z Grammer Solar zainstalowano na dachu system fotowoltaiczny, który w skali roku generuje ok. 53 000 kWh energii i zasila system ciepłowniczy dzielnicy. W budynku zastosowano ponadto chłodnicę adiabatyczną do klimatyzacji pomieszczeń. System ten wykorzystuje około dziesięciokrotnie mniej energii niż konwencjonalne rozwiązania. Do ogrzewania pomieszczeń w budynku służy ciepło wytwarzane przez serwery sieci komputerowej. Jako wyraz uznania dla tego innowacyjnego projektu, znacznie podnoszącego wydajność energetyczną systemów informatycznych, Fundacja otrzymała nagrodę Green CIO Award. Wreszcie atrium oraz dziedziniec wewnętrzny budynku wytwarzają naturalne prądy konwekcyjne, które służą do wentylacji budynku przez cały rok
Fundacja im. Heinricha Bölla prowadzi lokalne biura we wszystkich 16 krajach związkowych Niemiec. Są to niezależne i stowarzyszone podmioty, które wdrażają programy na rzecz społeczności lokalnych oraz regionalnych w obszarach takich jak ekologia, demokracja, migracja czy demokracja płci. Działalność nie ogranicza się jednak do zagadnień regionalnych czy ogólnokrajowych, a niektóre projekty współpracy mają zasięg międzynarodowy. Mimo swojego niezależnego statusu prawnego wszystkie oddziały landowe wchodzą w skład struktury Fundacji i są związane jej statutem (np. mają obowiązek działać na rzecz dobra publicznego czy przestrzegać kwot w zatrudnianiu kobiet).
Program stypendialny.
Poza działalnością w sferze polityki i kultury centrala Fundacji im. Heinricha Bölla w Berlinie oferuje także stypendia dla studentów i studentek oraz doktorantów i doktorantek uczelni niemieckich. Są one dostępne we wszystkich dyscyplinach akademickich, a ich liczba sięga ok. 1000 stypendiów rocznie. Od kandydatów i kandydatek oczekuje się wysokiego poziomu akademickiego, podejmowania działań na rzecz swoich społeczności, zainteresowania zagadnieniami politycznymi i społecznymi oraz wspierania ideałów propagowanych przez Fundację.
W swoim sprawozdaniu rocznym Fundacja napisała:
„W 2015 roku w ramach programu stypendialnego Fundacji spośród 2023 zgłoszeń wybrano 194 nowych stypendystów i stypendystek. W ubiegłym roku wsparcie finansowe otrzymało łącznie 978 studentów i studentek studiów I i II stopnia, a także 215 doktorantów i doktorantek (w tym 58% kobiet i 42% mężczyzn). W wybranej grupie 308 stypendystów i stypendystek (28%) miało korzenie imigranckie, a 460 (42%) pochodziło z rodzin, których członkowie nie posiadali wykształcenia wyższego. 28% osób pochodziło spoza Unii Europejskiej, w głównej mierze Rosji, Syrii, Iranu i Egiptu”.
Oprócz programu stypendialnego dla studentów i studentek na uczelniach niemieckich Fundacja im. Heinricha Bölla oferuje także trzy miejscowe programy stypendialne ("sur place") dla niemających korzeni niemieckich studentów i studentek w Rosji, na Południowym Kaukazie (w Armenii, Azerbejdżanie i Gruzji) oraz w Ameryce Środkowej i na Karaibach. Środki na finansowanie tych programów pochodzą z Ministerstwa Współpracy Gospodarczej i Rozwoju oraz Ministerstwa Spraw Zagranicznych Niemiec.
Instytut im. Gundy Werner.
Instytut im. Gundy Werner ("Gunda-Werner-Institut") na rzecz feminizmu i uwzględniania perspektywy płci w demokracji ("gender democracy") powstał w 2007 roku, po połączeniu się "Instytutu Feministycznego" Fundacji oraz "Wspólnej Grupy Roboczej na rzecz Uwzględniania Perspektywy Płci w Demokracji". Instytut koncentruje się na prawach kobiet jako prawach człowieka, upolitycznieniu zagadnień płci kulturowej, refleksji feministycznej oraz koncepcjach demokracji płci, a także dyskursie na styku nauki, polityki i społeczeństwa obywatelskiego.
Programy realizowane przez Instytut, w tym konferencje i publikacje, poruszają zagadnienia takie jak związki między bezpieczeństwem człowieka a bezpieczeństwem kobiet,[45] zmieniająca się rola rezolucji Rady Bezpieczeństwa ONZ nr 1325 dotyczącej kobiet, pokoju i bezpieczeństwa, aspekty polityki płci w obszarze rozliczeń okresu zmian ustrojowych w tzw. społeczeństwach pokonfliktowych, debaty wokół kwestii płci i nauki, a także zagadnienia dotyczące praw seksualnych i reprodukcyjnych.
Archiwa naukowo-badawcze.
Fundacja im. Heinricha Bölla prowadzi w Berlinie dwa archiwa: Archiv Grünes Gedächtnis (Archiwum Zielonej Pamięci) oraz Petra-Kelly-Archiv (Archiwum Petry Kelly), a ponadto wspiera Heinrich-Böll-Archiv (Archiwum Heinricha Bölla) w Kolonii.
GreenCampus.
GreenCampus to nazwa organizowanej przez Fundację im. Heinricha Bölla akademii szkoleń politycznych i kształcenia ustawicznego. Od 2006 r. oferuje szkolenia w zakresie zarządzania w polityce oraz zagadnień różnorodności płci dla osób zajmujących się polityką, wolontariatem, aktywizmem czy profesjonalną organizacją wydarzeń.
Nagrody.
Fundacja im. Heinricha Bölla sponsoruje szereg nagród, takich jak m.in.:
Nagroda im. Petry Kelly jest przyznawana od 1998 roku osobom i organizacjom społeczeństwa obywatelskiego za wyjątkowe zaangażowanie w działania na rzecz praw człowieka, środowiska naturalnego oraz rozwiązywania konfliktów bez użycia przemocy. Kwota nagrody wynosi 10 000 euro.[55] Laureatami i laureatkami nagrody zostali dotychczas m.in. Organizacja Narodów i Ludów Niereprezentowanych, Ingrid Betancourt, Wangari Maathai oraz Zhang Sizhi.[56]
Od 1995 roku nagroda im. Hannah Arendt ("Hannah-Arendt-Preis") jest przyznawana osobom, które odkrywają i analizują ważne, lecz w dużym stopniu pomijane aspekty bieżących wydarzeń politycznych oraz angażują się w debatę polityczną. Kwota nagrody wynosi 7500 euro, a jej fundatorem są władze Bremy oraz Fundacja im. Heinricha Bölla z Bremy.[57] Dotychczas wręczono ją m.in. Ágnes Heller, François Furetowi, Massimo Cacciariemu, Michaelowi Ignatieffowi, Juli Kristevej, Tony‘emu Judtowi oraz Timothy‘emu D. Snyderowi.
Pokojowa Nagroda Filmowa ("Friedensfilmpreis") jest stałym elementem Festiwalu Filmowego w Berlinie od 1986 r. Jest to jedyna nagroda pokojowa w ramach największych festiwali filmowych. Kwota nagrody wynosi 5000 euro. Laureaci i laureatki otrzymują także statuetkę z brązu zaprojektowaną przez Otmara Alta.[59] Wśród wyróżnionych twórców i twórczyń można wymienić m.in. takie osoby jak Marcel Ophüls za film "Hôtel Terminus: The Life and Times of Klaus Barbie", Michael Winterbottom za dzieło "In This World" oraz Bille August za "Goodbye Bafana".[60]
Nagroda Kobieca im. Anne Klein ("Anne-Klein-Frauenpreis") powstała w 2012 r. dla upamiętnienia feministycznej prawniczki i polityczki Anne Klein (1950–2011) i jest finansowana dzięki hojnej darowiźnie pozostawionej przez nią w testamencie. Nagroda jest przyznawana kobietom, których ponadprzeciętne zaangażowanie wspiera realną obecność zagadnień płci w demokracji i które walczą z dyskryminacją ze względu na płeć oraz homofobią.[61] Laureatki: Nomarussia Bonase walcząca o prawa kobiet, pojednanie i sprawiedliwość w RPA; Gisela Burckhardt, założycielka FEMNET e.V chroniącej prawa pracownic w globalnym przemyśle tekstylnym, Nebahat Akkoc za przeciwdziałanie przemocy.
Biura zagraniczne.
Przedstawicielstwo w Polsce.
Biuro Regionalne Europa Centralna Fundacji im. Heinricha Bölla w Polsce rozpoczęło swoją działalność na początku 2002 roku. Pierwsze projekty dotyczyły polityki kobiet w Polsce, Czechach i na Słowacji. W roku 2003 zadania Biura zostały rozszerzone o tematy takie jak integracja europejska, wspólna polityka zagraniczna i bezpieczeństwa Unii Europejskiej, polityka energetyczna i ochrona klimatu. W latach 2002–2005 w ramach „Konkursu małych grantów” wsparcie otrzymały 23 projekty polskich, czeskich i słowackich organizacji kobiecych, ekologicznych i działających na rzecz praw człowieka. Od 2004 roku biuro warszawskie było odpowiedzialne za zielonopolityczne aktywności na Ukrainie i przyczyniło się do otworzenia biura w Kijowie w 2008 roku oraz aktywnie wspiera rozwój demokracji i organizacje pozarządowe na Ukrainie. W ramach dwuletniego programu „Zintegrowany rozwój obszarów wiejskich” przyznawało stypendia dla studentek i studentów różnych kierunków piszących prace magisterskie na temat obszarów wiejskich.
Aktualnie warszawskie przedstawicielstwo koncentruje się na trzech obszarach działania:
1. Program Demokracja &amp; Prawa Człowieka towarzyszy wyzwaniom społecznym w krajach Unii Europejskiej, promując równe szanse i prawa bez względu na płeć, wiek, pochodzenie, orientację seksualną czy wyznanie. Wspiera działania na rzecz pluralizmu i partycypacji obywatelskiej, inkluzywnej demokracji i różnorodności społecznej.
2. Program Polityka Międzynarodowa tworzy przestrzeń do dyskusji o przyszłości i kierunkach rozwoju wspólnej europejskiej polityki zagranicznej i bezpieczeństwa. Analizuje wyzwania dotyczące wschodniego sąsiedztwa UE, jak również pogłębienie współpracy polsko-niemieckiej w tym obszarze. W relacjach międzynarodowych podkreśla znaczenie praw człowieka, kwestii genderowych oraz współpracy instytucji i struktur międzynarodowych.
3. Program Energia &amp; Klimat ma na celu pogłębienie dyskursu na temat wyzwań w obszarze transformacji energetycznej i zmian klimatycznych zarówno w kontekście europejskim, jak i globalnym. Kluczowymi elementami programu są działania na rzecz długofalowej modernizacji ekologicznej, zwłaszcza promowanie odnawialnych źródeł energii i efektywności energetycznej.
Warszawskie biuro Fundacji mieści się przy ul. Żurawiej 45. Funkcję kierowniczą sprawowali Agnieszka Rochon (2002-2010), Wolfgang Templin (2010-2013), Irene Hahn-Fuhr (2014-2019). Od 2019 r. funkcję dyrektorki biura pełni Joanna Maria Stolarek.
Przedstawicielstwa w innych państwach.
Fundacja im. Heinricha Bölla utrzymuje obecnie 32 biura zagraniczne. W wielu przypadkach projekty realizowane przez poszczególne biura nie ograniczają się do kraju ich siedziby, ponieważ wiele placówek odpowiada za aktywności na poziomie regionalnym. Fundacja wspiera i przeprowadza łącznie przeszło 100 projektów w ponad 60 krajach świata.
Biura zagraniczne działały przed formalnym scaleniem Fundacji w obecnym kształcie w 1997 r. Jedne z pierwszych powstały w Pradze w 1990 r. i Pakistanie w 1993 r. oraz rok później w Turcji i Kambodży. Wkrótce potem – w 1995 r. – otwarto placówki w Rosji, Czechach, Nigerii oraz Salwadorze (dla Ameryki Środkowej).
Na przestrzeni lat zamknięto tylko jedną placówkę – w Etiopii. Fundacja zaprzestała prowadzenia działalności w tym kraju w 2012 r., gdyż warunki podyktowane przez etiopskie władze „w kwietniu 2012 r. potwierdziły, iż niezależna działalność polityczna nie byłaby możliwa (...) a Fundacja im. Heinricha Bölla napotykałaby na bardzo duże ograniczenia swojej działalności. (...) W tych okolicznościach etiopskie biuro Fundacji im. Heinricha Bölla nie może w najbliższej przyszłości wypełniać swojej misji promowania demokratyzacji, sprawiedliwego traktowania osób różnej płci czy zrównoważonego rozwoju. (...) Zamknięcie biura Fundacji w Etiopii należy więc traktować również jako znak protestu wobec nadal istniejących w tym kraju ograniczeń w sferze praw człowieka i demokracji”.
Na początku 2013 r. dyrekcja biura Fundacji w Afganistanie została odwołana ze względów bezpieczeństwa. Biuro kontynuuje jednak swoją działalność dzięki wsparciu lokalnego personelu.
Na czele biur zagranicznych Fundacji stoi zazwyczaj obywatel lub obywatelka Niemiec, oddelegowani do danego kraju. Wspierają ich pracownicy i pracownice lokalni oraz – w niektórych przypadkach – inni eksperci i ekspertki niemieccy. Wśród znanych postaci, które kierowały biurami zagranicznymi, można wymienić takie osoby jak Milan Horácek (Praga) czy Kerstin Müller (Tel Awiw).
Azja
Afryka
Ameryka Północna
Ameryka Środkowa
Ameryka Południowa
Europa

</doc>
<doc id="839685" url="https://pl.wikipedia.org/wiki?curid=839685" title="Kolejny gejowski film">
Kolejny gejowski film

Kolejny gejowski film (tytuł oryg. "Another Gay Movie") – amerykańska komedia filmowa w reżyserii Todda Stephensa z 2006 roku, będąca gejowską parodią innego filmu komediowego − "American Pie, czyli sprawa dowCipna" (1999).
Film opowiada o perypetiach czwórki homoseksualnych przyjaciół ze szkoły średniej, którzy postanawiają, że każdy z nich straci dziewictwo przed pójściem do college'u.
Opis fabuły.
Czworo zaprzyjaźnionych gejów właśnie kończy liceum. Andy jest przeciętnym nastolatkiem, który − podobnie, jak inni chłopcy w jego wieku − fascynuje się seksem. Jarod to nierozgarnięty szkolny przystojniak, lubujący się szczególnie w doskonaleniu własnej sylwetki. Nico jest ekstrawagancki i zniewieściały. Griff z kolei to typ kujona, sprawiający wrażenie najbardziej konserwatywnego z grupki przyjaciół. Cała czwórka składa pakt, wedle którego każdy straci cnotę przed rozpoczęciem nauki na studiach.

</doc>
<doc id="839686" url="https://pl.wikipedia.org/wiki?curid=839686" title="Infułatka w Zamościu">
Infułatka w Zamościu

Infułatka w Zamościu – dom infułatów, dziekanów zamojskich, na Starym Mieście w Zamościu, przy zamojskiej katedrze.
 Obiekt wpisany jest do rejestru zabytków jako część zespołu kościoła kolegiackiego, pod nr rej.:A/305 z 12.06.1956, z 20.02.1957 i z 31.03.1967:
Wybudowana została pod koniec XVI wieku; przebudowę przeprowadzono w I poł. kolejnego stulecia. Z tego okresu pochodzi wczesnobarokowy portal, bogato ozdobiony płaskorzeźbami oraz kolumnami doryckimi przy wejściu do Infułatki. 
Na ścianie dobudowanego od zachodu budynku (dom parafialny) umieszczono tabliczki z nazwiskami wszystkich 28 infułatów i zamojskich dziekanów.
Od 1987 roku mieści się tu Muzeum Sakralne Katedry Zamojskiej z ekspozycją "Fabrica Ecclesiace muzeum techniki i architektury", jakie po zmianach w 2020 roku zajmuje także inny, pobliski zabytkowy budynek parafii - domu wikariuszy (tzw. "Wikarówki").

</doc>
<doc id="839690" url="https://pl.wikipedia.org/wiki?curid=839690" title="Litostratos">
Litostratos

Litostratos w Jerozolimie (lithostrotos z greckiego λιθόστρωτος ("kamienna posadzka"), hebr. "gabbatha") – starożytna posadzka z płyt kamiennych znajdująca się w podziemiach bazyliki Ecce Homo i w kaplicy Skazania w dzielnicy muzułmańskiej.
Historia.
W starożytnych miastach "litostratos" była rodzajem bruku. Jerozolimska "Litostratos", czczona jako miejsce kultu, znajduje się w Starym Mieście przy Via Dolorosa (II stacja Drogi Krzyżowej), w podziemiach klasztoru Sióstr Syjońskich przy bazylice Ecce Homo. Na jednej z płyt jest wyryta plansza do gry w kości. Według lokalnej tradycji chrześcijańskiej bruk "Litostratos" pochodzi z wewnętrznego dziedzińca Twierdzy Antonia, który po zburzeniu Jerozolimy w 70 został użyty przez odbudowujących miasto do wyłożenia placu wokół łuku triumfalanego (obecnie Łuk Ecce Homo).
Archeolodzy i historycy nie uznający Twierdzy Antonia za miejsce rezydowania Poncjusza Piłata w czasie świąt paschalnych, odrzucają identyfikację "Litostratos" z miejscem skazania i biczowania Chrystusa. Za inny argument przyjmują również datację owej posadzki na II wiek, czyli na okres odbudowy "Aelia Capitolina" za czasów Hadriana. Płyty kamienne nie musiały pochodzić z dziedzińca pobliskiej twierdzy.
W podziemnej kaplicy "Litostratos", na lewo od wejścia znajduje się marmurowa tablica z napisem: "Chrystusowi Królowi w hołdzie Armia Polska na Wschodzie 1944".

</doc>
<doc id="839700" url="https://pl.wikipedia.org/wiki?curid=839700" title="AmaZulu FC (Zimbabwe)">
AmaZulu FC (Zimbabwe)

AmaZulu Bulawayo - zimbabwejski klub piłkarski mający swoją siedzibę w Bulawayo. W klubie gra spora część zawodników reprezentacji Zimbabwe.
Sukcesy.
W 1999 roku AmaZulu grało w finale z Hwange FC - wynik meczu nie jest znany.
- zwycięzcy: 1999
- finaliści: 2000
- zwycięzcy: 2002
- finaliści: 2002

</doc>
<doc id="839705" url="https://pl.wikipedia.org/wiki?curid=839705" title="Copa Ramon Castilla 1972-73">
Copa Ramon Castilla 1972-73

Copa Ramon Castilla 1972-73 - turniej towarzyski o Puchar Ramona Castilli między reprezentacjami Argentyny i Peru rozegrano po raz pierwszy w latach 1972 - 1973.
Końcowa tabela.
Triumfatorem turnieju Copa Ramon Castilla 1972-73 został zespół Argentyny.

</doc>
<doc id="839708" url="https://pl.wikipedia.org/wiki?curid=839708" title="Gina Tolleson">
Gina Tolleson

Gina Marie Tolleson (ur. 4 czerwca 1970 w Spartanburg, USA) - została wybrana na Miss World w 1990.

</doc>
<doc id="839709" url="https://pl.wikipedia.org/wiki?curid=839709" title="Spirodela wielokorzeniowa">
Spirodela wielokorzeniowa

Spirodela wielokorzeniowa ("Spirodela polyrhiza" (L.) Schleid. 1753) – gatunek rośliny z rodziny obrazkowatych ("Araceae"). Występuje na wszystkich kontynentach (z wyjątkiem Antarktydy), w Polsce dość powszechnie w śródlądowych zbiornikach wodnych na niżu.
Morfologia.
Pędy okrągłe o średnicy ok. 10 mm, rozetkowo osadzone, z kępką korzeni u spodu wyrastających z centralnej części pędu.
Biologia i ekologia.
Hydrofit, występujący przeważnie w stojących wodach przybrzeżnych. Gatunek charakterystyczny dla klasy "Lemnetea minoris" oraz zespołu "Spirodeletum polyrhizae".

</doc>
<doc id="839712" url="https://pl.wikipedia.org/wiki?curid=839712" title="Maurice de Hirsch">
Maurice de Hirsch

Maurice de Hirsch, baron Moritz von Hirsch auf Gereuth z Bawarii (ur. 9 grudnia 1831 w Monachium, zm. 21 kwietnia 1896 w Sankt-Johan, dziś Nové Zámky/Hurbanovo na Słowacji, węg. "Ersek-Ujvar/Ógyalla") – kapitalista, finansista i filantrop niemiecki i austro-węgierski. Jego dziadek był pierwszym żydowskim właścicielem ziemskim w Bawarii i uszlachcony został tytułem „auf Gereuth” w 1818, a ojciec otrzymał koronę baronowską w 1869.
Maurice po ukończeniu studiów poślubił w 1855 Klarę Bischoffsheim i wstąpił jako wspólnik do bankierskiego domu Bischoffsheim &amp; Goldschmidt w Londynie, Paryżu i Brukseli. Swój majątek powiększył na budowie kolei żelaznych w Austrii, Rosji i Turcji (m.in. przy budowie "Orient Expressu"). Ostatnie zwłaszcza przedsiębiorstwo przyniosło mu olbrzymie zyski. W późniejszych czasach poświęcał się przedsięwzięciom humanitarnym; słynął też jako zamiłowany hodowca koni, a jego stajnia wyścigowa należała do pierwszorzędnych w Europie. W Argentynie hojnością w udzielaniu ofiar na cele dobroczynne, zdobył wielką sławę. W 1889 ofiarował 12 milionów franków na szkoły rolniczo-rzemieślnicze dla Żydów galicyjskich, za co przez cesarza austriackiego mianowany był członkiem węgierskiej izby panów, a w 1891 przeznaczył 50 milionów na założenie rolniczych kolonii żydowskich. Zmarł w Ogyalla (obecnie Hurbanovo, wówczas na Węgrzech), bezdzietnie.

</doc>
<doc id="839715" url="https://pl.wikipedia.org/wiki?curid=839715" title="Alfred Gauda">
Alfred Gauda

Alfred Gauda (ur. 7 grudnia 1940 w Lublinie, zm. 24 listopada 2005 tamże) – polski muzealnik, etnograf, grafik, twórca ekslibrisów. W latach 1977-1992 dyrektor Muzeum Lubelskiego w Lublinie (obecnie Muzeum Narodowe).
Wykształcenie i praca zawodowa.
Szkołę podstawową i liceum im. Hetmana Jana Zamojskiego ukończył w Lublinie. Studia w zakresie etnografii i etnologii na Uniwersytecie Marii Curie-Skłodowskiej w Lublinie ukończył w 1965, uzyskując dyplom magistra. 
W latach 1965–1973 pracował w Muzeum Okręgowym w Lublinie jako asystent, a później kierownik Działu Etnografii. W 1973 objął stanowisko zastępcy dyrektora Wydziału Kultury i Sztuki Urzędu Wojewódzkiego w Lublinie. W roku 1977 powrócił do Muzeum Okręgowego, na stanowisko dyrektora, gdzie pracował do 1992 r. W latach 1992–1995 pracował w Muzeum Wsi Lubelskiej jako starszy kustosz, a następnie kierownik Działu Historii i Kultury Wsi. 
W roku 1995 po wygranym konkursie objął stanowisko dyrektora Krajowego Domu Twórczości Ludowej w Lublinie, które piastował do śmierci.
Działania pozazawodowe.
Pracę zawodową łączył z funkcjami społecznymi w stowarzyszeniach, radach programowych, komitetach organizacyjnych, zespołach doradczych. Swoją wiedzę i doświadczenie wykorzystywał w publikacjach naukowych, recenzjach, odczytach z zakresu sztuki ludowej Lubelszczyzny i kultury wsi. Organizował wystawy i festiwale sztuki ludowej.
Gromadził ekslibrisy, z własnych zbiorów zorganizował wystawy. W latach 70. XX w. zafascynował się twórczością lubelskiego drzeworytnika, Henryka Zwolakiewicza. Przez ok. 30 lat wykonał 361 ekslibrisów w technikach linorytu, drzeworytu, cynkotypii i technikach własnych. Większość powstała na zamówienie bibliofilów, głównie lubelskich.
W ostatnich latach artysta odszedł od linorytu i zaczął wycinać ekslibrisy nożycami do strzyżenia owiec. Powstały znaki odmienne w formie i treści, ale poprzez możliwość powielenia ich w technice offsetu, spełniające klasyczną rolę znaku książkowego. Twórca nawiązywał do polskiej sztuki ludowej. Wykorzystywał spękania fakturalne wysychającego tuszu lub farby jako tło do projektów graficznych. Łączył różne techniki. Wiele znaków poświęcił wydarzeniom swojego miasta i Polski. 
Dzięki dokonaniom artystycznym w zakresie grafiki warsztatowej, uzyskanym nagrodom, rozlicznym wystawom indywidualnym i zbiorowym, twórca uzyskał w roku 1986 uprawnienia Ministra Kultury i Sztuki do wykonywania zawodu artysty plastyka w zakresie grafiki.
Grafika warsztatowa większych rozmiarów to prace przedstawiające zdarzenia polityczne w Polsce. Gauda wykonał także szereg udanych fotogramów twórców ludowych, a także pejzaży Lublina, Kazimierza nad Wisłą, okolic Zakopanego i Szczawnicy.
Nagrody i wyróżnienia.
Ekslibrisy Alfreda Gaudy były wielokrotnie nagradzane w konkursach ogólnopolskich: I nagroda w konkursie w Puławach, I nagroda w ogólnopolskim konkursie na ekslibris w Kazimierzu Dolnym, wyróżnienie w międzynarodowym konkursie na ekslibris w Grudziądzu i inne. 
W roku 1997 Gauda został uhonorowany nagrodą Ministra Kultury i Sztuki za upowszechnianie kultury.

</doc>
<doc id="839717" url="https://pl.wikipedia.org/wiki?curid=839717" title="I liga urugwajska w piłce nożnej (1935)">
I liga urugwajska w piłce nożnej (1935)

Mistrzostwa Urugwaju w roku 1935 były mistrzostwami rozgrywanymi według systemu, w którym wszystkie kluby rozgrywały ze sobą mecze każdy z każdym u siebie i na wyjeździe, a o tytule mistrza i dalszej kolejności decydowała końcowa tabela.

</doc>
<doc id="839718" url="https://pl.wikipedia.org/wiki?curid=839718" title="Copa Ramon Castilla 1976">
Copa Ramon Castilla 1976

Copa Ramon Castilla 1976 - drugą edycję turnieju towarzyskiego o Puchar Ramona Castilli między reprezentacjami Argentyny i Peru rozegrano w roku 1976.
Końcowa tabela.
Triumfatorem turnieju Copa Ramon Castilla 1976 został zespół Argentyny.

</doc>
<doc id="839722" url="https://pl.wikipedia.org/wiki?curid=839722" title="Femtochemia">
Femtochemia

Femtochemia jest działem chemii fizycznej zajmującym się badaniem przebiegu reakcji chemicznych w bardzo krótkich, femtosekundowych skalach czasu (1 femtosekunda to 10-15 sekund). W eksperymentach femtochemicznych powszechnie wykorzystuje się lasery femtosekundowe.
W 1999 roku Ahmed H. Zewail otrzymał Nagrodę Nobla z chemii za pionierskie badania w tej dziedzinie.

</doc>
<doc id="839724" url="https://pl.wikipedia.org/wiki?curid=839724" title="Copa Ramon Castilla 1978">
Copa Ramon Castilla 1978

Copa Ramon Castilla 1978 - trzecią (i zarazem ostatnią) edycję turnieju towarzyskiego o Puchar Ramona Castilli między reprezentacjami Argentyny i Peru rozegrano w roku 1978.
Końcowa tabela.
Triumfatorem turnieju Copa Ramon Castilla 1978 został zespół Argentyny.

</doc>
<doc id="839725" url="https://pl.wikipedia.org/wiki?curid=839725" title="Spirodela polyrhiza">
Spirodela polyrhiza



</doc>
<doc id="839726" url="https://pl.wikipedia.org/wiki?curid=839726" title="Ninibeth Beatriz Leal Jiminez">
Ninibeth Beatriz Leal Jiminez

Ninibeth Beatriz Leal Jiménez (ur. 26 listopada 1971 w Maracaibo, Wenezuela) - została wybrana na Miss World w 1991. Obecnie mieszka w Australii

</doc>
<doc id="839729" url="https://pl.wikipedia.org/wiki?curid=839729" title="Yossi and Jagger">
Yossi and Jagger



</doc>
<doc id="839730" url="https://pl.wikipedia.org/wiki?curid=839730" title="Na wschód od Edenu">
Na wschód od Edenu

Na wschód od Edenu () – utwór amerykańskiego noblisty Johna Steinbecka, opublikowany po raz pierwszy we wrześniu 1952 roku, dziesięć lat przed tym, jak Steinbeck otrzymał Literacką Nagrodę Nobla.
Podczas II wojny światowej John Steinbeck był korespondentem wojennym, co w wyniku dało interesujący zbiór "Była raz wojna". Po jej zakończeniu wystąpił z próbą epiki moralistycznej i wrócił do tematyki kalifornijskiej, tworząc swoje najambitniejsze dzieło "Na wschód od Edenu", którego głównym tematem filozoficznym stała się walka dobra ze złem w człowieku ukazana w realistycznej parafrazie biblijnej przypowieści o Kainie i Ablu.
Epicki utwór "Na wschód od Edenu" stanowi magnum opus Steinbecka. Jest to najdłuższe jego dzieło, a zarazem najbardziej ambitne i najbardziej osobiste. Jest to zupełnie nowa, zakrojona na szeroką skalę panorama Kalifornii i życia jej mieszkańców. Wydaje się, że podobnie jak w "Gronach gniewu" autor przekazał czytelnikom dzieło wielkiej wagi, a wynika to z głębokiego zaangażowania pisarza w temacie. Kalifornia jest rodzinnym krajem Johna Steinbecka. W powieści odtworzył Salinas, miasto swej młodości, i jego okolice, malownicze i urodzajne w latach deszczu, skwarne i jałowe w okresach suszy, a także utrwalił portrety ludzi, których znał i którzy byli mu bliscy. Przedstawił Kalifornię jako własny, rodzinny raj emigrantów napływających ze wschodnich stanów.
Opowiedziana historia ukazuje w symbolicznych obrazach walkę dobra i zła w duszy ludzkiej, stawiając pytania o pochodzenie zła i szansę człowieka na wygraną, gdy zło bezpośrednio zagrozi jego tożsamości.
Geneza.
"Journal of a Novel: The East of Eden Letters" 1969.
W grudniu 1969 opublikowano "Journal of a Novel" ("Dziennik powieści"). Jest to wydana pośmiertnie edycja listów pisanych codziennie przez Steinbecka do swego wydawcy i przyjaciela, Pascala ‘Pata’ Covici. Listy towarzyszyły pisaniu "Na wschód od Edenu", w efekcie rzucając na powieść dodatkowe światło. Przez szacunek dla żyjących osób, zostały przeredagowane.
"Na wschód od Edenu" jawiło się Steinbeckowi nie tylko jako historia jego własnej rodziny, do której dodał historię rodzaju ludzkiego, ale także jako synteza swojej wiedzy oraz wyjście poza to, czego nauczył się dotychczas o pisaniu. Tę powieść traktował jako kulminację wszystkiego, co do tej pory stworzył.
Powieść pisana dla synów, "podręcznik do życia".
John Steinbeck rozpoczął pisanie "Na wschód od Edenu" z myślą o rodzinach. Jego zamierzeniem było zapisywać powieść na prawej stronie notesu, a list do swoich dwóch synów z poprzedniego małżeństwa po lewej stronie. Kochając ich głęboko, pozbawiony z nimi codziennego kontaktu, martwił się, jaki wpływ miała na nich ich matka Gwyn. Dotrzeć mógł do nich w jedyny znany sobie sposób: poprzez pisanie.
Mimo że chłopcy, Tom i John, byli jeszcze mali, gdy Steinbeck pisał "Na wschód od Edenu", miał nadzieję, że gdy dorosną, powieść ukaże im ich kalifornijskie korzenie w Dolinie Salinas oraz poprowadzi ich przez trudy prawdziwego świata. I tak, jednym z głównych motywów książki stała się relacja między ojcami a synami. Steinbeck ukazał również problem wolnej woli człowieka oraz możliwość wyboru między dobrem a złem. Nie cofnął się przed żadnym tabu. Ukazane zostały seks, morderstwo, rywalizacja, niewierność, zdrada, miłość oraz chciwość, przez co powieść stała się swoistym podręcznikiem do życia, napisanym przez Steinbecka dla swoich synów.
Niemniej jednak, zwracając się w książce do swych chłopców, zwracał się do każdego czytelnika tej historii:
Powyższe zdanie, napisane podczas pierwszego dnia pracy, podkreśla dwoistość jego intencji: pragnął pisać osobiście, a także uniwersalnie; o sobie i o każdym z osobna; o historii swojej rodziny oraz o mitycznej, symbolicznej historii, która w przyszłości miała posiadać znaczenie dla jego synów, jak i dla całej ludzkości.
Inspiracja Biblią.
Stosowanie imion Adam, Aron, Caleb, interpretacja mądrości, zawartej w księgach świętych Wschodu, wskazuje na świadome czerpanie autora ze źródeł biblijnych, co zaznaczono w tytule użyciem terminu „na wschód od Edenu”. Ciekawym okazać się może fakt, że z pierwszym wydaniem powieści zbiegło się również wydanie amerykańskiego tłumaczenia Biblii tzw. Revised Standard Version, będącego modyfikacją wydania z 1901 roku (American Standard Version).
Tytuł.
Tytuł "Na wschód od Edenu" został zaczerpnięty przez Steinbecka z czwartego rozdziału Księgi Rodzaju, z wersu szesnastego:
Pierwsze wydanie.
"Na wschód od Edenu" wydano po raz pierwszy we wrześniu 1952 roku nakładem Viking Press. Pierwsze wydanie ukazało się w dwóch nakładach: pierwszy, limitowany nakład 1500 egzemplarzy sygnowanych przez autora i drugi nakład (handlowy) egzemplarzy niesygnowanych. Pierwotna cena wynosiła 4,5 dolara, książka liczyła 602 strony. Na tylnej obwolucie znajduje się fotografia Steinbecka bez żadnej noty wydawniczej.
Książki limitowanego nakładu oprawione było w ciemnozielone płótno i ochronny futerał. Oprawa książek drugiej edycji była jasnozielona.
W edycji drugiej na stronie 281 w linijce 38 pojawił się błąd ‘bite’ zamiast ‘bight’; "I remember holding the bite of a line while Tom drove pegs and braided a splice." Zamiast "I remember holding the bight of a line while Tom drove pegs and braided a splice." Poprawka naniesiona została jeszcze podczas pierwszego drukowania, a błąd już nigdy nie został powielony.
W 2007 roku, podczas aukcji w San Francisco i Los Angeles, za pierwsze wydanie "Na wschód od Edenu" zapłacono 8 365 dolarów. Książka pochodziła ze zbioru zmarłej w 1992 siostry pisarza, Elizabeth Steinbeck Ainsworth. Uzyskane pieniądze przeznaczono na renowację kalifornijskiej siedziby Steinbecka w Pacific Grove.
Polskie wydanie.
Pierwsze polskie wydanie "Na wschód od Edenu" ukazało się w 1958 roku, w przekładzie Bronisława Zielińskiego, nakładem Państwowego Instytutu Wydawniczego. Tłumaczenie Zielińskiego jest jedynym oficjalnym przekładem powieści.
Poza Państwowym Instytutem Wydawniczym "Na wschód od Edenu" wydały wydawnictwa Muza, Świat Książki oraz Wydawnictwo Dolnośląskie. Z kolei 15 listopada 2011 Prószyński i S-ka otworzył powieścią nową serię autorską, w której przypomni wszystkie dzieła Johna Steinbecka. Znajdą się w niej również tytuły nigdy wcześniej w Polsce niepublikowane.
W 2009 roku powieść została wydana przez wydawnictwo Qes Agency w formie audiobooku; czytał Mieczysław Morański.
Dedykacja.
W 1935 roku Pascal ‘Pat’ Covici opublikował powieść "Tortilla Flat". Od tamtego czasu Pat był nie tylko wydawcą, ale także bliskim przyjacielem Steinbecka.
Pisząc "Journal of a Novel: The East of Eden Letters" Steinbeck często wspominał
o majsterkowaniu przy domu oraz przedmiotach, które strugał. Pewnego razu Pat poprosił Steinbecka, by ten zrobił dla niego pudełko. Pisarz żartował, że owszem, spełni prośbę, pod warunkiem, że nie będzie to „pudełko” na samego Pascala.
Kiedy skończył pisać "Na wschód od Edenu", Steinbeck umieścił rękopis 250 000 słów w mahoniowym pudełku, które sam wyrzeźbił i wysłał je przyjacielowi. Notka, którą umieścił na wieczku stała się dedykacją powieści.
Bohaterowie książki.
Hamiltonowie.
Z początku Steinbeck planował napisać książkę dla swoich synów, Thoma i Johna i zadedykować im rozdziały o Hamiltonach, opowiedzieć im, jaka krew w nich płynie. Steinbeck nie wydawał się jednak zainteresowany krwią Steinbecków, niemieckimi korzeniami swojego ojcami, ale irlandzką linią swojej matki. To z jej rodziny pochodziły historie, twórczość, pasja. Chociaż daty są zmienione, a postaci wyniesione, historia rodu Hamiltonów jest prawdziwa. Poprzez historie Trasków oraz Lee, Steinbeck nakreśla emocjonalny kontekst swojej rodziny.
Traskowie.
"Na Wschód od Edenu" to saga rodziny Trasków, opisująca jej dzieje od 1890 roku do I wojny światowej. Warstwa fabularna skupia się wokół przypowieści o Kainie i Ablu, dwóch bracia rywalizujących o względy ojca, która stanowiła jednocześnie odzwierciedlenie przekonania, że ludzie powtarzają zachowania swoich przodków. Stąd opowieści o losach Kaleba i Arona (głównych bohaterów powieści) towarzyszyła wcześniejsza historia o losach Adama i Karola, stanowiąca jej ważne uzupełnienie. Losy skażonego przez zło rodu toczyły się w dolinie rzeki Salinas, w północnej Kalifornii. Oto jego główni przedstawiciele:
Historia pary bliźniaków sugeruje czytelnikowi ciekawe wnioski dotyczące natury ludzkiej. Każdy człowiek uznaje grzech za swój wymysł, nie dostrzegając tego, że to jego przodkowie zarazili go poczuciem winy. Zdaniem pisarza, wszyscy jesteśmy dziećmi Kaina, a jego historię uznać można za „symboliczne dzieje duszy ludzkiej”. Każdy z nas boi się odtrącenia i braku miłości; świadomość odtrącenia powoduje gniew, wraz z którym przychodzi zbrodnia, a tuż za nią poczucie winy. „Gdyby można odjąć człowiekowi lęk przed odtrąceniem, nie byłby tym, czym jest.”
Cathy Ames.
Cathy Ames: Potwór czy Alicja w Krainie Czarów?
Najbardziej ciekawą i niejednoznaczną postacią w powieści Steinbecka jest postać kobiety, Cathy Ames, matki Kaleba i Arona, która od dzieciństwa przypomina wcielenie psychicznego potwora. To tereny Nowej Anglii, niegdyś, w początkach kolonizacji, obfitujące w procesy i palenie czarownic, dostarczyły Steinbeckowi wzoru dla kobiety, będącej wcieleniem szatańskiej przewrotności. Jej biografia utkana jest z samych złych postępków, świadczących o bezduszności i braku sumienia. Z kolei jej wygląd świadczył o czymś zupełnie odwrotnym – oczy o tajemniczo sennym i niewinnym wyrazie, złote włosy, szczupła i delikatna figura, niski i słodki głos. Ludzie z natury dobrzy wydawali jej się śmieszni i stanowili łatwy obiekt do manipulacji. Jej kłamstwa nigdy nie były niewinne, a poczucie władzy nad otoczeniem sprawiało jej wyraźną przyjemność. „Miała nieludzką zdolność wyrzekania się tego, czego nie mogła uzyskać, i czekania na to, co mogła dostać.” Już w dzieciństwie nie miała żadnych przyjaciółek, nikomu nigdy się nie zwierzała, pozostając cały czas w samotności. Jej samoocena zatrważała brakiem jakiegokolwiek poczucia winy. Wierzyła, że posiada w swoim wnętrzu „jakieś chłodne piękno, coś nietkniętego
i nietykalnego”, coś, co nie zostało przez nikogo zbrukane. „Dotknięcia muskały tylko jej twardą, zewnętrzną pokrywę. Wewnątrz była nienaruszona…” Nauczyła się czytać już w wieku pięciu lat, a jej pierwszą ważną lekturą była Alicja w Krainie Czarów, książka towarzysząca jej w godzinie samobójczej śmierci. Właśnie ona stanowiła klucz do zagadkowego demonizmu Cathy. Już jako mała dziewczynka czuła, że zewsząd otaczają ja wrogowie, że jest bardziej wrażliwa i wyjątkowa, bojąc się ataku z zewnątrz, znalazła schronienie w samej sobie, zamykając się w szczelnej skorupie zła. Wybrała schronienie, nie wierzyła w porozumienie z jakąkolwiek inną istotą; jej jedyną przyjaciółką stała się Alicja, która podpowiedziała jej pomysł ucieczki z realnego świata.
Prawdziwa Cathy.
Steinbeck poznał Gwyn Conger w 1939, kilka miesięcy po publikacji "Gron Gniewu". Fascynacja była elektryzująca i natychmiastowa. Niemal 20 lat młodsza, zmysłowa i kochająca zabawę Gwyn była wszystkim tym, czym nie była pierwsza żona pisarza, Carol. Z Carol Steinbeck rozwiódł się w 1943 i w tym samym roku poślubił Gwyn. Drugie małżeństwo trwało jednak tylko 5 lat. Gwyn, zawodowa piosenkarka, okazała się nie tak ujmująca i uległa, jak Steinbeck oczekiwał. Dzieci wprowadziły napięcie do związku. Ciężko pracujący Steinbeck narzekał, że Gwyn była zawsze chora i często spała do południa. Dużo piła, flirtowała z innymi mężczyznami. W roku 1948, zmarł bliski przyjaciel Steinbecka, Ed Ricketts. Wtedy Gwyn opuściła pisarza. Długie miesiące emocjonalnego wyniszczenia znalazły upust w książce, którą Steinbeck napisał po kolejnym ożenku – z Elaine Scott w 1950. Zdecydowana część osobowości Lee odzwierciedla Eda Rickettsa. Cathy z kolei stanowi obraz Gwyn.
Zmiana imienia.
Przez całą powieść, narracja powraca do postaci Cathy. Steinbeck analizuje ją i odczytuje ponownie w rozdziałach 8, 13 i 17.
Zagrożona wydaje się więc twórcza wolność narratora, który przypomina czytelnikowi swoją obecnością, że to on jest tym, który tworzy, kształtuje i nazywa. Uporczywie poddaje Cathy powtórnej ocenie ponieważ prosi, by czytelnik uczynił to samo. Powtórne odczytywanie postaci Cathy czyni proces samego czytania podwójnym. Zmiana imienia z Cathy na Kate uwydatnia dwoistość jej natury. Czytelnik skłania się także do zgłębienia dwoistości swojej własnej psychiki. Powieść ukazuje, jak siły dobra i zła kształtują życie człowieka. Steinbeck rozmyśla nad fikcją, faktem, twórczością i prawdą –
i nakłania czytelnika, by uczynił to samo.
Być może pod koniec powieści, Cathy stała się bardziej ludzka. Być może przekazanie całego majątku synowi Aronowi było jej jedynym dobrym uczynkiem, lub też było ostatecznym aktem zemsty zmuszającym syna do przyjęcia skażonych grzechem pieniędzy.
Proces twórczy.
Pisząc "Na wschód od Edenu", Steinbeck skrupulatnie notował przebieg procesu twórczego, czego wynik był następujący:
Styl.
Participatory prose – Proza zaangażowana.
Często gdy pisał powieści, Steinbeck zwracał się do przyjaciela, przez co proza, którą komponował zyskiwała na intymności. Pisarz starał się nawiązać kontakt z odbiorcą, wynikiem czego są zrozumienie i współczucie, które tak wielu czytelników znajduje w jego twórczości. „Oto co pragnę zrobić z całą tą książką”, pisał dwa miesiące przed rozpoczęciem pisania, „utrzymać ją w ryzach i pozwolić czytelnikowi zapełnić ją emocjami”. Z początku Steinbeck pisał dla synów, później bezpośrednio do Pascala Covici, ale zawsze koncentrował się na tym, jak zaangażować czytelnika, jak usytuować go w tekście. Tworzył prozę zaangażowaną. W "Na wschód od Edenu", w swym dziele życia, pragnął by miejsca i rodzinne sprawy, tak osobiste i własne, były boleśnie prawdziwe dla innych. „Moim życzeniem jest, aby w momencie gdy czytelnik skończy tę książkę, miał swoiste poczucie przynależności do niej. I, w istocie, będzie jednym z rodowitych mieszkańców Doliny”.
Antyintelektualizm.
Steinbeck stworzył własną, odrębną wizję świata, wizje brutalną i antyintelektualną, przerażającą bezdenną, niemożliwą do wyczerpania głębią urazu, nienawiści czy agresywnego sentymentalizmu. Powieść ta stara się przedstawić losy ludzkości w ich najbardziej dramatycznych przejawach. To jest jej sposób zaspokajania naturalnej pod każdą szerokością geograficzną, potrzeby docierania do sensu ludzkiego losu. Zbrodnie przesuwają się przed naszymi oczami. Śledzimy ich narodziny. Bierzemy w nich udział, zrazu zainteresowani, potem zaangażowani. Poznajemy psychikę ludzi predysponowanych do zbrodni. Poznajemy warunki społeczne, których rezultatem jest zbrodnia. Powieść nie zatrzymuje się przed takim czy innym tabu jak np. ‘molestowanie’ uśpionej panny Faye przez Cathy.
Dramatyzm.
Styl Steinbecka jest formą ruchu. Dramatyczny jest księżyc, wiatr, dramatyczne są wzruszenia. Dramatyczność, dzianie się w czasie odbija się po prostu na stylu. Dramatyzm widoczny jest w konstrukcjach czasowych, w wyglądzie graficznym – duża liczba dialogów. U Steinbecka krajobrazy, czyny i myśli ludzkie dzieją się. Każdy opis jest dramatyczny, gdyż służy przygotowaniu do dramatu. Patrząc na losy Trasków i Hamiltonów, obserwujemy ciągły rozwój ukazanych ludzi. Wszystkie postacie żyją na własny rachunek. Są pełnoletnie, niezależne od autora. Czytelnik nie podziwia inteligencji, ani dowcipu, ani głębi autora; inteligentny, dowcipni, poważni bywają jedynie opisywane postaci. Życie dzieje się w czasie. Ukazany jest kierunek. Ukazany jest ruch zjawisk. Czas nie jest tylko elementem, lecz funkcją świata. I właśnie konstruowanie akcji w czasie, oddawanie artystycznymi środkami nie zatrzymania, ale przemijania – to są konsekwencje dramatyzmu powieści Steinbecka. Styl odzwierciedla formę – literaturę zaangażowaną bez reszty, nie pozornie, nie konwencjonalnie w sprawy swojego świata.
Romantyzm.
"Na wschód od Edenu" Johna Steinbecka stanowi oryginalne połączenie realizmu z romantyzmem. Jej tłem, podobnie jak wielu innych jego utworów, jest wieś amerykańska, gdzie ludzie żyją w bliskim kontakcie z ziemią, a złe siły – susza, chciwość, zachłanność, ucisk społeczny – niweczą te szlachetne związki. Człowiek w walce ze złem jest zazwyczaj bezradny, nie oznacza to jednak, że jest całkowicie pozbawiony szans na wygraną. Dysponuje wolną wolą i może pokonać grzech, prawa dziedzictwa i wszelkiego rodzaju fatum, gdy tylko tak postanowi i pozostanie wierny swojemu wyborowi.
Romantyzm widoczny jest przede wszystkim w swoistym indywidualizmie bohaterów:
Romantyzm uwidacznia się także poprzez bezpośrednie nawiązanie do Weltschmerz – bólu życia – odczuwanego przez Samuela Hamiltona:
Kalifornia i tradycja.
Rzut oka na jego twórczość i życie przekonywa czytelnika, jak bardzo pisarz ten zrósł się z Kalifornią. W okresie kiedy tak wielu amerykańskich pisarzy odwróciło się od swojej ojczyzny jako źródła inspiracji, Steinbeck stanowi istotny wyjątek. Przywiązanie do swojej ojczystej Kalifornii prześwieca przez jego największe dzieło. Zawsze unikał modnego eksperymentowania i kultywował tradycyjną sztukę narracji, wynikiem czego stał się dokładny i aktualny realizm, a poprzez ukazanie ludzkiego cierpienia i ludzkiej godności, "Na wschód od Edenu" zyskało ponadczasową jakość.
Tło historyczne.
Powieść skupia się między innymi na przedstawieniu amerykańskiego stylu życia
(z uwzględnieniem wprowadzenia automobilu włącznie) na przestrzeni półwiecza łączącego koniec Wojny Secesyjnej z wybuchem Pierwszej wojny światowej.
W drugiej połowie dziewiętnastego wieku nastąpiły znaczne zmiany w życiu wielu amerykańskich rodzin, spowodowane głównie szybko postępującą industrializacją i urbanizacją kraju. Większość osób zaczęła pracować poza domem, w tym wiele kobiet, zwłaszcza z niższych warstw społeczeństwa. Zmniejszyło się ich ekonomiczne uzależnienie od małżeństwa i rodziny. To na początku dwudziestolecia, w latach 1900–1920 liczba rozwodów zwiększyła się o ok. 50% w porównaniu z poprzednimi dekadami. Mimo to małżeństwo wciąż pozostawało dla wielu kobiet jedyną szansą na godne życie, uzyskanie akceptacji lub wyższego statusu społecznego i towarzyskiego.
Odniesienia do innych tekstów.
Biblia: Przypowieść o Kainie i Ablu.
Inspiracja Steinbecka pochodzi z Biblii, z czwartego rozdziału Księgi Rodzaju. Wersy 1–16, które opowiadają historię dwojga braci, Kaina i Abla.
Kain i Abel widoczni w bohaterach powieści (imiona w wersji oryginalnej)
Kainowie – Cains:
Ablowie – Abels:
Alicja w Krainie Czarów.
Cathy Ames potrafiła już czytać, mając pięć lat. Książką, która wzbudziła jej fascynację była "Alicja w Krainie Czarów" Lewisa Carrolla. W dzieciństwie, Cathy czuła, że Alicja trwa u jej boku. Cathy bawiła się z Alicją, kochała ją, darzyła zaufaniem – traktowała jak najbliższą przyjaciółkę.
Przed popełnieniem samobójstwa, Cathy wspominała dziecięce lata „spędzone z Alicją”.
Motywy.
Ludzki los i Bóg Steinbecka.
W "Na wschód od Edenu", jak i wielu innych powieściach Steinbecka, czy w ogóle
w literaturze amerykańskiej odbywa się na wielką skalę poszukiwanie ostatecznych rozwiązań ludzkiego losu. John Steinbeck podobnie jak inni twórcy Ameryki odczuwa potrzebę mitu. Potrzebę tę na wszystkich polach realizuje. Odbywa się to tym gwałtowniej, że warunki wyolbrzymiły skalę ludzkich doświadczeń. Świat jest większy niż świat starożytnych, namiętności są też większe. Ślepy los nie ma kamiennej twarzy boga, nie można go przebłagać ofiarą ani niedowiarstwem. Dziś ślepy los poruszany jest przez potężną aparaturę cywilizacji mechanistycznej, wobec której człowiek nic nie znaczy. Na nim ciąży przekleństwo, którego nie odwróci ofiara złożona na ołtarzu. Maszyneria losu nie ustaje w przygotowywaniu kataklizmów.
Ponad tym wszystkim Bóg gdzieś istnieje, ale jest słaby, zeszłowieczny, nieporadny.
W "Na wschód od Edenu" wszędzie występuje walka człowieka ze światem, który czeka tylko na sposobność, aby wtargnąć i zniszczyć każde szczęście, każde pragnienie ładu
i spokoju. Kiedy Adam i Karol otrzymują w spadku pokaźną sumę pieniędzy, Karol nie potrafi się cieszyć z wynikających zeń korzyści, ale doszukuje się pierwiastka złego w pochodzeniu pieniędzy. Ale człowiek jest w defensywie, ma się na baczności przed każdą chwilą życia. Nie jest to już zatem walka człowieka ze światem, ale świata z człowiekiem.
Pojęcie dobra i zła.
Steinbeck pragnie stworzyć iluzję, surogat trwałości. Tę trwałość osiąga sentymentalną obroną tych wartości, które w ludzkim pojmowaniu zrosły się z pojęciem ładu moralnego. Dobro, miłość, przyjaźń, bezinteresowność są ukazane w jego dziele ostro, bezwzględnie, antynomicznie wobec zła i podłości. Biało–czarny świat Steinbecka jest walką formuł.
Timshel – wybór między dobrem a złem.
W przeciwieństwie do zwierząt, ludzie mają wybór i świadomość.
Motyw "Timshel" znajduje też swoje odzwierciedlenie w przemowie Steinbecka wygłoszonej tuż po otrzymaniu Nagrody Nobla:
Krytyka i odbiór powieści.
Reakcja krytyków nie była dla autora szokiem. Ponad rok przed publikacją "Na wschód od Edenu", Steinbeck pisał w "Journal of a Novel" do Pascala Covici, swojego wydawcy: „Wiesz równie dobrze jak ja, że ta książka rozpęta takie samo piekło jak wszystkie poprzednie i to z tych samych powodów. Nie będzie to tym, czego ludzie oczekują, a więc oczekujący nie polubią tej książki.”
Niemniej jednak, książce udało się podbić serca czytelników. "Na wschód od Edenu" opublikowano po raz pierwszy we wrześniu 1952, a w październiku tego samego roku, powieść zajmowała już pierwsze miejsce (a na tle roku – trzecie) na liście bestsellerów literatury pięknej, podczas gdy pierwsze miejsce na liście literatury faktu zajmowała Biblia. Od tamtego czasu powieść przetłumaczono na wiele języków i nigdy nie wycofano z drukarni.
W 1955 Elia Kazan wyreżyserował i wyprodukował filmową adaptację "Na wschód od Edenu", z Jamesem Deanem w roli głównej. Obraz wpisano do kanonu klasyki filmowej. Powieść doczekała się także adaptacji na deskach teatru.
Pomimo ogromnej popularności książki wśród czytelników, zdania krytyków były skrajnie podzielone. W swej książce "John Steinbeck: A Biography", Jay Parini zauważa, że w "New York Times Book Review" Mark Schorer określił "Na wschód od Edenu" jako „prawdopodobnie najlepszą z powieści Johna Steinbecka”, podczas gdy magazyn "Time" odrzucił książkę jako „wielką mieszankę, w której bezsensowność i groteskowy melodramat często wyskakują jako dobra fabuła i wiarygodne zachowania”.
W odpowiedzi na szczególnie złośliwą recenzję napisaną przez Anthony’ego Westa dla "The New Yorkera", Steinbeck musiał zareagować i odpowiedział słowami: „Chciałbym go spotkać i dowiedzieć się, dlaczego tak bardzo nienawidził i bał się tej książki.”
Jackson J. Benson, autor biografii "The True Adventures of John Steinbeck, Writer" pisze o "Na wschód od Edenu", że jest to książka, która działa na czytelnika w szczególny sposób. Aspekty które wywołują najwięcej krytycyzmu, to właśnie te, które dla czytelników okazały się najbardziej zajmujące: pośrednie i bezpośrednie pierwszoosobowe wtrącenia, przekazujące dzieje rodziny autora; postać Cathy, której – bez względu na to, jak bardzo była niewiarygodna – nie sposób zapomnieć; filozofia pochlebstw Chińczyka Lee, która stała się szczególnym celem akademickiej krytyki.
Bez względu na krytykę, popularność "Na wschód od Edenu" nieustannie wzrasta.
W 2003 roku książka pojawiła się na liście Oprah’s Book Club. Corocznie, sprzedaje się około 50 000 egzemplarzy powieści.
Ekranizacje.
"Na wschód od Edenu" 1955, Elia Kazan.
reżyseria: Elia Kazan, scenariusz: Paul Osborn, wykonawcy: James Dean, Raymond Massey, Julie Harris
W ekranizacji powieści z 1955 roku skupiono się niemal wyłącznie na historii Cala. Film oparty jest tylko na jednej części powieści, która opisuje w całości dwa pokolenia. Brakuje postaci Sama Hamiltona, pomysłowego marzyciela, przyjaciela Adama Traska, a także wycięto postać Chińczyka Lee, który to odpowiedzialny jest za wprowadzenie głównego wątku moralnego do powieści. Niemniej jednak John Steinbecka docenił adaptację Kazana, a także mocną grę Jamesa Deana. W istocie "Na wschód od Edenu" (1955), sam w sobie, stanowi kino wybitne, wpisujące się we współczesną klasykę, mimo że nie oddające w pełni przekazu powieści.
"Na wschód od Edenu" 1981, Harvey Hart.
reż. Harvey Hart, sc. Richard Shapiro, wyk. Timothy Bottoms, Jane Seymour, Bruce Boxleitner, Soon-Tek-Oh, Sam Bottoms, Karen Allen, Hart Bochner
W przeciwieństwie do filmu z 1955, miniserial "Na wschód od Edenu" z 1981, skupia się nie na roli Cala, ale na Cathy (Jane Seymour), biologicznej matce Cala i Arona. Podobnie jak powieść, seria rozpoczyna się jeszcze przed narodzinami Adama i Karola. Produkcja trwa zaledwie sześć godzin, niemniej jednak zdołano zawrzeć w niej wątki istotne dla powieści, w wyniku czego seria wierniej oddaje przekaz powieści niż film z 1955 oraz nie brakuje w niej postaci Lee.
"Na wschód od Edenu" 20--, Tom Hooper.
Planowana jest też kinowa produkcja "Na wschód od Edenu" w reżyserii Toma Hoopera dla Universal Pictures. Hooper skomentował pomysł dla Daily Variety:
Adaptacje teatralne.
Teatr muzyczny.
3 marca 1968 na deskach teatru Billy Rose Theatre wystawiono muzyczną interpretację "Na wschód od Edenu" pt. "Here’s Where I Belong" w reżyserii Michaela Kahna. Muzykę skomponował Robert Waldman, słowa ułożył Alfred Uhry. Za scenariusz odpowiedzialni byli Alex Gordon i Terrence McNally (którego imię na jego własne życzenie zostało usunięte z listy zaangażowanych w produkcję). W musicalu zawężono akcję do okresu 1915–1917.
Autorom udało się ująć obszerny, romantyczny obraz kalifornijskiej wsi z okresu I wojny światowej w węższe ramy, poprzez skupienie się na relacji ojciec–syn pomiędzy Adamem Traskiem (Paul Rogers) a młodym Calebem (Walter McGinn). Niemniej jednak zamysł przerósł niedoświadczonych twórców i produkcja nie odniosła sukcesu.
Utwór "We’re A Home" został nagrany przez The Ray Conniff Singers w 1967 i wydany jako singiel (Columbia 4-44422). W 2005 roku nagranie zostało wznowione w wersji stereo na składance Ray Conniff „The Singles Collection, Vol. 1" (Collectables 7697).
Teatr.
The Western Stage Company of Hartnell podjęło się nowej adaptacji scenicznej "Na wschód od Edenu". Sztukę wystawiono na jedenastym oraz piętnastym Festiwalu Steinbecka, a także w krótszej wersji w Louisville Theatre. Produkcję reżyserował Tom Humphrey, za adaptację powieści odpowiedzialny był Alan Cook.

</doc>
<doc id="839732" url="https://pl.wikipedia.org/wiki?curid=839732" title="Gina Swainson">
Gina Swainson

Gina Ann Casandra Swainson (ur. 1958, Bermudy) - W 1979 roku pojechała na Miss Universe, gdzie została 1. wicemiss. W tym samym roku została wydelegowana na Miss World, gdzie zwyciężyła, pokonując 69 kandydatek.

</doc>
<doc id="839733" url="https://pl.wikipedia.org/wiki?curid=839733" title="Kieszenie pełne słońca">
Kieszenie pełne słońca

Kieszenie pełne słońca to singel zespołu Voo Voo pochodzący z albumu "21". Singel wydany został jako materiał promocyjny banku Dominet.
Lista utworów.
Muzyka, słowa i wykonanie: Wojciech Waglewski.
Projekt okładki: Jarosław Koziara

</doc>
<doc id="839735" url="https://pl.wikipedia.org/wiki?curid=839735" title="The Young and the Hopeless">
The Young and the Hopeless

The Young and the Hopeless – drugi album studyjny poppunkowego zespołu Good Charlotte. Pochodzą z niego single Lifestyles of the Rich and Famous, The Anthem, Girls &amp; Boys, The Young and the Hopeless i Hold On. Zdobył rozgłos na całym świecie – także dzięki temu, że bliźniacy Joel i Benji prowadzili wówczas program w MTV – i znalazł około 4 miliony nabywców.
Najwyższe miejsca na listach.
Album 
Single 

</doc>
<doc id="839741" url="https://pl.wikipedia.org/wiki?curid=839741" title="Baza grupy">
Baza grupy



</doc>
<doc id="839742" url="https://pl.wikipedia.org/wiki?curid=839742" title="Ex bibliotheca">
Ex bibliotheca



</doc>
<doc id="839744" url="https://pl.wikipedia.org/wiki?curid=839744" title="The Young and The Hopeless">
The Young and The Hopeless



</doc>
<doc id="839748" url="https://pl.wikipedia.org/wiki?curid=839748" title="Yossi &amp; Jagger">
Yossi &amp; Jagger

Yossi &amp; Jagger (hebr. יוסי וג'אגר) – izraelski melodramat wojenny w reżyserii Etana Foksa z 2002 roku opowiadający o gejowskiej miłości w armii izraelskiej.
Fabuła i wymowa filmu.
Film jest opartą na faktach historią miłości pomiędzy dwoma izraelskimi żołnierzami. W pobliżu granicy stacjonuje niewielki oddział patrolujący rejony w pobliżu Libanu. Trwa militarne napięcie po wojnie między Izraelem a Libanem. Josi jest dowódcą samodzielnego plutonu, młodym człowiekiem skrytym i zamkniętym w sobie, szorstkim w obyciu, który swoją przyszłość chce związać z wojskiem. Lior, jego podwładny (nazywany przez całą kompanię Jaggerem) to otwarty, wesoły człowiek i dość "wyluzowany" jak na warunki wojskowe, który niedługo kończy obowiązkową służbę w armii i w którym podkochuje się dziewczyna z oddziału. Obaj odkrywają siebie niespodziewanie podczas zimowego, samotnego patrolu.
Jagger jest w stanie zaryzykować i „jak w amerykańskim filmie” spróbować wspólnego życia i szczęścia bez względu na wszystko. Dla Josiego ta miłość może trwać tylko w ich prywatnym świecie, a jej odkrycie oznaczałoby całkowitą kompromitację. Paraliżuje go strach i agresywnie reaguje na propozycje wspólnego życia w cywilu. Splot wydarzeń sprawi, że odważy się wykrzyczeć „kocham cię” dopiero w dramatycznych okolicznościach.
Film pokazuje życie młodych Izraelczyków, którzy poświęcają młodość armii i ojczyźnie próbując przy tym zachować odrobinę spontaniczności, własnej indywidualności i uczuć. Portretuje też społeczeństwo Izraelskie skazane na życie w tych trudnych czasach. Film ma przy tym wyraźną wymowę antywojenną.
Realizacja i przyjęcie filmu.
Film powstał na fali powszechnej liberalizacji postaw społecznych wobec homoseksualizmu oraz tolerancji w dziedzinie prawa i praktyki politycznej wobec LGBT, które nastąpiły w Izraelu po 1998 r. Zrealizowany został przez reżysera Etana Foksa i producenta Gala Uchovsky'ego, otwarcie deklarujących swój związek. Przewodnią piosenkę do ścieżki dźwiękowej nagrał bardzo popularny w Izraelu piosenkarz Iwri Lider, który również jest gejem.
Pierwotnie powstał dla izraelskiej telewizji, jednak po dobrym przyjęciu podczas emisji kinowych w Izraelu, twórcy zdecydowali się na rozpowszechnianie go w tej wersji również za granicą. Film odniósł niespodziewany przez twórców sukces – uzyskał szereg nagród, a kupiony przez Strand Relealsing podczas Berlinale 2003, został pokazany szerszej, międzynarodowej publiczności i już przez pierwsze cztery tygodnie wyświetlania zarobił ponad 100 tysięcy dolarów. Odtwórcom tyłowych ról, Ohadowi Knollerowi i Yehudzie Leviemu, obraz przyniósł dużą popularność.
Wersja na DVD wydana przez Strand Releasing ukazała się 30 marca 2004 r.
Soundtrack.
Przewodnim utworem filmu jest piosenka pt. "Bo" (wymieniana również jako "Let's", "Come" lub "Your Soul"), do której słowa napisał Miri Feigenboim, a muzykę skomponował Rami Kleinstein. Utwór ten przewija się przez fabułę filmu w wykonaniu izralskiej piosenkarki Rity Kleinstein. W ostatnich ujęciach filmu brzmi cover piosenki w wykonaniu Iwri Lidera. W tej interpretacji piosenka ukazała się również na wideoklipie (w wersji hebrajskiej i angielskiej) emitowanym w muzycznych kanałach telewizyjnych. Otrzymała też wiele pozytywnych opinii i w 2003 r. stała się jednym z najpopularniejszych utworów radiowych. W wideoklipe w dużej części wykorzystano ujęcia filmu.

</doc>
<doc id="839749" url="https://pl.wikipedia.org/wiki?curid=839749" title="Niezależny Samorządny Związek Zawodowy Solidarność w latach 1980-1989">
Niezależny Samorządny Związek Zawodowy Solidarność w latach 1980-1989



</doc>
<doc id="839751" url="https://pl.wikipedia.org/wiki?curid=839751" title="The Young &amp; the hopeless">
The Young &amp; the hopeless



</doc>
<doc id="839752" url="https://pl.wikipedia.org/wiki?curid=839752" title="Copa Hector Gomez 1935">
Copa Hector Gomez 1935

Copa Hector Gomez 1935 - mecz towarzyski o puchar Hectora Gomeza odbył się po raz pierwszy w 1935 roku. W spotkaniu uczestniczyły zespoły: Urugwaju i Argentyny.
Mecze.
Puchar stał się przedmiotem losowania, jednak ostatecznie ustalano, że otrzyma go zespół gości.
Triumfatorem turnieju Copa Hector Gomez 1935 został zespół Argentyny.

</doc>
<doc id="839757" url="https://pl.wikipedia.org/wiki?curid=839757" title="Laser femtosekundowy">
Laser femtosekundowy

Laser femtosekundowy – laser generujący impulsy światła o czasie trwania od kilku do kilkudziesięciu femtosekund (1 femtosekunda to 10−15 sekund). We współczesnych laserach tego typu ośrodkiem czynnym jest często kryształ syntetycznego szafiru domieszkowanego tytanem (Ti:Al2O3) albo światłowód domieszkowany iterbem (lub innymi pierwiastkami ziem rzadkich, zob. np. wzmacniacz optyczny). Generacja tak krótkich impulsów światła jest możliwa dzięki zjawisku pasywnej lub aktywnej synchronizacji modów.
Inaczej niż laser pracy ciągłej, laser femtosekundowy ma szerokie widmo, tym szersze, im krótsze są emitowane przez niego impulsy. Poza tym, dzięki temu że energia emitowanego promieniowania skupiona jest w ultrakrótkim impulsie, nawet przy niewielkiej mocy średniej można osiągnąć bardzo dużą moc chwilową.
Laserom femtosekundowym zawdzięcza rozwój femtochemia (Nagroda Nobla z chemii w 1999), a także nowe metody w precyzyjnej spektroskopii laserowej (Nagroda Nobla z fizyki w 2005). Do innych zastosowań należą mikroskopia dwufotonowa, chirurgia oka czy obróbka materiałów w nanotechnologii.

</doc>
<doc id="839758" url="https://pl.wikipedia.org/wiki?curid=839758" title="Mirosław Przedpełski">
Mirosław Przedpełski

Mirosław Przedpełski (ur. 1951 w Warszawie) – polski biznesmen, były siatkarz, od 2004 do 2015 roku prezes Polskiego Związku Piłki Siatkowej.
Ukończył Politechnikę Warszawską. 21 września 2004 zwyciężył w wyborach na prezesa Polskiego Związku Piłki Siatkowej. Wybrany ponownie na drugą kadencję cztery lata później a na trzecią w roku 2012. W 2005 roku wszedł do Zarządu Europejskiej Konfederacji Piłki Siatkowej (CEV), a od roku 2011 jest jej wiceprezydentem. W tym samym roku został członkiem Prezydium Polskiego Komitetu Olimpijskiego. W roku 2006 wszedł do Zarządu Międzynarodowej Federacji Piłki Siatkowej (FIVB), a w roku 2010 wszedł w skład prezydium (FIVB). W roku 2012 Prezydent FIVB, Ary Graca powierzył Mirosławowi Przedpełskiemu sprawowanie nadzoru nad kwestiami telewizyjnymi i marketingowymi w FIVB.
W latach sprawowania funkcji prezesa PZPS przez Mirosława Przedpełskiego seniorskie reprezentacje Polski zdobyły dziewięć medali imprez międzynarodowych.
Dzięki jego staraniom w 2014 roku odbyły się w Polsce Mistrzostwa Świata w siatkówce. Reprezentacja Polski zdobyła złoty medal i odzyskała po 40 latach tytuł Mistrza Świata. FIVB uznało tę imprezę jako najlepsze MŚ w historii siatkówki. Szczególnie spektakularne było otwarcie MŚ na Stadionie Narodowym w Warszawie i mecz otwarcia z Serbią w obecności prawie 70 tysięcy kibiców. Oprócz sukcesu sportowego i organizacyjnego impreza zakończyła się olbrzymim sukcesem finansowym dla Polskiego Związku Piłki Siatkowej.
W dniu 13 listopada 2014 został zatrzymany przez CBA pod zarzutem korupcji związanej z organizacją Mistrzostw Świata w Siatkówce, które odbyły się w Polsce w 2014 roku.
4 lutego 2015 roku zrezygnował ze sprawowania funkcji prezesa Polskiego Związku Piłki Siatkowej z uwagi na stan zdrowia i toczące się postępowania. Pozostał członkiem władz FIVB i CEV.

</doc>
<doc id="839760" url="https://pl.wikipedia.org/wiki?curid=839760" title="Copa Hector Gomez 1936">
Copa Hector Gomez 1936

Copa Hector Gomez 1936 - mecz towarzyski o puchar Hectora Gomeza odbył się po raz drugi w 1936 roku. W spotkaniu uczestniczyły zespoły: Urugwaju i Argentyny.
Mecze.
Triumfatorem turnieju Copa Hector Gomez 1936 został zespół Urugwaju.

</doc>
<doc id="839765" url="https://pl.wikipedia.org/wiki?curid=839765" title="Mała Mi">
Mała Mi

Mała Mi (fiń. "Pikku Myy", szw. "Lilla My") – jedna z bohaterek serii książek Tove Jansson opowiadających o Muminkach oraz filmu animowanego z cyklu "Muminki".
Mała Mi mieszka wraz z rodziną Muminków. Jest tak mała, że może usiąść na dzbanku do mleka. Ma włosy splecione w kok. Złośliwa, czasem nieco agresywna indywidualistka. Mówi to, co myśli, i robi to, co chce. Mimo to ma bardzo pozytywny stosunek do życia. Jest młodszą siostrą Mimbli, więc należy też do gatunku mimbli. Po raz pierwszy pojawia się w "Pamiętnikach Tatusia Muminka". Występuje również w "Lecie Muminków", "Zimie Muminków", "Opowiadaniach z Doliny Muminków" i w "Tatusiu Muminka i morzu". W "Dolinie Muminków w listopadzie" występuje jedynie we wspomnieniach Mimbli.
Jej imię pochodzi od greckiej litery mi.

</doc>
<doc id="839768" url="https://pl.wikipedia.org/wiki?curid=839768" title="Pitys">
Pitys

Pitys (gr. Pítys, łac. Pitys ‘sosna’) – w mitologii greckiej oreada lub driada, w której zakochał się Pan. W Pitys równocześnie zakochał się Boreasz, bóg wiatru północnego. Jednak Pitys miłowała Pana, w związku z czym zazdrosny Boreasz strącił nimfę ze skały. W miejscu śmierci Pitys, z jej ciała wyrosło drzewo, pierwsza sosna. W ten sposób narodziła się sosna, drzewo poświęcone Panowi.

</doc>
<doc id="839771" url="https://pl.wikipedia.org/wiki?curid=839771" title="Brent Hinds">
Brent Hinds

Brent Hinds (ur. 14 stycznia 1974 w Pelham) – amerykański muzyk i kompozytor, znany przede wszystkim z występów w zespole metalu progresywnego Mastodon, którego członkiem pozostaje od 1999 roku. W 2012 roku wraz z gitarzystą Benem Weinmanem założył zespół Giraffe Tongue Orchestra, który współtworzą ponadto basista Pete Griffin, perkusista Thomas Pridgen oraz wokalista William DuVall. Od 2015 roku występuje także w zespole Legend of the Seagullmen. 
Używa gitar marki Gibson - modeli Flying V, SG i Les Paul, jak również modelu specjalnie dla niego wykonanego przez firmę Epiphone.
Hinds wychował się w Alabamie, początkowo grał na banjo. Wykształcił swój charakterystyczny styl przystosowując chwyty z banjo do gry na gitarze elektrycznej. Dorastał słuchając muzyki country, lecz potem zaczął słuchać zespołów takich jak Neurosis i The Melvins. Brent wyznał także że jest wielkim fanem progresywnego i psychodelicznego rocka, szczególnie z lat siedemdziesiątych.

</doc>
<doc id="839776" url="https://pl.wikipedia.org/wiki?curid=839776" title="Gary Hug">
Gary Hug

Gary Hug – amerykański astronom amator.
Obserwacje prowadzi w amatorskim obserwatorium Farpoint w Eskridge (Kansas) oraz w swoim przydomowym obserwatorium Sandlot. W latach 1998–2011 odkrył 304 planetoidy, w tym 254 samodzielnie, 49 z Grahamem E. Bellem oraz jedną z D. Tibbetsem. Razem z Bellem odkrył także kometę 178P/Hug-Bell.

</doc>
<doc id="839780" url="https://pl.wikipedia.org/wiki?curid=839780" title="Copa Hector Gomez 1938">
Copa Hector Gomez 1938

Copa Hector Gomez 1938 – mecz towarzyski o puchar Hectora Gomeza odbył się po raz trzeci w 1938 roku. W spotkaniu uczestniczyły zespoły: Urugwaju i Argentyny.
Mecze.
Triumfatorem turnieju Copa Hector Gomez 1938 został zespół Argentyny.

</doc>
<doc id="839781" url="https://pl.wikipedia.org/wiki?curid=839781" title="RED">
RED



</doc>
<doc id="839783" url="https://pl.wikipedia.org/wiki?curid=839783" title="QoS">
QoS



</doc>
<doc id="839785" url="https://pl.wikipedia.org/wiki?curid=839785" title="SFQ">
SFQ



</doc>
<doc id="839792" url="https://pl.wikipedia.org/wiki?curid=839792" title="Jan Fisher">
Jan Fisher

John Fisher, forma spolszczona Jan Fisher (ur. 1469 w Beverley, zm. 22 czerwca 1535 w Londynie) – święty katolicki, kardynał, biskup Rochester, męczennik, humanista.
Życiorys.
Kształcił się w Cambridge, gdzie w 1487 uzyskał stopień bakałarza, a w 1491 magistra sztuk wyzwolonych. W latach 1491–1494 był wikariuszem w Northallerton, potem zaś pełnił funkcję rektora dwóch kolegiów, wicekanclerza i kanclerza Uniwersytetu Cambridge.
W 1497 został spowiednikiem matki króla Henryka VII. Sprawował też opiekę nad ufundowanym przez nią kolegium w Cambridge. Do programu studiów wprowadził grekę i hebrajski. Zaangażował Erazma z Rotterdamu jako profesora teologii i greki. W 1504 został biskupem Rochesteru. Ta ostatnia godność łączyła się ze stanowiskiem wychowawcy następcy tronu, późniejszego Henryka VIII. Fisher poświęcił się dla dobra swojej diecezji i uniwersytetu. Od 1527 aktywnie przeciwstawiał się rozpoczętemu przez króla procesowi rozwodowemu z poślubioną mu Katarzyną Aragońską. Równie mocno przeciwny był wtrącaniu się króla w sprawy kościelne. W przeciwieństwie do innych biskupów królestwa, Fisher odmówił złożenia przysięgi, zobowiązującej do poszanowania ustawy, która potomstwu Henryka i Anny gwarantowała sukcesję tronu. Z powodu tej odmowy został uwięziony w Tower w kwietniu 1534 roku. W następnym roku papież Paweł III mianował Fishera kardynałem prezbiterem z tytułem S. Vitale. Biorąc odwet za to, Henryk VIII skazał Fishera na ścięcie. Na pół godziny przed egzekucją otworzył po raz ostatni księgę Nowego Testamentu. Jego uwagę zwróciły następujące słowa z Ewangelii św. Jana: "„A to jest życie wieczne: aby znali Ciebie, jedynego prawdziwego Boga oraz Tego, którego posłałeś, Jezusa Chrystusa. Ja Ciebie otoczyłem chwałą na ziemi przez to, że wypełniłem dzieło, które Mi dałeś do wykonania. A teraz Ty, Ojcze, otocz mnie u siebie tą chwałą, którą miałem u Ciebie pierwej zanim świat powstał”" (J 17, 3-5). Zamknąwszy księgę Fisher rzekł: "„Wystarczy tej nauki, aby wytrzymać przez resztę mego życia”".
Znaczenie, święto, atrybuty.
Beatyfikowany 29 września 1886 przez papieża Leona XIII, kanonizowany w 1935 przez papieża Piusa XI.
Jest patronem prawników. Święto jest obchodzone w Kościele Katolickim 22 czerwca.

</doc>
<doc id="839795" url="https://pl.wikipedia.org/wiki?curid=839795" title="Portia">
Portia



</doc>
<doc id="839797" url="https://pl.wikipedia.org/wiki?curid=839797" title="Kamionka (powiat stargardzki)">
Kamionka (powiat stargardzki)

Kamionka (niem. "Glashagen") – osada w Polsce położona w województwie zachodniopomorskim, w powiecie stargardzkim, w gminie Chociwel, na Pojezierzu Ińskim, położona 6,5 km na wschód od Chociwla (siedziby gminy) i 29 km na północny wschód od Stargardu (siedziby powiatu).
W latach 1975–1998 miejscowość administracyjnie należała do województwa szczecińskiego.

</doc>
<doc id="839798" url="https://pl.wikipedia.org/wiki?curid=839798" title="Farnakes I">
Farnakes I

Farnakes I (185-159 p.n.e.) – król Pontu z dynastii Mitrydatydów, dziad Mitrydatesa VI Wielkiego.

</doc>
<doc id="839801" url="https://pl.wikipedia.org/wiki?curid=839801" title="Oready">
Oready

Oready (gr. "Oreiádes", łac. "Oreades") − w mitologii greckiej nimfy gór i jaskiń. Były związane z boginią Artemidą. Pierwsze pokolenie oread to potomstwo pięciu Daktylów i pięciu Hekateryd. Kolejne pokolenia to potomstwo starszych oread oraz ich braci satyrów.

</doc>
<doc id="839805" url="https://pl.wikipedia.org/wiki?curid=839805" title="Mitrydates V Euergetes">
Mitrydates V Euergetes

Mitrydates V Euergetes (ur. ?, zm. 120 p.n.e.) - król Pontu z dynastii Mitrydatydów w latach 150-120 p.n.e., syn Farnakesa I lub Mitrydatesa IV Filopatora Filadelfosa, ojciec Mitrydatesa VI Eupatora. 
Był sprzymierzeńcem Rzymian - udzielił im pomocy podczas III wojny punickiej i w zwalczaniu powstania Aristonikosa. Kontynuując ekspansywną politykę poprzedników, rozciągnął swe wpływy na Paflagonię i Kapadocję. Rozbudował flotę i armię lądową, czyniąc ze swego królestwa siłę liczącą się w tej części świata. Został zamordowany.

</doc>
<doc id="839808" url="https://pl.wikipedia.org/wiki?curid=839808" title="Sarbel">
Sarbel

Sarbel, właściwie Charbel Michael (; ur. 14 maja 1981 w Southgate w Londynie) – grecko-cypryjski piosenkarz urodzony w Wielkiej Brytanii, reprezentant Grecji w 52. Konkursie Piosenki Eurowizji w 2007 roku.
Życiorys.
Dzieciństwo i edukacja.
Charbel Michael urodził się w Southgate w Londynie jako syn cypryjskiego piosenkarza Eliasa i libańskiej prawniczki. Wraz z rodzicami często wyjeżdżał na wakacje do Grecji i Cypru. W wieku pięciu lat zaczął śpiewać w Angielskiej Operze Narodowej oraz w Operze Królewskiej. Ukończył naukę w Koledżu im. Świętego Ignacego w Enfield. 
Jako osiemnastolatek lat wyjechał na Kretę, gdzie śpiewał w Heraklion Palladium. Studiował na uniwersytecie muzykę, a w trakcie ostatniego roku nauki przeniósł się do Aten w ramach programu Erasmus. Podczas pobytu w stolicy Grecji poznał Yiannisa Doulamisa, producenta greckiego oddziału wytwórni Sony BMG, z którym piosenkarz podpisał sześcioletni kontrakt. Wówczas zaczął posługiwać się pseudonimem Sarbel.
Kariera muzyczna.
W 2004 Sarbel wydał debiutancki singiel „Se pira sowara”, który zwiastował jego pierwszą płytę studyjną zatytułowaną "Parakseno sinestima" wydaną kilka tygodni później. Krążek promowany był również przez dwa inne single: „Sokolata” i „Enas apo mas”, a także uzyskał status złotej płyty w kraju. W 2005 roku na rynku ukazała się reedycja albumu wzbogacona o trzy nowe piosenki. W tym samym roku Sarbel wystąpił podczas gali wręczenia nagród telewizji MAD, na której odebrał statuetkę w kategorii "Najlepszy debiut roku".
W czerwcu 2006 roku premierę miała jego druga płyta studyjna zatytułowana "Sahara", na której gościnnie pojawiła się m.in. Natassa Teodoridu. W tym samym roku piosenkarz wystąpił na ceremonii wręczenia nagród muzycznych telewizji Mad, podczas której zaśpiewał swoją interpretację przeboju „Thriller” Michaela Jacksona. W 2007 roku zgłosił się do udziału w krajowych eliminacjach eurowizyjnych z piosenką „Yassou Maria”. Pod koniec lutego wystąpił w finale selekcji, w którym zdobył największe poparcie jurorów i telewidzów, dzięki czemu został wybrany na reprezentanta Grecji w 52. Konkursie Piosenki Eurowizji organizowanym w Helsinkach. Dzięki zajęciu miejsca w pierwszej dziesiątce przez Annę Vissi podczas konkursu w 2006 roku, Sarbel miał zapewnione miejsce w stawce finałowej kolejnego widowiska.12 maja piosenkarz wystąpił w finale widowiska i zajął ostatecznie siódme miejsce ze 139 punktami na koncie, w tym m.in. z maksymalnymi notami 12 punktów od Bułgarii i Cypru. 
W marcu ukazała się europejska wersja jego ostatniej płyty pt. "Sahara", która została wzbogacona o kilka numerów utworów. Latem 2008 roku wystąpił na Cypryjskim Festiwalu Wina w Londynie, a w lipcu wydał swój trzeci album studyjny zatytułowany "Kati san esena". Krążek promowany był przez singiel „Echo trelati”. 
Pod koniec maja 2009 roku premierę miał jego nowy singiel „Mou paei”. W listopadzie 2011 roku wydał swój nowy singiel „Pu na girnas”, zaś w grudniu 2012 – utwór „Proti ptisi”.

</doc>
<doc id="839810" url="https://pl.wikipedia.org/wiki?curid=839810" title="Borucice (przystanek kolejowy)">
Borucice (przystanek kolejowy)

Borucice – przystanek osobowy w Borucicach, w województwie opolskim, w powiecie brzeskim, w gminie Lubsza, w Polsce.
W roku 2017 przystanek obsługiwał 0–9 pasażerów na dobę.

</doc>
<doc id="839812" url="https://pl.wikipedia.org/wiki?curid=839812" title="Spółgłoska zwarta języczkowa dźwięczna">
Spółgłoska zwarta języczkowa dźwięczna

Spółgłoska zwarta języczkowa dźwięczna - rodzaj dźwięku spółgłoskowego występujący w językach naturalnych, oznaczany w międzynarodowej transkrypcji fonetycznej IPA symbolem [].
Artykulacja.
Opis.
W czasie artykulacji tej spółgłoski:
Warianty.
Opisanej powyżej artykulacji może towarzyszyć dodatkowo:
Spółgłoska może być wymówiona:
Przykłady.
Spółgłoska ta jest rzadka w językach świata, ze względu na trudność w utrzymaniu dźwięczności w niewielkiej przestrzeni między głośnią a miejscem jej artykulacji. Pojawia się:

</doc>
<doc id="839815" url="https://pl.wikipedia.org/wiki?curid=839815" title="Kicki Håkansson">
Kicki Håkansson

Kerstin "Kiki" Håkansson (ur. 1929 w Sztokholmie) – zwyciężczyni pierwszego konkursu Miss World, który odbył się w 1951 roku.

</doc>
<doc id="839819" url="https://pl.wikipedia.org/wiki?curid=839819" title="Maria Teresa Rafaela Hiszpańska">
Maria Teresa Rafaela Hiszpańska

María Teresa Rafaela Hiszpańska (ur. 11 czerwca 1726 w Real Alcázar de Madrid - zm. 22 lipca 1746, w Pałacu Wersalskim) - infantka hiszpańska, później delfina Francji jako pierwsza żona Ludwika Ferdynanda. 
Była córką Filipa V, króla Hiszpanii, i jego drugiej żony - Elżbiety Farnese. W 1725 Ludwik XV, król Francji, zerwał swoje zaręczyny ze starszą siostrą Marii Teresy - Marianną Wiktorią. Zamiast niej Ludwik poślubił Marię Leszczyńską, polską królewną, z którą miał dziesięcioro dzieci, m.in. Ludwika Ferdynanda. Aby ozdrowić trudne stosunki między Hiszpanią a Francją, gdzie rządziły dwie gałęzie dynastii Burbonów, zaplanowano małżeństwo Marii Teresy i Ludwika Ferdynanda. Ślub "per procura" odbył się w Madrycie 18 grudnia 1744, a następnie w kaplicy pałacu w Wersalu 23 lutego 1745. 
Delfina Francji.
Małżeństwo rozpoczęło się źle, ponieważ delfin nie mógł go skonsumować. Było to upokorzenie dla Marii Teresy i podkopało jej pozycję na dworze królewskim. Ostatecznie małżeństwo zostało skonsumowane we wrześniu 1745, co położyło kres wszelkim plotkom i insynuacjom. Para stała się sobie bardzo bliska i oddana sobie, większość czasu spędzali razem. Takie zachowanie silnie kontrastowało z zachowaniem samego króla, który właśnie rozpoczął swój romans ze słynną Madame Pompadour. Delfina i jej mąż szybko znienawidzili królewską metresę. Maria Teresa nie lubiła króla również za to, że nie brał on udziału w komunii świętej oraz ignorował ją samą.
Maria Teresa była bardzo nieśmiała i nie interesowały ja żadne gry, więc wolała spędzać większość czasu w swoich apartamentach. Niektórzy opisywali ją w pochlebny sposób jako piękną i dystyngowaną, inni wyśmiewali się z jej rudych włosów. Jeszcze w 1745 zaszła w ciążę i jej dziecko miało się urodzić na początku lipca 1746. Ostatecznie poród odbył się dopiero 19 lipca, co zirytowało niecierpliwego delfina, a Maria Teresa urodziła dziewczynkę:
Maria Teresa nie odzyskała sił po porodzie i zmarła trzy dni później, 22 lipca. Jej śmierć zasmuciła delfina, który jednak rok później ożenił się po raz drugi, z Marią Józefą Wettyn, księżniczką polską i saską.

</doc>
<doc id="839823" url="https://pl.wikipedia.org/wiki?curid=839823" title="Spółgłoska nosowa języczkowa">
Spółgłoska nosowa języczkowa

Spółgłoska nosowa języczkowa – rodzaj dźwięku spółgłoskowego występujący w językach naturalnych. W międzynarodowej transkrypcji fonetycznej IPA oznaczanej symbolem: [].
Artykulacja.
Opis.
W czasie artykulacji podstawowego wariantu []:
Warianty.
Opisanej powyżej artykulacji może towarzyszyć dodatkowo:

</doc>
<doc id="839825" url="https://pl.wikipedia.org/wiki?curid=839825" title="Kaarta">
Kaarta

Kaarta było to krótko istniejące państwo ludu Bambara, obejmujące swym obszarem tereny dzisiejszego zachodniego Mali.
Sounsa Coulibaly (1633-1650) stworzył miasto Sounsana, skłócone z królestwem Ségou. Sounsa był wnukiem Niangolo - jednego z dwóch braci którzy zapoczątkowali istnienie królestwa Bambara. Jego syn Massa Coulibaly założył dynastię Massassi. Bénéfali (1710-1745)
poszerzył granice królestwa.
Gdy Biton Coulibaly posiadł kontrolę nad Ségou, stolicą nowego Imperium Bambara, niezadowolony odłam plemienia zbiegł na zachód. W roku 1753 założyli oni królestwo Kaarty na obszarze byłego Imperium Ghany obierając za swą stolicę Nioro du Sahel. 
Na początku XIX wieku Kaarta rosła w siłę. Król Moussa Kourabo pokonał Fulan. W 1803 roku podporządkował sobie małe królestwo Khasso. Królestwo Kaarta osiągnęło swój szczyt za panowania Bodian Mariba (od 1820 do 1830). Armia Kaarty najeżdżała na Galam, Bambouk, Saloum. Następnie wojnę rozpoczęto przeciwko Diawarze.
Królestwo upadło, gdy w roku 1854 siły El Hadja Umar Talla prowadziły w Afryce Zachodniej dżihad. Armia Umar Talla obległa Nioro i doprowadziła do śmierci króla Mamadę Kandiana i jego rodzinę. W roku 1890 tereny królestwa Kaarty zostały podbite przez Francuzów pod dowództwem pułkownika Louisa Archinarda.

</doc>
<doc id="839829" url="https://pl.wikipedia.org/wiki?curid=839829" title="Copa Hector Gomez 1940">
Copa Hector Gomez 1940

Copa Hector Gomez 1940 - mecz towarzyski o puchar Hectora Gomeza odbył się po raz czwarty w 1940 roku. W spotkaniu uczestniczyły zespoły: Urugwaju i Argentyny.
Mecze.
Triumfatorem turnieju Copa Hector Gomez 1940 został zespół Urugwaju.

</doc>
<doc id="839830" url="https://pl.wikipedia.org/wiki?curid=839830" title="Zbiera mi się">
Zbiera mi się

Zbiera mi się – singel promocyjny zespołu Voo Voo pochodzący z albumu "21". Singel zawiera skróconą wersję utworu.
Autorem teledysku (reżyseria, scenariusz i realizacja) jest Sebastian Pańczyk. Teledysk ten zdobył Grand Prix na festiwalu Yach Film 2006.
W teledysku i słowach utworu znajduje się wiele odwołań do prywatnego życia Wojciecha Waglewskiego, m.in. we wnętrzu gdzie rejestrowano zdjęcia teledysku znajdują się zdjęcia synów artysty Bartka i Piotrka.

</doc>
<doc id="839835" url="https://pl.wikipedia.org/wiki?curid=839835" title="Copa Hector Gomez 1943">
Copa Hector Gomez 1943

Copa Hector Gomez 1943 - mecz towarzyski o puchar Hectora Gomeza odbył się po raz piąty (zarazem ostatni) w 1943 roku. W spotkaniu uczestniczyły zespoły: Urugwaju i Argentyny.
Mecze.
Triumfatorem turnieju Copa Hector Gomez 1943 został zespół Argentyny.

</doc>
<doc id="839837" url="https://pl.wikipedia.org/wiki?curid=839837" title="A lyga">
A lyga

A lyga – najwyższa w hierarchii klasa męskich ligowych rozgrywek piłkarskich na Litwie, będąca jednocześnie najwyższym szczeblem centralnym (I poziom ligowy), utworzona w 1990 roku i zarządzana przez Narodowe Stowarzyszenie Klubów Piłkarskich (lit. "Nacionalinė futbolo klubų asociacija", NFKA), a wcześniej przez Litewski Związek Piłki Nożnej (LFF). Zmagania w jej ramach toczą się cyklicznie (co sezon) i przeznaczone są dla 8 najlepszych krajowych klubów piłkarskich. Jej triumfator zostaje Mistrzem Litwy, zaś najsłabsze drużyny są relegowane do I lygi (II ligi litewskiej).
Historia.
Mistrzostwa Litwy w piłce nożnej rozgrywane są od 1990 roku, przed rozpadem ZSRR w 1991. Wcześniej od 1922 roku organizowane mistrzostwa Litwy każdego roku, z wyjątkiem sezonu 1940/1941 z powodu okupacji radzieckiej. Po wkroczeniu wojsk niemieckich dwa sezony odbyły się podczas II wojny światowej. W okresie od 1945 do 1989 roku najsilniejsze kluby Litewskiej SRR – Žalgiris Wilno, Atlantas Kłajpeda i Inkaras Kowno – uczestniczyły w krajowych mistrzostwach ZSRR. W 1990 roku został reaktywowany Litewski Związek Piłki Nożnej i odrodzone mistrzostwa Litwy. Przed rokiem 1999 mistrzostwa odbywały się systemem "jesień-wiosna", a od 1999 odbywają się zgodnie z systemem "wiosna-jesień" w 4 rundy. W 2013 roku liga liczyła 9 drużyn, od 2014 – 10 drużyn, od 2016 – 8 drużyn, a w 2020 6 drużyn. W 2021 liczba drużyn zwiększona do 10.
System rozgrywek.
Obecny format ligi zakładający podział rozgrywek na 4 koła obowiązuje od sezonu 2000.
Rozgrywki składają się z 36 kolejek spotkań rozgrywanych pomiędzy drużynami systemem kołowym. Każda para drużyn rozgrywa ze sobą cztery mecze – dwa w roli gospodarza, dwa jako goście. Od sezonu 2021 w lidze występuje 10 zespołów. W przeszłości liczba ta wynosiła od 6 do 16. Drużyna zwycięska za wygrany mecz otrzymuje 3 punkty (do sezonu 1994/95 2 punkty), 1 za remis oraz 0 za porażkę.
Zajęcie pierwszego miejsca po ostatniej kolejce spotkań oznacza zdobycie tytułu Mistrzów Litwy w piłce nożnej. Mistrz Litwy kwalifikuje się do eliminacji Ligi Mistrzów UEFA. Druga oraz trzecia drużyna zdobywają możliwość gry w Lidze Europy UEFA. Zwycięzca Pucharu Litwy startuje w eliminacjach do Ligi Konferencji Europy UEFA lub, w przypadku, w którym zdobywca krajowego pucharu zajmie pierwsze miejsce w lidze – możliwość gry w eliminacjach do Ligi Konferencji Europy otrzymuje również czwarta drużyna klasyfikacji końcowej. Zajęcie ostatniego miejsca wiąże się ze spadkiem drużyny do I lygi. Przedostatnia drużyna w tabeli walczy w barażach play-off z drugą drużyną I lygi o utrzymanie w najwyższej lidze.
W przypadku zdobycia tej samej liczby punktów, klasyfikacja końcowa ustalana jest w oparciu o wynik dwumeczu pomiędzy drużynami, w następnej kolejności w przypadku remisu – różnicą bramek w pojedynku bezpośrednim, następnie ogólnym bilansem bramkowym osiągniętym w sezonie, większą liczbą bramek zdobytych oraz w ostateczności losowaniem.
Statystyka.
Tabela medalowa.
Mistrzostwo Litwy zostało do tej pory zdobyte przez 14 różnych drużyn. 8 z nich zostało mistrzami od wprowadzenia obecnych zasad rozgrywek od sezonu 1990.
Stan po zakończeniu sezonu 2022.

</doc>
<doc id="839840" url="https://pl.wikipedia.org/wiki?curid=839840" title="Cewnik Foleya">
Cewnik Foleya

Cewnik Foleya – rodzaj giętkiego cewnika pęcherzowego. Jest to narzędzie urologiczne, najczęściej lateksowe, stosowane do odprowadzania moczu z pęcherza moczowego. Jego charakterystyczną cechą jest balonik o średnicy większej niż średnica cewki moczowej, który wypełniany jest sterylną wodą i utrzymuje narzędzie na stałe w pęcherzu. Grubość produkowanych cewników Foleya w skali French wynosi 10 F- 28 F.
Długotrwałe stosowanie cewnika Foleya może się wiązać z powikłaniami (cewnik może być bowiem źródłem utrzymujących się zakażeń układu moczowego, może powodować mechaniczne urazy w cewce moczowej i szyjce pęcherza, stwierdzone zwiększone ryzyko raka pęcherza moczowego), jest jednak najczęściej używaną metodą odprowadzenia moczu. Jeśli pacjent cierpi na nietrzymanie moczu, a nie ma zwężenia cewki moczowej, alternatywnym rozwiązaniem u mężczyzn może być cewnik zewnętrzny.
Cewnik jest sprzętem jednorazowego użytku.
Historia.
Cewnik Foleya wziął swoją nazwę od twórcy, doktora Fredericka Foleya, chirurga z Bostonu (Massachusetts), który zaprojektował go w latach 30. XX wieku, sam będąc wtedy jeszcze studentem.

</doc>
<doc id="839841" url="https://pl.wikipedia.org/wiki?curid=839841" title="D’Nash">
D’Nash

D’Nash, do marca 2007 roku znany jako NASH – hiszpański boysband, założony w 2005, reprezentant Hiszpanii w 52. Konkursie Piosenki Eurowizji (2007).
Historia zespołu.
Zespół został założony w 2005 pod nazwą NASH, w jego skład weszli: Esteban Piñero Camacho, Michael Hennet Sotomayor, Francisco Javier Álvarez Colinet i Antonio Martos Ortiz. W lutym 2006 wydali debiutancki singiel „Capaz de todo”, który zapowiadał ich pierwszy album studyjny o tym samym tytule. Wydawnictwo ukazało się pod koniec marca tego samego roku. Jeszcze do końca 2006 wydali trzy single: „¿Dónde estás?”, „¿Qué sabes del amor?” i „Más allá de las estrellas”.
W 2007 zakwalifikowali się do krajowych eliminacji eurowizyjnych "Misión Eurovisión 2007". W lutym wystąpili w półfinale selekcji i dostali się do finału jedni z pięciu uczestników. Wykonali wówczas pięć propozycji konkursowych, w tym m.in. piosenkę „I Love You Mi Vida”, z którą zajęli pierwsze miejsce, zostając reprezentantami Hiszpanii w 52. Konkursie Piosenki Eurowizji w Helsinkach. 12 maja wystąpili (pod nazwą D’Nash) jako drudzy w kolejności w finale konkursu i zajęli 20. miejsce ze 43 punktami na koncie, w tym m.in. z maksymalną notą 12 punktów od Albanii. W międzyczasie wydali reedycję swojego debiutu, który został wzbogacony o piosenkę „I Love You Mi Vida” i cztery piosenki wykonane podczas konkursu "Misión Eurovisión 2007". W grudniu wydali drugi album studyjny, zatytułowany "Todo va a Cambiar", na którym znalazł się m.in. singiel „Amanda”. 22 lipca 2008 z zespołu odszedł Antonio Martos Ortiz.
Pod koniec marca 2011 wydali trzeci album studyjny, zatytułowany "Garabatos", który zadebiutował na 46. miejscu listy najczęściej kupowanych płyt w kraju. Słabe wyniki sprzedaży płyty spowodowały, że w 2013 wokaliści ogłosili zakończenie współpracy. W grudniu 2014 jednorazowo wystąpili z koncertem w Madrycie.

</doc>
<doc id="839842" url="https://pl.wikipedia.org/wiki?curid=839842" title="Primeira Liga">
Primeira Liga

Primeira Liga (wym. []) – najwyższa w hierarchii klasa męskich ligowych rozgrywek piłkarskich w Portugalii, będąca jednocześnie najwyższym szczeblem centralnym (I poziom ligowy), utworzona w 1934 roku i zarządzana przez LPFP (Zawodowa Liga Portugalskiej Piłki Nożnej), a wcześniej przez Portugalski Związek Piłki Nożnej (FPF). Zmagania w jej ramach toczą się cyklicznie (co sezon) i przeznaczone są dla 18 najlepszych krajowych klubów piłkarskich. Jej triumfator zostaje mistrzem Portugalii, zaś najsłabsze drużyny są relegowane do LigaPro (II ligi portugalskiej).
Historia.
Liga została założona w 1934, jako rozgrywki dodatkowe dla "Campeonato de Portugal", rozgrywek pucharowych, wyłaniających mistrza kraju. Pierwsze cztery sezony ligowe były eksperymentalne, zwycięzca otrzymywał tytuł mistrza ligi a nie kraju. Dopiero w sezonie 1938/39 mistrz ligi został również uznany za mistrza kraju. Rozgrywki zawodowej Primera División zainaugurowano w sezonie 1978/79. W 1999/2000 liga przyjęła obecną nazwę Primeira Liga.
W sezonie 1999/2000 liga otrzymała obecną nazwę Primeira Liga. W 2002 roku Galp Energia nabyła prawa do nadawania tytułu w lidze, w związku z czym liga otrzymała nazwę SuperLiga GalpEnergia. W 2005 sponsorem tytularnym ligi została firma Bwin i liga przyjęła nazwę Liga betandwin.com, w następnym sezonie zmieniła nazwę na BwinLiga. Na początku sezonu 2008/2009 po podpisania umowy z firmą Sagres liga zmieniła nazwę na Liga Sagres (wym. [], uproszczona polska: liga sagrysz"). W 2010, z racji podpisania kontraktu z firmą ZON Multimédia, oraz przedłużenia umowy z Sagres, liga po raz kolejny zmieniła nazwę – tym razem na Liga ZON Sagres (wym. [], uproszczona polska: liga zon sagrysz"). W wyniku kolejnych umów sponsorskich od sezonu 2014/2015 tytularnym sponsorem została spółka NOS, która powstała wcześniej w wyniku połączenia firm ZON oraz Optimus. Nowy kontrakt nie przewidywał przedłużenia współpracy z Sagresem. Nową nazwą portugalskiej ligi została Liga NOS.
System rozgrywek.
Obecny format ligi zakładający brak systemu pucharowego obowiązuje od sezonu 1934/35.
Rozgrywki składają się z 38 kolejek spotkań rozgrywanych pomiędzy drużynami systemem kołowym. Każda para drużyn rozgrywa ze sobą dwa mecze – jeden w roli gospodarza, drugi jako goście. Od sezonu 2014/15 w lidze występuje 18 zespołów. W przeszłości liczba ta wynosiła od 8 do 20. Drużyna zwycięska za wygrany mecz otrzymuje 3 punkty (do sezonu 1994/95 2 punkty), 1 za remis oraz 0 za porażkę.
Zajęcie pierwszego miejsca po ostatniej kolejce spotkań oznacza zdobycie tytułu Mistrzów Portugalii w piłce nożnej. Mistrz oraz wicemistrz Portugalii zdobywa prawo gry w fazie grupowej Ligi Mistrzów UEFA. Trzecia drużyna zdobywa prawo uczestniczenia w III rundzie eliminacji do Ligi Mistrzów. Ekipy z czwartego i piątego miejsca biorą udział w eliminacjach do Ligi Konferencji Europy UEFA (odpowiednio III i II runda eliminacji). Jeśli zdobywca Pucharu Portugalii zajmie miejsce w czołowej "trójce", czwarta drużyna uzyskuje prawo gry w fazie grupowej Ligi Europy UEFA (wówczas piąta drużyna gra od III rundy eliminacji do LKE, a szósta od II rundy). Zajęcie 2 ostatnich miejsc wiąże się ze spadkiem drużyn do LigaPro, natomiast 16. drużyna w końcowej tabeli rozgrywa dwumecz barażowy o pozostanie w lidze z trzecią drużyną drugiej ligi portugalskiej.
W przypadku zdobycia tej samej liczby punktów, klasyfikacja końcowa ustalana jest w oparciu o wynik dwumeczu pomiędzy drużynami, w następnej kolejności w przypadku remisu – różnicą bramek w pojedynku bezpośrednim, następnie ogólnym bilansem bramkowym osiągniętym w sezonie, większą liczbą bramek zdobytych oraz w ostateczności losowaniem.
Statystyka.
Tabela medalowa.
Mistrzostwo Portugalii zostało do tej pory zdobyte przez 5 różnych drużyn.
Stan po sezonie 2021/22.

</doc>
<doc id="839843" url="https://pl.wikipedia.org/wiki?curid=839843" title="Podwięź burtowa">
Podwięź burtowa



</doc>
<doc id="839845" url="https://pl.wikipedia.org/wiki?curid=839845" title="Galathea">
Galathea

Galathea – rodzaj skorupiaków z rodziny Galatheidae. Gatunki z tego rodzaju są w języku polskim określane nazwą racznica lub łuszczyn. Poławiane w celach konsumpcyjnych, zwłaszcza w Chile. Osiągają długość kilku do kilkunastu centymetrów. 
Występowanie.
Zamieszkują morza klimatów umiarkowanego, subtropikalnego oraz tropikalnego. 
Gatunki.
Należą tu gatunki:

</doc>
<doc id="839846" url="https://pl.wikipedia.org/wiki?curid=839846" title="Płątkowo">
Płątkowo

Płątkowo – kolonia w Polsce położona w województwie zachodniopomorskim, w powiecie stargardzkim, w gminie Chociwel, na Pojezierzu Ińskim, 6 km na południowy wschód od Chociwla (siedziby gminy) i 28 km na północny wschód od Stargardu (siedziby powiatu).
W latach 1975–1998 miejscowość administracyjnie należała do województwa szczecińskiego.

</doc>
<doc id="839848" url="https://pl.wikipedia.org/wiki?curid=839848" title="Allsvenskan">
Allsvenskan

Allsvenskan – najwyższa w hierarchii klasa męskich ligowych rozgrywek piłkarskich w Szwecji, będąca jednocześnie najwyższym szczeblem centralnym (I poziom ligowy), utworzona w 1924 roku i od samego początku zarządzana przez Szwedzki Związek Piłki Nożnej (SvFF). Zmagania w jej ramach toczą się cyklicznie (co sezon) i przeznaczone są dla 16 najlepszych krajowych klubów piłkarskich. Jej triumfator zostaje Mistrzem Szwecji, zaś najsłabsze drużyny są relegowane do Superettan (II ligi szwedzkiej).
Historia.
Mistrzostwa Szwecji w piłce nożnej rozgrywane są od 1896 roku. Rozgrywki zwane Svenska Mästerskapet odbywały się systemem pucharowym w krótkim okresie, a wszystkie gry były rozgrywane w Göteborgu lub Sztokholmie. Zwycięzca turnieju otrzymywał tytuł mistrza Szwecji. W 1924 roku powstała Allsvenskan, jako następca ligi Svenska serien, będącej najwyższą szwedzką dywizją piłkarską w latach 1910–1924 (mistrz ligi nie był mistrzem kraju). Mistrz Allsvenskan jest automatycznie mistrzem kraju dopiero od 1931. W latach 1982–1990 mistrza kraju wyłaniały play-offy, zaś w 1991 i 1992 kontynuacyjna liga zwana Mästerskapsserien. W 1993 powrócono do nazwy Allsvenskan.
System rozgrywek.
Obecny format ligi zakładający brak systemu rozgrywek dwurundowych obowiązuje od sezonu 1993.
Rozgrywki składają się z 30 kolejek spotkań rozgrywanych pomiędzy drużynami systemem kołowym. Każda para drużyn rozgrywa ze sobą dwa mecze – jeden w roli gospodarza, drugi jako goście. Od sezonu 2008 w lidze występuje 16 zespołów. W przeszłości liczba ta wynosiła od 10 do 14. Drużyna zwycięska za wygrany mecz otrzymuje 3 punkty (do sezonu 1989 2 punkty), 1 za remis oraz 0 za porażkę.
Zajęcie pierwszego miejsca po ostatniej kolejce spotkań oznacza zdobycie tytułu Mistrzów Szwecji w piłce nożnej. Mistrz Szwecji kwalifikuje się do eliminacji Ligi Mistrzów UEFA. Druga oraz trzecia drużyna zdobywają możliwość gry w Lidze Europy UEFA. Również zwycięzca Pucharu Szwecji startuje w eliminacjach do Ligi Europy lub, w przypadku, w którym zdobywca krajowego pucharu zajmie pierwsze miejsce w lidze – możliwość gry w eliminacjach do Ligi Europy otrzymuje również czwarta drużyna klasyfikacji końcowej. Zajęcie 2 ostatnich miejsc wiąże się ze spadkiem drużyn do Superettan. Trzecia drużyna od dołu tablicy walczy w barażach play-off z trzecią drużyną Superettan o utrzymanie w najwyższej lidze.
W przypadku zdobycia tej samej liczby punktów, klasyfikacja końcowa ustalana jest w oparciu o wynik dwumeczu pomiędzy drużynami, w następnej kolejności w przypadku remisu – różnicą bramek w pojedynku bezpośrednim, następnie ogólnym bilansem bramkowym osiągniętym w sezonie, większą liczbą bramek zdobytych oraz w ostateczności losowaniem.
Zwycięzca rozgrywek otrzymuje Puchar Lennarta Johanssona (od nazwiska Lennarta Johanssona - szwedzkiego działacza piłkarskiego, prezydenta europejskiej federacji piłkarskiej UEFA w latach 1990–2007).
Statystyka.
Tabela medalowa.
Mistrzostwo Szwecji zostało do tej pory zdobyte przez 19 różnych drużyn. 15 z nich zostało mistrzami od wprowadzenia obecnych zasad rozgrywek od sezonu 1930/1931.
Stan po zakończonym sezonie 2022.
Frekwencja.
Z początku na mecze I ligi uczęszczało średnio 3–5 tys. widzów. Największą popularnością mecze ligowe w Szwecji cieszyły się w latach 50., kiedy to reprezentacja odnosiła swe największe sukcesy (wicemistrzostwo świata 1958). Stopniowo od połowy lat 40. średnia frekwencja rosła aż osiągnęła pod koniec lat 50. średnią około 12 tys. kibiców na mecz. Największą popularnością cieszyły się zespoły AIK Fotboll, IFK Göteborg, IFK Norrköping i Malmö FF. Później spadła ona o połowę. Pod koniec lat 70. kluby szwedzkie zaczęły odnosić pierwsze sukcesy na arenie międzynarodowej. W tym okresie na mecze chodziło około 5–6 tys. widzów. Od końca lat 90. obserwuje się ogromny wzrost frekwencji na meczach ligowych. Rozgrywki cieszą się coraz większym zainteresowaniem, a w ciągu ostatnich 10 lat średnia widzów na mecz niemal się podwoiła (do około 9–11 tys. widzów) i powoli dorównuje tej z lat 50. 
Obecnie najwięcej kibiców chodzi na mecze IFK Göteborg, Malmö FF i trzech klubów stołecznych - AIK Fotboll, Djurgårdens IF i Hammarby IF.

</doc>
<doc id="839849" url="https://pl.wikipedia.org/wiki?curid=839849" title="BBC1">
BBC1



</doc>
<doc id="839850" url="https://pl.wikipedia.org/wiki?curid=839850" title="BBC 1">
BBC 1



</doc>
<doc id="839854" url="https://pl.wikipedia.org/wiki?curid=839854" title="Virsliga">
Virsliga



</doc>
<doc id="839856" url="https://pl.wikipedia.org/wiki?curid=839856" title="Alpha Ethniki">
Alpha Ethniki



</doc>
<doc id="839857" url="https://pl.wikipedia.org/wiki?curid=839857" title="Bohdan Podoski">
Bohdan Podoski

Bohdan Czesław Karol Podoski (ur. 11 października 1894 w Łosicach, zm. 29 czerwca 1986 w Londynie) – polski prawnik, polityk, poseł na Sejm II, III i IV kadencji, działacz państwowy II Rzeczypospolitej.
Życiorys.
Bohdan Czesław Karol Podoski urodził się 11 października 1894 roku w rodzinie Kazimierza (zm. 1919) i Janiny z Lubowidzkich (zm. 1926).
Ukończył Prywatne Gimnazjum Filologiczne T. Radlińskiego w Siedlcach (matura 1913). Następnie studiował na Wydziale Budowy Maszyn Politechniki Lwowskiej (1913–14), ale studiów nie ukończył. W latach 1919–1924 studiował prawo na Uniwersytecie Stefana Batorego w Wilnie, uzyskując stopień magistra praw.
Już w czasach gimnazjalnych członek tajnych organizacji młodzieżowych i od 1912 r. tajnego harcerstwa. W 1914 r. przebywał w Łukowie. Wtedy uznany za niezdolnego do służby wojskowej. W sierpniu 1915 wraz z rodziną ewakuowany do Rosji. Tam angażował się w działania charytatywne i organizacyjne m.in. w Polskim Towarzystwie Pomocy Ofiarom Wojny (sekretarz). W grudniu 1917 wstąpił ochotniczo do III Polskiego Korpusu Wschodniego. Był referentem w punkcie koncentracyjnym w Szepietówce. O maja 1918 urzędnik w sztabie Legii Rycerskiej I Polskiego Korpusu Wschodniego w Bobrujsku. Był członkiem Komendy Okręgu Polskiej Organizacji Wojskowej w Mińsku, i w końcu komendantem tego Okręgu. W 1919 wstąpił na ochotnika do Wojska Polskiego. Uczestniczył w wojnie polsko-bolszewickiej.
W latach 1919–20 – w czasie studiów w Wilnie – był wiceprezesem Rady Młodzieży Akademickiej, współzałożycielem i przewodniczącym Filarecji Wileńskiej, ale też prezesem sądu ogólnoakademickiego. 
Od kwietnia 1924 odbywał aplikację sądową w okręgu Sądu Apelacyjnego w Wilnie. Egzamin sędziowski złożył 4 listopada 1925 i niezwłocznie został p.o. sędziego śledczego 1. rewiru powiatu wilejskiego. 6 listopada 1926 został sędzią, a 29 listopada 1926 sędzią śledczym 6. obwodu w Wilnie. W 1927 Sąd Najwyższy powierzył m.in. mu prowadzenie śledztwa w sprawie Białoruskiej Włościańsko-Robotniczej „Hromady”, zdelegalizowanej 21 marca 1927 r. W 1930 r. został sędzia Sądu Apelacyjnego w Warszawie. 
Był uczestnikiem trzyosobowego zespołu (także Walery Sławek i Stanisław Car), pracującego nad przygotowaniem konstytucji kwietniowej 1935. 
W latach 1928–1938 poseł na Sejm RP trzech kolejnych kadencji, jeden z czołowych parlamentarzystów BBWR. Obok Stanisława Cara i Walerego Sławka jeden z trzech współautorów założeń konstytucji kwietniowej. 6 września 1930 został członkiem Państwowej Komisji Wyborczej z ramienia BBWR przed wyborami parlamentarnymi w 1930. Mianowany podporucznikiem ze starszeństwem z dniem 1 lipca 1925 roku w korpusie oficerów rezerwy piechoty. W 1934 roku pozostawał w ewidencji Powiatowej Komendy Uzupełnień Wilno Miasto. Posiadał przydział do 86 pułku piechoty w Mołodecznie. W latach 1935–1938 wicemarszałek Sejmu. Członek Zarządu Głównego Towarzystwa Rozwoju Ziem Wschodnich w 1939 roku.
Po wybuchu II wojny światowej wyjechał do Wilna, które pomiędzy październikiem 1939 a czerwcem 1940 znajdowało się pod okupacją litewską. Z kolei po okupacji Litwy przez Armię Czerwoną w 15 czerwca 1940 i aneksji państwa litewskiego przez ZSRR (3 sierpnia 1940) aresztowany 26 września 1940 przez NKWD, więziony na Łukiszkach i w Moskwie, skazany administracyjnie na osiem lat łagru, od lipca 1941 w łagrze nad Peczorą, zwolniony we wrześniu 1941 w wyniku układu Sikorski-Majski. Od połowy listopada 1941 do maja 1942 zastępca delegata polskiego w Karakałpackiej ASRR w Uzbeckiej SRR i kierownik działu opieki społecznej. W maju 1942 wstąpił do Armii Andersa w Jangi-Jul k. Taszkentu. Sędzia sądu 7 Dywizji Piechoty, z którą w sierpniu 1942 został ewakuowany poprzez Pahlevi do Iraku. Od kwietnia 1943 zastępca szefa Wojskowego Biura Dokumentów, od października 1943 do rozwiązania Biura w styczniu 1948 szef Biura. Zdemobilizowany w stopniu kapitana.
Po wojnie na uchodźstwie w Wielkiej Brytanii, zamieszkał w Londynie. 8 września 1950 został powołany przez Prezydenta RP na uchodźstwie Augusta Zaleskiego na stanowisko sędziego Sądu Obywatelskiego w Londynie. W latach 1951–1953 członek Rady Narodowej w Londynie. Od 1966 prezes Ligi Niepodległości Polski.
Prochy Bohdana Podoskiego zostały złożone obok żony i syna na Cmentarzu Srebrzysko w Gdańsku.
Rodzina.
Żona (poślubiona 28 grudnia 1921) Maria z domu Ciecierska, synowie: Kazimierz Henryk (1923–1995) - profesor Uniwersytetu Gdańskiego, Michał Gabriel (zm. w wieku niemowlęcym),
siostry: Irena Sokolnicka – żona dyplomaty Michała Sokolnickiego, Maria Jankowska, brat Janusz Podoski (1989–1971) – artysta malarz i fotografik. 

</doc>
<doc id="839865" url="https://pl.wikipedia.org/wiki?curid=839865" title="Barcragujn chumb">
Barcragujn chumb

Barcragujn chumb () – najwyższa w hierarchii klasa męskich ligowych rozgrywek piłkarskich w Armenii, będąca jednocześnie najwyższym szczeblem centralnym (I poziom ligowy), utworzona w 1992 roku i od samego początku zarządzana przez Ormiański Związek Piłki Nożnej (FFA). Zmagania w jej ramach toczą się cyklicznie (co sezon) i przeznaczone są dla 9 najlepszych krajowych klubów piłkarskich. Jej triumfator zostaje Mistrzem Armenii, zaś najsłabsze drużyny są relegowane do Araczin chumb (II ligi ormiańskiej).
Historia.
Mistrzostwa Armenii w piłce nożnej rozgrywane są od 1992 roku, po rozpadzie ZSRR. Wcześniej od 1924 rozgrywane mistrzostwa Armieńskiej SRR, a najlepsze kluby kraju uczestniczyły w mistrzostwach ZSRR. Niejednokrotnie zmieniał się format rozgrywek. Przez pierwsze trzy lata rozgrywana była tylko runda wiosenna, lecz w sezonach 1995/96 i 1996/97 rozgrywana była runda jesienna i wiosenna, a od 1997 ponownie systemem wiosna - jesień. W 1999 "Wyższa liga" została przemianowana na "Premier liga"', rozgrywki której wystartowały po raz pierwszy w sezonie 1999. Od sezonu 2013/2014 przywrócono format rozgrywek jesień - wiosna. W każdym sezonie bierze udział 8 klubów (w sezonie 2014/2015 wyjątkowo 7 zespołów). W sezonie 2016/17 do rozgrywek przystąpiło jedynie 6 zespołów.
System rozgrywek.
Obecny format ligi zakładający podział rozgrywek na 4 koła obowiązuje od sezonu 2006.
Rozgrywki składają się z 32 kolejek spotkań rozgrywanych pomiędzy drużynami systemem kołowym. Każda para drużyn rozgrywa ze sobą cztery mecze – dwa w roli gospodarza, dwa jako goście. Od sezonu 2018/19 w lidze występuje 9 zespołów. W przeszłości liczba ta wynosiła od 6 do 24. Drużyna zwycięska za wygrany mecz otrzymuje 3 punkty (do sezonu 1994 2 punkty), 1 za remis oraz 0 za porażkę.
Zajęcie pierwszego miejsca po ostatniej kolejce spotkań oznacza zdobycie tytułu Mistrzów Armenii w piłce nożnej. Mistrz Armenii kwalifikuje się do eliminacji Ligi Mistrzów UEFA. Druga oraz trzecia drużyna zdobywają możliwość gry w Lidze Europy UEFA. Również zwycięzca Pucharu Armenii startuje w eliminacjach do Ligi Europy lub, w przypadku, w którym zdobywca krajowego pucharu zajmie pierwsze miejsce w lidze – możliwość gry w eliminacjach do Ligi Europy otrzymuje również czwarta drużyna klasyfikacji końcowej. Zajęcie ostatniego miejsca wiąże się ze spadkiem drużyny do Araczin chumb.
W przypadku zdobycia tej samej liczby punktów, klasyfikacja końcowa ustalana jest w oparciu o wynik dwumeczu pomiędzy drużynami, w następnej kolejności w przypadku remisu – różnicą bramek w pojedynku bezpośrednim, następnie ogólnym bilansem bramkowym osiągniętym w sezonie, większą liczbą bramek zdobytych oraz w ostateczności losowaniem.
Statystyka.
Tabela medalowa.
Mistrzostwo Armenii zostało do tej pory zdobyte przez 10 różnych drużyn.
Stan po sezonie 2021/22.

</doc>
<doc id="839867" url="https://pl.wikipedia.org/wiki?curid=839867" title="Phal ka pakora">
Phal ka pakora

Pakora – smażone owoce w cieście, danie pochodzące z północnych Indii. 
W Indiach ciasto przygotowuje się z mąki z ciecierzycy (grochu włoskiego), można je jednak przygotować z mąki pszennej. Smażone na głębokim oleju przyjmują różnorodne formy. Mogą być podawane z czatnejami, na przykład z czatnejem z mango.
Pakora przygotowywana jest przede wszystkim na indyjskie przyjęcia takie jak np. z okazji ślubu.
Przepis.
W dużej misce wymieszać składniki i zrobić ciasto na tyle gęste, by pokryło warstwą maczane w nim owoce i nie spływało z nich.
Smażyć na średnim ogniu około 3-4 minuty na złotobrązowy kolor. Wyjmować łyżką cedzakową na sitko aby obciekły. Posypać cukrem pudrem i podawać gorące lub schłodzone do temperatury pokojowej.

</doc>
<doc id="839868" url="https://pl.wikipedia.org/wiki?curid=839868" title="Borsodi Liga">
Borsodi Liga



</doc>
<doc id="839871" url="https://pl.wikipedia.org/wiki?curid=839871" title="Wysszaja Liga">
Wysszaja Liga



</doc>
<doc id="839875" url="https://pl.wikipedia.org/wiki?curid=839875" title="Kicki Hakansson">
Kicki Hakansson



</doc>
<doc id="839876" url="https://pl.wikipedia.org/wiki?curid=839876" title="Celsius">
Celsius



</doc>
<doc id="839877" url="https://pl.wikipedia.org/wiki?curid=839877" title="Kicki Haakansson">
Kicki Haakansson



</doc>
<doc id="839878" url="https://pl.wikipedia.org/wiki?curid=839878" title="Rosyjska Premier Liga">
Rosyjska Premier Liga



</doc>
<doc id="839881" url="https://pl.wikipedia.org/wiki?curid=839881" title="Ukraińska Wyszcza Liha">
Ukraińska Wyszcza Liha



</doc>
<doc id="839884" url="https://pl.wikipedia.org/wiki?curid=839884" title="Kompaktaty praskie">
Kompaktaty praskie

Kompaktaty praskie lub kompakty praskie (łac. "com" 'współ' i "pactum" 'umowa') – ugoda zawarta w 1436 w Pradze przez umiarkowany odłam husytów (utrakwistów) z soborem bazylejskim.
W zamian za uznanie władzy papiestwa i praw Zygmunta Luksemburskiego do korony czeskiej kompaktaty praskie zapewniały:
Kompaktaty praskie nie uzyskały sankcji papieża Piusa II i zostały przez niego unieważnione w 1462 roku.

</doc>
<doc id="839891" url="https://pl.wikipedia.org/wiki?curid=839891" title="I liga Grenlandii w piłce nożnej">
I liga Grenlandii w piłce nożnej



</doc>
<doc id="839892" url="https://pl.wikipedia.org/wiki?curid=839892" title="Piotr Chancewicz">
Piotr Chancewicz

Piotr Chancewicz (ur. 23 maja 1966) – polski muzyk, realizator nagrań studyjnych i koncertów. Członek Akademii Fonograficznej ZPAV.
Od 2004 gitarzysta reaktywowanego zespołu Mech. W Media Studio zrealizował nagrania m.in. zespołu Voo Voo i Marii Peszek oraz reklamówek WOŚP. Od lutego 2012 gitarzysta ukraińskiego zespołu Haydamaky.

</doc>
<doc id="839896" url="https://pl.wikipedia.org/wiki?curid=839896" title="Zabrodzie (województwo zachodniopomorskie)">
Zabrodzie (województwo zachodniopomorskie)

Zabrodzie – kolonia w Polsce położona w województwie zachodniopomorskim, w powiecie stargardzkim, w gminie Chociwel, na Pojezierzu Ińskim, położona 6 km na północny wschód od Chociwla (siedziby gminy) i 29 km na północny wschód od Stargardu (siedziby powiatu).
W latach 1975–1998 miejscowość położona była w województwie szczecińskim.

</doc>
<doc id="839897" url="https://pl.wikipedia.org/wiki?curid=839897" title="Goralische Waffen SS Legion">
Goralische Waffen SS Legion

Goralische Freiwilligen Waffen SS Legion – planowana ochotnicza jednostka Waffen-SS mająca składać się z członków Goralenvolk, docelowo miała liczyć 10 tys. żołnierzy rekrutowanych z szeregów Goralenverein. 
Jednostka miała być formowana pod patronatem Goralisches Komitee i jej "Goralenfürsta" Wacława Krzeptowskiego. Rekrutację rozpoczęto w czerwcu 1942, ale pomimo silnych nacisków i zmasowanej propagandy w szeregi formacji zgłosiło się tylko 300 ochotników, a na szkolenie w obozie w Trawnikach zakwalifikowano 200. Liczne dezercje spowodowały, że na szkolenie dotarło tylko kilkunastu, z których kilku przyjęto w szeregi Waffen-SS, zaś resztę wysłano na roboty przymusowe do Niemiec. Całkowita liczba goralenvolkowców członków Waffen-SS nie jest znana, podawane są liczby od 6 do 15 ludzi.
Jedynymi przyjętymi w szeregi Waffen-SS, a potem przeniesionymi do Allgemeine SS znanymi z nazwiska członkami "Goralischer Waffen SS Legion" byli (ze stopniem (SS-Sturmmanna): Suleja, Duda, Karkosz, Mytkowicz i bracia Górka z Nowego Targu.
Była to ostatnia akcja Goralisches Komitee.

</doc>
<doc id="839900" url="https://pl.wikipedia.org/wiki?curid=839900" title="Veikkausliiga">
Veikkausliiga

Veikkausliiga – najwyższa w hierarchii klasa męskich ligowych rozgrywek piłkarskich w Finlandii, będąca jednocześnie najwyższym szczeblem centralnym (I poziom ligowy), utworzona w 1990 roku i od samego początku zarządzana przez Finnish Football League Association - wcześniej rozgrywki organizował Fiński Związek Piłki Nożnej (SPL). Zmagania w jej ramach toczą się cyklicznie (co sezon) i przeznaczone są dla 12 najlepszych krajowych klubów piłkarskich. Jej triumfator zostaje Mistrzem Finlandii, zaś najsłabsze drużyny są relegowane do Ykkönen (II ligi fińskiej). W rozgrywkach uczestniczą zarówno kluby profesjonalne, jak i półprofesjonalne. Średnia liczba widzów na jeden mecz wynosi niecałe 3000.
Historia.
Mistrzostwa Finlandii w piłce nożnej rozgrywane są od 1908 roku. Wtedy piłkarskim mistrzem Finlandii zostawał zwycięzca rozgrywek pucharowych (fin. Jalkapallon Suomenmestaruuskilpailut). W 1930 roku powstała liga Mestaruussarja, a jej zwycięzca otrzymywał tytuł mistrza kraju. W 1990 liga zmieniła nazwę na "SM-liiga" (Suomen mestaruus-liiga), a w 1991 na "Futisliiga". Aktualna nazwa rozgrywek funkcjonuje od 1992 roku i pochodzi od nazwy głównego sponsora – Veikkaus – państwowego oferenta zakładów sportowych. Liga rozgrywana jest systemem wiosna-jesień (sezon trwa od kwietnia do października), podobnie jak w przypadku innych państw znajdujących się w strefie klimatu umiarkowanego chłodnego (Islandia, Norwegia, Szwecja).
System rozgrywek.
Obecny format ligi zakładający rozgrywki w 3 koła obowiązuje od sezonu 2011.
Rozgrywki składają się z 33 kolejek spotkań rozgrywanych pomiędzy drużynami systemem kołowym. Każda para drużyn rozgrywa ze sobą dwa mecze – jeden w roli gospodarza, drugi jako goście. Po dwóch rundach rozgrywek zespoły rozgrywają ze sobą jeszcze 11 meczów – u siebie oraz na wyjeździe. Od sezonu 2011 w lidze występuje 12 zespołów. W przeszłości liczba ta wynosiła od 8 do 16. Drużyna zwycięska za wygrany mecz otrzymuje 3 punkty (do sezonu 1990 2 punkty), 1 za remis oraz 0 za porażkę.
Zajęcie pierwszego miejsca po ostatniej kolejce spotkań oznacza zdobycie tytułu Mistrzów Finlandii w piłce nożnej. Mistrz Finlandii kwalifikuje się do eliminacji Ligi Mistrzów UEFA. Druga oraz trzecia drużyna zdobywają możliwość gry w Lidze Europy UEFA. Również zwycięzca Pucharu Finlandii startuje w eliminacjach do Ligi Europy lub, w przypadku, w którym zdobywca krajowego pucharu zajmie pierwsze miejsce w lidze – możliwość gry w eliminacjach do Ligi Europy otrzymuje również czwarta drużyna klasyfikacji końcowej. Zajęcie ostatniego miejsca wiąże się ze spadkiem drużyny do Ykkönen. Przedostatnia drużyna w tablicy walczy w barażach play-off z drugą drużyną Ykkönen o utrzymanie w najwyższej lidze.
W przypadku zdobycia tej samej liczby punktów, klasyfikacja końcowa ustalana jest w oparciu o wynik dwumeczu pomiędzy drużynami, w następnej kolejności w przypadku remisu – różnicą bramek w pojedynku bezpośrednim, następnie ogólnym bilansem bramkowym osiągniętym w sezonie, większą liczbą bramek zdobytych oraz w ostateczności losowaniem.
Statystyka.
Tabela medalowa (od sezonu 1990).
Mistrzostwo Finlandii zostało do tej pory zdobyte przez 29 różnych drużyn. 11 z nich zostało mistrzami od wprowadzenia obecnych zasad rozgrywek od sezonu 1990.
Stan po sezonie 2022.
Tytuły mistrzowskie.
W latach 1908-1929 piłkarskim mistrzem Finlandii zostawał zwycięzca corocznego turnieju pucharowego (nie mylić z rozgrywkami o Puchar Finlandii, które rozpoczęły się w 1955 roku). Rozgrywki te zdominowane były przez kluby z Helsinek, Turku oraz Wyborgu, które zajmowały obydwa miejsca w każdym z 21 finałów (rozgrywki nie odbyły się w roku 1914 z powodu wybuchu I wojny światowej). Począwszy od roku 1930 wprowadzono rozgrywki ligowe pod nazwą Mestaruussarja. Porządek rozgrywek został zaburzony w okresie II wojny światowej, kiedy dwukrotnie (w latach 1940 oraz 1942) ze względów bezpieczeństwa zrezygnowano z organizowania długoterminowego sezonu, a format ligowy zastępowano pucharowym. Pod koniec wojny, silną pozycję w fińskiej piłce nożnej uzyskała amatorska Federacja Sportowa Pracowników (Suomen Työväen Urheiluliitto – TUL). W latach 1945-1947 rozgrywano dwie osobne ligi, jedną dla klubów zrzeszonych w Fińskim Związku Piłki Nożnej (Suomen Palloliitto – SPL), drugą dla drużyn zrzeszonych w TUL. Każde z rozgrywek wyłaniały swojego osobnego zwycięzcę, jednak mistrzem Finlandii zostawała dopiero drużyna, która wygrywała organizowany na koniec sezonu turniej pucharowy dla najlepszych zespołów wewnętrznych lig SPL oraz TUL. Po sezonie 1947 najlepsze kluby zrzeszone w TUL dołączyły do organizowanej przez SPL Mestaruussarji, co zakończyło okres podziału rozgrywek ligowych na dwie osobno kontrolowane dywizje. Począwszy od 1990 roku, Mestarrussarję zastąpiono nowymi rozgrywkami ligowymi – SM-liiga – będącymi już poza zasięgiem związku piłkarskiego. Dwa lata później uzyskały one funkcjonującą do dziś nazwę Veikkausliiga.
Poniższa tabela jest zestawieniem wszystkich piłkarskich mistrzów Finlandii i liczby zdobytych przez nich tytułów, począwszy od roku 1908. Wprowadzono podział na trzy główne okresy ewolucji fińskich rozgrywek:
Uwagi:

</doc>
<doc id="839902" url="https://pl.wikipedia.org/wiki?curid=839902" title="Oblężenie Ypern">
Oblężenie Ypern

Oblężenie Ypern – oblężenie, które miało miejsce od 18 marca do 25 marca 1678 podczas wojny Francji z koalicją.
Król Francji Ludwik XIV wybrał dla swej armii taką trasę przemarszu, by Hiszpanie sądzili, że zamierza zaatakować Luksemburg lub Namur. Gdy nagle ruszył w kierunku twierdzy Ypern, Hiszpanie wysłali do zagrożonej fortecy posiłki z Gandawy. Wówczas Francuzi dokonali nagłego zwrotu na Gandawę i wykorzystując częściowe osłabienie tamtejszego garnizonu zdobyli twierdzę 12 marca 1678 po dziewięciodniowym oblężeniu. Po tym sukcesie armia francuska ruszyła na południe w kierunku Ypern. Oblężenie zaczęło się 18 marca. Podobnie jak w Gandawie Vauban na początku nakazał wykonanie robót ziemnych według własnego projektu. Fortyfikacje twierdzy Ypern, istniejące od czasów Średniowiecza, w przewidywaniu francuskiego ataku zostały wzmocnione przez Hiszpanów. W skład umocnień twierdzy wchodziły zewnętrzne budowle w kształcie półksiężyca, chroniące mury ciągnące się między bastionami. Zarówno te umocnienia, jak i potężna pięciokątna cytadela zbudowane zostały jeszcze w czasach wojny 80-letniej. W tamtych czasach umocnienia te służyły w utrzymywaniu mieszkańców w posłuszeństwie wobec hiszpańskiej korony.
Grunt wokół twierdzy leżał nisko względem poziomu morza i był podmokły, szczególnie od południowej strony. Nie był to łatwy teren do budowania koniecznych podczas każdego oblężenia aproszy. Dlatego Vauban postanowił atakować fortecę od strony wschodniej, gdzie grunt leżał nieco wyżej i był bardziej suchy. Jedynym minusem była stojąca właśnie po tej stronie potężna cytadela.
Francuzi rozpoczęli budowę dwóch aproszy, kierujących się zygzakiem w kierunku półksiężycowych fortyfikacji, które znajdowały się na południe od cytadeli. Cytadelę, ze względu na jej pokaźną siłę, na początek starano się pominąć. Morale wojsk francuskich było bardzo wysokie, prawdopodobnie ze względu na niedawne zdobycie Gandawy jak i z powodu obecności w obozie króla. Z tego powodu roboty ziemne szybko posuwały się naprzód.
Hiszpański garnizon, niedawno wzmocniony posiłkami z Gandawy, starał się utrudniać Francuzom pracę nad robotami ziemnymi przez ostrzał artyleryjski francuskich okopów.
25 marca, po całym tygodniu robienia podkopów, francuskie przygotowania do ataku wywarły na obrońcach takie wrażenie, że garnizon uznał, że miasta nie da się utrzymać. Cytadela wydawała się mieć poważną wadę projektową, polegającą na tym, że przylegające do niej półksiężycowe fortyfikacje wraz z bastionami były tak położone, że po ich zdobyciu przez nieprzyjaciela cytadela stawała się niemal bezbronna. Prawdopodobnie z tego powodu garnizon uznał kontynuowanie obrony z samej cytadeli za niemożliwe i skapitulował na honorowych warunkach – czyli opuścił twierdzę z całym uzbrojeniem (oczywiście bez artylerii). W ten sposób kolejne flandryjskie miasto przypadło Francji. W kilka miesięcy później traktat pokojowy zawarty w Nijmegen zatwierdził przynależność miasta Ypern do Francji.

</doc>
<doc id="839903" url="https://pl.wikipedia.org/wiki?curid=839903" title="Adam Czerkas">
Adam Czerkas

Adam Czerkas (ur. 13 lipca 1984 w Sokołowie Podlaskim) – polski piłkarz grający na pozycji napastnika.
Kariera.
Adam Czerkas rozpoczynał piłkarską karierę w Podlasiu Sokołów Podlaski, z którym w rundzie wiosennej sezonu 2001/2002 rywalizował w IV lidze. W 2002 trafił do Świtu Nowy Dwór Mazowiecki. W jego barwach zadebiutował 28 sierpnia w przegranym 1:4 meczu pucharu Polski z Lechem/Zrywem Zielona Góra. Wystąpił także m.in. w drugim spotkaniu barażowym ze Szczakowianką Jaworzno, zweryfikowanym jako walkower dla jego zespołu w związku z przekupstwem piłkarzy Świtu. W 2003 Czerkas przeszedł do Okęcia Warszawa. W nowym zespole tworzył duet napastników wraz z Maciejem Tatajem i obok niego był najskuteczniejszym zawodnikiem stołecznego klubu. Przed rozpoczęciem sezonu 2004/2005 Czerkas powrócił do Świtu. Wywalczył miejsce w podstawowym składzie i regularnie grał w pierwszej jedenastce. Pierwszego gola zdobył w pojedynku ze Szczakowianką Jaworzno, a w meczu przeciwko RKS-owi Radomsko strzelił hat-tricka, zapewniając swojemu zespołowi zwycięstwo.
W lutym 2005 Czerkas podpisał pięcioletni kontrakt z Koroną Kielce. W nowym zespole miał problemy z wywalczeniem miejsca w podstawowym składzie, gdyż w ataku grali najczęściej Jakub Grzegorzewski i Grzegorz Piechna. W sezonie 2004/2005 wywalczył z kieleckim klubem awans do Orange Ekstraklasy. W następnych rozgrywkach był jednak graczem Odry Wodzisław Śląski, do której trafił na zasadzie rocznego wypożyczenia. W jej barwach strzelił swojego pierwszego gola w I lidze, w meczu z GKS-em Bełchatów. W całych rozgrywkach zdobył jeszcze pięć innych bramek i był najskuteczniejszym zawodnikiem Odry. Latem 2006 powrócił do Korony, następnie nie przeszedł testów w belgijskim KAA Gent. W lipcu przeszedł pomyślnie badania lekarskie w Queens Park Rangers i został wypożyczony do angielskiego klub na rok. Po raz pierwszy wystąpił w sierpniu, a ostatni raz zagrał we wrześniowym pojedynku pucharu Ligi z Port Vale. Okres jego wypożyczenia został skrócony, a w styczniu 2007 zawodnik po raz kolejny został graczem Odry, również na zasadzie wypożyczenia.
W sezonie 2007/2008 Czerkas pozostawał bez klubu. Przebywał m.in. na testach w Motherwell, strzelił gola w sparingu z Lechem Poznań, ale nie podpisał kontraktu ze szkockim zespołem. W lipcu 2008 wystąpił w pięciu towarzyskich meczach ŁKS-u, w których zdobył trzy gole, a następnie związał się z nim dwuletnią umową. Będąc graczem łódzkiej drużyny regularnie występował w rozgrywkach Ekstraklasy. Na kolejny sezon ŁKS nie otrzymał licencji. Latem 2009 zawodnik niespodziewanie opuścił zgrupowanie w Wiśle. Piłkarz tłumaczył swoją decyzję tym, że podpisał dwuletni kontrakt z łódzkim klubem, ale tylko na występy w ekstraklasie. Złożył do Wydziału Gier PZPN-u wniosek o rozwiązanie umowy i wygrał sprawę. Następnie szukał zatrudnienia w lidze greckiej, testowany był także w Górniku Zabrze i Zagłębiu Lubin, ale ostatecznie związał się z GKP Gorzów Wlkp.. W jego barwach rozegrał w I lidze 15 meczów i strzelił dwa gole, w tym jednego w debiucie przeciwko ŁKS-owi. 4 maja 2010 za porozumieniem stron rozwiązał umowę. Pod koniec lipca powrócił do Świtu Nowy Dwór Mazowiecki. W jego barwach rozegrał 31 meczów i strzelił sześć goli. Był czołowym strzelcem zespołu, który w II lidze zajął trzecie miejsce. 13 lipca 2011 roku podpisał kontrakt z Pogonią Siedlce. 21 stycznia 2014 roku rozwiązał kontrakt za porozumieniem stron. Od 17 lutego do 25 czerwca 2014 r. był piłkarzem Legionovi Legionowo. Od 12 lipca piłkarz Polonii Warszawa. W 2015 roku ponownie grał w Legionovi Legionowo, a następnie w Rozwoju Katowice. W latach 2016-2019 był zawodnikiem RKS Raków Częstochowa. W sezonie 2016/2017 zdobył z zespołem mistrzostwo II ligi. Od 2020 r. występuje w drużynie Podlasia Sokołów Podlaski.

</doc>
<doc id="839906" url="https://pl.wikipedia.org/wiki?curid=839906" title="Bułgarska Grupa A">
Bułgarska Grupa A



</doc>
<doc id="839909" url="https://pl.wikipedia.org/wiki?curid=839909" title="Międzypokład">
Międzypokład

Międzypokład - pokład statku znajdujący się wewnątrz ładowni na drobnicowcu (jeden lub kilka). Jeżeli jest ich kilka, oznacza się je numerami, licząc od góry. Jeżeli występują dwa międzypokłady, zamiast numeracji jest górny i dolny międzypokład.
Międzypokłady na szerszą skalę pojawiły się wraz ze stalowymi jednostkami towarowymi na początku XX wieku.
Mają z reguły mniejsze dopuszczalne obciążenie niż dno ładowni. Ich zastosowanie pozwala na lepsze rozmieszczenie ładunków w ładowni (nie trzeba układać ładunku w stosy o wysokości na przykład 10 metrów, co zresztą w przypadku wielu towarów nie byłoby możliwe) oraz ich separację.
Międzypokłady wykorzystywano również do przewozu emigrantów. Na przykład takimi statkami towarowo-pasażerskimi były jednostki "Polbrytu" zakupione w Anglii w latach 1928-1929 dla obsługi ruchu emigracyjnego z Polski do USA, przez porty Wlk. Brytanii - s/s "Rewa" (200 pasażerów), s/s "Warszawa" (322 pasażerów), s/s "Premjer" (450 pasażerów) i s/s "Łódź" (200 pasażerów).
Luki w międzypokładach, prowadzące do niższych części są z reguły zamykane, na współczesnych statkach najczęściej są to składane pokrywy uruchamiane hydraulicznie. Zamknięcia między pokładami nie są wodoszczelne.

</doc>
<doc id="839911" url="https://pl.wikipedia.org/wiki?curid=839911" title="Football League of Ireland">
Football League of Ireland



</doc>
<doc id="839913" url="https://pl.wikipedia.org/wiki?curid=839913" title="Farerska Pierwsza Liga">
Farerska Pierwsza Liga



</doc>
<doc id="839916" url="https://pl.wikipedia.org/wiki?curid=839916" title="Klaudiusz Poullart des Places">
Klaudiusz Poullart des Places

Klaudiusz Franciszek Poullart des Places' (ur. 26 lutego 1679 w Rennes, zm. 2 października 1709 w Paryżu) – Sługa Boży, prezbiter katolicki, założyciel Zgromadzenia Ducha Świętego.
Urodził się jako pierworodny syn Franciszka i Janiny z d. Le Meneust. Ojciec jego był adwokatem przy Parlamencie w Bretanii. Jako siedmiolatek rozpoczął naukę w kolegium ojców jezuitów w Rennes. W kaplicy kolegium przyjął Pierwszą Komunię świętą i został przyjęty do Sodalicji Mariańskiej.
Na zakończenie nauki w kolegium, jako najlepszy uczeń, piętnastoletni maturzysta, został wybrany do obrony tezy filozoficznej. Następnie wstąpił do seminarium, będąc klerykiem zgromadził wokół siebie biednych seminarzystów i w uroczystość Zesłania Ducha Świętego (27 maja 1703 roku) założył Zgromadzenie Ducha Świętego. Zmarł z wyczerpania spowodowanego chorobą w 1709 roku.

</doc>
<doc id="839917" url="https://pl.wikipedia.org/wiki?curid=839917" title="Copa Juan Mignaburu 1935">
Copa Juan Mignaburu 1935

Copa Juan Mignaburu 1935 - mecz towarzyski o puchar Juana Mignaburu odbył się po raz pierwszy w 1935 roku. W spotkaniu uczestniczyły zespoły: Argentyny i Urugwaju.
Mecze.
Triumfatorem turnieju Copa Juan Mignaburu 1935 został zespół Argentyny.

</doc>
<doc id="839923" url="https://pl.wikipedia.org/wiki?curid=839923" title="Bergheim (Bawaria)">
Bergheim (Bawaria)

Bergheim – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Ingolstadt, w powiecie Neuburg-Schrobenhausen, wchodzi w skład wspólnoty administracyjnej Neuburg an der Donau. Leży częściowo w Parku natury Altmühltal, około 6 km na północny wschód od miasta Neuburg an der Donau, nad Dunajem, przy drodze B16a.
Polityka.
Wójtem gminy jest Michael Hartmann z CSU, wcześniej urząd ten pełniła Anni Stadlmeier, rada gminy składa się z 12 osób.

</doc>
<doc id="839930" url="https://pl.wikipedia.org/wiki?curid=839930" title="Luis Fernando Herrera">
Luis Fernando Herrera

Luis Fernando Herrera Arango (ur. 12 czerwca 1962 w Medellín) – piłkarz kolumbijski grający na pozycji prawego obrońcy. Nosił przydomek „El Chonto”.
Kariera klubowa.
Herrera przez całą swoją karierę związany był z klubem z rodzinnego miasta Medellín, o nazwie Atlético Nacional. Pierwsze sukcesy osiągnął jednak dopiero pod koniec lat 80. Wtedy to w 1989 roku wywalczył Copa Libertadores, a Atlético Nacional pokonał po rzutach karnych paragwajską Olimpię Asunción. W tym samym roku wywalczył również Copa Interamericana (sukces ten powtórzył w 1995 roku). Wystąpił w przegranym 0:1 z A.C. Milan finale Pucharu Interkontynentalnego. Swoje pierwsze mistrzostwo Kolumbii Herrera zdobył w 1991 roku, a sukces ten powtórzył 3 lata później. Piłkarską karierę zakończył w 1996 roku i następnie został trenerem (m.in. w 1997 roku szkolił Deportivo Pereira).
Kariera reprezentacyjna.
W reprezentacji Kolumbii Herrera zadebiutował 11 czerwca 1987 roku w wygranym 1:0 towarzyskim meczu z Ekwadorem. W tym samym roku znalazł się w kadrze na Copa América 1987 i z Kolumbią zakończył ten turniej na 3. miejscu.
W 1990 roku Herrera był członkiem kadry na Mistrzostwa Świata we Włoszech. Tam był podstawowym obrońcą Kolumbii i zagrał we wszystkich meczach Kolumbii: grupowych z ZEA (2:0), z Jugosławią (0:1), RFN (1:1), a potem wystąpił także w meczu 1/8 finału z Kamerunem, który piłkarze z Afryki wygrali po dogrywce 2:1 i awansowali do ćwierćfinału.
W 1993 roku Herrera wystąpił Copa América 1993 i podobnie jak 4 lata wcześniej ze swoimi rodakami zajął 3. miejsce.
W 1994 roku Herrera wystąpił w finałach Mistrzostw Świata w USA. Podobnie jak na turnieju we Włoszech był zawodnikiem pierwszej jedenastki i wystąpił we wszystkich meczach: z Rumunią (1:3), z USA (1:2) oraz ze Szwajcarią (2:0). Kolumbia ostatecznie zajęła ostatnie miejsce i nie wyszła z grupy.
Swój ostatni mecz w kadrze Herrera rozegrał w lutym 1996 roku. Łącznie w pierwszej reprezentacji wystąpił w 66 meczach i zdobył 1 gola.

</doc>
<doc id="839932" url="https://pl.wikipedia.org/wiki?curid=839932" title="Sofia Centralna">
Sofia Centralna

Sofia Centralna, bg. "Централна гара София" – największa stacja kolejowa w Sofii, a zarazem w Bułgarii. Położona jest 1 km na północ od centrum miasta. Znajduje się w bezpośrednim sąsiedztwie Centralnego Dworca Autobusowego. Stacja została otwarta 1 sierpnia 1888.

</doc>
<doc id="839937" url="https://pl.wikipedia.org/wiki?curid=839937" title="Rohrenfels">
Rohrenfels

Rohrenfels – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Ingolstadt, w powiecie Neuburg-Schrobenhausen, wchodzi w skład wspólnoty administracyjnej Neuburg an der Donau. Leży około 5 km na południe od miasta Neuburg an der Donau.
Dzielnice.
W skład gminy wchodzą dwie dzielnice:
Polityka.
Wójtem gminy jest Karin Schäfer z DG, rada gminy składa się z 12 osób.
Oświata.
W gminie znajduje się przedszkole (50 miejsc).

</doc>
<doc id="839944" url="https://pl.wikipedia.org/wiki?curid=839944" title="Københavns Hovedbanegård">
Københavns Hovedbanegård

Københavns Hovebanegård (dun. "Kopenhaga Centralna") – największa stacja kolejowa w Kopenhadze, i zarazem w Danii, druga pod względem liczby pasażerów (razem z koleją miejską i metrem).

</doc>
<doc id="839945" url="https://pl.wikipedia.org/wiki?curid=839945" title="Berg im Gau">
Berg im Gau

Berg im Gau – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Ingolstadt, w powiecie Neuburg-Schrobenhausen, wchodzi w skład wspólnoty administracyjnej Schrobenhausen. Leży około 12 km na południowy wschód od miasta Neuburg an der Donau.
Dzielnice.
W skład gminy wchodzą następujące dzielnice: Alteneich, Dettenhofen, Dirschhofen, Eppertshofen, Lampertshofen, Oberarnbach, Siefhofen i Berg im Gau.
Polityka.
Wójtem gminy jest Helmut Roßkopf z FW, wcześniej urząd ten obejmował Helmut Seel, rada gminy składa się z 12 osób.
Oświata.
W gminie znajduje się przedszkole (50 miejsc i 48 dzieci) oraz szkoła podstawowa z częścią Hauptschule (12 nauczycieli, 122 uczniów).

</doc>
<doc id="839946" url="https://pl.wikipedia.org/wiki?curid=839946" title="Towarzysz (wojsko)">
Towarzysz (wojsko)

Towarzysz był szlachcicem służącym w wojsku autoramentu narodowego. Do służby stawał wraz z pocztem składającym się zwykle z chłopów. 
Wielkość pocztu zależała od zamożności towarzysza i była jej wyrazem. Stąd liczba pocztowych w chorągwiach "poważnego znaku", takich jak husaria lub pancerni, była znacznie większa od liczby towarzyszy. 
Status towarzysza mógł mieć tylko polski lub litewski szlachcic i jako towarzysz nie mógł być oddany pod komendę oficera autoramentu cudzoziemskiego, choćby wyższego stopniem. Dlatego też oficerowie cudzoziemskiego autoramentu, którzy byli Polakami lub Litwinami, bywali też towarzyszami w chorągwiach autoramentu narodowego. Wiązało się to z wystawieniem zastępcy w chorągwi narodowej, wraz z pocztem, a więc ze znacznym kosztem. Oficerowie cudzoziemcy nie mogli być towarzyszami w chorągwiach autoramentu narodowego, chyba że uzyskali polskie szlachectwo (indygenat). Uposażenie towarzysza zależało od liczby pocztowych (w chorągwiach lekkiej jazdy towarzysze zazwyczaj walczyli samodzielnie). 
Podział na towarzyszy i pocztowych utrzymał się w polskim wojsku praktycznie do końca Rzeczypospolitej i obowiązywał jeszcze w oddziałach Kawalerii Narodowej.
Określenie nobilitujące "towarzystwo", mające swój źródłosłów w powyższym, przyjęło się znacznie później jako określenie elitarnego kręgu znajomych (XIX wiek). Inne użycia pochodne to np. "towarzysz podróży", "towarzysz niedoli", "towarzysz zabaw".

</doc>
<doc id="839947" url="https://pl.wikipedia.org/wiki?curid=839947" title="Pieczonka (województwo zachodniopomorskie)">
Pieczonka (województwo zachodniopomorskie)

Pieczonka – przysiółek wsi Lublino w Polsce położony w województwie zachodniopomorskim, w powiecie stargardzkim, w gminie Chociwel, na Pojezierzu Ińskim, 6 km na południowy wschód od Chociwla (siedziby gminy) i 28 km na północny wschód od Stargardu (siedziby powiatu).
W latach 1975–1998 miejscowość administracyjnie należała do województwa szczecińskiego.

</doc>
<doc id="839948" url="https://pl.wikipedia.org/wiki?curid=839948" title="Ssakokształtne">
Ssakokształtne

Ssakokształtne, ssakopodobne (Mammaliaformes) – klad synapsydów obejmujący ssaki (Mammalia) oraz najbliżej z nimi spokrewnione taksony wymarłe. Został nazwany w 1988 roku przez Timothy'ego Rowe'a. Rowe zawęził znaczenie nazwy Mammalia jedynie do kladu obejmującego ostatniego wspólnego przodka stekowców i ssaków żyworodnych, natomiast szerszemu kladowi, zawierającemu taksony tradycyjnie uznawane za ssaki, nadał nazwę Mammaliaformes, którą zdefiniował jako klad obejmujący ostatniego wspólnego przodka ssaków i Morganucodontidae oraz wszystkich jego potomków. Z kolei według definicji Kielan-Jaworowskiej, Luo i Cifelliego (2004) klad ten obejmuje ostatniego wspólnego przodka "Sinoconodon", morganukodontów, dokodontów, stekowców, torbaczy, łożyskowców i wszystkich jego potomków (autorzy na określenie tej grupy używają nazwy Mammalia, przyznają jednak, że zawartość taksonomiczna takiego kladu byłaby identyczna jak Mammaliaformes w rozumieniu Rowe'a (1988), choć różniłaby się od Mammaliaformes "sensu" Rowe 1993). Taki klad jest potwierdzany wieloma diagnostycznymi apomorfiami. Definicja Rowe'a była używana przez niektórych późniejszych autorów (np. Rowe i Gauthier 1992), jednak nie wszyscy zgadzają się z zastrzeżeniem nazwy Mammalia jedynie do kladu koronowego, ponieważ wówczas do Mammalia nie należałoby wiele taksonów tradycyjnie uznawanych za ssaki, takich jak morganukodonty.
Najstarszym znanym przedstawicielem Mammaliaformes jest prawdopodobnie "Adelobasileus" sprzed około 205 mln lat, choć jego pozycja filogenetyczna jest niepewna.

</doc>
<doc id="839952" url="https://pl.wikipedia.org/wiki?curid=839952" title="Symmetrodonta">
Symmetrodonta



</doc>
<doc id="839954" url="https://pl.wikipedia.org/wiki?curid=839954" title="Multituberculata">
Multituberculata



</doc>
<doc id="839956" url="https://pl.wikipedia.org/wiki?curid=839956" title="Utrecht Centraal">
Utrecht Centraal

Utrecht Centraal – główny dworzec kolejowy w Utrechcie, w Holandii. Dworzec połączony zarówno z dworcem autobusowym jaki z dworcem kolei podmiejskiej. W budynku znajduje się centrum handlowo usługowe a w niedalekiej okolicy starówka i wiele sklepów. W pobliżu znajdują się piętrowe parkingi rowerowe.
Znaczenie.
Utrecht Centraal, zwany też Utrecht CS (Centraal Station) jest największym i najczęściej uczęszczanym (dziennie ok. 285 tys. pasażerów) dworcem w Holandii. Obsługuje połączenia regionalne i międzynarodowe (do Frankfurtu nad Menem, Bazylei, Monachium, a dawniej także do Warszawy i Pragi). Jest ważnym punktem do przesiadania się - prawie każde miasto holenderskie ma bezpośrednie połączenie z tą stacją.

</doc>
<doc id="839958" url="https://pl.wikipedia.org/wiki?curid=839958" title="Brunnen (Bawaria)">
Brunnen (Bawaria)

Brunnen – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Ingolstadt, w powiecie Neuburg-Schrobenhausen, wchodzi w skład wspólnoty administracyjnej Schrobenhausen. Leży około 15 km na południowy wschód od miasta Neuburg an der Donau.
Dzielnice.
W skład gminy wchodzą dwie dzielnice: 
Polityka.
Wójtem gminy jest Johann Wenger z FWG, rada gminy składa się z 12 osób.
Oświata.
W gminie znajduje się przedszkole (75 miejsc i 52 dzieci).

</doc>
<doc id="839961" url="https://pl.wikipedia.org/wiki?curid=839961" title="Docodonta">
Docodonta



</doc>
<doc id="839964" url="https://pl.wikipedia.org/wiki?curid=839964" title="Eupantotheria">
Eupantotheria



</doc>
<doc id="839966" url="https://pl.wikipedia.org/wiki?curid=839966" title="Mammaliformes">
Mammaliformes



</doc>
<doc id="839969" url="https://pl.wikipedia.org/wiki?curid=839969" title="Den Haag Centraal">
Den Haag Centraal

Den Haag Centraal lub Den Haag C ("Haga Centralna") – największy dworzec kolejowy w Hadze. Jest to stacja końcowa dla pociągów kończących bieg w mieście. Pociągi przejeżdżające przez Hagę zatrzymują się natomiast na stacji Den Haag Hollands Spoor (Den Haag HS). Przejazd pociągiem pomiędzy obiema stacjami trwa nie więcej niż 3 minuty. W skład stacji wchodzi także główny dworzec autobusowy w mieście.
Dworzec jest dwupoziomowy, na górze znajdują się stanowiska odjazdu autobusów komunikacji miejskiej (linie 18,22,24) i podmiejskiej, przystanki tramwajowe (linie 2,6), szybkich tramwajów (linie 3,4) oraz stanowisko dla autokarów komunikacji międzynarodowej. Cały plac tworzący górne piętro przykryty jest dachem. Na dole mieszczą się perony kolejowe (w tym także dwa perony metra rotterdamskiego), przystanki tramwajowe (linie 9,10,15,16,17) oraz charakterystyczne dla dworców sklepiki i mała gastronomia. Piętra połączone są schodami (także ruchomymi).
Od północnej strony dworca znajduje się postój taksówek. W tym samym miejscu znajduje się także jeden z największych w mieście parking dla rowerów.

</doc>
<doc id="839971" url="https://pl.wikipedia.org/wiki?curid=839971" title="Mammaliaformes">
Mammaliaformes



</doc>
<doc id="839973" url="https://pl.wikipedia.org/wiki?curid=839973" title="Gachenbach">
Gachenbach

Gachenbach – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Ingolstadt, w powiecie Neuburg-Schrobenhausen, wchodzi w skład wspólnoty administracyjnej Schrobenhausen. Leży około 30 km na południe od miasta Neuburg an der Donau.
Dzielnice.
W skład gminy wchodzą następujące dzielnice: Biberfarm, Birglbach, Etzlberg, Flammensbach, Gachenbach, Habertshausen, Hardt, Labersdorf, Maria Beinberg, Osterham, Peutenhausen, Ried, Sattelberg, Schmaushof, Spitalmühle, Weilach, Weng i Westerham.
Polityka.
Wójtem gminy jest Alfred Lengler junior z CSU, wcześniej urząd ten obejmował Jakob Bitscher, rada gminy składa się z 14 osób.
Oświata.
W gminie znajduje się przedszkole (65 miejsc) oraz szkoła podstawowa (5 nauczycieli, 110 uczniów).

</doc>
<doc id="839976" url="https://pl.wikipedia.org/wiki?curid=839976" title="Mężczyzna którego kocham">
Mężczyzna którego kocham

Mężczyzna którego kocham (tytuł oryginalny: "L'Homme que j'aime", tytuł angielski: "The Man I Love") – francuski dramat telewizyjny w reżyserii Stéphane Giusti, mający swoją premierę 5 grudnia 1997 roku.
Fabuła.
Lucas (Jean-Michel Portal) pracuje na basenie jako ratownik. Pewnego dnia zostaje zatrudniony nowy strażnik, Martin (Marcial Di Fonzo Bo). Mężczyzna zakochuje się w Lucasie, ratownik odrzuca zaloty kolegi, ponieważ jest w związku z Lisą (Mathilde Seigner). Gdy Lucas dowiaduje się, że Martin jest seropozytywny, zmienia zdanie. Prosi o radę swojego ojca (Jacques Hansen), który jest profesorem medycyny, w jaki sposób może pomóc przyjacielowi. Choroba Martina postępuje bardzo szybko. Początkowe współczucie przeradza się w miłość. Martin spędza ostatnie chwile swojego życia w otoczeniu ludzi, których kocha: ze swoją matką (Vittoria Scognamiglio) i Lucasem.
Obsada.
W pozostałych rolach:

</doc>
<doc id="839978" url="https://pl.wikipedia.org/wiki?curid=839978" title="L'homme que j'aime">
L'homme que j'aime



</doc>
<doc id="839979" url="https://pl.wikipedia.org/wiki?curid=839979" title="Amsterdam Sloterdijk">
Amsterdam Sloterdijk

Amsterdam Sloterdijk – jeden z największych dworców kolejowych w Amsterdamie, położony na zachód od Amsterdam Centraal Station.

</doc>
<doc id="839982" url="https://pl.wikipedia.org/wiki?curid=839982" title="Langenmosen">
Langenmosen

Langenmosen – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Ingolstadt, w powiecie Neuburg-Schrobenhausen, wchodzi w skład wspólnoty administracyjnej Schrobenhausen. Leży około 15 km na południe od miasta Neuburg an der Donau.
Dzielnice.
W skład gminy wchodzą cztery dzielnice: 
Polityka.
Wójtem gminy jest Thomas Hümbs z FW, rada gminy składa się z 12 osób.

</doc>
<doc id="839989" url="https://pl.wikipedia.org/wiki?curid=839989" title="Stockholms centralstation">
Stockholms centralstation

Stockholms centralstation – główna stacja kolejowa w Sztokholmie. Jest położona w samym centrum miasta – w dzielnicy Norrmalm, przy ulicy Vasagatan/Centralplan. Rozciąga się od ulicy Vattugatan w kierunku południowym do Kungsbron w kierunku północnym. Została otwarta 18 lipca 1871. Ma 17 peronów. Budynek dworca jest własnością państwowej spółki Jernhusen AB, która też nim zarządza. Perony oraz tory znajdują się natomiast pod zarządem spółki Trafikverket.
Sztokholmki dworzec centralny jest największym dworcem kolejowym w Szwecji i Skandynawii obsługując dziennie ok. 250 tys. pasażerów (2015 r.). Razem z T-Centralen, główną stacją sztokholmskiego metra stanowi największe centrum podróży Skandynawii, obsługując dziennie ok. 450 tys. pasażerów.
Historia.
Inauguracja linii Sammanbindningsbanan w 1871.
Kolej żelazna nadeszła do Szwecji stosunkowo późno w porównaniu z kontynentem. W 1860 oddano do użytku pierwsze połączenie Sztokholm-Södertälje Saltskog, które dało początek linii Västra stambanan (Sztokholm-Göteborg, uruchomionej w 1862). Stacja końcowa znajdowała się przy Södra bantorget, obecnie Medborgarplatsen. W 1866 otwarto do użytku dworzec Norra station jako dworzec czołowy linii Norra stambanan łączącej Sztokholm z Uppsalą. Dworzec położony był przy placu Norra bantorget (nieczynny już budynek dworca istnieje nadal). Dużym wyzwaniem było stworzenie sieci wzajemnie powiązanych połączeń w trudnym geograficznie terenie Sztokholmu (skaliste wzgórza na południu i fierd Riddarfjärden (część jeziora Melar nad którym leży Sztokholm) od zachodu. Pomimo trudności rozpoczęto w 1864 budowę Sammanbindningsbanan (kolej połączeniowa), stanowiącej bardzo skomplikowany technicznie projekt jak na owe czasy. Połączenie zostało oddane do użytku 17 lipca 1871.
W tym samym czasie, w latach 1867–1871, rozpoczęto budowę dworca kolejowego. Oddano go do użytku 17 lipca 1971, równocześnie z uruchomieniem Sammanbindningsbanan. Budynek dworca, zaprojektowany przez głównego projektanta kolejowego, architekta Adolfa W. Edelsvärda został wzniesiony w stylu włoskiego renesansu. Fasada znajduje się od strony ulicy Vasagatan i była pierwotnie zwieńczona posągami Svei och Göty umieszczonymi po obu stronach małego herbu Szwecji z królewską koroną, dłuta Fransa Oscara Theodora Berga. Dekoracje te zostały usunięte podczas renowacji i rozbudowy dworca w latach 50. XX w. Dworzec miał halę peronową, również zaprojektowaną przez Edelsvärda, obejmującą pięć peronów. W dniu swej inauguracji dworzec odprawił 518 pasażerów i 10 pociągów, zarówno wyjeżdżających jak i przyjeżdżających. Dworzec północny, połączony z centralnym, stał się odtąd dworcem towarowym. Ruch jednak szybko wzrastał. W 1876 doprowadzono do dworca linię prowadzącą do Västerås a sam dworzec rozbudowano o kilka peronów i budynków związanych z obsługą ruchu towarowego (m.in. wiadukt Kungsbron, oddany do użytku w 1881). Dworzec Centralny wkrótce okazał się za mały i pojawiły się plany, żeby m.in. zbudować nową linię kolejową ponad Lilla Essingen a sam dworzec przebudować na dworzec czołowy.
Okres międzywojenny.
Żeby sprostać wzrastającemu ruchowi pasażerskiemu parlament szwedzki podjął w 1923 decyzję o znacznej rozbudowie infrastruktury kolejowej w Sztokholmie, w tym i Dworca Centralnego. Dużym problemem była taka rozbudowa sieci kolejowej żeby nie zakłócała ona ruchu żeglugowego przez Sztokholm poprzez konieczność wybudowania mostów zwodzonych, co wydłużyłoby czas jej budowy. Ostatecznie na jeziorze Hammarby wybudowano śluzę wodną, żeby połączyć razem Årstaviken (wschodnią część jeziora Mälaren), jeziora Mälaren i Saltsjön. Ponad Årstaviken wybudowano wysoki most, Årstabron, który połączył Älvsjö z dworcem Södra station poprzez Tanto. Ruch towarowy idący dotychczas przez dworzec Norra station został przeniesiony z Norra bantorget na Norrtull. Dworzec Södra station również przeniesiono i zlokalizowano na wysokości Timmermansgatan; funkcjonował on odtąd jako dworzec pociągów podmiejskich. Västra stambanan (linia zachodnia) i Dworzec Centralny zostały zelektryfikowane w 1926.
W latach 1925–1927 rozebrano starą halę peronową, przechodzące przez nią tory linii Västra stambanan przeniesiono na stronę zachodnią i stworzono w ten sposób nowy dworzec czołowy przy północnym odcinku torów (tory 1-6) dla obsługi linii Västeråsbanan i Norra stambanan. Równocześnie zbudowano 6 peronów i 11 torów pomiędzy nimi jak również tor przelotowy dla pociągów towarowych.
Kosztowną przebudowę budynku dworca prowadził Folke Zettervall, architekt zarządu kolei. Hala peronowa została przebudowana na dużą poczekalnię o długości 119 m i szerokości 13 do 28 m, z eliptycznym stropem, wysoką na 13 m, mającą 24 m prześwitu budowlanego. Strop był podtrzymywany przez przyklejone drewniane belki. Od południa wybudowano monumentalne schody z wapienia, które prowadziły na górę, do poczekalni z bufetem. Dawna poczekalnia III kategorii została przebudowana na bardzo nowoczesną restaurację I kategorii, zgodnie z ówczesnymi wymaganiami, z chłodnią i piwnicą oraz tunelem prowadzącym z restauracji na peron zachodni, służącym do zaopatrywania pociągów w żywność i surowce.
W południowo-wschodnim narożniku zbudowano poczekalnię królewską, funkcjonującą również i dziś jako poczekalnia dla członków rodziny królewskiej.
Na ścianie wschodniej poczekalni znalazło się osiem malowideł pejzażowych, zachowanych do chwili obecnej, pędzla artystów Johna Ericssona i Nilsa Johanssona. Przedstawiają one kolejno, patrząc od północy na południe:
Okres powojenny.
Lata po 1945 to był czas świetności linii kolejowych w porównaniu z samochodami osobowymi i ruchem lotniczym. W 1951 odnowiono fasadę dworca od ulicy Vasagatan usuwając posągi i dekoracje.
Kiedy powstało metro, wybudowano tunel łączący stację T-Centralen z torami 11-19, oddany do użytku 1 grudnia 1958. Został on z czasem powiększony i przekształcony w niewielką poczekalnię ze sklepami i lokalami gastronomicznymi pod halą główną. W posadzce pomiędzy tymi dwoma pomieszczeniami wykuto duży, okrągły otwór, nazwany Ringen (pierścień), mający 7 m średnicy. Oddany w 1959 ma za zadanie doświetlenie części dolnej. Otaczająca Ringen żelazna balustrada, dzieło sztuki kowalskiej, została wykonana przez profesora rzeźby na Kungliga konsthögskolan, Stiga Blomberga i przedstawia cztery strony świata wraz z symbolizującymi je rzeźbami; ponieważ oddany jest rzeczywisty układ kierunków geograficznych, balustrada może być wykorzystywana jako swoisty kompas:
Ringen, zwany popularnie "spottkoppen" (spluwaczka) funkcjonuje jako miejsce spotkań wielu mieszkańców Sztokholmu.
Budynek dworcowy zawsze odzwierciedlał trendy w polityce wobec kolei. W latach 60. XX w. podjęto decyzję, że kolej musi być opłacalna ekonomicznie i zamknięto wiele połączeń oraz dworców; z drugiej jednak strony inwestowano w racjonalne połączenia komunikacyjne jak szybka kolej miejska, budowana w oparciu o model metra. Dworzec Centralny stracił swój status ważnego centrum transportu w Szwecji na korzyść komunikacji lotniczej. Po zawarciu w 1964 umowy między radą regionu Sztokholm a radą gminy Sztokholm (tzw. Hörjelöverenskommelsen) dotyczącej rozwoju komunikacji zbiorowej utworzono Storstockholms lokaltrafik (SL), państwowo-gminny zarząd komunikacji zbiorowej; według tej umowy szybka kolej miejska otrzymała do swej dyspozycji cztery tory: 13-14 (dla pociągów odchodzących na południe) i 15-16 (dla pociągów odchodzących na północ). Po stronie północnej zbudowano tor podwójny, umożliwiający pociągom podmiejskim bezkolizyjną jazdę bez skrzyżowania z torami pociągów dalekobieżnych. Pierwsze pociągi podmiejskie, X1, wyruszyły w trasę w 1968. Wiadukt Klarabergsviadukten, projektowany już od 1928, został ostatecznie oddany do użytku w 1961 i połączony schodami z Dworcem Centralnym.
Rozwój SJ w latach 80..
W latach 80. XX w. SJ zaczął inwestować w pociągi typu InterCity oferujące podróże służbowe w I klasie. Na pierwszym piętrze dworca dla podróżujących służbowo zbudowano nową poczekalnię i nowe zejście z wiaduktu Klarabergsviadukten ponad torami 10–19 do pociągów podmiejskich. Teren torów od strony północnej zadaszono a stary, żeliwny most Kungsbron zastąpiono nowym, betonowym i szerszym mostem, oddanym do użytku w 1986 (architekt Ralph Erskine) w celu umożliwienia przejścia do leżącego po drugiej stronie dworca autobusowego Cityterminalen i centrum biznesowego World Trade Center Sverige.
Cityterminalen oprócz peronów autobusowych zawiera biura i przejście do Dworca Centralnego przy torach 2–3. W poł. lat 90. planowano wybudowanie lokali dla policji na galerii w części południowej terminalu, ale ówczesny dyrektor generalny SJ, Stig Larsson, po oględzinach tej części budynku podjął decyzję o urządzeniu w tym miejscu centrum konferencyjnego.
Pierwszą inwestycją SJ w szybkie pociągi był X 2000, pomyślany jako środek transportu mogący konkurować z samolotem. Pierwszy skład X 2000 został oddany do użytku w 1989. Miał to być według początkowych zamierzeń pociąg czysto biznesowy z wagonami I klasy, jednak szybko wprowadzono II klasę co przyciągnęło nowych pasażerów i odwróciło niekorzystną tendencję spadkową w kolejowych przewozach pasażerskich. Równocześnie zaczęto intensywnie inwestować w rozbudowę sieci kolejowej wokół Sztokholmu; wybudowano linie Mälarbanan, Svealandsbanan i Grödingebanan oraz poczwórny tor do portu lotniczego Arlanda, co z jednej strony przyczyniło się do wzrostu liczby pasażerów a z drugiej spowodowało stawianie przez nich wymagań odnośnie do jakości podroży i oferty. W efekcie hala główna dworca została przebudowana, a toalety przeniesiono piętro niżej. Powstały m.in. nowe punkty gastronomiczne i sklepy oraz kioski sieci Pressbyrån, oferujące m.in. prasę codzienną, napoje i papierosy.
Restrukturyzacja i prywatyzacja SJ.
Restrukturyzacja szwedzkich kolei państwowych SJ rozpoczęła się w 1988, kiedy powołano do życia spółkę Banverket, która przejęła odpowiedzialność za tory i ich utrzymanie. Żeby sprostać wzrastającemu ruchowi i zwiększyć prędkość pociągów przyjeżdżających i odjeżdżających na dotychczasowej dwutorowej linii Sammanbindningsbanan, biegnącej przez Riddarfjärden, Banverket zbudował koło ratusza nowy most kolejowy, Kungsbron.
Wprowadzenie pociągu Arlanda Express i wybudowanie linii Arlandabanan zapoczątkowało proces prywatyzacji kolei państwowych. Perony przy torach 1 i 2 podwyższono, żeby dopasować je do pociągów typu X3 (Arlanda Express), które wyruszyły po raz pierwszy w trasę 24 listopada 1999. Określono je duży krok naprzód w rozwoju transportu w Szwecji. Pociąg pokonuje blisko 40-kilometrowy odcinek z centrum Sztokholmu do lotniska Arlanda w 20 minut, osiągając maksymalną prędkość 200 km/h. Do peronów Arlanda Express zbudowano specjalne wejście od strony Vasagatan z postojem taxi. W pobliżu znajduje się też zejście do stacji metra T-centralen (linia niebieska).
W 2001 powołano do życia spółkę Jernhusen AB, która przejęła odpowiedzialność za wszystkie nieruchomości SJ, włącznie z Dworcem Centralnym. Wzrastający ruch pasażerski – 200000 osób dziennie, ponad 55 mln rocznie (stan na 2008, rekordowy rok) stawia nowe wyzwania w dziedzinie technicznej i organizacyjnej. Dworzec ma się stać nie tylko miejscem rozpoczynania lub zakończenia podróży, ale też miejscem spotkań ludzi. Żeby poznać rzeczywiste oczekiwania podróżujących, Jernhusen przeprowadził szereg ankiet. Podróżni akcentowali potrzebę zapewnienia komfortu podróży i jej jakości, bezpieczeństwa i dobrego samopoczucia. Ważne miejsce znalazły też zagadnienia ochrony środowiska w obrębie dworca i – szerzej – zrównoważonego rozwoju. Wszystkie te opinie wzięto pod uwagę przed zaplanowaną na kilka lat gruntowną modernizacją dworca. Ma być ona realizowana w taki sposób, aby nie naruszyć zabytkowej substancji architektonicznej budynku. W efekcie ma powstać nowoczesne centrum podróży połączone z usługami i handlem. W dziedzinie ochrony środowiska budynek dworca ma uzyskać certyfikat budynku ekologicznego; w związku z tym do 2012 należy zmniejszyć zużycie energii przynajmniej o 25% w porównaniu z dniem dzisiejszym.
Decyzja o realizacji projektu zapadła w 2009.
Obecnie (2010) Jernhusen jest w trakcie realizacji tego projektu. Trwa przebudowa hali dolnej pod halą centralną. W efekcie mają powstać sklepy, restauracje i nowe ciągi komunikacyjne, żeby ułatwić przemieszczanie się dużych mas ludzkich w obrębie dworca. Kiedy będzie otwarta linia Citybanan (długi na 6 km tunel kolejowy budowany pod śródmieściem Sztokholmu), podróżujący pociągami podmiejskimi zaczną korzystać z nowego, podziemnego dworca, co przyczyni się jednocześnie do wzrostu liczby podróżujących pociągami regionalnymi i dalekobieżnymi.
Nie tylko dworzec ma się zmienić ale całe jego otoczenie. Perspektywicznie ma powstać w tym miejscu nowa, tętniąca życiem część miasta, Västra City. Pierwsze przykłady tych zmian to zbudowane już: kompleks hotelowo-konferencyjny Stockholm Waterfront, biurowiec Kungsbrohuset i wspomniana już Citybanan. W dalszej perspektywie planuje się przekrycie peronów i stworzenie w ten sposób dodatkowego miejsca pod zabudowę mieszkaniową i usługową.
W tym kompleksie Dworzec Centralny, ze swoją 140-letnia historią, ma się stać wizytówką miasta, oferując nowy sposób przyjmowania zarówno podróżnych jak też wszystkich odwiedzających miasto.
Widok na tory kolejowe wychodzące z Dworca Centralnego
Ruch pasażerski.
Dworze Centralny składa się z dwóch części:
Ponieważ dwutorowa linia prowadząca przez Riddarfjärden osiągnęła swój szczyt przepustowości 24 pociągi na godzinę, Banverket, SL i SJ podjęły wspólny projekt, tzw. Kraftsamling Stockholm, żeby zwiększyć punktualność i szybkość pociągów kursujących tym odcinkiem i zabezpieczyć jego przepustowość. Przebudowano w tym celu zwrotnice torowe oraz system sygnalizacyjny.
Ruch dalekobieżny.
Dworzec centralny w Sztokholmie jest głównym węzłem kolejowym Szwecji. Poniższa tabela ukazuje wszystkie dalekobieżne połączenia kolejowe przebiegające przez Sztokholm lub te, dla których Sztokholm jest stacją końcową/początkową. Tłustą czcionką zostały wyszczególnione główne połączenia kolejowe (stan na II poł. 2010); skróty C, V, Ö, S oznaczają nazwy dworców, odpowiednio: Central (centralny), Väster (zachodni), Öster (wschodni), Södra, Syd (południowy), w Kopenhadze H: Hovedbanegård (dworzec główny).
Ruch podmiejski.
Kolej podmiejska w Sztokholmie ma dwa własne perony przy torach 13–16 i realizuje dużą część ruchu pasażerskiego w rejonie Sztokholmu przewożąc każdego dnia ok. 250000 pasażerów.
W sieci połączeń podmiejskich najbardziej obciążonym dworcem jest Dworzec Centralny (ponad 50000 pasażerów dziennie). Pociągi podmiejskie kursują własnymi torami wzdłuż Ostkustbanan.
W 2006 podjęto decyzję o budowie Citybanan – tunelu dla pociągów podmiejskich nowego toru w tunelu i nowego przystanku pod T-Centralen. Prace budowlane ruszyły w styczniu 2009 i mają być zakończone w 2017.
Pociągi podmiejskie na dworcu centralnym kursują 2 liniami:
Oznaczenia dworca.
Dworzec Centralny ma sygnaturę „Cst” (skrót od: „Centralbangården, STockholm”) w systemie sygnatur dworcowych Trafiksverket. Dworzec posiada również własny, międzynarodowy kod IATA: „XEV”, przy pomocy którego można dokonywać rezerwacji biletów na pociąg korzystając z lotniczego systemu rezerwacji.

</doc>
<doc id="839990" url="https://pl.wikipedia.org/wiki?curid=839990" title="Chorwacka Pierwsza Liga Piłkarska">
Chorwacka Pierwsza Liga Piłkarska



</doc>
<doc id="839992" url="https://pl.wikipedia.org/wiki?curid=839992" title="Campanile Hotels">
Campanile Hotels



</doc>
<doc id="839994" url="https://pl.wikipedia.org/wiki?curid=839994" title="Waidhofen (Niemcy)">
Waidhofen (Niemcy)

Waidhofen – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Ingolstadt, w powiecie Neuburg-Schrobenhausen, wchodzi w skład wspólnoty administracyjnej Schrobenhausen. Leży około 22 km na południowy wschód od miasta Neuburg an der Donau, nad rzeką Paar, przy drodze B300.
Polityka.
Wójtem gminy jest Josef Lechner, rada gminy składa się z 14 osób.

</doc>
<doc id="839997" url="https://pl.wikipedia.org/wiki?curid=839997" title="Protathlima A’ Kategorias">
Protathlima A’ Kategorias

Cypryjska Pierwsza Liga () – najwyższa w hierarchii klasa męskich ligowych rozgrywek piłkarskich na Cyprze, będąca jednocześnie najwyższym szczeblem centralnym (I poziom ligowy), utworzona w 1934 roku i od samego początku zarządzana przez Cypryjski Związek Piłki Nożnej (KOP). Zmagania w jej ramach toczą się cyklicznie (co sezon) i przeznaczone są dla 12 najlepszych krajowych klubów piłkarskich. Jej triumfator zostaje Mistrzem Cypru, zaś najsłabsze drużyny są relegowane do Protathlima B’ Kategorias (II ligi cypryjskiej).
Historia.
Mistrzostwa Cypru w piłce nożnej rozgrywane są od 1934 roku. Niejednokrotnie zmieniał się format rozgrywek. W latach 1941-1944 rozgrywki zostały zawieszone z powodu II wojny światowej. Sezon 1958/59 został odwołany z powodu konfliktu grecko-tureckiego na wyspie. 16 sierpnia 1960 roku Cypr odzyskał niepodległość. W sezonie 1963/64 rozgrywki nie dokończono z powodu nowych rozruchów grecko-tureckich. Od sezonu 1964/65 rozgrywki w A’ Kategoria trwały bez przerw.
System rozgrywek.
Obecny format ligi zakładający rozgrywanie dwóch rund obowiązuje od sezonu 2007/08.
Rozgrywki składają się z 26 kolejek spotkań rozgrywanych pomiędzy drużynami systemem kołowym. Każda para drużyn rozgrywa ze sobą dwa mecze – jeden w roli gospodarza, drugi jako goście. Po dwóch rundach rozgrywek zespoły z miejsc 1-6 walczą w trzeciej rundzie o mistrzostwo i europejskie puchary, a zespoły z miejsc 7-12 o utrzymanie w lidze. Pierwsza szóstka rozgrywa ze sobą mecze – u siebie oraz na wyjeździe. Dolna szóstka również rozgrywa ze sobą mecze – u siebie oraz na wyjeździe. Od sezonu 1995/96 w lidze występuje 14 zespołów. W przeszłości liczba ta wynosiła od 5 do 16. Drużyna zwycięska za wygrany mecz otrzymuje 3 punkty (do sezonu 1990/91 2 punkty), 1 za remis oraz 0 za porażkę.
Zajęcie pierwszego miejsca po ostatniej kolejce spotkań oznacza zdobycie tytułu Mistrzów Cypru w piłce nożnej. Mistrz Cypru kwalifikuje się do eliminacji Ligi Mistrzów UEFA. Druga oraz trzecia drużyna zdobywają możliwość gry w Lidze Europy UEFA. Również zwycięzca Pucharu Cypru startuje w eliminacjach do Ligi Europy lub, w przypadku, w którym zdobywca krajowego pucharu zajmie pierwsze miejsce w lidze – możliwość gry w eliminacjach do Ligi Europy otrzymuje również czwarta drużyna klasyfikacji końcowej. Zajęcie 2 ostatnich miejsc wiąże się ze spadkiem drużyn do Protathlima B’ Kategorias.
W przypadku zdobycia tej samej liczby punktów, klasyfikacja końcowa ustalana jest w oparciu o wynik dwumeczu pomiędzy drużynami, w następnej kolejności w przypadku remisu – różnicą bramek w pojedynku bezpośrednim, następnie ogólnym bilansem bramkowym osiągniętym w sezonie, większą liczbą bramek zdobytych oraz w ostateczności losowaniem.
Statystyka.
Tabela medalowa.
Mistrzostwo Cypru zostało do tej pory zdobyte przez 10 różnych drużyn.
Stan po sezonie 2021/22.

</doc>
<doc id="840003" url="https://pl.wikipedia.org/wiki?curid=840003" title="Eerste klasse A">
Eerste klasse A

Eerste klasse 1A/ Division 1A (oficjalna nazwa Jupiler Pro League) – najwyższa w hierarchii klasa męskich ligowych rozgrywek piłkarskich w Belgii, będąca jednocześnie najwyższym szczeblem centralnym (I poziom ligowy), utworzona w 1895 roku i zarządzana przez Pro League, a do 2008 przez Belgijski Związek Piłki Nożnej (KBVB). Zmagania w jej ramach toczą się cyklicznie (co sezon) i przeznaczone są dla 16 najlepszych krajowych klubów piłkarskich. Jej triumfator zostaje Mistrzem Belgii, zaś najsłabsze drużyny są relegowane do Eerste klasse B (II ligi belgijskiej).
Historia.
Mistrzostwa Belgii w piłce nożnej rozgrywane są od 1895 roku. W 1898 została założona Division 1, rozgrywki której wystartowały po raz pierwszy w sezonie 1898/99. Niejednokrotnie zmieniał się format rozgrywek.
Do tej pory najwięcej tytułów mistrzowskich wywalczył RSC Anderlecht, który najlepszy w swoim kraju okazywał się 33 razy.
W 1995 podpisano umowę z browarem Piedbœuf (wchodzącym w skład kompanii piwowarskiej InBev) - producentem piwa "Jupiler" - na mocy której, firma ta została sponsorem tytularnym ligi. Dlatego od sezonu 1995/96 rozgrywki te funkcjonują pod nazwą Jupiler Liga / Ligue Jupiler. W latach 2001–2008 nazywała się Jupiler League. Latem 2008 zmieniła nazwę na Jupiler Pro League.
Rozgrywki zawodowej Pro League zainaugurowano w sezonie 2008/09. Przed rozpoczęciem sezonu 2016/17 liga zmieniła nazwę na Eerste klasse A/Division 1A.
System rozgrywek.
Obecny format ligi obowiązuje od sezonu 2009/10.
Rozgrywki składają się z 30 kolejek spotkań rozgrywanych pomiędzy drużynami systemem kołowym. Każda para drużyn rozgrywa ze sobą dwa mecze – jeden w roli gospodarza, drugi jako goście. Od sezonu 2009/10 w lidze występuje 16 zespołów. W przeszłości liczba ta wynosiła od 5 do 20. Drużyna zwycięska za wygrany mecz otrzymuje 3 punkty (do sezonu 1994/95 2 punkty), 1 za remis oraz 0 za porażkę.
Po rozegraniu dwóch rund systemem kołowym zespoły dzielą się na dwie grupy. Pierwszą jest grupa mistrzowska, w której sześć pierwszych drużyn regularnego sezonu rozgrywa 10 meczów w systemie kołowym o tytuł Mistrza Belgii. Mistrz Belgii zdobywa prawo gry w Lidze Mistrzów UEFA. Druga drużyna zdobywa prawo uczestniczenia w eliminacjach do Ligi Mistrzów. Trzecia drużyna awansuje do rundy kwalifikacyjnej Ligi Europy. Również zwycięzca Pucharu Belgii startuje w fazie grupowej Lidze Europy lub, w przypadku, w którym zdobywca krajowego pucharu zajmie miejsce w czołowej dwójce ligi – możliwość gry w eliminacjach do Ligi Europy otrzymuje również piąta drużyna klasyfikacji końcowej. Zajęcie ostatniego miejsca wiąże się ze spadkiem drużyny do Eerste klasse B.
Kolejna grupa zostaje utworzona z zespołów, które w sezonie zasadniczym zajęły miejsca od 7 do 15 oraz przegranej play-off z Tweede klasse (pierwsza ma zapewniony awans do najwyższej klasy) i dwóch innych najlepszych drużyn z Tweede klasse. Drużyny z tej grupy rywalizują o play-off Ligi Europy w dwóch kolejnych podgrupach i rozgrywają po 10 meczów w systemie kołowym. Zwycięzcy podgrup spotykają się w dwumeczu, w celu wyłonienia drużyny, której będzie przysługiwać prawo do zmierzenia się z czwartą lub piątą drużyną grupy mistrzowskiej o rundę kwalifikacyjną rozgrywek Ligi Europy.
W przypadku zdobycia tej samej liczby punktów, klasyfikacja końcowa ustalana jest w oparciu o wynik dwumeczu pomiędzy drużynami, w następnej kolejności w przypadku remisu – różnicą bramek w pojedynku bezpośrednim, następnie ogólnym bilansem bramkowym osiągniętym w sezonie, większą liczbą bramek zdobytych oraz w ostateczności losowaniem.
Statystyka.
Tabela medalowa.
Mistrzostwo Belgii zostało do tej pory zdobyte przez 16 różnych drużyn.
Stan po sezonie 2021/22.

</doc>
<doc id="840007" url="https://pl.wikipedia.org/wiki?curid=840007" title="Kategoria Superiore">
Kategoria Superiore

Kategoria Superiore ("Superliga") – najwyższa w hierarchii klasa męskich ligowych rozgrywek piłkarskich w Albanii, będąca jednocześnie najwyższym szczeblem centralnym (I poziom ligowy), utworzona w 1930 roku i od samego początku zarządzana przez Albański Związek Piłki Nożnej (FSHF). Zmagania w jej ramach toczą się cyklicznie (co sezon) i przeznaczone są dla 10 najlepszych krajowych klubów piłkarskich. Jej triumfator zostaje Mistrzem Albanii, zaś najsłabsze drużyny są relegowane do Kategoria e Parë (II ligi albańskiej).
Historia.
Mistrzostwa Albanii w piłce nożnej rozgrywane są od 1930 roku. Turniej piłkarski w 1911 roku nie został uznany za oficjalny ponieważ jeszcze nie był prowadzone przez Albański Związek Piłki Nożnej, który powstał w 1930. Rozgrywki do 1998 nosiły nazwę "Kategoria e Parë" (jak obecnie drugi poziom rozgrywek). W sezonie 1998/99 po raz pierwszy startowały rozgrywki "Kategoria Superiore".
System rozgrywek.
Obecny format ligi zakładający rozgrywki w 4 koła obowiązuje od sezonu 2003/04.
Rozgrywki składają się z 36 kolejek spotkań rozgrywanych pomiędzy drużynami systemem kołowym. Każda para drużyn rozgrywa ze sobą cztery mecze – dwa w roli gospodarza, dwa jako goście. Od sezonu 2014/15 w lidze występuje 10 zespołów. W przeszłości liczba ta wynosiła od 12 do 20. Drużyna zwycięska za wygrany mecz otrzymuje 3 punkty (do sezonu 1994/95 2 punkty), 1 za remis oraz 0 za porażkę.
Zajęcie pierwszego miejsca po ostatniej kolejce spotkań oznacza zdobycie tytułu Mistrzów Albanii w piłce nożnej. Mistrz Albanii kwalifikuje się do eliminacji Ligi Mistrzów UEFA. Druga oraz trzecia drużyna zdobywają możliwość gry w Lidze Europy UEFA. Również zwycięzca Pucharu Albanii startuje w eliminacjach do Ligi Europy lub, w przypadku, w którym zdobywca krajowego pucharu zajmie pierwsze miejsce w lidze – możliwość gry w eliminacjach do Ligi Europy otrzymuje również czwarta drużyna klasyfikacji końcowej. Zajęcie 2 ostatnich miejsc wiąże się ze spadkiem drużyn do Kategoria e Parë.
W przypadku zdobycia tej samej liczby punktów, klasyfikacja końcowa ustalana jest w oparciu o wynik dwumeczu pomiędzy drużynami, w następnej kolejności w przypadku remisu – różnicą bramek w pojedynku bezpośrednim, następnie ogólnym bilansem bramkowym osiągniętym w sezonie, większą liczbą bramek zdobytych oraz w ostateczności losowaniem.
Statystyka.
Tabela medalowa.
Mistrzostwo Albanii zostało do tej pory zdobyte przez 9 różnych drużyn.
Stan po sezonie 2021/22.

</doc>
<doc id="840010" url="https://pl.wikipedia.org/wiki?curid=840010" title="Chociwel-Wieś">
Chociwel-Wieś

Chociwel-Wieś – wieś w Polsce położona w województwie zachodniopomorskim, w powiecie stargardzkim, w gminie Chociwel, na Pojezierzu Ińskim, położona 1 km na północny zachód od Chociwla (siedziby gminy) i 24 km na północny wschód od Stargardu (siedziby powiatu).
W latach 1975–1998 miejscowość należała administracyjnie do województwa szczecińskiego.

</doc>
<doc id="840013" url="https://pl.wikipedia.org/wiki?curid=840013" title="The Chronicles of Life and Death">
The Chronicles of Life and Death

The Chronicles of Life and Death - trzeci album studyjny amerykańskiego zespołu Good Charlotte. Pochodzą z niej single Predictable, I Just Wanna Live, "The Chronicles of Life and Death" i We Believe.
Miejsca albumu na listach.
Album na liście Billboard 200:
Najwyższe miejsca albumu w poszczególnych krajach:

</doc>
<doc id="840015" url="https://pl.wikipedia.org/wiki?curid=840015" title="I liga francuska w piłce nożnej">
I liga francuska w piłce nożnej



</doc>
<doc id="840016" url="https://pl.wikipedia.org/wiki?curid=840016" title="War Pigs">
War Pigs

War Pigs – protest song zespołu Black Sabbath, umieszczony na albumie "Paranoid". Autorami utworu są członkowie brytyjskiej formacji – Bill Ward, Geezer Butler, Ozzy Osbourne i Tony Iommi. Opowiada o wojnie i wysyłaniu ludzi na śmierć przez bezmyślnych polityków, tytułowych „świń wojny”. Utwór zawiera także część instrumentalną o nazwie „Luke’s Wall”. Utwór stał się jednym z najlepiej rozpoznawalnych w dorobku grupy Black Sabbath.
Początkowo album "Paranoid" miał się nazywać właśnie „War Pigs”, lecz wytwórnia płytowa skojarzyła to z wojną w Wietnamie i nakazała zespołowi zmianę nazwy.

</doc>
<doc id="840017" url="https://pl.wikipedia.org/wiki?curid=840017" title="Makedonska Prva Liga">
Makedonska Prva Liga



</doc>
<doc id="840018" url="https://pl.wikipedia.org/wiki?curid=840018" title="Dani Alves">
Dani Alves

Dani Alves, właśc. Daniel Alves da Silva (wym. , ur. 6 maja 1983 w Juazeiro) – brazylijski piłkarz, występujący na pozycji obrońcy w meksykańskim klubie Pumas UNAM oraz w reprezentacji Brazylii. Posiada także obywatelstwo hiszpańskie. Jest najbardziej utytułowanym piłkarzem w historii piłki nożnej (44 trofea).
Kariera klubowa.
Daniel Alves do sezonu 2001–2002 grał w drużynie EC Bahia z rodzimej Brazylii. Od sezonu 2002–2003 grał w hiszpańskiej Sevilli, z którą wygrał Superpuchar Europy w roku 2006. W 2008 roku zmienił barwy klubowe i od sezonu 2008/09 reprezentował zespół FC Barcelona. Kwota transferu wyniosła 29,5 mln euro plus ewentualne premie za wyniki (kwota mogła maksymalnie wynieść 35,5 mln). Tym samym stał się najdroższym obrońcą zakupionym przez klub z Primera División. W 2013 roku, kiedy z Érikiem Abidalem nie przedłużono kontraktu, aby oddać mu hołd Brazylijczyk zrzekł się dotychczasowego numeru na koszulce (2) i zaczął występować w koszulce z numerem Francuza (22).
W 2016 podpisał roczny kontrakt i został zawodnikiem Juventusu.
W 2017 przeszedł do francuskiego Paris Saint-Germain.
1 sierpnia 2019 r. na zasadzie wolnego transferu trafił do São Paulo Futebol Clube.
12 listopada 2021 wrócił do FC Barcelony.
Kariera reprezentacyjna.
Daniel Alves Da Silva występował w młodzieżowych reprezentacjach Brazylii. W dorosłej reprezentacji zadebiutował 10 października 2006 r. w meczu rozegranym w Göteborgu z Ekwadorem. Swoją pierwszą bramkę w reprezentacji Dani Alves strzelił w finale Copa America 2007 z Argentyną (3:0). Nie pojechał na MŚ 2018 z powodu kontuzji. Występował w zwycięskim dla reprezentacji Brazylii Copa América 2019, gdzie strzelił jedną bramkę w meczu fazy grupowej z Peru oraz został wybrany najlepszym zawodnikiem tego turnieju.
Statystyki kariery.
"Stan na 22 maja 2022 roku"
Sukcesy.
Paris Saint-Germain.
Reprezentacja
Życie prywatne.
Z byłą żoną Dinorą ma dwoje dzieci: syna Daniela i córkę Victorię, obecnie związany jest z Thaíssą Carvalho. Ma starszego o 4 lata brata Neya.

</doc>
<doc id="840024" url="https://pl.wikipedia.org/wiki?curid=840024" title="Katarzyna du Verdier de la Sorinière">
Katarzyna du Verdier de la Sorinière

 Catherine du Verdier de la Sorinière (ur. 29 czerwca 1758 w Saint-Pierre de Chemillé, Maine i Loara we Francji, zm. 10 lutego 1794 w Avrillé) – błogosławiona Kościoła katolickiego, męczennica z czasów rewolucji francuskiej.
Życiorys.
Jej rodzina ukrywała krewną bł. Rozalię du Verdier de la Sorinière, zakonnicę ze zlikwidowanego wcześniej klasztoru. W związku z tym 19 stycznia 1794 aresztowano Catherine du Verdier de la Sorinière, jej matkę bł. Marie de la Dive du Verdier, siostrę bł. Marie-Louise i Rosalie. Wszystkie zostały osądzone i skazane na śmierć. Catherine i Marie-Louise rozstrzelano 10 lutego 1794 r.
Dzień obchodów.
10 lutego
Proces beatyfikacyjny.
Beatyfikowana razem ze swoimi krewnymi 19 lutego 1984 r. przez Jana Pawła II w grupie męczenników z Angers.

</doc>
<doc id="840031" url="https://pl.wikipedia.org/wiki?curid=840031" title="Pseudoscorpionida">
Pseudoscorpionida



</doc>
<doc id="840038" url="https://pl.wikipedia.org/wiki?curid=840038" title="Leszek Kamiński">
Leszek Kamiński

Leszek „S4” Kamiński – realizator dźwięku i producent muzyczny.
Urodził się w Olsztynie, gdzie skończył szkołę muzyczną I i II stopnia w klasie organów u profesora Wiktora Włudyki. Zaliczył rok geodezji w ówczesnej ART w Olsztynie, następnie dostał się na reżyserię dźwięku do Akademii Muzycznej w Warszawie.
Od 1987 współpracuje z Polskim Radiem i Studiem S4/6 w Warszawie.
14-krotnie nominowany do nagrody Fryderyki. Za nagrania zrealizowane w studiach Polskiego Radia w latach 1994–2001 otrzymał 6-krotnie nagrodę "Fryderyk" w kategorii "produkcja muzyczna roku". Swojego siódmego "Fryderyka" otrzymał w 2008 razem z Marcinem Macukiem i Wojciechem Łopaciukiem za nagranie albumu "MTV Unplugged" Kasi Nosowskiej i zespołu Hey.
Był mężem Edyty Bartosiewicz.

</doc>
<doc id="840040" url="https://pl.wikipedia.org/wiki?curid=840040" title="Pólko (baza harcerska)">
Pólko (baza harcerska)

Harcerski Ośrodek Obozowy Pólko – baza obozowa hufca ZHP Bydgoszcz-Miasto położona nad Kanałem Lateralnym, odnogą Zalewu Koronowskiego. Historia ośrodka rozpoczęła się 1966 roku, a stałe zabudowania powstały na początku lat siedemdziesiątych. Od 1993 r. corocznie odbywają się w Pólku zloty Hufca Bydgoszcz-Miasto.
O ośrodku.
Hufiec ZHP Bydgoszcz-Miasto dysponuje trzema ośrodkami obozowymi, z których największym jest HARCERSKI OŚRODEK OBOZOWY w PÓLKU
nad Zalewem Koronowskim. Z ośrodka można wyruszyć na wędrówki piesze lub rowerowe, zwiedzać pobliskie miejscowości: Koronowo, gdzie znajduje się tama z elektrownią wodną, Pieczyska, Kręgiel, Nowy Jasiniec z ruinami Zamku Krzyżackiego z XVI wieku, Stopka czy Samociążek.
Rys historyczny.
, między innymi z uczniowskich klubów sportowych, kół TPD, Domów Kultury, Pałacu Młodzieży, OHP, Spółdzielni Mieszkaniowych czy Kuratorium Oświaty. Ośrodek odwiedzali także goście z zagranicy: pionierzy i skauci z: NRD (pierwszy obóz 1974 r.), Francji i Danii (1980 r.), Ukrainy (1984-95), Belgii (1990) a nawet Rwandy (1990 r.)
Komendanci ośrodka.
Od 1965 roku, kiedy akcja biwakowa, a także obozowa na dobrze rozwinęła się w Pólku, mimo że nie było tu zabudowanej bazy, Hufiec ZHP Bydgoszcz powiat traktował Polko jako własne miejsce obozowania zuchów i harcerzy. Od 1965 roku piecze nad akcją letnią na kolejnych osiem lat powierzono hm. Eugeniuszowi Banaszewskiemu i hm. Irenie Bugalskiej. Oboje więc byli pierwszymi komendantami Pólka.

</doc>
<doc id="840042" url="https://pl.wikipedia.org/wiki?curid=840042" title="Jefferson Farfan">
Jefferson Farfan



</doc>
<doc id="840047" url="https://pl.wikipedia.org/wiki?curid=840047" title="Statistica">
Statistica

Statistica − pakiet oprogramowania do zaawansowanej analizy danych, oryginalnie opracowany przez StatSoft Inc. Obecnie właścicielem i producentem Statistica jest TIBCO Software Inc. Pakiet jest dostępny w polskiej wersji językowej.
Opis ogólny.
Statistica stanowi platformę do wykonywania zaawansowanej analizy danych. Zawiera ona zestaw własnych procedur:
Platforma Statistica umożliwia integrowanie i zarządzanie różnorodnymi procedurami analitycznymi, nie tylko pochodzącymi z własnej biblioteki, ale również GNU R, Python, Spark i H2O.
Częścią platformy są również narzędzia do wdrażania modeli. W szczególności modele Statistica można wywoływać za pomocą SOAP, a także zapisywać je w postaci kodu, m.in. PMML, C#, Java.
Historia.
Statistica wywodzi się z zestawu pakietów oprogramowania i dodatków, które zostały pierwotnie opracowane w połowie lat 80. przez StatSoft. Po wydaniu w 1986 r. kompletnego systemu statystycznego (CSS) i wydaniu Macintosh Statistical System (MacSS) z 1988 r., pierwsza wersja DOS została wydana w 1991 r. W 1992 r. ukazała się wersja Statistica dla komputerów Macintosh.
Program Statistica 5.0 został wydany w 1995 roku. Pracował zarówno na nowym 32-bitowym systemie Windows 95/NT, jak i starszej wersji systemu Windows (3.1). Zawierał wiele nowych statystyk i procedur graficznych, edytor wyjściowy w stylu edytora tekstu (łączący tabele i wykresy) oraz wbudowane środowisko programistyczne, które umożliwiało użytkownikowi łatwe projektowanie nowych procedur (np. za pomocą dołączonego języka Statistica Basic), a następnie integrowanie ich z systemem Statistica.
Statistica 5.1 została wydana w 1996 roku, następnie wydano Statistica CA '97 i Statistica '98.
Wydana w 2001 r. Statistica 6 została oparta na architekturze COM i obejmowała wielowątkowość i obsługę przetwarzania rozproszonego.
Statistica 9 wydana w 2009 roku obsługiwała komputery 32-bitowe i 64-bitowe.
Statistica 10 została wydana w listopadzie 2010 roku. Ta wersja zawiera kolejne optymalizacje wydajności dla 64-bitowej architektury procesora, a także wielowątkowe technologie, integrację z Microsoft Sharepoint, Microsoft Office 2010 i innymi aplikacjami, możliwość generowania kodu Java i C# oraz inne ulepszenia GUI i jądra systemu (core).
Program Statistica 12 został wydany w kwietniu 2013 roku i zawiera nowy GUI, ulepszenia wydajności podczas pracy z dużymi ilościami danych, nowy wizualny analityczny obszar roboczy, nowe narzędzie zapytań do bazy danych oraz kilka ulepszeń analitycznych.
Statistica w wersji 13.3 została wydana w grudniu 2017 r. W wersji 13 udoskonalono przestrzeń roboczą (m.in. poszerzając listę dostępnych ustawień), wprowadzono współpracę z językiem Python oraz regresję LASSO i metodę "Alternating Least Squares".
Zlokalizowane wersje Statistica (cała rodzina produktów) są dostępne w językach: angielskim, chińskim, czeskim, francuskim, hiszpańskim, japońskim, niemieckim, polskim, rosyjskim i włoskim. Dokumentacja jest dostępna w językach: angielskim, arabskim, chińskim, czeskim, francuskim, hiszpańskim, japońskim, koreańskim, niemieckim, polskim, portugalskim, rosyjskim, węgierskim, włoskim i innych.
Środowisko.
Statistica udostępnia dwa główne środowiska użytkownika. Pierwsze z nich to typowy dla MS Windows graficzny interfejs użytkownika, podobny do wykorzystywanego m.in. w Microsoft Office. Drugie środowisko to tzw. przestrzenie robocze. Jest ono przeznaczone do wykonywania wieloetapowych projektów eksploracji danych, obejmujących oczyszczenie i przygotowanie danych, stworzenie i ocenę modelu oraz wdrożenie go dla nowych danych. W przestrzeni roboczej źródła, procedury przetwarzania oraz wyniki reprezentowane są przez ikony, a przepływ danych przez łączące je strzałki. Środowisko takie jest typowe dla narzędzi eksploracji danych.

</doc>
<doc id="840056" url="https://pl.wikipedia.org/wiki?curid=840056" title="I liga włoska w piłce nożnej">
I liga włoska w piłce nożnej



</doc>
<doc id="840059" url="https://pl.wikipedia.org/wiki?curid=840059" title="Copa Juan Mignaburu 1936">
Copa Juan Mignaburu 1936

Copa Juan Mignaburu 1936 - mecz towarzyski o puchar Juana Mignaburu odbył się po raz drugi w 1936 roku. W spotkaniu uczestniczyły zespoły: Argentyny i Urugwaju.
Mecze.
Triumfatorem turnieju Copa Juan Mignaburu 1936 został zespół Argentyny.

</doc>
<doc id="840066" url="https://pl.wikipedia.org/wiki?curid=840066" title="Henryk Arodź">
Henryk Arodź

Henryk Stanisław Arodź (ur. 23 października 1948 w Lasowie koło Zgorzelca) – polski fizyk, profesor nauk fizycznych, w latach 1993–2017 kierownik Zakładu Teorii Pola Instytutu Fizyki im. Mariana Smoluchowskiego Uniwersytetu Jagiellońskiego, członek Polskiego Towarzystwa Fizycznego. Był członkiem Rady Instytutu Fizyki, a później Instytutu Fizyki Teoretycznej Uniwersytetu Jagiellońskiego. Specjalizuje się w zagadnieniach fizyki teoretycznej z zakresu teorii pola.

</doc>
<doc id="840067" url="https://pl.wikipedia.org/wiki?curid=840067" title="Michael McGovern (piłkarz)">
Michael McGovern (piłkarz)

Michael McGovern (ur. 12 lipca 1984 w Enniskillen) – piłkarz z Irlandii Północnej występujący na pozycji bramkarza w Norwich City. Zawodową karierę rozpoczynał w 2004 roku w Celticu, następnie był wypożyczany do Stranraer i St. Johnstone. W 2008 roku został kupiony do Dundee United, a rok później trafił do Ross County. Jest byłym reprezentantem Irlandii Północnej do lat 21, a w 2008 roku otrzymał pierwsze powołanie do dorosłej kadry.

</doc>
<doc id="840069" url="https://pl.wikipedia.org/wiki?curid=840069" title="Dekanat nowomiejski">
Dekanat nowomiejski

Dekanat nowomiejski – jeden z 43 dekanatów archidiecezji poznańskiej, składa się z trzynastu parafii: 
Dekanat sąsiaduje z dekanatami:
Administracyjnie dekanat znajduje się na terenie gminy Nowe Miasto nad Wartą, gminy Krzykosy, gminy Żerków, gminy Jarocin i gminy Książ Wielkopolski.

</doc>
<doc id="840072" url="https://pl.wikipedia.org/wiki?curid=840072" title="Iguvium">
Iguvium



</doc>
<doc id="840074" url="https://pl.wikipedia.org/wiki?curid=840074" title="Copa Juan Mignaburu 1938">
Copa Juan Mignaburu 1938

Copa Juan Mignaburu 1938 - mecz towarzyski o puchar Juana Mignaburu odbył się po raz trzeci w 1938 roku. W spotkaniu uczestniczyły zespoły: Argentyny i Urugwaju.
Mecze.
Triumfatorem turnieju Copa Juan Mignaburu 1938 został zespół Argentyny.

</doc>
<doc id="840079" url="https://pl.wikipedia.org/wiki?curid=840079" title="Hudson Lowe">
Hudson Lowe

Hudson Lowe (ur. 28 lipca 1769 r. w Galway, zm. 10 stycznia 1844 r. w Londynie) – angielski wojskowy, gubernator wyspy Św. Helena w okresie pobytu na niej Napoleona Bonaparte.
Życiorys.
Urodził się 28 lipca 1769 r. w Galway, był synem wojskowego chirurga. Od 1793 r. służył na froncie wojen przeciw Francji. W 1814 r. został wyniesiony do godności szlacheckiej. Na wyspę św. Heleny został skierowany w kwietniu 1816 r., przytłoczony ciężarem zadania jakim było zarządzanie miejscem zesłania byłego cesarza Napoleona Bonaparte, Lowe drobiazgowo i surowo przestrzegał wszystkich regulaminów, ograniczając swobody Napoleona. Po październiku 1816 r., gdy pojawiły się informacje o przygotowywanej akcji odbicia Napoleona, Lowe jeszcze zwiększył reżim na wyspie, m.in. deportował z wyspy księcia de Las Cases, byłego cesarskiego szambelana, który w listach pisał o surowości Lowe′a.
Pod koniec 1817 r. Napoleon zaczął wykazywać ciężkie objawy chorobowe, ale Lowe nie zrobił nic dla poprawy warunków, a nawet rekomendował rządowi zaostrzenie warunków aresztu domowego. Po śmierci Napoleona Lowe wrócił do Anglii, gdzie otrzymał podziękowania od króla Jerzego IV, ale poza tym spotkał się z niepochlebnymi opiniami.
W latach 1825–1830 dowodził siłami brytyjskimi na Cejlonie, ale nie otrzymał nominacji na jej gubernatora, gdy stanowisko to zwolniło się w 1830 r.

</doc>
<doc id="840080" url="https://pl.wikipedia.org/wiki?curid=840080" title="Bøur">
Bøur

Bøur – wieś na Wyspach Owczych, licząca obecnie (I 2015 r.) 69 mieszkańców. Kod pocztowy miejscowości FO-386.
Demografia.
Według danych Urzędu Statystycznego (I 2015 r.) jest 64. co do wielkości miejscowością Wysp Owczych.

</doc>
<doc id="840081" url="https://pl.wikipedia.org/wiki?curid=840081" title="Copa Juan Mignaburu 1940">
Copa Juan Mignaburu 1940

Copa Juan Mignaburu 1940 – mecz towarzyski o puchar Juana Mignaburu odbył się po raz czwarty w 1940 roku. W spotkaniu uczestniczyły zespoły: Argentyny i Urugwaju.
Mecze.
Triumfatorem turnieju Copa Juan Mignaburu 1940 został zespół Argentyny.

</doc>
<doc id="840083" url="https://pl.wikipedia.org/wiki?curid=840083" title="Ahmed Zewail">
Ahmed Zewail

Ahmed Hassan Zewail (arab. أحمد حسن زويل, "Aḥmad Ḥasan Zuwayl"; ur. 26 lutego 1946 w Damanhur, zm. 2 sierpnia 2016 w Pasadenie) – egipsko-amerykański chemik, laureat Nagrody Nobla z chemii w 1999 za prace z dziedziny femtochemii za badania z zastosowaniem ultraszybkich metod laserowych. Członek Królewskiej Szwedzkiej Akademii Nauk.
Życiorys.
Był profesorem California Institute of Technology w Pasadenie.
Prowadził badania nad przejściowymi stanami reakcji chemicznych przy użyciu spektroskopii femtosekundowej, w których wykazał, iż odpowiednie wykorzystanie lasera femtosekundowego pozwala na precyzyjne śledzenie ruchów atomów tworzących molekułę w czasie trwania reakcji chemicznej.
Profesor Zewail otrzymał Nagrodę Nobla za „badania nad stanami przejściowymi reakcji chemicznych przy użyciu spektroskopii femtosekundowej”. Oznacza to obserwowanie ruchów atomów w cząsteczkach w świetle krótkich błysków lasera.

</doc>
<doc id="840088" url="https://pl.wikipedia.org/wiki?curid=840088" title="Lifestyles of the Rich and Famous">
Lifestyles of the Rich and Famous

Lifestyles of the Rich and Famous (ang. "Styl życia bogatych i sławnych") to pierwszy singel promujący płytę "The Young and the Hopeless". Piosenka mówi o bezmyślnych gwiazdach, które mają miliony dolarów na kontach, kilka posiadłości, a mimo to chcą naszego współczucia i ciągle się żalą. W teledysku członkowie zespołu pojawiają się przed wielką posiadłością, w celi więziennej oraz na sali sądowej. Klip zdobył nagrodę Kerrang! '03 i był w pierwszej 20 listy Billboard Hot 100.

</doc>
<doc id="840090" url="https://pl.wikipedia.org/wiki?curid=840090" title="Dalur">
Dalur

Dalur – wieś na Wyspach Owczych licząca obecnie (I 2015 r.) 34 mieszkańców. Kod pocztowy miejscowości: FO-235.
Demografia.
Według danych Urzędu Statystycznego (I 2015 r.) jest 83. co do wielkości miejscowością Wysp Owczych.

</doc>
<doc id="840091" url="https://pl.wikipedia.org/wiki?curid=840091" title="Jamie Langfield">
Jamie Langfield

Jamie Langfield, właśc. James Robert Langfield (ur. 22 grudnia 1979 w Paisley) – szkocki piłkarz występujący na pozycji bramkarza.
Kariera.
Swoją karierę rozpoczął w sezonie 1996/1997 w Dundee United, gdzie grał do roku 2003, kiedy to przeszedł do klubu Raith Rovers. Grał także w Partick Thistle (w sezonie 2004/2005), a później w Dunfermline Athletic. W latach 2005–2015 był zawodnikiem Aberdeen, z którego w 2011 roku był wypożyczony do Forfar Athletic. Występował też w St. Mirren, gdzie w 2017 roku zakończył karierę.
W rozgrywkach Scottish Premier League oraz Scottish Premiership rozegrał łącznie 320 spotkań.

</doc>
<doc id="840093" url="https://pl.wikipedia.org/wiki?curid=840093" title="Copa Juan Mignaburu 1943">
Copa Juan Mignaburu 1943

Copa Juan Mignaburu 1943 - mecz towarzyski o puchar Juana Mignaburu odbył się po raz piąty (zarazem ostatni) w 1943 roku. W spotkaniu uczestniczyły zespoły: Argentyny i Urugwaju.
Mecze.
W wyniku losowania trofeum otrzymał poprzedni jego zdobywca.
Triumfatorem turnieju Copa Juan Mignaburu 1943 został zespół Argentyny.

</doc>
<doc id="840094" url="https://pl.wikipedia.org/wiki?curid=840094" title="Depil">
Depil

Depil – niewielka osada, położona na wyspie Borðoy, w Norðoyar, północnej części archipelagu Wysp Owczych. Na stałe mieszka tam teraz (I 2015 r.) jedynie 2 mieszkańców.
Historia.
Osada posiada bardzo długą historię, bowiem była zamieszkana już w średniowieczu. W roku 1801 wydawało się już, że po śmierci trojga ostatnich, starych mieszkańców wioska całkowicie się wyludni, jednak 14 lat później (1815) zawitało do niej młode małżeństwo: Óli Árantsson oraz Anna Óladóttir. W tym samym czasie powstaje duża farma, która przetrwała do dziś. Jej budowniczym był początkowo Guttorm Guttormsson, jednak nie skończył on swego dzieła, a zrobić to musiał w roku 1823 Tummas í Depli. Obaj używali dryfującego drewna jako budulcu.
Współczesność.
W czasach współczesnych osada znów zaczęła się wyludniać, bowiem ludzie przenoszą się do miast w poszukiwaniu lepszej pracy i większej komunikacji międzyludzkiej. Przez kilka lat (2009-2013) posiadała zaledwie 1 stałego mieszkańca.
Demografia.
Według danych Urzędu Statystycznego (I 2015 r.) jest 112. co do wielkości miejscowością Wysp Owczych.

</doc>
<doc id="840097" url="https://pl.wikipedia.org/wiki?curid=840097" title="ER">
ER



</doc>
<doc id="840100" url="https://pl.wikipedia.org/wiki?curid=840100" title="Derek Soutar">
Derek Soutar

Derek Soutar (ur. 4 czerwca 1981 w Dundee) – szkocki piłkarz, występujący na pozycji bramkarza.
Kariera.
Soutar rozpoczął swoją karierę w 1998 roku, w klubie Dundee F.C. Był czterokrotnie wypożyczony do Brechin City, Alloa Athletic (dwukrotnie) oraz ponownie do Brechin City. W późniejszym okresie występował w Aberdeen, Ross County, cypryjski APEP Pitsilia, Formartine United i Forfar Athletic. W Scottish Premier League rozegrał 51 spotkań.

</doc>
<doc id="840110" url="https://pl.wikipedia.org/wiki?curid=840110" title="Christian Dalmau">
Christian Dalmau

Christian Dalmau (ur. 25 sierpnia 1975) – portorykański koszykarz, występujący na pozycjach rozgrywającego oraz rzucającego obrońcy, olimpijczyk, uczestnik mistrzostw świata.
Pochodzi z koszykarskiej rodziny. W koszykówkę grali profesjonalnie jego bracia Richie Dalmau (ur. 1973), Ricardo Dalmau (ur. 1977), ojciec Raymond Dalmau (ur. 1948) oraz wujek Steve Dalmau. Wszyscy wymienieni reprezentowali kadrę Portoryko.

</doc>
<doc id="840116" url="https://pl.wikipedia.org/wiki?curid=840116" title="Henryk Nowacki">
Henryk Nowacki



</doc>
<doc id="840121" url="https://pl.wikipedia.org/wiki?curid=840121" title="Michael Andersen">
Michael Andersen

Michael Andersen (ur. 29 stycznia 1974 w Kopenhadze) – duński koszykarz występujący na pozycji środkowego.
W latach 2005–2007 reprezentował Prokom Trefl Sopot. W sezonie 2007/2008 występował w Enerdze Czarnych Słupsk.

</doc>
<doc id="840125" url="https://pl.wikipedia.org/wiki?curid=840125" title="Opiliones">
Opiliones



</doc>
<doc id="840127" url="https://pl.wikipedia.org/wiki?curid=840127" title="Ba (Fidżi)">
Ba (Fidżi)

Ba, Mba – miasto w Fidżi (Dystrykt Zachodni), stolica prowincji Ba, na wyspie Viti Levu. Według danych szacunkowych na rok 2009 liczy 16 040 mieszkańców. Burmistrzem jest Praveen Bala. Położenie: 

</doc>
<doc id="840129" url="https://pl.wikipedia.org/wiki?curid=840129" title="Przemysław Zamojski">
Przemysław Zamojski

Przemysław Zamojski (ur. 16 grudnia 1986 w Elblągu) – polski koszykarz występujący na pozycji rzucającego obrońcy, 10-krotny mistrz Polski.
Brązowy medalista Mistrzostw Świata w Koszykówce 3x3 2019.
Życiorys.
Karierę sportową rozpoczął w drużynie Truso Elbląg. W sezonie 2005/06 grał w lidze NCAA, w college’u Independence Community College. Przed sezonem 2006/07 dołączył do drużyny z Sopotu. Oprócz występów w PLK był także podstawowym zawodnikiem i pierwszym strzelcem pierwszoligowych rezerw. W pierwszej drużynie zdobywał średnio 2.9 pkt podczas średnio 7 minut spędzanych na parkiecie. W następnym sezonie jego rola w drużynie z Sopotu nieznacznie wzrosła – 7,5 minuty na parkiecie i przeciętnie 3,7 punktu. Większą rolę w rotacji Zamojski zyskał w sezonie 2008/2009, kiedy to odwdzięczał się trenerowi Pačėsasowi za zaufanie coraz lepszą grą zarówno w ataku, jak i obronie. Od 2009 Zamojski grał już przede wszystkim w pierwszej drużynie Asseco. Regularnej grze przeszkadzały jednak kontuzje, przez co gracz stracił większość sezonu 2009/2010 i niemal cały następny. Dotychczas najlepiej grał w sezonie 2011/2012, kiedy to notował 10,5 punktu na polskich parkietach. W 2012 opuścił drużynę Prokomu i podpisał kontrakt z Treflem Sopot. Na początku stycznia 2012 rozwiązał jednak kontrakt z sopockim zespołem i wrócił do Gdyni, jednak nie pograł tam zbyt długo. W lipcu 2013 roku „Zamoj” podpisał kontrakt ze Stelmetem Zielona Góra wiążąc się kontraktem jedynie do końca roku.
10 lipca 2020 dołączył do Anwilu Włocławek.
23 czerwca 2021 zakończył karierę zawodniczą w koszykówce 5x5, by w pełni skupić się na koszykówce 3x3.
Jego postać można znaleźć w grze NBA 2K15.

</doc>
<doc id="840131" url="https://pl.wikipedia.org/wiki?curid=840131" title="Miłość romantyczna">
Miłość romantyczna

Miłość romantyczna – rodzaj miłości, będący mieszaniną pożądania emocjonalnego i seksualnego, w przeciwieństwie do miłości platonicznej. Podstawową zasadą romantyzmu było uważanie za wartość samo doświadczenie miłości, niezależnie czy powoduje ono szczęście, czy smutek.
Filozofia miłości romantycznej.
 romantycznej wyrasta wprost z buntu nowego pokolenia przeciwko myśli oświeceniowej oraz czerpie z nurtu sentymentalizmu. Opiera się na teorii Platona i stworzonym przez niego obrazie miłości, w którym to Bóg stworzył dwie połączone dusze i wysyła je na ziemię, gdzie próbują się odnaleźć, a siła ich przyciągania jest ogromna, silniejsza nawet od śmierci. Platoński ideał okazał się jednak zbyt „cudowny” dla człowieka, pozostał niedoścignionym. I ten fakt właśnie powodował cierpienie, bo, pomimo że dwie kosmiczne połówki się odnalazły, to w żaden sposób nie mogły się połączyć.

</doc>
<doc id="840133" url="https://pl.wikipedia.org/wiki?curid=840133" title="Aron Berman">
Aron Berman



</doc>
<doc id="840134" url="https://pl.wikipedia.org/wiki?curid=840134" title="Naim Süleymanoğlu">
Naim Süleymanoğlu

Naim Süleymanoğlu (ur. 23 stycznia 1967 w Pticzarze jako Naim Sjulejmanow, bułg. Наим Сюлейманов; po reformie nazwisk pochodzenia tureckiego także "Naum Szałamanow", zm. 18 listopada 2017) – bułgarski i turecki sztangista, reprezentujący w początkach swojej kariery barwy Bułgarii, od 1988 roku Turcji.
Życiorys.
Urodził się 23 stycznia 1967 w Pticzarze. Wywodził się z zamieszkałej w Bułgarii mniejszości tureckiej. Na opublikowanej w 1997 roku w fachowym piśmie "World Weightlifting" liście 10 najlepszych sztangistów wszech czasów zajął 1. miejsce. Jest trzykrotnym złotym medalistą olimpijskim (IO 1988 w Seulu, IO 1992 w Barcelonie, IO 1996 w Atlancie), siedmiokrotnym mistrzem świata oraz sześciokrotnym mistrzem Europy. W czasie swojej kariery 46 razy bił rekordy świata, pierwszy – w wieku 16 lat. Z powodu niskiego wzrostu (147 cm) nosił przydomek "Kieszonkowy Herkules" (ang. "The Pocket Hercules") (inne źródło podaje wzrost 158 cm).
Miał szansę wystartować na igrzyskach olimpijskich w Los Angeles w 1984 roku, jednak zostały one zbojkotowane przez Związek Radziecki oraz wszystkie (poza Rumunią) kraje bloku komunistycznego. Wystartował za to w zawodach Przyjaźń-84, gdzie zwyciężył w wadze koguciej. W 1986 roku przeniósł się do Turcji, przyjął obywatelstwo tego kraju oraz zmienił nazwisko. Przed igrzyskami w 1988 roku toczyła się prawdziwa międzynarodowa batalia, jakiego kraju barwy ma reprezentować. Ostatecznie, po wpłaceniu przez Turków kwoty miliona dolarów, rząd bułgarski zrezygnował z kampanii mającej na celu uniemożliwienie startu Süleymanoğlu jako reprezentanta Turcji.
Cztery lata później w Barcelonie po raz drugi wywalczył złoty medal. Sukces ten powtórzył cztery lata później, zdobywając w Atlancie trzecie olimpijskie złoto. Wystąpił również na igrzyskach w Sydney w 2000 roku, ale nie zaliczył żadnej próby i nie został sklasyfikowany.
Pierwszy sukces osiągnął w 1983 roku, kiedy w barwach Bułgarii wywalczył srebrny medal na mistrzostwach świata w Moskwie. W zawodach tych rozdzielił na podium Oksena Mirzojana z ZSRR i Andreasa Letza z NRD. Od 1985 roku startował w wadze piórkowej, zdobywając dla Bułgarii złote medale podczas mistrzostw świata w Södertälje (1985) i mistrzostw świata w Sofii (1986). W barwach Turcji zdobył złoty medal na mistrzostwach świata w Atenach w 1989 roku oraz kolejne cztery złote medale z rzędu na MŚ w Donaueschingen (1991), MŚ w Melbourne (1993), MŚ w Stambule (1994) i MŚ w Guangzhou (1995). Ponadto wywalczył dziesięć medali mistrzostw Europy, w tym złote w latach 1984 (waga kogucia), 1985, 1986, 1988, 1989, 1994 i 1995 (waga piórkowa).
W roku 2001 otrzymał honorowy Order Olimpijski, najwyższe odznaczenie przyznawane przez Międzynarodowy Komitet Olimpijski.
Był drugim w historii sztangistą, który uniósł ciężar trzykrotnie większy od własnego.
Jego brat, Muharrem, również był sztangistą i startował na igrzyskach olimpijskich w 1992 r.
Zmarł 18 listopada 2017.

</doc>
<doc id="840136" url="https://pl.wikipedia.org/wiki?curid=840136" title="Abdank Bruno Abakanowicz">
Abdank Bruno Abakanowicz



</doc>
<doc id="840138" url="https://pl.wikipedia.org/wiki?curid=840138" title="Naim Suleymanoglu">
Naim Suleymanoglu



</doc>
<doc id="840139" url="https://pl.wikipedia.org/wiki?curid=840139" title="Pałac Zamoyskich w Zamościu">
Pałac Zamoyskich w Zamościu

Pałac Zamoyskich w Zamościu – dawna rezydencja rodziny Zamoyskich w zachodniej części Starego Miasta (ul. Akademicka) w Zamościu.
Dawny pałac założyciela miasta, Jana Zamoyskiego przechodził wiele etapów przebudowy, przez co obecnie nie jest już tak okazałą budowlą jak dawniej.
Pałac renesansowy.
Był to pierwszy obiekt, jaki zaczęto budować po założeniu miasta. Pierwsza budowa trwała w latach 1579 – 1586, a projekt pałacu wykonał Bernardo Morando. Wówczas pałac posiadał odrębne mury oddzielające go od pozostałej części miasta, miał formę prostokąta o długości ok. 60 m, dwie kondygnacje, wieżę z tarasem oraz dwuskrzydłowe schody od strony Rynku Wielkiego. Po jego północnej stronie znajdowała się też pierwsza forma zamojskiego arsenału, nieco bardziej przesuniętego na wschód. Nieco później dobudowano za nim, po stronie zachodniej, niewielkie oficyny. 
Pałac barokowy.
W roku 1658 pałac spłonął, dlatego po 1660 w stylu już barokowym odbudował go III ordynat zamojski Jan zwany Sobiepanem. Niedługo później odbyła się w pałacu polska prapremiera "Cyda" Corneille`a w tłumaczeniu Andrzeja Morsztyna. W latach 1689-1690 polecono rozbudowę rezydencji, którą wykonał Jan Michał Link.
Pałac późnobarokowy.
W latach 1747-1751 nastąpiła większa późnobarokowa przebudowa pałacu dokonana na polecenie Tomasza Antoniego Zamoyskiego. Przeprowadzili ją Jan Andrzej Bem i Jerzy de Kawe. Podczas niej m.in. obniżono wieżę, usunięto attykę i pozbawiono pałac dekoracji. Pałac został połączony z tylnymi oficynami, a od strony frontowej dobudowano po bokach dwie dłuższe oficyny, prostopadle położone do jego głównej części, zakończone niewielkimi piętrowymi budynkami, pomiędzy którymi biegły mury z wyniosłą bramą z żelaznymi kratami, tworząc w ten sposób okazały dziedziniec pałacu. Główny gmach wieńczył wysoki barokowy dach mansardowy.
Pałac klasycystyczny.
Po 1803 roku, za sprawą XII ordynata Stanisława Kostki Zamoyskiego, styl pałacu zmieniono w klasycystyczny. 
W 1821 roku pałac został sprzedany władzom państwowym i w 1831 roku przebudowano go na szpital wojskowy przez co ostatecznie utracił swój zabytkowy wygląd, podobnie jak wiele innych obiektów podczas modernizacji zamojskiej twierdzy. Podczas tej przebudowy pałac został nieco podwyższony, uproszczono jego dach, ale pozbawiono go też wielu elementów wystroju zarówno na zewnątrz, jak i wewnątrz. Urządzono tu dodatkowo niewielką kaplicę prawosławną na potrzeby okupujących Zamość Rosjan. 
Zachował się dziedziniec, na którym w II poł. XIX wieku urządzony został ogród, który dostępny był głównie dla żołnierzy, w okresie międzywojennym przekształcony został w park. W oficynie prawej (tej od strony północnej) w czasach II RP znajdowała się drukarnia. Po 1945 roku była to jedyna niezniszczona drukarnia na ziemiach polskich po prawej stronie Wisły. Drukowano tu pierwsze dzienniki urzędowe, książki, plakaty i ogłoszenia.
W latach 1918-2017 mieściły się tu sądy (okręgowy i rejonowy), przeniesione w 2017 roku do nowej siedziby. W budynkach dobudowanych od tyłu (zachodnia strona), wokół podwórza, znajdują się współcześnie mieszkania komunalne. W centralnym budynku mieści się I Liceum Ogólnokształcące. Planowana jest renowacja tego ważnego dla miasta budynku.
Pomnik.
Obecnie przed dawnym pałacem Zamoyskich urządzono skwer z nielicznymi drzewami, na którym od 2005 roku, bliżej ulicy Akademickiej, wznosi się pomnik Jana Zamoyskiego, dosiadającego konia i trzymającego w prawej ręce buławę. 
Wcześniej, przed pałacem znajdowało się niewielkie, kamienne popiersie tego hetmana, wykonane przed wojną przez Jakuba Juszczyka. Pierwotnie stało na terenie dawnego ZOO, a w latach 80. ustawiono je pod dawnym pałacem. Przed 1939 rokiem Zamoyscy planowali wystawienie pod pałacem Janowi Zamoyskiemu okazałego pomnika. Miała go wykonać Maria Rychterowa (rzeźbiarka z Warszawy, prawdopodobnie zginęła w ramach akcji AB wraz z ojcem profesorem lwowskim), ale wojna te plany przekreśliła. 

</doc>
<doc id="840140" url="https://pl.wikipedia.org/wiki?curid=840140" title="The Best Damn Thing">
The Best Damn Thing

The Best Damn Thing ("ang. "Najlepsza, cholerna rzecz"") – trzecia solowa płyta Avril Lavigne. Singlem promującym krążek jest utwór "Girlfriend".
Producentami płyty są: Lukasz Gottwald (znany ze współpracy z Kelly Clarkson, P!nk, Lady Sovereign i Daughtry), były mąż Kanadyjki Deryck Whibley z zespołu Sum 41, Rob Cavallo (tworzył z Green Day, Goo Goo Dolls, My Chemical Romance i Jewel), solista Butch Walker oraz sama Avril.
Pierwsza, oficjalna premiera albumu odbyła się w Kanadzie. W ottawskim radiu "Hot 89.9", 14 kwietnia o godzinie 18 czasu lokalnego puszczono cały album. Premiera pierwszego singla początkowo była planowana na styczeń. Ostatecznie jednak "Girlfriend" miało premierę 6 lutego, a teledysk dwadzieścia dni później – 26 lutego.
Polska premiera odbyła się 13 kwietnia.
18 kwietnia serwis AOL Music opublikował dema piosenek "Everything Back But You", "I Can Do Better" i "When You're Gone". Pierwszy koncert, podczas którego Lavigne wykonała na żywo część swoich nowych kompozycji odbył się w Calgary w Kanadzie. Było to widowisko dla 200 osób. Koncert został wyemitowany 2 kwietnia przez kanadyjską telewizję CBC.
Standardowa edycja albumu została ocenzurowana. Dotyczy to czterech piosenek: "Girlfriend", "I Can Do Better", "Everything Back But You" i "I Don't Have To Try". W "I Can Do Better", pojawiające się cztery razy słowo "shit" zastąpiono dźwiękiem, tymczasem w "Everything Back But You" słowa "bitch" i "slut" zostały zastąpione przez okrzyki: "hej, hej". Z kolei w piosence "Girlfiend" słowo "motherfucking" zastąpiono sentencją "one and only". A "I Don't Have To Try" słowa "motherfucker" Zostały zastąpione słowami "get ready". Tylko wersja CD/DVD zawiera te utwory nieocenzurowane.
Nagrania w Polsce uzyskały status złotej płyty.
Lista utworów.
Limitowana wersja CD/DVD.
Album zawiera płytę DVD z następującą zawartością:
The Best Damn Tour.
"The Best Damn Tour" to trasa koncertowa promująca 3 album Avril Lavigne.
Track Lista "The Best Damn Tour":

</doc>
<doc id="840146" url="https://pl.wikipedia.org/wiki?curid=840146" title="4 Księga Machabejska">
4 Księga Machabejska

Czwarta Księga Machabejska – księga Starego Testamentu, uznawana za kanoniczną przez część prawosławia (kanon prawosławny gruziński), uznawana za apokryficzną przez tradycje judaistyczną, protestancką oraz katolicką, znajdująca się w Septuagincie.
Księga zawdzięcza swój tytuł luźnemu powiązaniu z 2 Księgą Machabejską (motyw męczeństwa Eleazara, jego siedmiu braci i matki). Opowiedziana historia jest formą, przez którą autor przekazuje ideały zaczerpnięte z filozofii stoickiej.
Czwarta Księga Machabejska nie jest uważana za kanoniczną w większości lokalnych cerkwi, umieszcza się ją jednak w prawosławnych wydaniach Pisma Świętego jako dodatek dydaktyczno-mądrościowy, w Cerkwi gruzińskiej uznawana za natchnioną. Jej treść wywarła duży wpływ na chrześcijańską teologię męczeństwa i kult męczennika Eleazara.

</doc>
<doc id="840148" url="https://pl.wikipedia.org/wiki?curid=840148" title="Hüseyin Beşok">
Hüseyin Beşok

Hüseyin Beşok (ur. 2 sierpnia 1975 w Izmirze) – koszykarz turecki, występujący na pozycji pozycji środkowego, reprezentant kraju.
Wychowanek klubu Pinar Karsiyaka, w wieku 19 lat trafił do Efesu Pilsen Stambuł, z którym to dwukrotnie zdobywał tytuł mistrza Turcji. Dwukrotny uczestnik finałowego turnieju Euroligi, srebrny medalista mistrzostw Europy w 2001. Po przerwie spowodowanej ciężką kontuzją wrócił do gry we Francji – ponownie został mistrzem kraju, tym razem w 2006 z drużyną Le Mans. W następnym sezonie trafił do Polski, zasilając szeregi Prokomu Trefla Sopot.

</doc>
<doc id="840157" url="https://pl.wikipedia.org/wiki?curid=840157" title="Aeroklub Częstochowski">
Aeroklub Częstochowski

Aeroklub Częstochowski (ACz) – stowarzyszenie zrzeszone w Aeroklubie Polskim, utworzony 10 listopada 1945 roku. Bazą Aeroklubu Częstochowskiego jest lotnisko Częstochowa-Rudniki, położone 9,5 km, od Częstochowy. 
Teraźniejszość.
Siedziba stowarzyszenia znajduje się w Częstochowie przy ulicy Polskiej Organizacji Wojskowej 4.
Aeroklub jest organizatorem wielu imprez rangi Mistrzostw Europy i Polski w wielu konkurencjach lotniczych m.in. szybowcowych, spadochronowych, akrobacji modelami na uwięzi i innych. Zawody organizowane są na lądowisku w Rudnikach oraz na miejskim stadionie żużlowym Arena Częstochowa. 
Sekcje specjalistyczne.
Źródło
Historia Aeroklubu.
Pierwsze częstochowskie próby w dziedzinie lotnictwa datują się na początek lat 20. XX wieku, choć na poważnie zaczęto realizować działalność lotniczą wraz z powstaniem lotniska na Kucelinie w 1928 roku. Lotnisko działało do wybuchu II wojny światowej, a w latach 50. XX wieku zostało pochłonięte przez rozbudowującą się hutę. Równolegle, na wschodnich rubieżach miasta Częstochowy funkcjonowała szkoła szybowcowa na Górze Ossona. Wokół tych dwóch miejsc skupiało się ówczesne życie lotnicze regionu i to one dały podwaliny pod przyszły Aeroklub Częstochowski.
Pod koniec września 1945 roku do Częstochowy przybyła delegacja z Departamentu Lotnictwa Cywilnego Ministerstwa Komunikacji, celem dokonania inspekcji obu funkcjonujących w mieście lądowisk. Podczas wizyty u ówczesnego prezydenta Częstochowy, dyrektor departamentu Jan Madejczyk wysunął propozycję utworzenia aeroklubu. Kilka dni później Ministerstwo Komunikacji poinformowało o swoich planach starostę. 10 listopada 1945 roku najbardziej zaangażowani przedstawiciele środowiska spotkali się w gabinecie prezydenta Tadeusza Wolańskiego na zebraniu założycielskim. Określono cele, przyjęto statut i dokonano wyboru władz, a na potrzeby klubu przekazano do dyspozycji budynek przy ul. Ochotników Wojennych. Następnie zaczęto organizować pierwsze szkolenia szybowcowe, oraz pojawił się pierwszy aeroklubowy samolot i zorganizowano pierwsze zawody. Pierwsze władze nowej organizacji stanowili: dr Tadeusz Jan Wolański – prezes, Jan Gronkiewicz i Józef Kazimierczak – wiceprezesi, Godzimir Jarosiewicz i Bolesław Stępień – sekretarze, Stefan Grabowski – skarbnik oraz Stefan Gajos, Jan Grajcar, Tadeusz Pindych, Henryk Sięga oraz Tadeusz Wojan – członkowie Zarządu. Henryk Sięga został kierownikiem organizacyjnym Aeroklubu..
W 1953 roku lotnisko Kucelin stało się placem budowy walcowni blach grubych przy Hucie im. Bolesława Bieruta. Piloci zostali bez bazy. Aeroklub musiał zawiesić swoją działalność. Na lotnisku w Rudnikach częstochowscy lotnicy pojawili się dopiero w 1957 roku, choć te tereny zostały przekazane aeroklubowi 7 lat wcześniej. Decyzją władz centralnych do tego czasu terenem gospodarowało wojsko.
Źródło.
Eksperci klubu w 2010 roku brali udział w szkoleniu załóg samolotów F-16 Fighting Falcon. Szkolenie odbywało na terenie lotniska w Rudnikach oraz w Centralnej Szkole Państwowej Straży Pożarnej w Częstochowie.
Jednym z najwybitniejszych członków częstochowskiego aeroklubu jest Janusz Darocha, wielokrotny medalista mistrzostw świata i Europy w lataniu precyzyjnym i rajdowo-nawigacyjnym oraz Jerzy Ostrowski wielokrotny medalista mistrzostw Polski i świata w sporcie modelarstwa lotniczego.
W 2014 roku Tadeusz Jacniacki z Aeroklubu Częstochowskiego został zdobywcą trofeum 58 edycji Całorocznych Zawodów Szybowcowych „Skrzydlatej Polski” o Memoriał Ryszarda Bitnera. Już po raz czwarty sięgnął po to trofeum. Pierwszy raz w 2002 roku, następnie w 2005, 2010 i 2012 roku.

</doc>
<doc id="840160" url="https://pl.wikipedia.org/wiki?curid=840160" title="Wyższa Szkoła Dziennikarska im. Melchiora Wańkowicza w Warszawie">
Wyższa Szkoła Dziennikarska im. Melchiora Wańkowicza w Warszawie

Wyższa Szkoła Dziennikarska im. Melchiora Wańkowicza w Warszawie – uczelnia niepubliczna z siedzibą w Warszawie, prowadząca działalność w latach 1995–2013.
Rozpoczęła działalność w 1995 roku. Zarejestrowana w MEN pod numerem 71. Posiadała uprawnienia do nadawania tytułu licencjata.
Uczelnia powstała z inicjatywy Stowarzyszenia Dziennikarzy Polskich. Jej założycielem była Fundacja Centrum Prasowe dla Krajów Europy Środkowo-Wschodniej, kierowana przez honorowego prezesa SDP, red. Stefana Bratkowskiego. Patronem szkoły był pisarz i dziennikarz Melchior Wańkowicz. Jedynym wydziałem Wyższej Szkoły Dziennikarskiej był Wydział Dziennikarstwa i Komunikacji Społecznej.

</doc>
<doc id="840162" url="https://pl.wikipedia.org/wiki?curid=840162" title="Medal Mungo Parka">
Medal Mungo Parka

Medal Mungo Parka – odznaczenie wręczane przez Królewskie Szkockie Towarzystwo Geograficzne w uznaniu za znaczny wkład wiedzy geograficznej poprzez odkrycia, badania, prace korzystne dla ludzkości prowadzone w potencjalnie niebezpiecznym otoczeniu czy środowisku. Medal został ustanowiony ku czci szkockiego odkrywcy Mungo Parka.
Odznaczeni medalem.
Medal przyznawany jest w nieregularnych odstępach od 1930 roku. Jak dotąd nagrodzeni nim zostali:

</doc>
<doc id="840170" url="https://pl.wikipedia.org/wiki?curid=840170" title="Europa Nostra">
Europa Nostra

Europa Nostra – europejska federacja stowarzyszeń na rzecz ochrony dziedzictwa kulturowego i przyrodniczego Europy.
Struktura.
Federacja składa się z 250 organizacji członkowskich – stowarzyszeń ochrony dziedzictwa kulturowego i fundacji o łącznej liczbie ponad 5 milionów osób, 150 stowarzyszeń współpracujących (organizacji NGO, organów rządowych, władz lokalnych i korporacji), a także 1500 członków indywidualnych, którzy bezpośrednio wspierają misję Europa Nostra.
Wiele stowarzyszeń, zajmujących się lokalnie ochroną swego dziedzictwa kulturowego, może dzięki współpracy z Europa Nostra komunikować się z dużymi instytucjami, takimi jak Unia Europejska, Rada Europy, czy UNESCO.
Stowarzyszenie zostało założone w 1963 roku i ma swoją siedzibę w Hadze (Holandia). Działalność koordynowana jest przez Sekretariat Międzynarodowy. Sekretarzem generalnym Europa Nostra jest Sneška Quaedvlieg-Mihailović (Holandia / Serbia). W kilku państwach Sekretariat Międzynarodowy ma swoją reprezentację w strukturach krajowych.
Członkowie stowarzyszenia.
Członków Europa Nostra można podzielić na trzy główne kategorie:
Historia powstania.
Europa Nostra została założona w 1963 roku z inicjatywy Italia Nostra, jako odpowiedź na poważne zagrożenie dla przetrwania Wenecji, spowodowanego przez regularne powodzie. W 1991 r. Połączyła się z Internationales Burgen Institut (Międzynarodowy Instytut Zamków), utworzony w 1949 roku.
W ciągu swej historii prezydentami Europa Nostra było szereg światowej sławy postaci z życia artystycznego i politycznego, takich jak Maestro Plácido Domingo (Hiszpania), Denis de Kergorlay (Francja), a wcześniej Księżna Badajoz z Hiszpanii (2007–2009), Henryk książę Danii (1990–2007) oraz polityk, minister Holandii - Hans de Koster (1984–1990).
Działania, programy, nagrody.
Od 1978 Europa Nostra wręcza nagrody za utrzymywanie i restaurację obiektów kulturowych w krajach europejskich.
W 2002 roku Unia Europejska przekazała stowarzyszeniu nadzór nad administracją programu nagród zwanym "European Union Prize for Cultural Heritage" („Nagroda Europa Nostra”). Celem tego programu jest:
W 2010 roku Europa Nostra otworzyła w Brukseli biuro łącznikowe, którego zadaniem jest koordynacja lobbingu instytucji UE i innych organów europejskich i międzynarodowych z siedzibą w Brukseli, Strasburgu i Paryżu.
W 2011 roku podczas organizowanego przez Europa Nostra Europejskiego Kongresu Dziedzictwa Narodowego w Amsterdamie wraz z 27 innych europejskich i międzynarodowych sieci i organizacji działających na polu dziedzictwa kulturowego utworzono sojusz europejskiego dziedzictwa European Heritage Alliance 3.3.
Dziedzictwo w zagrożeniu.
W styczniu 2013 r. rozpoczął się Program „7 najbardziej zagrożonych” (wspólnie z Grupą Europejskiego Banku Inwestycyjnego i Instytutem EBI) – w celu identyfikacji zagrożonych zabytków i obiektów w Europie oraz mobilizacji partnerów publicznych i prywatnych na szczeblu lokalnym, krajowym i europejskim dla znalezienia przyszłości tych miejsc. 7 najbardziej zagrożonych miejsc i pomników na rok 2013 zostało wybranych z listy 14 przygotowanych przez międzynarodową komisję, która przeszła 40 nominacji od organizacji członkowskich z 21 krajów.
W ostatnich latach Europa Nostra podniosła głos, by ratować zagrożone zabytki, miejsca lub krajobrazy w Europie, takie jak:
W Polsce.
W Polsce odpowiednikiem działań Europa Nostra jest stowarzyszenie Patria Polonorum, której prezes prof. Zygmunt Świechowski został przyjęty do Rady Naczelnej „Europa Nostra”.
Linki zewnętrzne.
Europa Nostra

</doc>
<doc id="840175" url="https://pl.wikipedia.org/wiki?curid=840175" title="Szlaki turystyczne w rejonie Bielska-Białej">
Szlaki turystyczne w rejonie Bielska-Białej



</doc>
<doc id="840176" url="https://pl.wikipedia.org/wiki?curid=840176" title="Calcinea">
Calcinea

Calcinea – podgromada gąbek (Porifera) z gromady gąbek wapiennych (Calcarea) charakteryzujących się symetrycznymi, trój- lub czteropromiennymi igłami oraz larwą typu celoblastuli.
Rzędy.
Rodziny wyróżniane czasem jako rząd Leucettida są przez część systematyków włączane do Clathrinida.

</doc>
<doc id="840180" url="https://pl.wikipedia.org/wiki?curid=840180" title="Kapitan Alberto Bertorelli">
Kapitan Alberto Bertorelli



</doc>
<doc id="840185" url="https://pl.wikipedia.org/wiki?curid=840185" title="Bartłomiej Kielar">
Bartłomiej Kielar

Bartas (właśc. Bartłomiej Maciej Kielar, ur. 3 stycznia 1981 w Pile) – polski wokalista, członek zespołu Verba. 
Życiorys.
Od najmłodszych lat gra na instrumentach klawiszowych. W 1996 ukończył Szkołę Podstawową nr 5 im. Dzieci Polskich w Pile. Zaprzyjaźnił się z Ignacym Ereńskim już w szkole podstawowej, gdzie uczęszczali do tej samej klasy. Po jej ukończeniu, rozwijali wspólne zainteresowania, m.in. zamiłowanie do muzyki, dlatego już bardzo wcześnie (jako 16-latkowie) stworzyli grupę muzyczną. Mówią, że gdyby nie twórczość muzyczna, zostaliby najprawdopodobniej architektami.
Występował wspólnie z Ignacem i Tylasem w grupie Squad Centralny, której był producentem. Po opuszczeniu zespołu przez Tylasa i Wiktora, przekształcił się on w duet Verba, który istnieje do dziś. W 2012 roku Ignacy odszedł z zespołu a na jego miejsce pojawił się Przemysław Malita, znany jako "Malit".
Verba była nominowana do Eska Music Awards 2006 w kategoriach: Album Roku, Zespół Roku oraz Debiut Roku, w której zwyciężył. Album "„Dwudziesty pierwszy listopada”" wygrał w plebiscycie telewizyjnym SuperJedynek 2006 w kategorii płyta hiphopowa. Zespół jest również laureatem Bravoory 2006 i Mikrofonów Popcornu 2006.

</doc>
<doc id="840186" url="https://pl.wikipedia.org/wiki?curid=840186" title="Tajny agent Crabtree">
Tajny agent Crabtree



</doc>
<doc id="840193" url="https://pl.wikipedia.org/wiki?curid=840193" title="Henryk Józef Nowacki">
Henryk Józef Nowacki

Henryk Józef Nowacki (ur. 11 sierpnia 1946 w Gunzenhausen w Bawarii) – polski duchowny katolicki, arcybiskup tytularny Blery, szef misji dyplomatycznych Stolicy Apostolskiej (nuncjusz apostolski).
Życiorys.
Urodził się w bawarskim Gunzenhausen. Wyświęcony na kapłana został 31 maja 1970 w Tarnowie przez Jerzego Ablewicza. Pracował jako wikariusz w Ropczycach i Tarnowie. W 1974 rozpoczął studia teologiczne na KUL-u. Od 1977 studiował prawo kanoniczne i prawo międzynarodowe na Papieskim Uniwersytecie Świętego Tomasza z Akwinu i w Papieskim Instytucie Studiów Wschodnich w Rzymie, gdzie się doktoryzował.
W 1980 rozpoczął przygotowanie do służby dyplomatycznej na Papieskiej Akademii Kościelnej. W 1983 mianowany sekretarzem Nuncjatury Apostolskiej w Paragwaju. W latach 1987-1989 był sekretarzem Delegatury Apostolskiej w Angoli. W latach 1989-2001 kierownik Sekcji Polskiej Sekretariatu Stanu.
8 lutego 2001 został mianowany nuncjuszem apostolskim na Słowacji oraz arcybiskupem tytularnym "Blery". Sakry biskupiej 19 marca 2001 udzielił mu papież Jan Paweł II.
28 listopada 2007 roku został mianowany nuncjuszem w Nikaragui, a 28 czerwca 2012 nuncjuszem w Szwecji i Islandii. 6 października 2012 został równocześnie akredytowany nuncjuszem apostolskim w Danii, Finlandii i Norwegii.
Od 2003 jest honorowym obywatelem miasta Bochni. Znany jest tam z uwiecznionych sukcesem starań o podniesienie miejscowego kościoła do godności bazyliki mniejszej oraz z przekazywania do miejscowego muzeum pamiątek związanych z Janem Pawłem II.
Współpraca na szkodę Kościoła Katolickiego ze Służbą Bezpieczeństwa.
Ksiądz Tadeusz Isakowicz-Zaleski zawarł w swojej książce informację nt. Tajnego Współpracownika „Henryk”, który w 1977 podpisał zobowiązanie do współpracy ze służbami specjalnymi, jednakże bez podania jego personaliów – te chciał bowiem ujawnić jedynie Stolicy Apostolskiej. Ks. Isakowicz-Zaleski podał jedynie, że jest to osoba będąca „jednym z duchownych pełniących dziś odpowiedzialną funkcję w Kościele powszechnym”. 28 lutego 2007 Katolicka Agencja Informacyjna podała, że agent ten jest „obecnie urzędującym dyplomatą Watykanu”. 1 marca 2007 tygodnik "Wprost", podał informację, jakoby zidentyfikował TW Henryka jako właśnie abpa Henryka Józefa Nowackiego. Po tych informacjach abp Józef Życiński w wypowiedzi dla KAI nie pozostawił wątpliwości, że chodzi o właśnie tego biskupa. W takiej sytuacji ks. Isakowicz-Zaleski zdecydował się 8 marca 2007 na potwierdzenie tych spekulacji.
Wedle ks. Isakowicza-Zaleskiego, Henryk Nowacki podpisał w 1977 zobowiązanie do współpracy i przyjął pseudonim „Henryk”. Spotkał się z funkcjonariuszami Służby Bezpieczeństwa co najmniej trzy razy, a podczas tych spotkań informował o kadrze wyższego seminarium duchownego w Tarnowie i o duchownych z diecezji tarnowskiej. W późniejszym okresie pseudonim ks. Nowackiego zmieniono na „Jarek”. Współpracownika wyrejestrowano w 1988.

</doc>
<doc id="840196" url="https://pl.wikipedia.org/wiki?curid=840196" title="Clathrinida">
Clathrinida

Clathrinida – rząd gąbek wapiennych (Calcarea) z podgromady Calcinea. Gąbki należące do tego rzędu mają wapienne szkielety, wyłącznie z wolno ułożonymi igłami. Są zwierzętami morskimi.

</doc>
<doc id="840198" url="https://pl.wikipedia.org/wiki?curid=840198" title="Psalmy syryjskie">
Psalmy syryjskie

Psalmy syryjskie – pięć apokryficznych psalmów, uznawanych w syryjskim kanonie Starego Testamentu. Psalmom tym nadano numerację od 151 do 155. Zawiera je Peszitta, która umieszcza je zaraz po Księdze Psalmów i przypisuje ich autorstwo Dawidowi.
Manuskrypty.
Psalmy od 151 do 155 przekazują nieliczne syryjskie kodeksy biblijne. Najstarszy manuskrypt "Mosul cod. 4" pochodzi z XII wieku, a jest przechowywany w bagdadzkiej bibliotece patriarchatu chaldejskiego. Psalmy syryjskie zawierają również rękopisy dzieł nestoriańskiego biskupa Eliasza z Anbar, żyjącego w pierwszej połowie X wieku. Najstarszy rękopis dzieł Eliasza pochodzi z XIV wieku, a psalmy syryjskie zostały w nim zapisane w celu zapełnienia wolnej karty.
Psalm 151 jest jednak poświadczony większą liczbą syryjskich kodeksów biblijnych, z których najstarszy pochodzi z VI wieku. W grocie 11 w 
Kumran w odnalezionym zwoju 11Q5 zachował się hebrajski tekst psalmów 151, 154 i 155. Ponadto Septuaginta oddzielnie przekazuje grecki tekst samego Psalmu 151, a jego łaciński przekład zawierają również niektóre rękopisy Wulgaty.
Opis.
Psalmy prawdopodobnie powstały pierwotnie w języku hebrajskim co poświadcza zwój 11Q5 zawierający psalmy 151, 154 i 155. Czas ich powstania na najpóźniej pierwszą połowę I wieku n.e. ogranicza zwój 11Q5 z Qumran. Zapewne jednak powstały w epoce hellenistycznej. William F. Albright uważał, że Psalm 151 pochodzi z VII lub VI wieku p.n.e. jednak opinii tej nie podzielają inni badacze. Wydanie krytyczne psalmów syryjskich na podstawie rękopisu "Mosul cod. 4" z Bagdadu opracował Willem Baars ("The Old Testament in Syriac according to the Peshitta Version").
Treść psalmów:

</doc>
<doc id="840199" url="https://pl.wikipedia.org/wiki?curid=840199" title="Rahona">
Rahona



</doc>
<doc id="840201" url="https://pl.wikipedia.org/wiki?curid=840201" title="Denis MacShane">
Denis MacShane

Denis MacShane (ur. jako Denis Matyjaszek 21 maja 1948) – ekonomista, polityk brytyjski, znany z pozycji proeuropejskich, były minister stanu ds. europejskich ("Minister of State for Europe") w Foreign Office; parlamentarzysta laburzystów z okręgu Rotherham (od 1994 do 2012).
MacShane ma doktorat w dziedzinie gospodarki międzynarodowej, był dziennikarzem BBC (1969-1977). W 1982 został aresztowany w Polsce podczas demonstracji pro-solidarnościowej, i deportowany do Wielkiej Brytanii.
MacShane znany jest ze znajomości języka, historii i kultury Francji. W 2002 zwrócił na siebie uwagę, nazywając prezydenta Wenezueli Hugo Cháveza „populistycznym demagogiem” i porównując go do Mussoliniego.

</doc>
<doc id="840204" url="https://pl.wikipedia.org/wiki?curid=840204" title="Karabin maszynowy Valmet M78">
Karabin maszynowy Valmet M78

Valmet M78 – fiński ręczny karabin maszynowy, odpowiednik radzieckiego RPK.
Valmet M78 był wersją karabinu szturmowego Valmet M76 wyposażoną w dłuższą, ciężką lufę, dwójnóg, oraz kolbę wzorowaną na stosowanej w RPK. Celownik krzywiznowy zamocowany analogicznie jak w radzieckich wersjach AK na podstawie osadzonej w tylnej części lufy.
Na cywilny rynek amerykański produkowana była samopowtarzalna wersja tego rkm-u oznaczona jako Valmet M78S.
Opis.
Valmet M78 był bronią samoczynno-samopowtarzalną. Automatyka broni działa na zasadzie odprowadzania gazów prochowych z długim skokiem tłoka gazowego. Zamek ryglowany przez obrót (2 rygle). Rękojeść przeładowania po prawej stronie broni, związana z suwadłem. Mechanizm spustowy z przełącznikiem rodzaju ognia. Skrzydełko bezpiecznika/przełącznika rodzaju ognia po prawej stronie komory zamkowej w pozycji zabezpieczonej zasłania wycięcie w którym porusza się rękojeść przeładowania. Magazynki 15, 30 nabojowe łukowe i 75 nabojowe, bębnowe, wymienne z 30 nabojowymi magazynkami AK-47. Kolba stała. Przyrządy celownicze mechaniczne, składają się z muszki i celownika krzywiznowego. Valmet M78 wyposażony był w dwójnóg.

</doc>
<doc id="840206" url="https://pl.wikipedia.org/wiki?curid=840206" title="Bellaria-Igea">
Bellaria-Igea



</doc>
<doc id="840210" url="https://pl.wikipedia.org/wiki?curid=840210" title="Kansas City Royals">
Kansas City Royals

Kansas City Royals – drużyna baseballowa grająca w dywizji centralnej American League, ma siedzibę w Kansas City w stanie Missouri.
Historia.
Klub założono w 1969 roku po tym, jak dwa lata wcześniej zespół Kansas City Athletics przeniósł siedzibę do Oakland. Pierwszy mecz Royals rozegrali 8 kwietnia 1969 na Municipal Stadium przeciwko Minnesota Twins. W 1973 ukończono budowę nowego stadionu Royals Stadium, której koszt wyniósł 43 miliony dolarów. Cztery lata później Royals po raz pierwszy uzyskali awans do American League Championship Series, zaś w 1980 do World Series, w których ulegli Philadelphia Phillies 2–4.
W sezonie 1985 zespół zdobył mistrzowski tytuł, po pokonaniu w World Series St. Louis Cardinals 4–3. W 2014 Royals po raz pierwszy od 29 lat uzyskali awans do postseason, zaś rok później po raz pierwszy od 1985 zdobyli tytuł World Series.
Zastrzeżone numery.
Od 1997 numer 42 zastrzeżony jest przez całą ligę ku pamięci Jackie Robinsona, który jako pierwszy Afroamerykanin przełamał bariery rasowe w Major League Baseball.
Linki zewnętrzne.
Oficjalna strona klubu

</doc>
<doc id="840212" url="https://pl.wikipedia.org/wiki?curid=840212" title="Cleveland Guardians">
Cleveland Guardians

Cleveland Guardians (dawniej Cleveland Indians) – drużyna baseballowa grająca w dywizji centralnej American League, ma siedzibę w Cleveland w stanie Ohio. Dwukrotny zwycięzca w World Series.
Historia.
W 1894 roku utworzono zespół Grand Rapids Rustlers, który występował w Western League. W 1900 siedzibę klubu przeniesiono do Cleveland i nadano mu przydomek Lake Shores. Rok później przystąpił do nowo utworzonej American League i zmienił nazwę na Cleveland Bluebirds (Blues). 24 kwietnia 1901 zespół rozegrał pierwszy oficjalny mecz ligowy w Chicago przeciwko White Sox, a w roli gospodarza występował na stadionie League Park, wybudowanym w 1891. 
W sezonie 1902 klub nieoficjalnie przyjął nazwę Broncos, a w 1903 zmienił ją na Cleveland Naps, na cześć ówczesnego drugobazowego i lidera zespołu Napa Lajoie, jednak odejście zawodnika w 1914 roku i przegranie 102 meczów w sezonie zasadniczym spowodowało zmianę nazwy klubu na Cleveland Indians. W 1920 po raz pierwszy zespół zwyciężył w American League (z bilansem 98–56) i awansował do World Series, w których pokonał Brooklyn Dodgers w siedmiu meczach (grano wówczas do pięciu wygranych meczów). 
W 1932 roku Indians przenieśli się na nowy stadion Cleveland Municipal Stadium, a pierwszy mecz przeciwko Philadelphia Athletics obejrzało 80 tysięcy widzów. W latach 1934–1946 ze względu na wysokie koszty utrzymania obiektu, zespół zmuszony był rozgrywać na nim spotkania w niedziele i święta; w dni powszednie mecze odbywały się na League Park. W sezonie 1948 Indians po raz drugi w historii klubu (z bilansem 97–58) zwyciężyli w American League i po raz drugi zdobyli mistrzowski tytuł po pokonaniu w World Series Boston Braves 4–2.
W 1954 zespół zwyciężył w sezonie zasadniczym w 111 meczach (na 154 rozegranych) i po raz trzeci wygrał American League, jednak w World Series uległ New York Giants w czterech meczach. W 1969 po dołączeniu do MLB czterech nowych zespołów, obie ligi podzielono na dwie dywizje East Division i West Division; Indians przystąpili do rozgrywek o mistrzostwo dywizji wschodniej. W 1994 w związku z dołączeniem do MLB dwóch nowych zespołów, utworzono w każdej z lig trzecią dywizję, centralną, do której dokooptowano między innymi Cleveland Indians. Od 1994 Indians korzystają z obiektu Progressive Field (do 2007 funkcjonował pod nazwą Jacobs Field) mogącym pomieścić 43 429. 
Po 40 latach Indians z bilansem 100–44 ponownie awansowali do postseason; po wyeliminowaniu Boston Red Sox w Division Series, a następnie Seattle Mariners w Championship Series, przegrali w World Series z Atlanta Braves 2–4. Dwa lata później nastąpił kolejny awans do finałów, gdzie przeciwnikiem była drużyna Florida Marlins; w siódmym, decydującym meczu Indians prowadząc 2–1 byli o dwa auty od mistrzostwa, jednak Marlins zdołali wyrównać, a w jedenastym inningu zdobyli zwycięskiego runa i ostatecznie zespół z Miami wygrał World Series. Do Championship Series Indians uzyskiwali awans jeszcze dwa razy w 1998 i 2007, dwukrotnie przegrywając (odpowiednio z New York Yankees 2–4 i z Boston Red Sox 3–4).
1 lipca 2016 po wygranej nad Toronto Blue Jays 2–1 po dziewiętnastu zmianach, Indians pobili klubowy rekord zwyciężając w czternastu meczach z rzędu. 19 października 2016 po zwycięstwie w meczu numer 5 American League Championship Series nad Toronto Blue Jays, Indians zapewnili sobie mistrzostwo American League po raz pierwszy od 1997 roku. 
13 września 2017 Indians ustanowili rekord American League, notując 21 zwycięstw z rzędu. Ostatecznie serię zakończyli na 22 wygranych, po porażce w meczu rozegranym dwa dni później z Kansas City Royals 3–4.
19 listopada 2021 roku klub ogłosił zmianę nazwy na Cleveland Guardians. 
Zastrzeżone numery.
Od 1997 numer 42 zastrzeżony jest przez całą ligę ku pamięci Jackie Robinsona, który jako pierwszy Afroamerykanin przełamał bariery rasowe w Major League Baseball.
Linki zewnętrzne.
Oficjalna strona klubu

</doc>
<doc id="840215" url="https://pl.wikipedia.org/wiki?curid=840215" title="Patria Polonorum">
Patria Polonorum

Patria Polonorum – polska organizacja zajmująca się ochroną dziedzictwa kulturowego i przyrodniczego Polski, należąca do międzynarodowej federacji stowarzyszeń ds. ochrony kulturalnego i naturalnego dziedzictwa Europy Europa Nostra.
Misja.
Misją Patria Polonorum jest ochrona środowiska kulturalnego i naturalnego, społeczna kontrola poziomu planowania przestrzennego miast i wsi z uwzględnieniem zespołów zabytkowych oraz walka z zanieczyszczeniem środowiska.
Struktura.
Stowarzyszenie zostało założone z inicjatywy prof. Zygmunta Świechowskiego w 1988, członkami założycielami stowarzyszenia „Patria Polonorum” były m.in. Towarzystwo Miłośników Historii i Zabytków Krakowa, Towarzystwo Opieki nad Zabytkami, Fundacja Kultury Polskiej, Kaliskie Towarzystwo Przyjaciół Nauk.
W 1991 została przyjęta do organizacji europejskiej „Europa Nostra”, a prezes organizacji prof. Zygmunt Świechowski został przyjęty do Rady Naczelnej „Europa Nostra”. Od 2008 prezesem stowarzyszenia jest dr hab. Małgorzata Omilanowska.

</doc>
<doc id="840217" url="https://pl.wikipedia.org/wiki?curid=840217" title="Straightman">
Straightman

Straightman – amerykański dramat filmowy w reżyserii Bena Berkowitza z 1999 roku.
Film opowiada historię związku emocjonalnego dwójki mężczyzn − kobieciarza i skrytego homoseksualisty.

</doc>
<doc id="840223" url="https://pl.wikipedia.org/wiki?curid=840223" title="Ignacy Ereński">
Ignacy Ereński

Ignac, właśc. Ignacy Ereński (ur. 11 marca 1981 w Pile) – polski wokalista, były członek zespołu Verba. 
Życiorys.
W 1996 ukończył Szkołę Podstawową nr 5 im. Dzieci Polskich w Pile.
W 1997 występował w zespole BRAx2, później w grupie Mechanizm. Później Ignac i Tylas przy współpracy z Bartasem, który został producentem, stworzyli grupę Squad Centralny. Współpracował też z zespołem Liryczni Mordercy. Po opuszczeniu zespołu przez Tylasa i Wiktora przekształcił się on w duet Verba.
Verba była nominowana do Eska Music Awards 2006 w kategoriach: Album Roku, Zespół Roku oraz Debiut Roku, w której zwyciężył. Album "„Dwudziesty pierwszy listopada”" wygrał w plebiscycie telewizyjnym SuperJedynek 2006 w kategorii płyta hiphopowa. Zespół jest również laureatem Bravoory 2006 i Mikrofonów Popcornu 2006.

</doc>
<doc id="840224" url="https://pl.wikipedia.org/wiki?curid=840224" title="Kopenhaga Centralna">
Kopenhaga Centralna



</doc>
<doc id="840228" url="https://pl.wikipedia.org/wiki?curid=840228" title="Allonautilus">
Allonautilus

Allonautilus – rodzaj głowonogów z rzędu łodzików (Nautilida). Obejmuje gatunki wyodrębnione z rodzaju "Nautilus" na podstawie różnic anatomicznych w budowie muszli oraz w budowie wewnętrznej. Gatunkiem typowym rodzaju jest "A. scrobiculatus".
Wyróżnione gatunki: 

</doc>
<doc id="840231" url="https://pl.wikipedia.org/wiki?curid=840231" title="Sztokholm Centralny">
Sztokholm Centralny



</doc>
<doc id="840236" url="https://pl.wikipedia.org/wiki?curid=840236" title="Panda Software">
Panda Software



</doc>
<doc id="840238" url="https://pl.wikipedia.org/wiki?curid=840238" title="Kochłowice (grodzisko)">
Kochłowice (grodzisko)

Grodzisko Kochłowickie − średniowieczny gródek stożkowy nad rzeką Kochłówką w Rudzie Śląskiej-Kochłowicach powstały na początku XIV wieku. Od kwietnia 2009 roku status społecznego opiekuna zabytku, decyzją Prezydenta Miasta Ruda Śląska, posiada Stowarzyszenie Genius Loci − Duch Miejsca.
Charakterystyka.
Obiekt znajduje się w widłach rzeki Kochłówki (Potok Bielszowicki) oraz cieku płynącego od strony Bykowiny, w źródłach występującego pod nazwą Złoty Potok. Obecnie zachowana jest topografia terenu: fosa, stożek właściwy, na którym w średniowieczu istniała drewniana wieża, oraz podgrodzie. Pierwsze badania archeologiczne potwierdziły tu istnienie wieży oraz palisady. Ostatnie badania archeologiczne wskazują, że od strony północnej nad fosą przerzucony był drewniany most. W trakcie badań w 2014 roku natrafiono także na pozostałości konstrukcji oporowej gródka.
Datacja.
Materiał ceramiczny, znaleziony na stanowisku, pochodzi głównie z XIV i XV wieku. Niestety źródła pisane pomijają gródek milczeniem. Dopiero w dokumencie, spisanym w Bytomiu 29 czerwca 1467 roku, Stanisław Rudzki sprzedał chłopu z Kochłowic Pawłowi Litawie folwark koło kopca przy stawie młyńskim („forbergczisko u kopcza kochlowskiego wedle stawu mlynskeho”). Wskazywać to może, że w połowie XV wieku gród już nie funkcjonował, a u jego podnóża znajdował się młyn.
Wygląd.
W najwyższym punkcie stożka stała drewniana wieża mieszkalna, której ściany oblepiono polepą konstrukcyjną. Odkopano też pozostałości palisady (ostrokołu) czyli umocnienia z powbijanych w ziemię pali. W trakcie badań, prowadzonych w 2014 roku przez Dariusza Goińskiego, natrafiono na konstrukcję oporową po zewnętrznej stronie fosy (analogiczne konstrukcje stosuje się również dzisiaj, tylko przy użyciu innych materiałów niż drewno), w postaci pali wbitych pod kątem 60 stopni w kierunku grodu. Pale zostały rozmieszczono w dwóch rzędach w odstępach około 1 m od siebie. Konstrukcja miała zapobiec osuwaniu się stoku fosy. Dodatkowo zbocze stożka wzmocniono płaszczem kamiennym oraz horyzontalnym układem dranic, zapobiegającym podmywaniu oraz przemieszczaniu się mas ziemi. Uchwycono również schodkowe pionowanie zbocza stożka. Został osiągnięty główny cel badań, jakim było odnalezienie pozostałości mostu, który miał raczej formę kładki, przebiegającej nieznacznie nad dnem fosy. Nie wiadomo jednak, czy była to główna przeprawa do warowni.
Przeznaczenie.
Brak źródeł pisanych utrudnia określenie funkcji i właściciela gródka. Prawdopodobnie był on własnością książąt bytomskich, do których należały tereny wokół Kochłowic. 23 stycznia 1374 roku w Kochłowicach dokument wystawił książę cieszyński Przemysław I Noszak, do którego należała wówczas południowa część ziemi bytomskiej.
Stan obecny.
Obiekt stanowi najstarszy zabytek miasta Ruda Śląska. Niestety zbocza kopca są narażone na niszczenie. Do głównych zagrożeń zabytku należą: zarastające go drzewa, . Od kilku lat zabytkiem opiekuje się Stowarzyszenie Genius Loci – Duch Miejsca, które systematycznie sprząta zabytek ze śmieci, wycięło drzewa, organizuje plenerowe lekcje historii i wycieczki na kopiec. W 2013 roku ustawiono przy gródku tablice informacyjne. Od 2013 każdego roku pod koniec lata organizowane są imprezy plenerowe. W latach 2013–2015 oraz w 2022 z inicjatywy Genius Loci na stanowisku prowadzono badania archeologiczne.

</doc>
<doc id="840243" url="https://pl.wikipedia.org/wiki?curid=840243" title="Keep Holding On">
Keep Holding On

Keep Holding On – piosenka Avril Lavigne, stworzona na potrzeby filmu fantasy "Eragon" z roku 2006. Autorami utworu są Avril Lavigne oraz Lukasz „Dr. Luke” Gottwald, który był również producentem kompozycji. „Keep Holding On” to pierwszy utwór promujący ścieżkę dźwiękową filmu „Eragon” – w Stanach Zjednoczonych promowany był przez stacje radiowe od listopada 2006.
Potwierdzono już, że nowa wersja utworu znajdzie się na trzecim albumie piosenkarki, którego premiera odbyła się 17 kwietnia 2007, aczkolwiek na The Best Damn Thing pojawiła się niezmieniona, oryginalna wersja. Wokalistka określiła album jako bardziej optymistyczny i cięższy niż „Keep Holding On”.
Piosenka została życzliwie przyjęta przez krytyków muzycznych – magazyn Billboard określił ją jako „wspaniały utwór”, w którym Avril Lavigne pokazuje, że „zamierza zostać na rynku muzycznym na długo”.
Utwór „Keep Holding On” utrzymał się przez cztery tygodnie na kanadyjskiej liście przebojów publikowanej przez serwis „Nielsen Broadcast Data Systems”, co oznaczało powtórzenie sukcesu tytułu „Complicated” z roku 2002 tej samej wokalistki. Utwór znalazł się również w czołowej dwudziestce listy „Top 100” magazynu "Billboard" i w czołowej dziesiątce zestawienia „Hot Adult Top 40 Tracks”.

</doc>
<doc id="840244" url="https://pl.wikipedia.org/wiki?curid=840244" title="Ameba (matematyka)">
Ameba (matematyka)

Ameba – zbiór związany z wielomianem jednej lub wielu zmiennych zespolonych. Ameby znajdują zastosowanie w geometrii algebraicznej.
Rozważmy funkcję:
Niech formula_2 będzie wielomianem formula_3 zmiennych zespolonych – jego pierwiastki są wektorami postaci formula_4 Amebą wielomianu formula_5 nazywamy zbiór formula_6
Ameby zostały zdefiniowane w 1994 roku, w książce Gelfanda, Kapranowa, i Żełwińskiego.

</doc>
<doc id="840247" url="https://pl.wikipedia.org/wiki?curid=840247" title="Rosyjski niebieski">
Rosyjski niebieski



</doc>
<doc id="840248" url="https://pl.wikipedia.org/wiki?curid=840248" title="Antoni Komendo-Borowski">
Antoni Komendo-Borowski

Antoni Komendo-Borowski (ur. 6 czerwca 1912 w Białymstoku, zm. 12 maja 1984 Bradford) – polski piłkarz występujący na pozycji pomocnika lub napastnika, reprezentant Polski, żołnierz Polskich Sił Zbrojnych.
Życiorys.
Antoni Komendo-Borowski, był absolwentem gimnazjum, a następnie urzędnikiem instytucji wojskowych. 
Swoją karierę napastnika rozpoczął w wojskowym klubie 42 Pułku Piechoty, od 1932 roku występującego pod nazwą Jagiellonia Białystok, a od lipca 1933 do wybuchu wojny reprezentował barwy Pogoni Lwów. 
Był uczestnikiem kampanii wrześniowej, po której dostał się do obozu jenieckiego na Węgrzech. Tam zaczął grać w obozowej drużynie piłkarskiej – Junaku Drohobycz. 
W 1944 roku uczestniczył w bitwie o Monte Cassino, w której został ranny. Był podporucznikiem w 1 Batalionie Strzelców Karpackich.
Reprezentacja.
Zanotował jeden występ w reprezentacji Polski. 15 września 1935 wystąpił w meczu przeciwko Łotwie (3:3), w którym zdobył bramkę.

</doc>
<doc id="840253" url="https://pl.wikipedia.org/wiki?curid=840253" title="Izabela d’Este">
Izabela d’Este

Izabela d’Este, wł. Isabella d’Este, znana jako Pierwsza Dama Renesansu (ur. 18 maja 1474, zm. 13 lutego 1539) – córka Herkulesa I d’Este, księcia Ferrary i Modeny, oraz jego żony Eleonory Aragońskiej.
Była włoską arystokratką i jedną z czołowych postaci włoskiego renesansu. Była siostrą księcia Mantui Alfonsa I oraz księżnej Bari i Mediolanu Beatrycze.
Małżeństwo.
12 lutego 1490, w wieku 16 lat, poślubiła Franciszka II Gonzagę, markiza Mantui. Z tego związku pochodziło siedmioro dzieci:
Wspólnie z małżonkiem była mecenasem Ludovica Ariosta w czasie, gdy ten pisał "Orlanda Szalonego". Gościli też Leonarda da Vinci, a Izabela zleciła mu namalowanie jej portretu, którego jednak nie wykonał, poprzestawszy na stworzeniu rysunku, który obecnie znajduje się w Luwrze. Dwa portrety Izabeli wykonał za to Tycjan. Izabela znana też była z zamiłowania do kolekcjonowania rzeźb i monet.
Późniejsze życie.
Po śmierci męża Izabela rządziła Mantuą jako regentka, w czasie małoletności ich syna Fryderyka II. Zaczęła odgrywać bardzo ważną rolę we włoskiej polityce i podniosła pozycję Mantui. Mantua została księstwem, a jej młodszy syn otrzymał kardynalski kapelusz.
Jej polityczne i dyplomatyczne talenty dały o sobie znać, kiedy Izabela prowadziła negocjacje z Cezarem Borgią, który wcześniej obalił Guidobaldo da Montefeltro, księcia Urbino, męża szwagierki i przyjaciółki Izabeli Elisabetty Gonzagi.

</doc>
<doc id="840255" url="https://pl.wikipedia.org/wiki?curid=840255" title="Bundesliga (2005/2006)">
Bundesliga (2005/2006)



</doc>
<doc id="840256" url="https://pl.wikipedia.org/wiki?curid=840256" title="Bundesliga (1963/1964)">
Bundesliga (1963/1964)



</doc>
<doc id="840257" url="https://pl.wikipedia.org/wiki?curid=840257" title="Bundesliga (1971/1972)">
Bundesliga (1971/1972)



</doc>
<doc id="840259" url="https://pl.wikipedia.org/wiki?curid=840259" title="Bundesliga (1970/1971)">
Bundesliga (1970/1971)



</doc>
<doc id="840278" url="https://pl.wikipedia.org/wiki?curid=840278" title="Lista amonitów">
Lista amonitów

Lista wszystkich odkrytych dotąd rodzajów amonitów.
M.
Mo.
Mojsvarites
Monophyllites

</doc>
<doc id="840279" url="https://pl.wikipedia.org/wiki?curid=840279" title="Corgoň liga (2001/2002)">
Corgoň liga (2001/2002)



</doc>
<doc id="840280" url="https://pl.wikipedia.org/wiki?curid=840280" title="Corgoň liga (2006/2007)">
Corgoň liga (2006/2007)



</doc>
<doc id="840282" url="https://pl.wikipedia.org/wiki?curid=840282" title="Corgoň liga (2002/2003)">
Corgoň liga (2002/2003)



</doc>
<doc id="840285" url="https://pl.wikipedia.org/wiki?curid=840285" title="Serie A (2006/2007)">
Serie A (2006/2007)

Serie A 2006/2007 – 105. edycja najwyższej w hierarchii klasy mistrzostw Włoch w piłce nożnej, organizowanych przez Lega Nazionale, które odbyły się od 9 września 2006 do 27 maja 2007. Mistrzem został , zdobywając swój 15.tytuł.
Organizacja.
Liczba uczestników pozostała bez zmian (20 drużyn). , i awansowali z Serie B. Rozgrywki składały się z meczów, które odbyły się systemem kołowym u siebie i na wyjeździe, w sumie 38 rund: 3 punkty przyznano za zwycięstwo i po jednym punkcie w przypadku remisu. W przypadku równości punktów wyżej została sklasyfikowana drużyna, która uzyskała większą liczbę punktów i różnicę bramek zdobytych w meczach bezpośrednich (więcej goli), a jeśli nadal była sytuacja nierozstrzygnięta, to większa liczba punktów i różnica bramek zdobytych w końcowej klasyfikacji. Zwycięzca rozgrywek ligowych otrzymywał tytuł mistrza Włoch. Trzy ostatnie drużyny spadało bezpośrednio do Serie B.
Afera Calciopoli.
W poprzednim sezonie zadecydowano o ukaraniu klubów odpowiedzialnych za wymuszanie na sędziach stronniczości. Na początku sezonu ukarano piłkarzy Milanu (-8 pkt.), Fiorentiny (-15 pkt.), Lazio (-3 pkt.) i Juventusu (Serie B, -9 pkt.).
Dominacja Interu.
Od początku sezonu, po aferze Calciopoli, w lidze dominował Inter, który w tym sezonie ustanowił wiele rekordów:
Tabela.
&lt;onlyinclude&gt;
&lt;/onlyinclude&gt;
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="840287" url="https://pl.wikipedia.org/wiki?curid=840287" title="Bazylia eugenolowa">
Bazylia eugenolowa

Bazylia eugenolowa ("Ocimum gratissimum" L.) – gatunek rośliny jednorocznej należący do rodziny jasnotowatych. Występuje w stanie dzikim w tropikalnej części Azji i Afryki. Uprawiana w wielu krajach, także w Polsce.
Uprawa.
W związku z długim okresem wegetacji i dużą wrażliwością na niskie temperatury plantacje zakłada się najczęściej z rozsady, wysiewając nasiona w końcu marca lub na początku kwietnia do inspektu. Wymaga gleby żyznej, ciepłej, starannie uprawionej. Stanowisko powinno być słoneczne, osłonięte od wiatru. Aby roślina się rozkrzewiała należy uszczykiwać wierzchołki pędów.

</doc>
<doc id="840289" url="https://pl.wikipedia.org/wiki?curid=840289" title="John McDouall Stuart">
John McDouall Stuart

McDouall Stuart (ur. 7 września 1815 w Dysart, zm. 5 czerwca 1866 w Londynie) – szkocki podróżnik, który jako pierwszy przemierzył Australię od południowego wybrzeża do północnego i z powrotem. 
Życiorys.
John McDouall Stuart urodził się w 1815 roku w Dysart niedaleko Kirkcaldy na terenie Szkocji. Był piątym synem żołnierza Williama Stuarta i jego żony Mary. Ukończył "Scottish Naval and Military Academy". W 1839 roku przybył do Australii Południowej. W Australii zajmował się geodezją. W latach 1844 -1846 brał udział w wyprawie Charlesa Sturta. W 1858 roku wyruszył ze swoją pierwszą dużą wyprawą z Australii Południowej na północ; wyruszył na nią w celu znalezienia nowych pastwisk. W kwietniu 1859 roku wyruszył ze swoją drugą wyprawą, 4 listopada tego samego roku wyruszył z kolejną wyprawą. W czasie tej wyprawy załodze udało się znaleźć ślady złóż złota, jednak po trzech tygodniach bezowocnych poszukiwań załoga zbuntowała się przeciwko Stuartowi i cała wyprawa powróciła do Chambers Creek. Czwarta wyprawa wyruszyła w marcu 1860 roku, a na powrót zdecydowała się w czerwcu tego samego roku. Następna wyprawa pod wodzą Stuarta wyruszyła w styczniu 1861 roku, była ona dofinansowana przez rząd Australii Południowej. Celem wyprawy było dotarcie do północnego wybrzeża Australii, ekspedycja zawróciła jednak przed osiągnięciem celu z powodu niewystarczającego prowiantu i słabego stanu koni. Na ostatnią, szóstą wyprawę, Stuart wyruszył pod koniec października 1861 roku z Adelajdy leżącej na południowym wybrzeżu Australii nad Zatoką Świętego Wincentego. 24 lipca 1862 roku wyprawa dotarła do północnego wybrzeża Australii (zatoki Van Diemena). 17 grudnia wyprawa powrócił do Adelajdy, czym samym stała się pierwszą wyprawą, która przemierzyła Australię od południowego do północnego wybrzeża i z powrotem. W 1864 roku udał się do Wielkiej Brytanii, gdzie pozostał do śmierci. Zmarł 5 czerwca 1866 roku w Londynie. Został pochowany na cmentarzu Kensal Green w Londynie. Wzdłuż trasy jego wyprawy zbudowano sieć telegraficzną łączącą Port Augusta z Darwin.

</doc>
<doc id="840295" url="https://pl.wikipedia.org/wiki?curid=840295" title="Ukraińska Wyszcza Liha (2005/2006)">
Ukraińska Wyszcza Liha (2005/2006)



</doc>
<doc id="840296" url="https://pl.wikipedia.org/wiki?curid=840296" title="Prorok Eliasz">
Prorok Eliasz



</doc>
<doc id="840297" url="https://pl.wikipedia.org/wiki?curid=840297" title="Ukraińska Wyszcza Liha (1999/2000)">
Ukraińska Wyszcza Liha (1999/2000)



</doc>
<doc id="840298" url="https://pl.wikipedia.org/wiki?curid=840298" title="Ukraińska Wyszcza Liha (2004/2005)">
Ukraińska Wyszcza Liha (2004/2005)



</doc>
<doc id="840301" url="https://pl.wikipedia.org/wiki?curid=840301" title="Ukraińska Wyszcza Liha (2000/2001)">
Ukraińska Wyszcza Liha (2000/2001)



</doc>
<doc id="840304" url="https://pl.wikipedia.org/wiki?curid=840304" title="Europejskie Kolegium Policyjne">
Europejskie Kolegium Policyjne



</doc>
<doc id="840313" url="https://pl.wikipedia.org/wiki?curid=840313" title="San Andrés Míxquic">
San Andrés Míxquic

San Andrés Míxquic – meksykańska wieś w Dystrykcie Federalnym, w delegacji Tláhuac, w stanie Meksyk, umieszczona na południe od miasta Meksyk.
We wsi zgodnie z tradycją w Dzień Zmarłych przynosi się na grób kwiaty, jedzenie i picie, a wszystkie uroczystości odbywają się przy muzyce. W tej atmosferze przebiega cała noc, a o świcie osoby bliskie zmarłemu wracają do swoich gospodarstw.

</doc>
<doc id="840314" url="https://pl.wikipedia.org/wiki?curid=840314" title="Míxquic">
Míxquic



</doc>
<doc id="840317" url="https://pl.wikipedia.org/wiki?curid=840317" title="Synagoga w Rudzie Śląskiej">
Synagoga w Rudzie Śląskiej

Synagoga w Rudzie Śląskiej – nieistniejąca synagoga, która znajdowała się w Wirku, obecnej dzielnicy Rudy Śląskiej, przy ulicy Kupieckiej.
Synagoga reformowana została zbudowana w 1891 roku. Została zburzona przez hitlerowców w 1939 roku podczas II wojny światowej.
Architektura.
Murowany budynek synagogi wzniesiono na planie prostokąta w stylu neogotycko-mauretańskim. Jej najbardziej charakterystycznym elementem były trzy wielkie kuliste kopuły, z których środkowa, największa była zwieńczona iglicą z gwiazdą Dawida.

</doc>
<doc id="840318" url="https://pl.wikipedia.org/wiki?curid=840318" title="I liga urugwajska w piłce nożnej (1934)">
I liga urugwajska w piłce nożnej (1934)

Mistrzostwa Urugwaju w roku 1934 były mistrzostwami rozgrywanymi według systemu, w którym wszystkie kluby trzykrotnie rozegrały ze sobą mecze każdy z każdym, a o tytule mistrza i dalszej kolejności decydowała końcowa tabela.

</doc>
<doc id="840320" url="https://pl.wikipedia.org/wiki?curid=840320" title="Ancyloceratina">
Ancyloceratina

Ancyloceratina - podrząd głowonogów z podgromady amonitów.

</doc>
<doc id="840322" url="https://pl.wikipedia.org/wiki?curid=840322" title="Maria Zofia von Pfalz-Neuburg">
Maria Zofia von Pfalz-Neuburg

Maria Zofia Izabela von Pflatz-Neumburg (ur. 6 sierpnia 1666, zm. 4 sierpnia 1699, w Lizbonie) – księżniczka-palatynka, królowa Portugalii.
Rodzicami Marii Zofii byli: palatyn Filip Wilhelm, oraz jego żona Elżbieta Amalia Hessen-Darmstadt. Maria Zofia miała liczne rodzeństwo. Jej starszymi siostrami były m.in.: Eleonora Magdalena - cesarzowa rzymsko-niemiecka jako żona Leopolda I i Maria Anna - królowa Hiszpanii jako żona Karola II Habsburga. Jej młodszą siostrą była Jadwiga Elżbieta Sobieska - synowa króla Jana III Sobieskiego.
Maria Zofia w 1697 roku wyszła za mąż za króla Portugalii - Piotra II, wdowca po Marii Franciszce Sabaudzkiej. Tym samym otrzymała tytuł królowej Portugalii. Maria Zofia i Piotr II doczekali się siedmiorga dzieci:
Maria Zofia zmarła w Lizbonie, prawdopodobnie na różę.

</doc>
<doc id="840327" url="https://pl.wikipedia.org/wiki?curid=840327" title="Maurice Binder">
Maurice Binder

Maurice Binder (ur. 25 sierpnia 1925, zm. 4 kwietnia 1991) – amerykański projektant napisów początkowych, znany głównie z pracy nad 14 filmami o Jamesie Bondzie, począwszy od pierwszego z nich, "Doktora No" (1962), a skończywszy na szesnastym – "Licencji na zabijanie" (1989).
Urodził się w Nowym Jorku, jednak od lat 50. pracował głównie w Wielkiej Brytanii. Producenci bondowskiego cyklu, Albert R. Broccoli i Harry Saltzman, po raz pierwszy zwrócili się do niego po tym, jak wielkie wrażenie wywarły na nich napisy zaprojektowane przez Bindera do komedii "The Grass Is Greener" Stanleya Donena (1960).

</doc>
<doc id="840328" url="https://pl.wikipedia.org/wiki?curid=840328" title="Izraelska Ekstraklasa Piłkarska">
Izraelska Ekstraklasa Piłkarska



</doc>
<doc id="840329" url="https://pl.wikipedia.org/wiki?curid=840329" title="San Andres Mixquic">
San Andres Mixquic



</doc>
<doc id="840336" url="https://pl.wikipedia.org/wiki?curid=840336" title="Efekt dźwigni finansowej">
Efekt dźwigni finansowej

Efekt dźwigni finansowej (ang. "financial leverage effect") – podniesienie lub obniżenie stopy zwrotu z kapitału własnego (ROE) na skutek zastosowania długu (kapitału obcego) jako źródła finansowania działalności gospodarczej, w porównaniu do wariantu finansowania opartego jedynie o kapitał własny.
Może być pozytywny (dodatni), jak i negatywny (ujemny) – ten drugi przypadek często określany jest jako "maczuga finansowa". Uzyskanie dodatniego efektu dźwigni finansowej, wyrażającego się wzrostem stopy zwrotu z kapitału własnego przedsiębiorstwa, dzięki wykorzystywaniu obcych źródeł kapitału, uzależnione jest jednak od spełnienia łącznie dwóch podstawowych warunków.
Po pierwsze, dodatni efekt wystąpi jedynie wówczas, gdy rentowność całego kapitału (własnego i obcego) przedsiębiorstwa obliczona jako stosunek zysku operacyjnego do łącznej wartości kapitału będzie wyższa od stopy oprocentowania długu (kapitału obcego): 
W przeciwnym razie zysk operacyjny wypracowany przez kapitał obcy będzie niższy od kwoty odsetek (kapitał obcy nie zarobi więc na siebie), a dodatkowo należne odsetki mogą pochłonąć część zysku operacyjnego wypracowanego przez kapitał własny, obniżając tym samym jego rentowność. Stąd płynie wniosek, że neutralność działania efektu dźwigni finansowej uzyskamy, gdy:
Drugim warunkiem zapewniającym wystąpienie dodatniego efektu dźwigni finansowej jest zachowanie właściwej, optymalnej struktury finansowania (odpowiedniego udziału kapitału obcego w całości źródeł finansowania zapewniającego najniższy koszt kapitału). Zbyt wysoki udział długu w strukturze finansowania firmy może bowiem spowodować wzrost ryzyka bankructwa, którego źródłem może być zarówno brak możliwości zrolowania długu w terminach jego wymagalności, jak i trudności w spłacie wysokich kosztów finansowych (odsetkowych). W przypadku, gdy wysokie koszty odsetkowe są wyższe od wypracowywanego przez kapitał całkowity zysku operacyjnego, zgodnie ze wzorem na stopień dźwigni finansowej (ang. "Degree of Financial Leverage") w mianowniku mamy wartość ujemną, w liczniku nadal dodatnią i w konsekwencji "DFL" przyjmuje wartość ujemną:
W konsekwencji sytuacja taka doprowadzi do wystąpienia efektu negatywnego ("maczugi finansowej").

</doc>
<doc id="840339" url="https://pl.wikipedia.org/wiki?curid=840339" title="Miillaaraq Lennert">
Miillaaraq Lennert

Miillaaraq Lennert (ur. 2 maja 1988 w Nuuk) – grenlandzka biathlonistka.
Obecnie mieszka w Sisimiut. Mierzy 163 cm i waży 66 kg. Zna trzy języki:grenlandzki, duński i angielski. Swój pierwszy występ na arenie międzynarodowej zanotowała w 2006 roku podczas MŚJ, które jednocześnie były Młodzieżowymi ME i odbyły się w amerykańskim Presque Isle. Lennert nie wystartowała w biegu indywidualnym, a sprintu nie ukończyła. W 2007 roku zanotowała swój największy sukces zajmując 31. miejsce w sprincie na MŚJ we włoskiej miejscowości Martell-Val Martello oraz osiągając 30. pozycję podczas biegu indywidualnego na MME w biathlonie w bułgarskim Bansku. Na MŚJ była 52. w biegu indywidualnym i 44 w biegu pościgowym. Natomiast w MME zajęła 32. miejsce w sprincie.

</doc>
<doc id="840341" url="https://pl.wikipedia.org/wiki?curid=840341" title="Zurab Cereteli">
Zurab Cereteli

Zurab Cereteli, ros. Зураб Константинович Церетели, gruz. ზურაბ წერეთელი (ur. 4 stycznia 1934 w Tbilisi) – gruziński rzeźbiarz, a także malarz i architekt zamieszkały i tworzący w Rosji. 
Życiorys.
Jest autorem pomnika św. Jana Pawła II we francuskiej miejscowości Ploërmel i innych znanych monumenlalnych pomników i rzeźb, często wzbudzających kontrowersje
Od 1999 jest przewodniczącym Rosyjskiej Akademii Sztuk Pięknych.

</doc>
<doc id="840343" url="https://pl.wikipedia.org/wiki?curid=840343" title="Maria Franciszka Sabaudzka">
Maria Franciszka Sabaudzka

Maria Franciszka Elżbieta Saubadzka-Nemours, "Maria Francisca Isabel de Sabóia, princesa de Nemours" (ur. 21 czerwca 1646 w Paryżu, zm. 27 listopada 1683 w Lizbonie) – księżniczka Nemours, królowa Portugalii.
Maria Franciszka urodziła się jako córka księcia Nemours - Karola Amadeusza Sabaudzkiego, oraz Elżbiety Burbon-Vendome (córki Cezara Burbona, księcia de Vendome). Była żoną króla Portugalii - Alfonsa VI, a po unieważnieniu małżeństwa również żoną jego brata - króla Piotra II, wcześniejszego księcia Beira.
Z drugim mężem miała ona jedną córkę - księżniczkę Isabel Luísa Josefa de Bragança (1669-1690), znaną jako "a Sempre-Noiva" (port. wiecznie zaręczona) z racji rozlicznych prób wydania jej za mąż, które nigdy się nie powiodły. Maria Franciszka zmarła kilka miesięcy po koronacji, a Piotr II w 1687 ożenił się po raz drugi, z Marią Zofią Pfalz-Neuburg, siostrą cesarzowej Eleonory.

</doc>
<doc id="840344" url="https://pl.wikipedia.org/wiki?curid=840344" title="May Louise Flodin">
May Louise Flodin

May Louise Flodin - (ur. 5 września 1934 w Sztokholmie, zm. 4 lutego 2011) - zwyciężczyni drugiego konkursu Miss World, który odbył się 14 listopada 1952 roku. Zmarła z powodu guza mózgu.

</doc>
<doc id="840351" url="https://pl.wikipedia.org/wiki?curid=840351" title="Media Studio">
Media Studio

Media Studio (zwane też Wu Wu Studio) – warszawskie studio nagraniowe specjalizujące się w nagraniach grupy Voo Voo i jego członków ale również wielu innych muzyków i grup muzycznych. Głównym realizatorem studia jest Piotr „Dziki” Chancewicz.
Produkcje muzyczne w studio zrealizowały takie grupy muzyczne i wykonawcy jak: Dezerter, Dzieci z Brodą, Fisz, Out of Tune, Pan Yapa, Maria Peszek, Voo Voo, Wojciech Waglewski i Zakopower

</doc>
<doc id="840353" url="https://pl.wikipedia.org/wiki?curid=840353" title=".example">
.example

.example to zarezerwowana domena najwyższego poziomu, nieprzeznaczona do używania w globalnym systemie DNS. Została zdefiniowana w czerwcu 1999 w dokumencie RFC 2606, razem z domenami .invalid, .localhost i .test.
Domena .example jest przeznaczona do użycia w dokumentacji oraz jako przykład nazw domen.
Domeny drugiego poziomu example.com, example.net oraz example.org także są zarezerwowane. IANA udostępniła te domeny do użytku w instrukcjach obsługi i przykładowej konfiguracji oprogramowania. W ten oto sposób osoby tworzące dokumentacje i programy mogą używać tych nazw bez obaw, że inni użytkownicy spróbują użyć przykładowej konfiguracji.
Od roku 2008 te domeny są przypisane do adresu 208.77.188.166, który jest obsługiwany przez ICANN.

</doc>
<doc id="840354" url="https://pl.wikipedia.org/wiki?curid=840354" title="Kampucza">
Kampucza



</doc>
<doc id="840356" url="https://pl.wikipedia.org/wiki?curid=840356" title="Synagoga w Czeladzi">
Synagoga w Czeladzi

Synagoga w Czeladzi – nieistniejąca synagoga, która znajdowała się w Czeladzi przy ulicy Katowickiej.
Synagoga została zbudowana w okresie międzywojennym. Podczas II wojny światowej, w 1939 roku hitlerowcy zmusili Żydów do rozbiórki synagogi. Po zakończeniu wojny nie została odbudowana.
Obecnie na miejscu, gdzie stała synagoga, znajduje się pamiątkowy obelisk z treścią w języku polskim i hebrajskim: 

</doc>
<doc id="840361" url="https://pl.wikipedia.org/wiki?curid=840361" title="Uroda fizyczna">
Uroda fizyczna



</doc>
<doc id="840374" url="https://pl.wikipedia.org/wiki?curid=840374" title="Gare Saint-Lazare">
Gare Saint-Lazare

Gare Saint-Lazare (), także Paris-Saint-Lazare – jeden z sześciu głównych dworców czołowych Paryża. Korzysta z niego około 85 milionów pasażerów rocznie, głównie w ruchu podmiejskim.
Historia.
Historia dworca Saint-Lazare rozpoczyna się wraz z otwarciem linii kolejowej Paryż – Saint-Germain-en-Laye w 1837 r. Zbudowano wtedy prowizoryczny drewniany dworzec ("Embarcadère de l’Ouest"), w miejscu dawnego Parku Tivoli.
W 1841 zbudowano drugi tymczasowy dworzec, według projektu architekta Alfreda Armanda. Budynek zbudowano na ulicy Sztokholmskiej ("Rue de Stockholm") tuż przed placem Europy ("Place de l’Europe"), w poprzek peronów. Dwa pomosty prowadziły z budynku na perony.
Intencją braci Pereire, promotorów tej linii kolejowej, było jej przedłużenie w kierunku centrum Paryża aż do ulicy Tronchet, prowadzącej do kościoła Magdaleny. Plany te zostały jednak ostatecznie zarzucone w 1841 z powodu sprzeciwu zainteresowanych właścicieli gruntów oraz władz miejskich.
Inżynier Eugène Flachat wybudował nowy dworzec w miejscu obecnego według projektu Alfreda Armanda. Prace trwały w latach 1842–1853.
W roku 1867 dworzec był już najbardziej uczęszczanym w Paryżu, w 25 mln pasażerów w ciągu roku. Z tego powodu rozbudowano go znacznie, tak że właściwie można mówić o konstrukcji czwartego z kolei budynku. Rozbudowany dworzec miał swoją inaugurację 2 czerwca z okazji wystawy światowej. Otwarcia dokonał Napoleon III, cesarz Francuzów w towarzystwie Franciszka Józefa I, cesarza Austrii i Aleksandra II, cara Rosji.
W latach 1885–1889 architekt Juste Lisch prowadził prace przy kolejnej rozbudowie dworca na zlecenie Kompanii Kolei Zachodnich ("Compagnie des chemins de fer de l’Ouest"). Po ukończeniu prac dworzec przyjął obecny kształt. W tamtych czasach zbudowano również naprzeciw dworca hotel "Terminus", połączony z nim zadaszonym przejściem.
W roku 1972 linia A kolei RER została przekazana w gestię RATP, co wiązał się z przetrasowaniem jej na nowy dworzec Gare Auber. W ten sposób z dworca Saint-Lazare przestały odjeżdżac pociągi linii, dla której wybudowano go 135 lat wcześniej.
Francuska kolej państwowa SNCF uruchomiła plan renowacji dworca "Demain Saint-Lazare" (pl. "Jutro Saint-Lazare") w ramach programu "Gares en mouvement" (pl. "Dworce w ruchu"). Prace potrwają do roku 2010.
Infrastruktura.
Dworzec posiada 27 torów przy krawędziach peronowych.
Dworzec Saint-Lazare w sztuce.
Dworzec Saint-Lazare był często tematem obrazów impresjonistów. Monet poświęcił mu cykl aż 12 obrazów zrealizowany w 1877 roku (jednym z nich jest "Dworzec Saint-Lazare"). Temat ten podejmowali również Edouard Manet i Gustave Caillebotte. Dworzec pojawia się również na fotografii wykonanej przez Henri Cartier-Bressona "Za dworcem św. Łazarza" – jednym z najsłynniejszych zdjęć w historii fotografii.

</doc>
<doc id="840378" url="https://pl.wikipedia.org/wiki?curid=840378" title="Train Express Régional">
Train Express Régional



</doc>
<doc id="840385" url="https://pl.wikipedia.org/wiki?curid=840385" title="Chrześcijańsko-Demokratyczna Partia Ludowa Szwajcarii">
Chrześcijańsko-Demokratyczna Partia Ludowa Szwajcarii

Chrześcijańsko-Demokratyczna Partia Ludowa Szwajcarii, nazywana także Partią Chrześcijańsko-Demokratyczną, niem. "Christlich Demokratische Volkspartei" (CVP), fr.: "Parti Démocrate-Chrétien Suisse" (PDC), wł.: "Partito Popolare Democratico Svizzero" (PPD), retorom.: "Partida Cristiandemocratica Svizra" (PCD) była szwajcarską partią polityczną i członkiem koalicyjnego gabinetu rządowego.
Historia.
Korzenie partii sięgały jeszcze pierwszej połowy XIX wieku. Jej prekursorami były partie katolickie, tworzące przeciwległy biegun dla partii liberalnych i radykalnych. Odniesienia do chrześcijańskich ideałów znajdowały się już w programach z 1881 i 1912 r. W 1912 roku została założona Katolicko-Konserwatywna Partia Szwajcarii (niem. Katholisch-Konservative Partei der Schweiz). Od 1954 do 1958 r. partia zajmowała trzy z siedmiu miejsc w rządzie. W 1957 r. partia zmieniła nazwę na Konserwatywno-Chrześcijańsko-Społeczną Partię Ludową. Po nowym kursie z początku lat 70. XX wieku partia znajdowała się w centrum szwajcarskiego obozu politycznego.
Na początku lat 90. partia zaczęła tracić konserwatywnych wyborców na rzecz prawicowo-populistycznej Szwajcarskiej Partii Ludowej.
Partia została rozwiązana na poziomie federalnym z dniem 1 stycznia 2021 ze względu na połączenie z Konserwatywno-Demokratyczną Partią Szwajcarii (BDP) tworząc Die Mitte (DM).

</doc>
<doc id="840387" url="https://pl.wikipedia.org/wiki?curid=840387" title="Przygody Sebastiana Cole">
Przygody Sebastiana Cole

Przygody Sebastiana Cole (ang. "The Adventures of Sebastian Cole") – amerykańska komedia obyczajowa w reżyserii Toda Williamsa z 1998 r.

</doc>
<doc id="840388" url="https://pl.wikipedia.org/wiki?curid=840388" title="Szwajcarska Partia Ludowa">
Szwajcarska Partia Ludowa

Szwajcarska Partia Ludowa, znana także jako Demokratyczna Unia Centrum (niem. "Schweizerische Volkspartei", SVP; fr. "Union Démocratique du Centre", UDC; wł. "Unione Democratica di Centro", UDC; retorom. "Partida Populara Svizra") jest szwajcarską partią prawicową. SVP jest silna na niemieckojęzycznych terenach Szwajcarii, a po wyborach parlamentarnych w 2015 roku jest najsilniejszą partią polityczną w izbie niższej parlamentu (posiada 65 na 200 miejsc). Jej przewodniczącym od 23 kwietnia 2016 jest Albert Rösti. Ugrupowanie tworzy koalicję rządową i posiada dwóch swoich ministrów w Radzie Federalnej; są nimi: Guy Parmelin i Ueli Maurer. 
Historia.
Korzenie partii sięgają 1917 roku, kiedy to powstała w Zurychu Partia Rolników. W krótkim czasie utworzono podobne partie w innych kantonach. Stworzyły one luźną federację, ale silną na tyle, żeby w 1929 roku jeden z jej liderów, Rudolf Minger znalazł się w rządzie. Formalnie partia powstała w 1936 r., jako Partia Rolników, Kupców i Niezależnych. W 1971 r. połączyła siły z Partiami Demokratycznymi z kantonów Glarus i Gryzonia, tworząc SVP.
Ideologia.
Partia przeciwstawia się członkostwu Szwajcarii w organizacjach międzynarodowych, takich jak Unia Europejska i ONZ, jak również złagodzeniu prawa imigracyjnego, azylowego i kodeksu karnego. Ma oblicze narodowo-konserwatywne, eurosceptyczne i izolacjonistyczne. W kwestiach ekonomicznych jest zdecydowanie liberalna gospodarczo. Pomimo swojej świeckości SVP popiera szwajcarskie tradycje, m.in. możliwość posiadania broni, neutralność, armię jako narodową milicję itd. W szeregach SVP można znaleźć grupę centrystyczno-agrarną oraz część członków o bardziej nacjonalistycznej orientacji.
Pomimo udziału w każdym rządzie, SVP od 1980 do 2003 roku była "de facto" partią opozycyjną.

</doc>
<doc id="840392" url="https://pl.wikipedia.org/wiki?curid=840392" title="XX Cz.1">
XX Cz.1

XX Cz. 1 (XX część pierwsza) – płyta zespołu Voo Voo, która nazwą nawiązująca do dwudziestolecia działalności zespołu przypadającego w roku wydania. Mimo statusu płyty jubileuszowej, wydana w roku 2005 płyta zawiera wyłącznie utwory premierowe.
Historia powstania.
Płyta dostępna była w dwóch wersjach: digipack i w limitowanej edycji w liczbie 1000 sztuk w specjalnym tekturowym opakowaniu zaprojektowanym przez Jarosława Koziarę.
Realizatorzy i obsługa.
Nagrania zrealizowano w Media Studio
Koncerty promocyjne płyty:

</doc>
<doc id="840395" url="https://pl.wikipedia.org/wiki?curid=840395" title="VIII (VII) symfonia Schuberta">
VIII (VII) symfonia Schuberta

VIII Symfonia h-moll „Niedokończona” (D759) – symfonia skomponowana przez Franza Schuberta w 1822 roku. Jedno z największych arcydzieł w historii muzyki.
Historia.
Rok po skomponowaniu "VII Symfonii E-dur", między wrześniem a październikiem 1822 roku, Schubert rozpoczął prace nad VIII Symfonią. Partyturę VIII Symfonii zaczął pisać 30 października 1822 roku. Po kilku tygodniach, po ukończeniu dwóch części, rozpoczął orkiestrację części trzeciej – Scherzo, którą przerwał i ostatecznie porzucił pracę nad symfonią. Przez wiele lat uważano, że zachowała się tylko jedna strona, której Schubert nie mógł usunąć, gdyż znajdowała się na odwrocie ostatniej karty II części. W 1968 roku Christa Landon odkryła drugą stronę partytury Scherza. Wcześniej Schubert sporządził szkice fortepianowe do przynajmniej trzech części. Schubert zachował szkice fortepianowe, które po jego śmierci trafiły do jego brata Ferdinanda.
We wrześniu 1823 Schubert otrzymał dyplom honorowy od Styryjskiego Towarzystwa Muzycznego w Grazu. W przesłanym do towarzystwa 20 września 1823 roku liście Schubert wyraził podziękowanie za wyróżnienie, ofiarowując partyturę symfonii. Zgodnie z obietnicą po jakimś czasie Schubert przekazał partyturę symfonii Anselmowi Hüttenbrennerowi jako przedstawicielowi towarzystwa.
Hüttenbrenner przechowywał partyturę symfonii do momentu, kiedy dyrygent Johann Herbeck, który słyszał o jej istnieniu od brata Anselma – Josefa Hüttenbrennera w 1860 roku, po namowach wreszcie przekonał go do udostępnienia rękopisu. Herbeck wykonał dwuczęściową symfonię po raz pierwszy 17 grudnia 1865 roku, jako finał dodając ostatnią część "III Symfonii D-dur (D200)".
Części utworu.
VIII Symfonia nie była bez wątpienia planowana jako symfonia dwuczęściowa o czym świadczą zachowane szkice fortepianowe trzech części. Do dzisiaj całkowicie zinstrumentowane zachowały się dwie części utworu.
Części utworu
Zachowane w całości dwie części "Symfonii h-moll" stanowią integralną całość. W takim kształcie "Symfonia h-moll" jest zwykle wykonywana na koncertach. Ponieważ symfonia odbiegała budową od klasycznej czteroczęściowej budowy, snuto domysły na ten temat. Najbardziej rozpowszechnionymi były te, które głosiły, iż to śmierć uniemożliwiła kompozytorowi ukończenie dzieła, co nie jest zgodne z prawdą, gdyż Schubert żył jeszcze sześć lat i nadal dużo komponował. Twierdzono również, że Schubert najprawdopodobniej uznał, że koncepcja dzieła jest zamknięta i nie wymaga dalszych części, co również jest niezgodne z prawdą gdyż zaczął komponować Scherzo. Symfonia oraz jej dalsze losy są owiane tajemnicą z którymi związanych jest wiele pytań, m.in.:
Pozostałe części
Trzecią część stanowi Scherzo, które zostało niemal ukończone w szkicach fortepianowych oraz dwie strony jego instrumentacji. Wątpliwości muzykologów oraz badaczy twórczości Schuberta budzi ostatnia czwarta część. Istnieje wiele hipotez na ten temat. Pierwsza z nich mówi, że pierwotnie jako finał symfonii był przeznaczony "Entr’act" h-moll z "Rosamundy". Drugą możliwością jest, że Schubert napisał inny finał, który zaginął.
Autorzy rekonstrukcji III części "Symfonii h-moll", "Scherza" (w nawiasie podano datę rekonstrukcji)
Numeracja.
Numeracja Symfonii h-moll zmieniała się na przestrzeni lat. Lista kompozycji Schuberta została opracowana w latach 40. XIX wieku przez Aloisa Fuscha po konsultacji z bratem kompozytora, Ferdynandem. W katalogu tym numer VIII otrzymała Symfonia E-dur. W drugiej połowie XIX wieku George Grove zestawił symfonie Schuberta w porządku chronologicznym, w którym numer VIII otrzymała Symfonia h-moll. Twórcy zrewidowanego katalogu Deutscha z 1978 roku, Walter Durr i Arnold Feil zaproponowali numerację: VII dla Symfonii h-moll oraz VIII dla Symfonii C-dur „Wielkiej” (D944). Numeracja symfonii Schuberta według zrewidowanego Katalogu Deutscha, która neguje istnieje VII Symfonii E-dur (D729) jest kwestionowana i szeroko dyskutowana w świecie muzycznym.
Nagrania.
"Symfonia h-moll" stanowi żelazny repertuar każdej filharmonii i w salach koncertowych jest wykonywana zwykle jako dwuczęściowa. Podobnie nagrania "Symfonii h-moll" są zwykle dwuczęściowe.
Nagrania wersji dwuczęściowej
Nagrania wersji czteroczęściowej

</doc>
<doc id="840405" url="https://pl.wikipedia.org/wiki?curid=840405" title="Kajtek i Koko">
Kajtek i Koko

Kajtek i Koko – dwóch skrajnie różniących się przyjaciół, bohaterów pasków komiksowych Janusza Christy drukowanych na łamach „Wieczoru Wybrzeża”. Pierwszy czarno-biały pasek pojawił się 29 kwietnia 1958 i rozpoczął serię "Kajtek i Koko". Obaj bohaterowie spodobali się czytelnikom na tyle, że doczekali się swych bliźniaczo podobnych następców (właściwie przodków): Kajka i Kokosza.
Najobszerniejszym i najsławniejszym komiksem z udziałem pary przyjaciół jest serial komiksowy "Kajtek i Koko w kosmosie" powstały w latach 1968-1972. Stanowi on filar polskiego komiksu zarówno pod względem treści, jak i rozmiaru..
Postacie.
Kajtek.
Historia Kajtka sięga lat 50, kiedy to ukazywały się paski komiksowe Janusza Christy w „Wieczorze Wybrzeża”. Pierwszy, zatytułowany "Niezwykłe przygody Kajtka-Majtka" (1958), rozpoczął prawdziwie niezwykłe przygody marynarza rozgrywające się na: morzu, lądzie, kosmosie a nawet przyszłości i przeszłości. Te paski komiksowe ukazywały się do 1962. Na początku przygody te Kajtek odbywał samotnie lub wraz z szalonym profesorem Kosmosikiem.
Janusz Christa zdobył sympatię czytelników nie tylko swym humorem, ale i niezwykłą pomysłowością. Przedstawiając przygody podróży w czasie do fantastycznego średniowiecza z elementami techniki współczesnej, a nawet futurystycznej zadziwia do dziś. "Niezwykłe przygody Kajtka-Majtka" (1958-1960) stanowią wzór dla następnych pokoleń pisarzy fantasy. Następnie autor rozwinął to unikalne połączenie baśni z techniką ze zdwojoną siłą w "Przygodach Kajtka i Koka".
Koko.
Później pojawił się Koko, który początkowo nosił imię Frank. Z racji swych wielu wad stanowił dobry kontrast dla Kajtka, wpisując się w kanon komicznej pary przyjaciół jak Flip i Flap. Dodatkowo autor zmienił nieco osobowość Kajtka, aby lepiej pasowała do Koka.
Istnieją dwie serie komiksowe, w których Koko występuje samotnie: "Opowiadanie Koka" oraz "Opowieść Koka", które traktowane są jak rarytas przez kolekcjonerów i miłośników polskiego komiksu.
Wspólne przygody.
Kajtek i Koko pojawili się razem po raz pierwszy w paskach komiksowych drukowanych w „Wieczorze Wybrzeża” w serii "Przygody Kajtka i Koka" (1963-1964).
W swoich przygodach Kajtek i Koko bawili czytelników: zagadkami kryminalnymi (sensacja i akcja), unikalnym połączeniem baśni z techniką oraz treściami fantastycznymi i kosmicznymi.
"Kajtek i Koko w kosmosie".
Ostatnim komiksem, w którym pojawili się wspólnie Kajtek i Koko, był "Kajtek i Koko w kosmosie" (1968-1972). Jest to aktualnie najdłuższy polski komiks. Ukazywał się nieprzerwanie przez 4 lata na łamach „Wieczoru Wybrzeża” osiągając rekordową długość 1270 odcinków. Długość ta była wymuszona przez czytelników, którzy nie zgadzali się na zbyt wczesne zakończenie przygód. Opowieść, rozpoczęta 29 kwietnia 1968, została zakończona 31 lipca 1972 paskiem z numerem 1265. Wynika to z pomyłki Christy, który niewłaściwie oznaczył odcinek 192 (jako 187). Nie poprawił tego aż do końca historii.
Jeden z pasków komiksu został zatrzymany przez cenzurę w grudniu 1970. Christa narysował na nim spalony dom pewnego kosmicznego kacyka, co mogło się kojarzyć z podpaleniem budynku Komitetu Wojewódzkiego PZPR w Gdańsku podczas buntu robotników na Wybrzeżu.
Komiks w wersji albumowej ukazał się po raz pierwszy w 1974 w gdańskim wydawnictwie. Nie zawierał całości historii, a poszczególne epizody ułożone były w innej kolejności niż pierwotne paski. Miał przerobiony wstęp i zakończenie, pewne fragmenty zostały narysowane na nowo, inne nieznacznie zmienione. Ponad stutysięczny nakład został w krótkim czasie wykupiony, tak samo jak kolejne dodruki.
W 1991 i 1992 opublikowane zostały trzy albumy (z planowanych dwunastu), obejmujące początkowe epizody komiksu, tym razem w wersji kolorowej.
Wydanie Egmontu z 2001 jest, jak sam wydawca pisze, "pierwszą niemal pełną" wersją przygód w kosmosie. Wydawnictwo nie było w stanie zgromadzić kompletu pasków.
W 2012 ukazało się wydanie uzupełnione o brakujące paski.
W latach 2018-2020 nakładem wydawnictwa Egmont ukazało się siedmioczęściowe kolorowe wydanie komiksu.
Opowieści z cyklu "Kajtek i Koko".
Paski komiksowe.
Wszystkie komiksy (poza "Franek! Kajtek!") ukazały się w „Wieczorze Wybrzeża”.

</doc>
<doc id="840408" url="https://pl.wikipedia.org/wiki?curid=840408" title="The Journey of Jared Price">
The Journey of Jared Price

The Journey of Jared Price – dramat filmowy w reżyserii Dustina Lance'a Blacka z 2000 r.

</doc>
<doc id="840410" url="https://pl.wikipedia.org/wiki?curid=840410" title="Łaskawość Tytusa (KV 621)">
Łaskawość Tytusa (KV 621)



</doc>
<doc id="840418" url="https://pl.wikipedia.org/wiki?curid=840418" title="Jamraj nosaty">
Jamraj nosaty

Jamraj nosaty, jamraj zwyczajny ("Perameles nasuta") – gatunek niewielkiego ssaka z podrodziny jamrajów (Peramelinae) w rodzinie jamrajowatych (Peramelidae).
Zasięg występowania.
Jamraj nosaty występuje w zależności od podgatunku:
Wygląd.
Długość ciała 31–44,5 cm, długość ogona 12–16 cm; masa ciała 0,52–1,3 kg (dorosłe samce są o 25% cięższe i 10% większe od dorosłych samic). Ssak podobny do szczura: pysk wydłużony, duże uszy, kończyny krótkie z długimi pazurami. Sierść szorstka, jasnobrunatna lub szara. Brzuch biały. 
Tryb życia.
Żyje na otwartych terenach, jest aktywny nocą. Przeważnie żywi się owadami, ale również małymi kręgowcami i roślinami. Ciąża trwa ok. 12 dni, w miocie rodzi się 1-5 młodych, zwykle 2-3.

</doc>
<doc id="840423" url="https://pl.wikipedia.org/wiki?curid=840423" title="Kerrang!">
Kerrang!

Kerrang! – brytyjski tygodnik muzyczny (zawiera informacje dotyczące głównie rocka i metalu). Publikowany przez wydawnictwo Bauer Consumer Media.
Czasopismo organizuje coroczne gale rozdania nagród "Kerrang! Awards", przyznawanych w kilkunastu kategoriach.
"Kerrang!" jest to również nazwa kanału tv prezentującego muzykę rockową i gatunki jej pokrewne.

</doc>
<doc id="840424" url="https://pl.wikipedia.org/wiki?curid=840424" title="Hermán Gaviria">
Hermán Gaviria

Hermán Gaviria Carvajal (ur. 27 listopada 1969 w Carepa, zm. 24 października 2002 w Cali) – piłkarz kolumbijski grający na pozycji pomocnika, a czasami obrońcy. Nosił przydomek "Carepa", wywodzący się od miasta, z którego pochodził.
Kariera klubowa.
Piłkarską karierę Gaviria zaczynał w klubie Atlético Nacional, w barwach którego zadebiutował w Copa Mustang na początku lat 90. W 1991 roku wywalczył swoje pierwsze w karierze mistrzostwo kraju. Kolejny sukces z klubem z Medellin nadszedł 3 lata później, gdy zespół z Gavirią w składzie po raz drugi sięgnął po tytuł najlepszej drużyny w Kolumbii. W 1995 roku Gaviria wywalczył Copa Interamericana oraz dotarł do finału Copa Libertadores, jednak w obu meczach z Grêmio Porto Alegre (1:3, 1:1) nie wystąpił. W tym samym roku był wypożyczony do Deportes Tolima. W 1998 roku Gaviria trafił do Deportivo Cali i pomógł zespołowi w zdobyciu mistrzostwa Kolumbii. Po sezonie wrócił do klubu z Medellin i z Atletico został po raz czwarty mistrzem kraju. W 2000 ponownie grał w Deportivo, a w 2001 wyjechał do J-League. Grał w drużynie Shonan Bellmare i zajął z nią 5. miejsce w sezonie (23 mecze, 4 gole). Jeszcze przed zakończeniem roku wrócił do ojczyzny, do Deportivo Cali.
24 października 2002 podczas treningu drużyny Deportivo Cali, Gaviria zginął od uderzenia piorunem. 3 dni później zmarł jego kolega z drużyny, Giovany Cordoba, który również ucierpiał w tym zdarzeniu. 
Kariera reprezentacyjna.
W 1992 roku Gaviria był członkiem olimpijskiej reprezentacji Kolumbii na Igrzyska Olimpijskie w Barcelonie. Tam był podstawowym zawodnikiem, ale nie pomógł zespołowi w wyjściu z grupy.
W pierwszej reprezentacji Kolumbii Hermán zadebiutował 24 lutego 1993 w zremisowanym 0:0 towarzyskim meczu z Wenezuelą. Rok później znalazł się w kadrze Kolumbii na finały Mistrzostw Świata w USA. Na tym turnieju wystąpił w 2 meczach: przegranym 1:2 z USA oraz wygranym 2:0 ze Szwajcarią i w 44. minucie strzelił gola. Kolumbia grała jednak słabo i zajęła ostatnie miejsce w grupie.
Gaviria w swojej karierze ma także udział w dwóch turniejach Copa América: Copa América 1993, na którym zajął 3. miejsce z Kolumbią oraz Copa América 1995, na którym powtórzył ten sukces.
Reprezentacyjną karierę Gaviria kończył 9 lutego 1999 zremisowanym 3:3 meczem z Niemcami. Ogółem w pierwszej reprezentacji wystąpił w 28 meczach i zdobył 3 gole.

</doc>
<doc id="840425" url="https://pl.wikipedia.org/wiki?curid=840425" title="Herman Gaviria">
Herman Gaviria



</doc>
<doc id="840426" url="https://pl.wikipedia.org/wiki?curid=840426" title="Baadur Dżobawa">
Baadur Dżobawa

Baadur Dżobawa, gruz. ბაადურ ჯობავა (ur. 26 listopada 1983 w Gali) – gruziński szachista, arcymistrz od 2001 roku.
Kariera szachowa.
W roku 2000 zdobył w Oropesa del Mar brązowy medal na mistrzostwach świata juniorów do lat 18. W 2001 zwyciężył w otwartym turnieju w Schwäbisch Gmünd. W 2003 zdobył w Tbilisi tytuł mistrza Gruzji oraz zwyciężył w turnieju "open" w Dubaju. Rok później wystąpił w Trypolisie na mistrzostwach świata rozegranych systemem pucharowym, ale niespodziewanie odpadł już w I rundzie, przegrywając z Rubenem Felgaerem. W 2005 odniósł duży sukces, zajmując I miejsce (przed m.in. Lazaro Bruzonem, Kamilem Mitoniem, Wasilijem Iwanczukiem, Magnusem Carlsenem i Liviu-Dietrem Nisipeanu) w silnie obsadzonym turnieju "Samba Cup" w Skanderborgu. W 2006 odniósł największy sukces w dotychczasowej karierze, zwyciężając w najsilniejszym otwartym turnieju na świecie, "Aerofłot Open" w Moskwie. Zajął również I miejsce w Taiyuan oraz wystąpił w turnieju elity "Dortmunder Schachtage" w Dortmundzie. W 2007 zwyciężył w mistrzostwach Gruzji rozegranych w Tbilisi, natomiast w 2008 podzielił I m. (wspólnie z m.in. Wadimem Miłowem, Nigelem Shortem i Aleksiejem Aleksandrowem) w Baku. W 2009 r. zdobył w Budvie brązowy medal indywidualnych mistrzostw Europy, a w kolejnych mistrzostwach, rozegranych w 2010 r. w Rijece zdobył medal srebrny. W 2011 r. zwyciężył w turnieju "Bosna" w Sarajewie, w Warszawie zdobył tytuł mistrza Europy w szachach szybkich, zwyciężył również w turnieju "open" w Mediolanie. W 2012 zdobył trzeci w karierze tytuł mistrza Gruzji. W 2014 r. podzielił I m. (wspólnie z Serhijem Fedorczukiem i Mychajło Ołeksijenko) w memoriale Dawida Bronsteina w Mińsku.
3 lutego 2023 rzekomo wygłaszał rasistowskie komentarze pod adresem innych zawodników i publicznie krytykował członków zespołu Chess.com podczas rozgrywek w turnieju Airthings Masters. Spowodowało to, że został wykluczony ze wszystkich wydarzeń z nagrodami chess.com do końca 2023.
Wielokrotny reprezentant Gruzji w turniejach drużynowych, m.in.:
Jest drugim w historii (po Zurabie Azmaiparaszwilim) gruzińskim szachistą, który przekroczył granicę 2700 punktów rankingowych. Najwyższy ranking w dotychczasowej karierze osiągnął 1 września 2012 r., z wynikiem 2734 punktów zajmował wówczas 19. miejsce na światowej liście FIDE, jednocześnie zajmując 1. miejsce wśród gruzińskich szachistów.

</doc>
<doc id="840430" url="https://pl.wikipedia.org/wiki?curid=840430" title="Roman Weidenfeller">
Roman Weidenfeller

Roman Weidenfeller (ur. 6 sierpnia 1980 w Diez) – niemiecki piłkarz, występujący na pozycji bramkarza. Dwukrotny zdobywca Mistrzostwa Niemiec z Borussią Dortmund. W sezonie 2012/13 wybrany najlepszym bramkarzem Ligi Mistrzów. Obecnie zakończył klubową i reprezentacyjną karierę piłkarską.
Kariera piłkarska.
Początki.
Karierę piłkarską rozpoczął w juniorskim zespole Sportfreunde Eisbachtal. W wieku 16 lat został zauważony przez skautów 1. FC Kaiserslautern i wkrótce został piłkarzem tego klubu.
Borussia Dortmund.
W 2002 roku przeszedł do Borussii Dortmund. W roku 2003 podstawowy bramkarz Borussii, Jens Lehmann przeszedł do Arsenalu, a Weidenfeller został pierwszym bramkarzem drużyny. Na swój debiut musiał poczekać do 17 grudnia 2003 roku, kiedy to wystąpił w spotkaniu przeciwko swojemu byłemu klubowi.
Następnie został przesunięty do zespołu rezerw. Drugą szansę na pokazanie swoich umiejętności dostał jesienią 2004 roku. W sezonie 2005/06 Weidenfeller został chwalony za dobrą postawę. Przez kibiców, został wybrany zarówno w marcu, jak i w maju Graczem Miesiąca.
Na początku sezonu 2007/2008 musiał pauzować w trzech spotkaniach oraz zapłacić 10 tysięcy euro grzywny. Była to kara za rasistowskie okrzyki pod adresem czarnoskórego napastnika Schalke 04 Gelsenkirchen, Geralda Asamoaha. Weidenfeller oferował później oficjalne przeprosiny w mediach, ale ta propozycja została odrzucona przez samego poszkodowanego.
W sezonie 2010/11 został mistrzem kraju. Ten sam sukces powtórzył rok później. W rozgrywkach Ligi Mistrzów 2012/13 został wybrany najlepszym bramkarzem turnieju. Zagrał we wszystkich meczach grupowych. W półfinale zagrał przeciwko Realowi Madryt, gdzie w pierwszym meczu Borussia wygrała 4:1, a Weidenfellera pokonał Cristiano Ronaldo. W meczu rewanżowym BVB przegrało 2-0, ale forma Weidenfellera była prezentowana na bardzo wysokim poziomie. Wystąpił on w finale Ligi Mistrzów przeciwko Bayernowi Monachium, gdzie Borussia uległa 1:2.
W maju 2013 roku Weidenfeller przedłużył swój kontrakt do 2016 roku. Weidenfeller wziął udział w meczu o Superpuchar Niemiec, gdzie Borussia pokonała Bayern Monachium 4:2. Oba gole dla Bawarczyków zdobył Arjen Robben. 18 września 2013 podczas meczu Ligi Mistrzów bramkarz obejrzał czerwoną kartkę za zagranie piłki ręką poza polem karnym. UEFA podjęła decyzję o zawieszeniu na jeden mecz grupowy. 25 stycznia 2014 podczas 18. kolejki Bundesligi podczas meczu z FC Augsburg Roman Weidenfeller rozegrał swój 300. mecz w niemieckiej ekstraklasie.
Kariera reprezentacyjna.
W 1996 roku rozegrał pierwszy profesjonalny mecz piłkarski podczas Mistrzostw Świata U-17 w 1997 roku - przeciwko młodzieżówki Chile zachowując jednocześnie czyste konto. Zagrał w sześciu meczach reprezentacji Niemiec podczas tychże MŚ.
W listopadzie 2013 roku po raz pierwszy w życiu został powołany przez Joachima Löwa do reprezentacji narodowej na mecze towarzyskie z Angilą i Włochami. Był w szerokim składzie reprezentacji Niemiec i pojechał z nią na mistrzostwa świata w Brazylii. Podczas turnieju nie zagrał w ani jednym meczu, ale zdobył wraz z zespołem złoty medal.

</doc>
<doc id="840432" url="https://pl.wikipedia.org/wiki?curid=840432" title="Lami">
Lami

Lami – miasto w Fidżi (Dystrykt Centralny, prowincja Rewa), na wyspie Viti Levu. Według danych szacunkowych na rok 2009 liczy 20 461 mieszkańców. Burmistrzem jest Tevita Vuatalevu.

</doc>
<doc id="840435" url="https://pl.wikipedia.org/wiki?curid=840435" title="Malcolm Gladwell">
Malcolm Gladwell

Malcolm Gladwell (ur. 3 września 1963 roku) – kanadyjski pisarz, reporter i publicysta, związany z tygodnikiem "New Yorker", a wcześniej z dziennikiem "Washington Post".
Urodzony w Wielkiej Brytanii, jest z pochodzenia Kanadyjczykiem. Magazyn "Time" umieścił go na liście stu najbardziej wpływowych myślicieli i naukowców. W swoich publikacjach zwraca uwagę na nieoczekiwane implikacje badań z dziedziny nauk społecznych, często odwołując się do prac z zakresu psychologii i psychologii społecznej. W swej książce "Błysk" podkreśla znaczenie intuicji, zaś w "Poza schematem" kładzie nacisk na rolę pracy grupowej jako niezbędnego elementu każdego sukcesu.

</doc>
<doc id="840437" url="https://pl.wikipedia.org/wiki?curid=840437" title="Lotniskowce projektu 1143.5">
Lotniskowce projektu 1143.5

Lotniskowce projektu 1143.5 (11435) — typ lotniskowców opracowanych w ZSRR, o wyporności standardowej 46 540 ton i długości pokładu 304,5 metra. Stanowiły jedyny zrealizowany projekt lotniskowców radzieckich. Budowę dwóch okrętów tego projektu rozpoczęto w pierwszej połowie lat 80. w stoczni nr 444 w Mikołajowie dla floty radzieckiej. Obie jednostki zwodowano w latach 1985 i 1988, jednak tylko pierwsza z nich w 1991 roku weszła do służby radzieckiej, a następnie rosyjskiej, pod nazwą „Admirał Fłota Sowietskogo Sojuza Kuzniecow”. Drugi okręt „Wariag” miał być ukończony według zmodyfikowanego projektu 11436, lecz przed ukończeniem został w roku 1998 sprzedany do Chin i następnie ukończony jako lotniskowiec typu 001 „Liaoning” dla marynarki chińskiej.
Geneza.
Rozwój okrętów lotniczych i lotnictwa pokładowego w Związku Radzieckim był logicznym następstwem zmiany charakteru floty radzieckiej, z nastawionej na obronę przed amerykańskimi rakietowymi okrętami podwodnymi przenoszącymi pociski balistyczne, na ochronę własnych strategicznych okrętów podwodnych, a ostatecznie na projekcję własnej siły w konfrontacji z flota amerykańską na otwartych oceanach. Mimo wysiłków admirała Siergieja Gorszkowa, flota radziecka wciąż odgrywała w tym czasie jeszcze rolę drugoplanową, podrzędną wobec radzieckiej armii oraz strategicznych lądowych wojsk rakietowych. Toteż — nie licząc floty podwodnej — rozwój radzieckiej marynarki wojennej następował powoli i czasami niepewnie, co było rezultatem ograniczonego wsparcia politycznego w łonie Biura Politycznego partii komunistycznej.
We wczesnych latach 70. marynarka radziecka sformułowała jednak wymagania dla dużego lotniskowca o napędzie konwencjonalnym, a w 1973 roku wyznaczono biuro konstrukcyjne które opracować miało konstrukcję okrętu projektu 1153 "Orieł". Wstepne projektu nowego okrętu o wyporności 75 000 — 80 000 ton przewidywały jednak napęd jądrowy i wyposażenie jednostki w cztery katapulty parowe. Okręt w tej konfiguracji mógł pomieścić grupę lotniczą złożoną z co najmniej 70 samolotów: myśliwskich i uderzeniowych, samolotów ZOP i wczesnego ostrzegania. Do czerwca 1974 roku koncepcja uległa zmianie — wyporność zmniejszono do 60 000 ton, i przy zachowaniu wciąż napędu nuklearnego, zmniejszono wielkość pokładowej grupy lotniczej do 60 maszyn. W wyznaczonym w 1976 roku planie pięcioletnim ustalono budowę dwóch jednostek tego typu, lecz w październiku 1978 roku projekt ten został anulowany jako zbyt kosztowny. Zamiast tego, jeszcze jednak w listopadzie 1977 roku władze radzieckie poleciły rozpocząć prace projektowe nad mniejszym — i tańszym — lotniskowcem mogącym przenosić samoloty pionowego startu i lądowania, a także klasyczne samoloty, startujące za pomocą katapulty. Ostatecznie w 1979 roku konstrukcja przerodziła się w projekt oznaczony jako 1143.5, mimo że miał niewiele wspólnego z projektem jednostek 1143 typu "Kijów".
Budowa i konstrukcja.
Historia nazewnictwa jednostki wiodącej nowego typu, odzwierciedla burzliwość czasów w których okręt był budowany. Stępkę pod prototypowy okręt - wówczas „Tbilisi” - położono 1 kwietnia 1982 roku, już jednak 18 listopada tego samego roku zmieniono jego nazwę na „Leonid Breżniew”, gdy zaś Sekretarz Generalny KPZR Michaił Gorbaczow potępił byłego sowieckiego lidera, w listopadzie 1988 roku nazwę ostatecznie zmieniono na „Admirał Fłota Sowietskogo Sojuza Kuzniecow”.
Okręty typu Kuźniecow były pierwszymi radzieckimi lotniskowcami pełnopokładowymi. Początkowo miały zostać wyposażone w dwie katapulty parowe, jednak radzieccy inżynierowie napotkali na szereg trudności w opracowaniu niezawodnych katapult tego rodzaju, toteż projekt został zmodyfikowany i zastosowano na nim wznoszącą się pod kątem 12° skocznię, która mogła być używana do swobodnego startu samolotów pod wiatr o średniej sile. Z wyjątkiem nadbudówki mieszczącej dużą baterię pocisków przeciwokrętowych i ZOP oraz niezwykły arsenał broni przeciwlotniczej, w pozostałych elementach jednostki miały stosunkowo tradycyjną konstrukcję.
Pierwszy okręt nowego projektu został zwodowany w Mikołajowie 4 grudnia 1985 roku, po czym po trwających 6 lat pracach wykończeniowych oraz testach morskich, 20 stycznia 1991 roku wszedł do służby w marynarce Federacji Rosyjskiej. Wobec rozpadu Związku Radzieckiego i braku środków finansowych, budowa „Wariaga” została porzucona w 1992 roku, a w roku 1998 okręt został kupiony przez prywatnego przedsiębiorcę z Makau.
Okręt został mu jednak odebrany przez rząd Chin Ludowych, bądź też według innych informacji od samego początku zakup niewykończonego okrętu był operacją chińskich służb specjalnych i chińskiej marynarki wojennej za pomocą podstawionej w tym celu osoby. Jednostka została następnie wykończona w stoczni w Szanghaju, po czym wcielona do służby w chińskiej marynarce wojennej 25 września 2012 roku, jako pierwszy w historii tego kraju lotniskowiec.
W latach 1995-1996 „Admirał Kuzniecow” pełnił służbę na Morzu Śródziemnym, po czym został przetransferowany do Floty Północnej, gdzie pozostawał wyłączony z czynnej służby aż do listopada 1998 roku, kiedy powrócił z remontu. Mimo tego okręt boryka się z ustawicznymi problemami z siłownią oraz systemami rurociągów, w tym rurociągami sanitarnymi.

</doc>
<doc id="840440" url="https://pl.wikipedia.org/wiki?curid=840440" title="Levuka">
Levuka

Levuka – miasto na Fidżi; na wyspie Ovalau. Według danych szacunkowych na rok 2009 liczy 4 394 mieszkańców. Miasto jest stolicą Dystryktu Wschodniego i prowincji Lomaiviti.
W 2013 roku zabytki historycznego miasta portowego Levuka zostały wpisane na listę światowego dziedzictwa UNESCO.

</doc>
<doc id="840441" url="https://pl.wikipedia.org/wiki?curid=840441" title="Kunar">
Kunar

Kunar (paszto: کُنَر, perski: کنر) – jedna z 34 prowincji (wilajet) Afganistanu, położona w północno-wschodniej części kraju. Prowincja Kunar graniczy na wschodzie z Pakistanem, na zachodzie z prowincją Laghman, na południu z prowincją Nangarhar, a na północy z prowincją Nurestan. Jej obecnym gubernatorem jest Assadullah Wafa. W 2021 roku liczyła ponad 508 tys. mieszkańców.
Dystrykty.
Prowincja Kunar dzieli się na 15 dystryktów:

</doc>
<doc id="840448" url="https://pl.wikipedia.org/wiki?curid=840448" title="Arsenał Zamojski">
Arsenał Zamojski

Arsenał Zamojski – dawna zbrojownia na Starym Mieście w Zamościu.
 Obiekt wpisany jest do rejestru zabytków pod nr rej.: A/1256 z 20.02.1957 i z 11.11.1983
Pierwszy arsenał został zbudowany pod koniec XVI wieku po północnej stronie pałacu Zamoyskich. Jan Zamoyski gromadził w nim swoje zdobycze i trofea z licznych wypraw, dla ich upamiętnienia. Nowy arsenał wybudowano jednak w I poł. XVII wieku na południe od pałacu, w pobliżu dawnego bastionu III (dzisiejsza ul. Zamkowa, południowo-zachodni fragment Starego Miasta). Uległ on jednak częściowemu zniszczeniu podczas pożaru w roku 1658, po którym w latach 70. tego stulecia pojawił się obecny budynek, o długości ponad 60 m. Początkowo posiadał jedną kondygnację, drugą dobudowano w I poł. XIX wieku podczas modernizacji zamojskiej twierdzy. Wówczas, jak wiele innych budynków na Starym Mieście, przebudowany został w stylu klasycystycznym, pojawiły się również obecne arkady (arkadowy portal) i schody na pierwsze piętro, przy wejściu do tego budynku. W tym czasie stanowił także areszt oraz magazyny i stajnie wojskowe.
W okresie międzywojennym mieściły się tu szkoły, po II wojnie światowej warsztaty (stolarnia), a od roku 1984 Muzeum Barwy i Oręża "Arsenał" (jako oddział Muzeum Zamojskiego), którego nazwę zmieniono w 2015 r. na obecną - Muzeum Fortyfikacji i Broni "Arsenał".
Fragment Starego Miasta obejmujący ten arsenał wraz z otaczającym go terenem (w tym niewielki, pobliski budynek dawnej prochowni oraz dawny bastion III) był w latach 2012-2014 przedmiotem miejskiej inwestycji, niezwykle ważnej, bo wprowadzającej znaczne zmiany w zagospodarowaniu oraz nadającej nowej kompozycji rewitalizowanej staromiejskiej dzielnicy, jaką był projekt o nazwie "Utworzenie Muzeum Fortyfikacji i Broni w obrębie Bastionu III i Arsenału w Zamościu".
Po zakończeniu prac remontowych muzeum składa się z trzech części. W głównym gmachu - dawnym arsenale - dostępne są wystawy na parterze i pierwszym piętrze. Na parterze - z głównym wejściem do budynku, naprzeciwko budynku prochowni - można zobaczyć obiekty stałej ekspozycji, m.in. broń białą i palną, armaty oraz liczne rekonstrukcje innych zbrojeń z XVII wieku i makiety umocnień miasta. Wystawy czasowe przedstawiane są z kolei na pierwszym piętrze, na którym znajduje się dodatkowe wejście do muzeum (prowadzą do niego dobudowane schody).
Drugi obiekt muzeum to pobliski budynek stanowiący dawną prochownię - mieści niewielką salę, gdzie przedstawiana jest multimedialna projekcja 3D o rozwoju zamojskiej twierdzy.
Naprzeciwko arsenału, po południowej stronie ul. Zamkowej, znajduje się nowy, duży pawilon pod kurtyną (również odtworzoną w ramach innego projektu) ze szklanym dachem, stanowiący trzecią część muzeum. Wystawione są tam m.in. sprzęty i maszyny wojskowe z XX w. (w tym przeniesione z dawnej wystawy plenerowej) oraz ekspozycje, w tym multimedialne, dotyczące działań wojennych na Zamojszczyźnie.
Do 2011 r. muzeum posiadało także wspomnianą wystawę plenerową oddaloną ok. 300 m na zachód (ul. Podgroble), gdzie można było zobaczyć większe elementy uzbrojenia z okresu II wojny światowej i późniejszych, m.in. czołg T-34, śmigłowiec Mi-2, samolot PZL TS-11 Iskra (podobny znajduje się przy wjeździe do Koszar przy ul. J. Piłsudskiego), wozy bojowe, działa i armaty. Jej likwidacja związana była z realizacją jednego z miejskich projektów, obejmującego m.in. odtworzenie słoniczoła (w miejscu którego mieściła się ta ekspozycja) przed pobliskim bastionem III.

</doc>
<doc id="840450" url="https://pl.wikipedia.org/wiki?curid=840450" title="Krążowniki lotnicze projektu 1143 (Kijew)">
Krążowniki lotnicze projektu 1143 (Kijew)



</doc>
<doc id="840456" url="https://pl.wikipedia.org/wiki?curid=840456" title="Falkirk">
Falkirk

Falkirk (gael. "An Eaglais Bhreac") – miasto w środkowej Szkocji, ośrodek administracyjny jednostki administracyjnej Falkirk, dawniej w hrabstwie Stirlingshire. Ok. 33 tys. mieszkańców, wraz z przyległymi miastami 97 tys. Nazwa "Falkirk" wywodzi się podobno od pierwszego wybudowanego w mieście kościoła o charakterystycznym wyglądzie – "fawe" + "kirk" czyli w szkockim "nakrapiany kościół". Chodzi o rodzaj użytego piaskowca, który w odpowiednim oświetleniu wydaje się cętkowany. Kościół ten nie dotrwał do czasów współczesnych. Prawa miejskie otrzymał w roku 1600. W mieście znajdują się 2 stacje kolejowe: Falkirk High oraz Falkirk Grahamston.
Główną atrakcją hrabstwa jest Falkirk Wheel – winda dla statków, która umożliwia pokonanie 24-metrowej różnicy poziomów wody między kanałami Union i Forth and Clyde – będąca oryginalną konstrukcją inżynierską i dużą atrakcją turystyczną od zakończenia budowy w 2002 roku. W pobliżu windy znajdują się pozostałości Wału Antonina.
W mieście rozwinął się przemysł chemiczny, materiałów budowlanych, odzieżowy, spożywczy, poligraficzny oraz hutniczy.
Bitwy pod Falkirk.
Pod Falkirk rozegrały się dwie duże bitwy:

</doc>
<doc id="840464" url="https://pl.wikipedia.org/wiki?curid=840464" title="Karolina Różycka">
Karolina Różycka

Karolina Różycka z d. Kosek (ur. 28 czerwca 1985 w Myślenicach) – polska siatkarka, reprezentantka kraju, grająca na pozycji przyjmującej, wychowanka Dalinu Myślenice. Córka Anny Kosek, wielokrotnej reprezentantki Polski. Po sezonie 2018/2019 zakończyła karierę sportową.
Sukcesy klubowe.
Puchar Polski:
Mistrzostwo Polski: 
Sukcesy reprezentacyjne.
Letnia Uniwersjada:
Kariera reprezentacyjna.
Kosek znajdowała się w szerokiej kadrze za czasów trenera Andrzeja Niemczyka. Wraz z reprezentacją B zdobyła srebrny medal na Letniej Uniwersjadzie 2005 w Izmirze.
W 2010 roku została powołana do reprezentacji Polski na turniej "Montreux Volley Masters". Polki zajęły tam 5. miejsce, a Kosek zagrała we wszystkich meczach - z Chinami (0:3), Holandią (1:3), Kubą (0:3), Japonią (3:1 - najlepiej punktująca w reprezentacji Polski) oraz ponownie Holandią (3:0). Zajęła też 6. miejsce w World Grand Prix 2010.
W tym samym roku Kosek znalazła się w kadrze na Mistrzostwa Świata, na których Polska zajęła 9. miejsce w klasyfikacji końcowej. Zagrała tam w spotkaniach fazy grupowej z Japonią (2:3), Serbią (1:3), Kostaryką (3:0), Peru (3:0), Algierią (3:0 - miejsce w wyjściowej szóstce), drugiej rundy z Koreą (3:2), Rosją (0:3 - wyjściowa szóstka), Chinami (0:3 - wyjściowa szóstka), Turcją (3:1) i fazy o miejsca 9-12 z Holandią (3:2) oraz ponownie Chinami (3:0).
W 2011 roku trener reprezentacji Alojzy Świderek powołał Karolinę Kosek do kadry na Mistrzostwa Europy, gdzie reprezentacja Polski zajęła 5. miejsce.

</doc>
<doc id="840466" url="https://pl.wikipedia.org/wiki?curid=840466" title="Glenrothes">
Glenrothes

Glenrothes () − miasto we wschodniej Szkocji, ośrodek administracyjny hrabstwa Fife, położone nad rzeką Leven. W 2011 roku liczyło 39 277 mieszkańców.

</doc>
<doc id="840467" url="https://pl.wikipedia.org/wiki?curid=840467" title="Świadek incognito">
Świadek incognito

Świadek incognito, a właściwie świadek anonimowy – świadek, który został przesłuchany w toku postępowania karnego, a którego okoliczności umożliwiające ujawnienie tożsamości (np. wady wymowy) w tym dane osobowe, poza prokuratorem i sądem, z uwagi na uzasadnioną obawę niebezpieczeństwa dla życia, zdrowia, wolności albo mienia w znacznych rozmiarach świadka lub osoby dla niego najbliższej, nie są znane innym uczestnikom postępowania.
W polskiej procedurze karnej przepisy o świadku anonimowym obowiązują od 4 listopada 1995 roku na podstawie Ustawy z dnia 6 lipca 1995 r. o zmianie Kodeksu postępowania karnego (), która wprowadziła do Kodeksu postępowania karnego art. 164a. W nowym Kodeksie postępowania karnego z 1997 roku (), przepis o świadku incognito zawarty jest w art. 184.
W przeciwieństwie do instytucji świadka koronnego (który jest osobą podejrzaną o popełnienie przestępstw, a korzysta z bezkarności w zamian za zeznania dotyczące popełnionych przestępstw), świadkiem anonimowym może zostać każda osoba, świadek przestępstwa, wobec którego (lub osoby dla niego najbliższej) zachodzi uzasadniona obawa niebezpieczeństwa dla życia, zdrowia, wolności albo mienia w znacznych rozmiarach.
O przyznaniu statusu świadka anonimowego decyduje z urzędu, lub na wniosek świadka, prokurator w postępowaniu przygotowawczym, a sąd w postępowaniu sądowym.
Decyzja o ustanowieniu określonej osoby świadkiem anonimowym następuje w trybie postanowienia sądu lub prokuratora "o zachowaniu w tajemnicy okoliczności umożliwiających ujawnienie tożsamości świadka, w tym danych osobowych", na które świadkowi i oskarżonemu, a w postępowaniu przed sądem także prokuratorowi, przysługuje zażalenie do sądu właściwego do rozpoznania sprawy. Postępowanie dotyczące zażalenia toczy się bez udziału stron i objęte jest klauzulą tajności "tajne" lub 'ściśle tajne".
W przypadku uwzględnienia zażalenia protokół zeznań świadka anonimowego ulega zniszczeniu.
W razie uprawomocnienia się postanowienia dane osobowe świadka i inne dane, które mogą doprowadzić do ustalenia tożsamości świadka są chronione jako ściśle tajne. Oskarżony i obrońca mogą zapoznać się tylko z wyciągiem z protokołu przesłuchania świadka, który nie zawiera ani danych świadka, ani tych fragmentów jego zeznań, których ujawnienie może zdekonspirować świadka.
W celu zapewnienia bezpieczeństwa świadka anonimowego przesłuchanie może odbyć się w formie wideokonferencji, z zastosowaniem aparatury zmieniającej wizerunek i głos zeznającego.
W przypadku świadomego złożenia przez świadka anonimowego fałszywych zeznań, prokurator w postępowaniu przygotowawczym, a sąd w postępowaniu sądowym, może uchylić postanowienie "o zachowaniu w tajemnicy okoliczności umożliwiających ujawnienie tożsamości świadka, w tym danych osobowych." Protokół przesłuchania świadka podlega wówczas ujawnieniu w całości.

</doc>
<doc id="840469" url="https://pl.wikipedia.org/wiki?curid=840469" title="Dalkeith">
Dalkeith

Dalkeith (gael. "Dail Cheith") − miasto w południowo-wschodniej Szkocji, ośrodek administracyjny hrabstwa Midlothian, położone nad rzekami South Esk i North Esk, nieopodal ich zbiegu, gdzie dają one początek rzece Esk. W 2011 roku liczyło 12 342 mieszkańców.

</doc>
<doc id="840471" url="https://pl.wikipedia.org/wiki?curid=840471" title="Perameles nasuta">
Perameles nasuta



</doc>
<doc id="840473" url="https://pl.wikipedia.org/wiki?curid=840473" title="Motherwell">
Motherwell

Motherwell (gael. "Tobar na Màthar") – miasto w Szkocji, ośrodek administracyjny hrabstwa North Lanarkshire. Ok. 30 tysięcy mieszkańców. Siedziba pierwszoligowego klubu piłkarskiego Motherwell F.C.
Historia.
Na początku XIX wieku Motherwell było małą wioską liczącą około 600 osób. Zmieniło się to w drugiej połowie XIX wieku. Wraz z powstaniem kolei w 1848 roku do miejscowości przybyły pieniądze i przemysł. W 1881 roku, David Colville otworzył hutę. Wkrótce potem nadano Motherwell prawa miejskie, a populacja wzrosła do 13800 ludzi.
Na początku XX wieku, miasto stało się znaczącym ośrodkiem przemysłowym, produkującym części mostów, amunicję czy też tramwaje. W 1930 roku większość produkcji stali w Szkocji odbywało się w Motherwell, i należało do rodziny Colville. W 1959 rodzina Colville została przekonana przez rząd do rozpoczęcia pracy nowych hut pod nazwą Ravenscraig. Po kilku latach, Ravenscraig produkowało więcej niż milion ton stali rocznie. Po nacjonalizacji liczba ta wzrosła do 3 milionów.
W połowie lat 70 hutnictwo w Motherwell zatrudniało ponad 13 tysięcy ludzi.
Po roku 1980 nastąpił drastyczny kryzys w przemyśle. Strajk w 1980 roku spowodował utratę kontraktów i rynków zbytu. Pod koniec 1980 zatrudniano zaledwie 3200 pracowników. Ravenscraig zamknięto w dniu 24 czerwca 1992 roku i zostało rozebrane w lipcu 1996 roku.
Gospodarka.
Dawniej miasto było znane z produkcji stali.
W ostatniej dekadzie panowało wysokie bezrobocie z powodu upadku przemysłu hutniczego. Na chwilę obecną dużo miejsc pracy wytworzył producent ciężkiego sprzętu Terex i destylarnie whisky William Grant &amp; Sons.
W mieście rozwinął się przemysł elektrotechniczny, metalowy, odzieżowy oraz spożywczy.

</doc>
<doc id="840474" url="https://pl.wikipedia.org/wiki?curid=840474" title="Bitwa koło Matapan">
Bitwa koło Matapan



</doc>
<doc id="840477" url="https://pl.wikipedia.org/wiki?curid=840477" title="Newtown St Boswells">
Newtown St Boswells

Newtown St Boswells (gael. "Baile Ùr Chille Bhoisil") − miasto w Szkocji, ośrodek administracyjny hrabstwa Scottish Borders (dawniej hrabstwa Roxburghshire). Miasto znajduje się nad rzeką Tweed, około 60 km na południowy wschód od Edynburga.
Pomimo swej nazwy, Newtown St Boswells jest starą osadą, pierwsze wzmianki pojawiają się w 1529 roku. Wcześniej miasteczko było znane z licznych młynów wodnych, które przetwarzały zboże w mąkę. Miasto zyskało na znaczeniu dzięki węzłowi kolejowemu na linii Waverley, który był lokalnym centrum komunikacyjnym, jednakże całą linię wraz z węzłem zamknięto w 1969 roku podczas tzw. "Beeching Axe". Do 1929 r. ludność osady składała się głównie z pracowników kolejowych. Zmieniło się to, dopiero gdy Newtown St Boswell stał się regionalnym ośrodkiem administracyjnym hrabstwa Scottish Borders. Pobliskie opactwo Dryburgh jest popularnym miejscem wśród turystów.

</doc>
<doc id="840478" url="https://pl.wikipedia.org/wiki?curid=840478" title="Cheryl (artystka)">
Cheryl (artystka)

Cheryl Ann Tweedy, "primo voto" Cole, "secundo voto" Fernandez-Versini (ur. 30 czerwca 1983 w Newcastle upon Tyne) – angielska piosenkarka, autorka tekstów, tancerka, modelka i osobowość telewizyjna.
Życiorys.
Dzieciństwo i lata szkolne.
Cheryl Tweedy urodziła się w Newcastle w Anglii, 30 czerwca 1983 roku. Ma czwórkę rodzeństwa: braci Garry’ego, Josepha i Andrew, oraz siostrę Gillian.
W wieku czterech latach zaczęła trenować taniec. Jej pierwsze zetknięcie z show-biznesem nastąpiło w wieku siedmiu lat, gdy wystąpiła w reklamie dla British Gas. W wieku dziewięciu lat dostała się do szkoły baletowej The Royal Ballet School. W dzieciństwie startowała w wielu konkursach piękności, uzyskując między innymi takie tytuły jak: „Najbardziej atrakcyjna dziewczyna w Metrocentre” czy „Miss Nastolatek Newcastle”. W latach 1994–1999 uczęszczała do Walker Comprehensive School w Newcastle. W trakcie szkoły była dwa razy zawieszona w prawach ucznia za bójki z uczniami oraz przeklinanie.
Po ukończeniu szkoły pracowała jako kelnerka.
Kariera.
2002–2009: Kariera z Girls Aloud.
Przełomowy moment w życiu Cheryl nastąpił w 2002 roku, gdy miała 19 lat. Wzięła wówczas udział w castingu do programu "Popstars: The Rivals". Wraz z Nadine Coyle, Sarah Harding, Nicola Roberts, i Kimberley Walsh stworzyła grupę Girls Aloud, konkurującą w programie z boysbandem One True Voice. Nagrana przez dziewczyny piosenka „Sound of the Underground” pokonała „Sacred Trust/After You’re Gone”, którą zaśpiewali One True Voice. Po wygraniu programu dziewczyny nie spoczęły na laurach, a w maju 2003 roku wydały swój debiutancki album pt. "Sound of the Underground". Płyta zadebiutował na 2. miejscu listy przebojów, plasując się tuż za albumem pt. "Justified" Justina Timberlake’a. Płyta w ostateczności pokryła się platyną.
W 2009 roku, po wydaniu sześciu płyt, zespół ogłosił zawieszenie działalności na rok, tłumacząc to „czasem na realizację solowych projektów”.
2008–2009: Rozpoczęcie kariery solowej i debiut w "X Factor".
W 2008 roku Cheryl zadebiutowała jako jurorka w 5. edycji brytyjskiej wersji programu "X Factor". W swojej pierwszej edycji została mentorką grupy „dziewczyn”, w której doprowadziła do zwycięstwa Alexandrę Burke. W 6. edycji programu została mentorką grupy „chłopców”, tu również udało jej się doprowadzić swojego podopiecznego Joego McElderry do zwycięstwa. W 7. edycji programu ponownie stała się mentorką „dziewczyn”, tym razem doprowadzając swoją podopieczną Rebeccę Ferguson do 2. miejsca. Po zakończeniu emisji 7. edycji ogłoszono, że Cheryl nie pojawi się za panelem jurorskim w kolejnym sezonie talent-show.
W 2009 roku artystka zaczęła pracę nad solowym albumem. 18 października 2009 roku w programie "X Factor" zaprezentowała swój pierwszy singiel „Fight for This Love” z debiutanckiego solowego albumu zatytułowanego "3 Words". Album miał swoją premierą 26 października 2009 roku. Pierwszym singlem promującym album jest utwór „Fight for This Love”, który zadebiutował na 1. miejscu brytyjskiej listy przebojów i utrzymywał się na nim przez trzy tygodnie. Utwór został najszybciej sprzedającym się singlem w Wielkiej Brytanii, w pierwszym dniu sprzedaży sprzedano ponad 130 tys. egzemplarzy, a w ciągu tygodnia prawie 300 tys. kopii. W Irlandii utwór zadebiutował na 13. miejscu, a już tydzień później był na szczycie listy, dając Cheryl pierwszy od czasów „Sound of the Underground” numer 1. w Irlandii. W sumie singiel sprzedał się w ponad 600 tys. egzemplarzach.
Drugim singlem została tytułowa piosenka „3 Words”, w której gościnnie wystąpił Will.i.am, członek zespołu The Black Eyed Peas. Utwór zadebiutował na 27. miejscu w Irlandii oraz na 26. miejscu w Wielkiej Brytanii, gdzie ostatecznie dotarł do 4. miejsca. Trzecim singlem została piosenka „Parachute”, która zadebiutowała na 65. miejscu w Wielkiej Brytanii. Utwór po czterech miesiącach dotarł do 5. miejsca listy, czyniąc z piosenki trzeci singel Cheryl, który znalazł się w „Top 5” notowania UK Singles Chart. W Wielkiej Brytanii kompozycja odznaczona została srebrną płytą za sprzedaż przekraczającą 300 tys. egzemplarzy. Album zawiera również utwór „Heartbreaker” will.i.ama, w którym gościnnie zaśpiewała Cheryl.
2010–2012: "Messy Little Raindrops" i "A Million Lights".
Drugi album studyjny wokalistki zatytułowany "Messy Little Raindrops" został wydany 29 października 2010 roku przez wytwórnię Fascination Records. Płyta była nagrywana w Londynie i Los Angeles, gdzie Cheryl pracowała głównie z Wayne’em Wilkinsem, który wyprodukował również utwór „Fight for This Love”. Pierwszym singlem promującym płytę został utwór „Promise This”, który stał się najszybciej sprzedającym się singlem w Wielkiej Brytanii w 2010 roku. Zajął 1. miejsca list przebojów w Irlandii i Wielkiej Brytanii. 19 sierpnia 2011 roku album uzyskał status platynowej płyty w Wielkiej Brytanii za sprzedaż przekraczającą 300 tys. kopii.
W 2012 roku, po trzech latach przerwy dziewczyny z Girls Aloud ponownie spotkały się w studiu z okazji dziesiątej rocznicy powstania zespołu. Powrót grupy związany był z wydaniem charytatywnego singla dla organizacji Children in Need. Premiera singla „Something New” odbyła się w 16 października 2012 roku rozgłośni Capital FM. 26 listopada ukazał się album podsumowujący dziesięcioletnią działalność zespołu. Prócz największych przebojów, wydawnictwo zawierało cztery nowe nagrania, powstałe na potrzeby promocji albumu. Dziewczyny udały się w swoją 6. trasę koncertową. 20 marca 2013 roku, kilka godzin po zakończeniu trasy koncertowej "Ten – The Hits Tour 2013" wokalistki ogłosiły rozstanie.
W międzyczasie, tj. 14 czerwca 2012 roku, Cheryl wydała swój trzeci solowy album zatytułowany "A Million Lights". Pierwszym singlem została piosenka „Call My Name”, która została napisana i wyprodukowana przez Calvina Harrisa. Następnym singlem został „Under the Sun”. Następnym planowanym singlem miał być utwór „Screw You”, jednak z powodu tymczasowego powrotu działalności Girls Aloud, Cheryl musiała skupić się na projektach związanych z zespołem. W okresie Bożego Narodzenia 2012 roku Cheryl opublikowała teledysk do piosenki „Ghetto Baby”, napisanej dla niej przez Lanę Del Rey. W 2012 roku piosenkarka wydała również autobiografię zatytułowaną „My Story”.
2013–2014: "Only Human".
W lipcu 2013 roku Cheryl poinformowała, że rozpoczęła pracę nad nową solową płytą. 10 marca 2014 roku ogłosiła, że wraca do programu "X Factor" jako jurorka w 11. edycji wraz z Simonem Cowellem. Piosenkarka miała podpisać kontrakt warty 1,5 miliona funtów. 27 maja Cheryl zapowiedziała w wywiadzie dla magazynu "Hello!", że jej czwarty album będzie wydany w listopadzie, a pierwszym singlem będzie utwór „Crazy Stupid Love”.
10 listopada 2014 roku ukazał się czwarty album piosenkarki zatytułowany "Only Human". Kolejnymi singlami z albumu zostały utwory „I Don’t Care” oraz tytułowy „Only Human”. W czerwcu 2015 roku ogłoszono, że Cheryl będzie wraz z Simonem Cowellem, Ritą Ora i Nickiem Grimshaw jurorem w dwunastej edycji The X Factor. Pod koniec 2015 roku Cheryl poinformowała, że wróciła z powrotem do studia by pracować nad swoim piątym studyjnym albumem, który zostanie wydany w 2016 roku.
Życie prywatne.
Była żoną angielskiego piłkarza Ashley Cole’a, którego poślubiła 15 lipca 2006 we Wrotham Park. Z powodu zdrady męża, 3 września 2010 otrzymała rozwód.
7 lipca 2014 roku Cheryl Cole zawarła związek małżeński z Jeanem Bernardem. W sierpniu 2015 para rozeszła się, a w 2016 Cheryl ogłosiła oficjalnie rozstanie z mężem. Była związana z młodszym o 10 lat Liamem Payne’em, wokalistą znanym z zespołu One Direction. 22 marca 2017 roku na świat przyszedł ich syn Bear Grey Payne.
W 2009 i 2010 Cheryl została uznana przez magazyn „FHM” najseksowniejszą kobietą świata.

</doc>
<doc id="840481" url="https://pl.wikipedia.org/wiki?curid=840481" title="Bryka">
Bryka

Bryka – rodzaj wozu podróżnego krytego płótnem. Znany w Polsce w okresie od XVI do XIX wieku, pospolity zwłaszcza na kresach wschodnich. 

</doc>
<doc id="840482" url="https://pl.wikipedia.org/wiki?curid=840482" title="Dumbarton">
Dumbarton

Dumbarton () − miasto w zachodniej Szkocji, ośrodek administracyjny jednostki West Dunbartonshire, położone na północnym brzegu rzeki Clyde, nad uchodzącą do niej rzeką Leven, na północny zachód od Glasgow. W 2011 roku liczyło 20 040 mieszkańców.
Nad miastem góruje 75-metrowe bazaltowe wzgórze, ufortyfikowane co najmniej od wczesnego średniowiecza. Nazwa miasta pochodzi od słów oznaczających w języku szkockim „fort Brytów”. Miasto było stolicą średniowiecznego królestwa Strathclyde, a później hrabstwa Dunbartonshire. 
Gospodarka miasta opiera się na sektorze usługowym (handel, turystyka). Rozwinął się przemysł stoczniowy (utracił na znaczeniu po II wojnie światowej) oraz spożywczy. Znajduje się tu zamek (Dumbarton Castle) oraz muzeum morskie (Scottish Maritime Museum).

</doc>
<doc id="840485" url="https://pl.wikipedia.org/wiki?curid=840485" title="Wysz">
Wysz

Wysz – według relacji Konstantyna Porfirogenety ojciec księcia Zahumla Michała Wyszewica.
Książę Zahumlan.
Imię Wysza pojawia się tylko jako patronimik księcia Zahumla Michała w relacji Konstantyna Porfirogenety. W swoim dziele "De administrando imperio" Konstanty pisze: "Ród prokonsula i patrycjusza Michała, syna Wyszewica (Βουσεβούτζη), księcia Zahumlan, wywodzi się od nieochrzczonego ludu mieszkającego nad rzeką Wisłą, nazywanego (nazywaną) Ditzike/Litzike (Διτζίκη/Λιτζίκη)".
Z uwagi na to, że wedle relacji Porfirogenty Zahumlanie przybyli na Bałkany wraz z główną migracją serbską za panowania cesarza Herakliusza (610-641) historycy zajmujący się historią półwyspu bałkańskiego przyjmują, że Wysz i jego syn jedynie wywodzili swój ród znad Wisły.
Jeśli przyjąć, że Wysz był poprzednikiem Michała Wyszewica na tronie książąt Zahumla z jego osobą może być związany chrzest Zahumlan i początki piśmiennictwa słowiańskiego w księstwie oraz powołanie biskupstwa w Stonie. W II połowie IX wieku za namową cesarza bizantyńskiego Bazylego I, który dzięki udanej akcji morskiej w obronie Dubrownika zyskał pewne wpływy w serbskich państwach Dalmacji, okupione zresztą hojną daniną w złocie, książę Zahumla ochrzcił się, zezwalając na akcję chrystianizacyjną wśród swoich poddanych. Ewangelizację Zahumlan prowadzili kapłani łacińscy i greccy z miast bizantyńskich w Dalmacji. Po 889 roku dołączyli do nich wykupieni przez posła bizantyńskiego w Wenecji uczniowie arcybiskupa Moraw Metodego, przynosząc znajomość alfabetu głagolickiego i słowiańskie księgi liturgiczne. Dla utrwalenia dzieła chrystianizacji zostało powołane biskupstwo w Stonie.
Książę Lędzian lub Wiślan.
Tekst Porfirogenety przynosi dwie poważne trudności. Cesarz pisze o nieochrzczonym ludzie mieszkającym "nad rzeką Wisłą (Βίσλα), nazywającą się Ditzike (Διτζίκη)". Wątpliwości i kontrowersje wywołuje już sama nazwa rzeki "Dicike". Zwraca się uwagę, że zapis Porfirogenety uległ zapewne zniekształceniu przez pomylenie dwóch bardzo do siebie podobnych liter greckich: delty (Δ) i lambdy (Λ), tak że "Dicike" należałoby czytać "Licike". Wątpliwości budzi również przypisywanie tej nazwy Wiśle, która pod swą jedyną nazwą znana była jeszcze w starożytności. Zakłada się, że pisarz przeniósł na rzekę nazwę ludu zamieszkującego nad nią. "Licike" może nawiązywać do Widukindowych "Licikaviki". Wedle K. Tymienieckiego jest oboczną nazwą plemienia Lędzian. Porfirogenecie znana jest wprawdzie poprawna nazwa "Lendzaninoi", jednak wedle Tymienieckiego otrzymał on wiadomości o Lędzianach z dwóch różnych źródeł: ruskiego i niemieckiego i ze względu na odmienność używanych form nie skojarzył, że chodzi o ten sam lud.
Identyfikacja ta dała H. Łowmiańskiemu podstawę do uznania Wysza za księcia, sąsiadujących od wschodu z Wiślanami, Lędzian. Przyjmuje on, i jego zwolennicy, że Wysz, a może nawet Michał panował nad Lędzianami i dopiero w wyniku ekspansji wielkomorawskiej jego ród, a być może i część plemienia wyemigrowała na południe zdobywając władzę nad Zahumlem. Wedle innej hipotezy Wysz albo Michał był owym hardym księciem "na Wiślech", czyli wiślańskim z "Żywota Metodego". Również ta hipoteza wiąże migrację rodu Michała Wyszewica na Bałkany z ekspansją Światopełka morawskiego (871-894). Kazimierz Ślaski dopatruje się śladów tradycji o panowaniu Wysza (Wyszesława?) nad Wiślanami w postaci Wisława z Wiślicy pojawiającej się w "Kronice wielkopolskiej" w romansie o Walgierzu i pięknej Helgundzie.

</doc>
<doc id="840488" url="https://pl.wikipedia.org/wiki?curid=840488" title="Ekwipaż">
Ekwipaż

Ekwipaż (fr. "équiper") – rodzaj luksusowego, lekkiego powozu, pojazdu konnego z zaprzęgiem, znany w XIX wieku.

</doc>
<doc id="840495" url="https://pl.wikipedia.org/wiki?curid=840495" title="Kariolka">
Kariolka

Kariolka (łac. "carrus", fr. "carriole") – rodzaj małego spacerowego odkrytego powozu, dwu lub czterokołowego. Był to pojazd jednokonny z siedzeniami pokrytymi skórą i wyposażany w drewniane, zazwyczaj, resory. W typowej kariolce obok powożącego było miejsce dla jednego, góra dwóch pasażerów. Pojazd był modny w sferach dworskich w okresie od 2 połowy XVIII wieku do pierwszej ćwierci XIX wieku.

</doc>
<doc id="840496" url="https://pl.wikipedia.org/wiki?curid=840496" title="Księga Urantii">
Księga Urantii

Księga Urantii (The Urantia Book) – dzieło o charakterze duchowym i filozoficznym, którego tematyka obejmuje Boga, nauki przyrodnicze, religię, historię, filozofię oraz przeznaczenie. Księga ta powstała w Chicago w latach 1924–1955. Pośród wielu poruszanych tematów księga rozpisuje się o pochodzeniu życia i jego znaczeniu, opisuje miejsce człowieka we wszechświecie, omawia stosunek łączący Boga z człowiekiem, a także przedstawia szczegółową biografię Jezusa z Nazaretu. Dzieło to planetę Ziemię nazywa „Urantią”. Księga zawiera ponad dwa tysiące stron, składa się z przedmowy i 196 przekazów, pogrupowanych w cztery części: (I – Wszechświat centralny i superwszechświaty, II – Wszechświat lokalny, III – Historia Urantii, IV – Życie i nauki Jezusa). Urantia Foundation po raz pierwszy opublikowała “Księgę Urantii” w roku 1955 w języku angielskim. Przetłumaczono ją na wiele języków, w tym na język polski (2006 tekst elektroniczny, a 2010 wydanie książkowe). 
Odkąd angielski oryginał książki dostępny jest w domenie publicznej (2001), inne organizacje, np. Urantia Book Fellowship pod nazwą Uversa Press, także drukują księgę. Kopie księgi można znaleźć w wielu miejscach w Internecie, także w formie audiobooków. Dostępny jest także pełny skan oryginału z 1955 r.
Pochodzenie księgi.
Według informacji podanych w „Księdze Urantii” napisana jest ona przez różne byty niebiańskie wyznaczone do przekazania nowego objawienia prawd duchowych ludzkości.
Według istniejących informacji pewna osoba po raz pierwszy otrzymała przekaz od niebiańskich istot we śnie. Osoba ta znana jest jako „śpiący obiekt” lub „osobowość kontaktowa”. Jej tożsamość nie została ujawniona, aby zapobiec niepożądanemu kultowi takiej osoby w przyszłości.
W roku 1911 opieką nad śpiącym mężczyzną zajęła się para lekarzy z Chicago, dr William S. Sadler i jego żona dr Lena Sadler, kiedy okazało się, że małżonka śpiącego nie mogła go wybudzić ze snu. Po pewnym czasie, podczas obserwacji nocnych w obecności lekarzy, osobnik zaczął przekazywać informacje, które wydawały się pochodzić od podmiotów twierdzących, że są bytami duchowymi. Lena i William Sadlerowie byli szanowanymi lekarzami w swoim mieście, a dr William Sadler był również znany z aktywnego zwalczania twierdzeń o zjawiskach paranormalnych, a także jako osoba ogólnie sceptycznie nastawiona do spraw nadprzyrodzonych. Grupa jego przyjaciół, byłych pacjentów i kolegów po fachu, zaczęła odbywać spotkania o charakterze dyskusji intelektualnych w roku 1924 i zainteresowała się przypadkiem śpiącego mężczyzny, kiedy Sadler o nim wspomniał i przeczytał na ich życzenie fragmenty jego przekazów. Wkrótce potem otrzymano przekaz wyrażający zgodę dla owej grupy na sformułowanie pytań i obietnicę przekazania odpowiedzi za pośrednictwem „osobowości kontaktowej”.
Sadler poinformował o tym grupę dyskusyjną, a zebrani zaproponowali setki pytań, nie zawsze poważnych, na które jednak otrzymali odpowiedzi w formie obszernie zredagowanych pisemnych przekazów. Proces ten kontynuowano, w miarę, jak uczestnicy byli pod coraz większym wrażeniem jakości odpowiedzi, i tak powstał zbiór przekazów, które po skompilowaniu tworzą dzisiejszy tekst „Księgi Urantii”. Grupa ta znana jest pod nazwą Forum, a wyłoniona z niej podgrupa pięciu osób (w tym Sadlerowie) przyjęła nazwę Komisji Kontaktu, która zbierała pytania, sprawowała pieczę nad manuskryptami zawierającymi odpowiedzi, a także organizowała przepisywanie na maszynie i sprawdzanie maszynopisu.
Sadlerowie i inne osoby zaangażowane w ten proces – z których nikt już nie żyje – twierdzili, że przekazy składające się na księgę zostały odebrane w latach 1925–1935 w sposób nie do końca zrozumiały nawet dla nich samych, przy czym trzy pierwsze części księgi zostały ukończone w roku 1934, a czwarta w 1935. Ostatnie zebranie Forum miało miejsce w roku 1942. Komunikacja z bytami niebiańskimi trwała ponoć jeszcze przez kolejne dwadzieścia lat, a według dr. Sadlera i innych zezwolenia na publikację księgi udzielono im w roku 1955. Z grupy Forum wyłoniła się organizacja o nazwie Urantia Foundation i z prywatnych środków finansowych wydano książkę w dniu 12 grudnia 1955 r.
Koncepcja Boga i człowieka.
W „Księdze Urantii” stwórcą rzeczywistości, który podtrzymuje jej istnienie, jest Bóg – wszechwiedząca, wszechobecna, nieskończona i wieczna osobowość duchowa.
Najbardziej fundamentalną nauką o Bogu zawartą w księdze jest stwierdzenie, że Bóg nas kocha, jest naszym Ojcem, my jesteśmy jego dziećmi, dlatego wszyscy ludzie są naszymi braćmi w jednej rodzinie. Te rodzinne relacje ojcostwa i braterstwa rozciągają się na cały wszechświat istot, tak materialnych, jak i duchowych. Nawet przy rozwinięciu szeregu innych tematów, w „Księdze Urantii” nacisk kładzie się na postać Boga, jako kochającego Ojca i jego rolę w jednoczeniu stworzenia. Bóg jest Tajemnicą ze względu na nieskończony zakres jego doskonałości i wszystkich jego atrybutów.
Według księgi Bóg to jedno Bóstwo funkcjonujące na wielu różnych poziomach rzeczywistości, zarówno osobowych, jak i nieosobowych. Księga twierdzi, że Bóg istnieje w Trójcy trzech doskonale zidealizowanych osób: Bóg Ojciec, Bóg Syn i Bóg Duch.Osoby te w księdze określa się dodatkowymi tytułami, przeważnie „Ojciec Uniwersalny”, „Wieczny Syn” i „Nieskończony Duch”.
Księga wymienia także wiele rodzajów bytów niebiańskich, spośród których najwięcej uwagi poświęca się „Synowi-Stwórcy” pochodzącemu zarówno od Uniwersalnego Ojca, jak i od Wiecznego Syna. Jezus z Nazaretu zostaje tu zidentyfikowany jako Syn-Stwórca wcielony na Ziemi, którego życie i nauka stanowią najpełniejsze objawienie osobowości i postawy Boga, jakie kiedykolwiek przekazano ludzkości.
Bóg ukazany jest jako Ojciec każdego człowieka poprzez udzielenie mu części swego wiecznego ducha, zwanej Dostrajaczem Myśli, którego każda pełnosprawna umysłowo osoba otrzymuje w momencie podjęcia pierwszej w życiu decyzji o charakterze moralnym, zazwyczaj między piątym a szóstym rokiem życia. Dostrajacz służy jako boski partner człowieka przez resztę jego życia, w takim zakresie, w jakim pozwala mu na to jego wolna wola dotarcia do Boga, nieustannie prowadząc taką osobę ku dojrzalszemu, bardziej uduchowionemu myśleniu, co prowadzi do zwiększonej świadomości Boga i do duchowego rozwoju. Według „Księgi Urantii” zakres, w jakim dana osobowość poddaje się dobrowolnie wpływowi swego Dostrajacza Myśli, decyduje o rozwoju jej duszy zdolnej przetrwać śmierć ciała – jako zjednoczenie tych duchowych elementów osobowości z Dostrajaczem. Uporczywe przywiązanie do grzechu jest jednoznaczne z odrzuceniem podpowiedzi Dostrajacza, a zatem i z odrzuceniem Woli Bożej, a w rezultacie prowadzi do zaprzestania istnienia osoby. „Księga Urantii” nie propaguje koncepcji Piekła ani ziemskiej reinkarnacji.
W przeciwieństwie do klasycznych chrześcijańskich poglądów na niebo, piekło (i czyściec) Księga Urantii zawiera odmienne idee wiecznego życia. Warunkiem zyskania życia wiecznego jest dążenie do czynienia woli Bożej, do kochania Boga i bliźnich śmiertelników. Książka uznaje ludzkie życie na Ziemi za „krótki i intensywny sprawdzian”; życie wieczne jest zwykłą kontynuacją nauki, rozpoczętej w ciele materialnym. Po śmierci człowiek budzi się w odmiennym świecie i w odmiennej formie, częściowo duchowej, częściowo materialnej, zwanej morontią. Kontynuuje życie w tej formie, kształtuje charakter oraz wzbogaca swą wiedzę. Człowiek przechodzi wiele materialno-duchowych światów nauczania, gdyż „cały wszechświat jest jedną wielką szkołą”, i stopniowo staje się coraz bardziej duchowy. Potem staje przed obliczem Stwórcy, Ojca Uniwersalnego w Raju. Raj
będzie odtąd stałym miejscem pobytu człowieka, jednak kontynuuje on intensywną działalność, realizując różne Boskie plany w przyjaznym i dobrze zorganizowanym wszechświecie.
Kosmologia.
Księga twierdzi, że wszechświat jest znacznie starszy, niż to utrzymują aktualne teorie naukowe, a także, że jest on wytworem inteligentnego i celowego procesu, a nie Wielkiego Wybuchu. Idee te są podobne do teorii ciągłej kreacji, której autorem jest Fred Hoyle. Księga omawia przestrzeń i czas, opisuje formowanie się i ewolucję galaktyk, gwiazd i planet; jej autorzy twierdzą, że wszechświat tętni inteligentnym życiem, zlokalizowanym zwłaszcza na planetach pozasłonecznych. Księga mówi, że centrum kosmosu stanowi nieruchoma Wyspa Raj, gdzie przebywa Bóg, wokół której krąży wszechświat "Havona", zawierający miliard doskonałych światów. Wokół Raju i Havony krąży cały materialny wszechświat podzielony na siedem zamieszkałych "superwszechświatów" i miliony galaktyk "przestrzeni zewnętrznej". Wyspa Raj jest grawitacyjnym centrum kosmosu, które według wierzeń niektórych czytelników książki zlokalizowane jest w Wielkim Atraktorze. Opis kosmosu oglądanego od centrum ku rubieżom zawierają przekazy 14 i 15..
Historia świata.
Urantia jest uznawana za jedną z bilionów sfer zamieszkałych. Rozbudowana nauka książki, dotycząca historii Ziemi, obejmuje jej materialne kształtowanie się około 4,5 miliarda lat temu, po którym nastąpiły stopniowe zmiany panujących na niej warunków, pozwalające na powstanie życia w oceanach, a następnie na lądzie. Drogą ewolucji człowiek wyłonił się z odgałęzienia naczelnych przed ok. milionem lat. Ewolucja w ujęciu księgi jest częścią Bożego planu stworzenia istot materialnych zdolnych rozwijać w sobie naturę duchową i osiągnąć wieczną egzystencję. Oprócz ewolucji biologicznej zachodzi także ewolucja społeczna i duchowa, która wykazuje postęp, może jednak przeżywać okresy regresu. Boży plan przewiduje dojście do stanu świata idealnego – "światłości i życia” – proces częściowo przyspieszany przez objawienia niebiańskich nauczycieli. W takim świecie idealnym możliwe będzie dla człowieka przejście z egzystencji materialnej do duchowej z pominięciem śmierci.
Realizacją Bożego planu zajmują się, a także administrują nią, rozmaite klasy bytów niebiańskich, które nie zawsze są doskonałe. Przez ich błędy lub świadomy bunt, postęp w realizacji planu może być zahamowany, co wymaga długich okresów naprawy wyrządzonych przez nich szkód. Urantia jest planetą, która doświadczyła szczególnych problemów i zapóźnień w związku z buntem lub niedopatrzeniami niektórych swoich niebiańskich nadzorców.
Według "Księgi Urantii” pierwszymi prymitywnymi istotami ludzkimi byli Andon i Fonta, brat i siostra, żyjący ok. miliona lat temu, jako pierwsze osobniki posiadające wolną wolę i zdolność duchowej receptywności. Pierwsi ludzie urodzili się w rodzinie ssaków naczelnych, pochodzących od lemurów.
Ich decyzja o odłączeniu się od mniej zaawansowanych w rozwoju krewnych była pierwszym w dziejach aktem wolnej woli człowieka. Mieli oni potomstwo, z którego później wyewoluowały różne rasy ludzi pierwotnych, a ostatecznie, po wielu epokach, rasa współczesnego człowieka.
Na typowej planecie ewolucyjnej upływa pewien czas między pojawieniem się wolnej woli a przybyciem pierwszego duchowego władcy, który ma pomóc w rozwoju społeczeństwa – planetarnego księcia (od 150 tys. do 1 mln lat). Człowiek z epoki poprzedzającej przybycie księcia planetarnego zajmuje się głównie myślistwem i zbieractwem oraz jest nastawiony wojowniczo do obcych, pojawiają się też pierwsze prymitywne przesądy oparte na strachu wobec otaczającej rzeczywistości, jako pierwotne zachowania religijne. Potem następuje okres po przybyciu księcia planetarnego, kiedy to jego personel, widzialny i materialny, wspiera mieszkańców w ich rozwoju, zaprowadza rolnictwo, tworzy pierwsze rządy i rozwija organizacją społeczeństwa (przeciętnie 500 tys. lat).
Planetarnym księciem Urantii był Caligastia, który przybył na tę planetę ok. pół miliona lat temu i wraz ze swymi pomocnikami ustanowił siedlisko w pobliżu Zatoki Perskiej, na terenach późniejszej Mezopotamii.
W "Księdze Urantii” "Bunt Lucyfera” opisany jest jako część historii Urantii, rozgrywającej się w okresie po przybyciu Księcia Planetarnego. Lucyfer był genialną osobowością duchową, należącą do wysokiej klasy "Synów Bożych” i naczelnym władcą lokalnego systemu o nazwie Satania, obejmującego ponad 600 zamieszkanych światów i ich planetarnych książąt. Szatan był jego zastępcą i głównym pomocnikiem. Poprzez samokontemplację i pychę Lucyfer uległ zepsuciu i ostatecznie zaprzeczył istnieniu Boga, proklamując swoistą deklarację niepodległości i buntując się przeciw ustalonym wszechświatowym rządom "Synów-Stwórcy” i innych najwyższych klas zarządców. Ogłosił się suwerenem swojego lokalnego systemu Satanii, przyznając także prawo samostanowienia książętom planetarnym na poszczególnych planetach.
Caligastia był jednym z 37 książąt planetarnych, którzy przyłączyli się do buntu Lucyfera i wymagali, aby mieszkańcy podległych im planet oddawali im cześć boską. Na Urantii spowodowało to katastrofalne skutki we wczesnym rozwoju społecznym. W reakcji na bunt cały system Satanii został poddany duchowej izolacji przez wyższe władze, aby chronić pozostałą część lokalnego wszechświata. Właśnie w tym buncie "Księga Urantii” upatruje przyczyn powstania tak wielu odmiennych i sprzecznych koncepcji Boga na planecie Urantii.
W jakiś czas potem, zgodnie z normalną praktyką, na Urantię dotarła para określana jako "Materialny Syn i Córka”, czyli Adam i Ewa, których misją było rozmnażanie się i stworzenie rasy wyższych istot ludzkich, które miały następnie zmieszać się z ewolucyjnymi rasami zamieszkującymi planetę w celu poprawy ich biologicznej jakości, co miało rozpocząć epokę "postadamiczną” w rozwoju ludzkości. Taka para miała też pełnić funkcję "materialnych władców” i przedstawicieli rządu duchowego na planecie dla istot ludzkich, zapewniając ciągły postęp w rozwoju religii, a także władając planetą aż do "epoki światłości i życia”. Zamieszkiwali oni w "Ogrodzie Eden (raj)” częściowo przygotowanym dla nich. Według księgi na Ziemi powstał on ok. 38 tys. lat temu na terenie, który dziś przykrywa wschodnia część Morza Śródziemnego. W normalnych warunkach każdy Adam i każda Ewa współpracują z miejscowym księciem planetarnym, jednakże w przypadku Urantii, Caligastia nadal stał po stronie buntu i zamierzał przeszkodzić w realizacji ich misji. Ponadto izolacja planety odcięła ich od zewnętrznego wsparcia wyższych bytów duchowych. W odróżnieniu od normalnej procedury, polegającej na zwiększeniu liczebności potomstwa Adama do co najmniej pół miliona a potem na zmieszaniu tego potomstwa z rasami ewolucyjnym, Ewa poczęła przy udziale prymitywnego człowieka, z zamiarem przyspieszenia tego procesu. Adam uzmysłowił sobie w pełni negatywne skutki takiego postępowania, solidarnie jednak pozostał u boku Ewy. Zostali oni ukarani zdegradowaniem do statusu istoty śmiertelnej i odlotem znacznej części ich potomstwa, a także pozbawiono ich dostępu do tzw. "Drzewa Życia”, choć nadal byli organizmami znacznie lepiej uformowanymi od wszelkich innych, żyjących na planecie i przez to wyjątkowo długowiecznymi. Populacja planety została więc pozbawiona pełnego wymiaru dobrodziejstw płynących z wszechświatowego planu jej udoskonalenia. Ogród Eden został zniszczony przez miejscowe plemiona, Adam i Ewa, z pozostałym potomstwem, rozpoczęli migrację i podjęli próbę jego odbudowy w Mezopotamii, nadal pracując nad doskonaleniem ludzkości zamieszkującej planetę. Gdyby ich misja przebiegła zgodnie z planem, rozwój społeczny ludzkości byłby doszedł do etapu, na którym wyeliminowano by wszelką przemoc, już po ok. 25 tys. lat.
Księga stwierdza, że negatywne skutki buntu zostały znacznie złagodzone działaniem niejakiego Machiventy z klasy niebiańskich bytów zwanych Melchizedekami, który przyjął postać ludzką za czasów Abrahama.
Ostateczny kres buntowi położył prawowity władca, Syn Stwórcy, Michał z Nebadonu, wcielony jako Jezus z Nazaretu. Akt pozbawienia władzy Caligastii przetrwał w zapisach w postaci ewangelicznej sceny kuszenia na pustyni. Wcielenie Syna Stwórcy jest częścią planu normalnego rozwoju światów materialnych i ma na celu zapoczątkowanie kolejnego etapu rozwoju społecznego i kulturowego, trwającego od 10 tys. do 100 tys. lat, dla wypracowania wśród śmiertelników głębokiej świadomości rzeczywistości kosmicznej i duchowej. Częścią misji wcielonego Syna jest doświadczenie śmierci na planecie i zmartwychwstanie w trzecim dniu, aby wznieść się "ku prawicy Ojca Uniwersalnego”, a następnie rozesłanie na planetę "Ducha Prawdy”.
Według księgi, Urantię czeka jeszcze kilka etapów, zanim dojdzie do pierwszej epoki "światłości i życia”.
Życie i nauki Jezusa.
Część IV książki ma ponad siedemset stron i poświęcona jest Jezusowi z Nazaretu. Dzięki temu książka najwyraźniej plasuje się w obrębie chrześcijaństwa. Przekazy części IV są zasadniczo przedstawieniem i wyjaśnieniem życia i nauk Jezusa w kosmicznym kontekście - na skalę, w jakiej nigdy dotąd nie ukazano tego na naszej planecie. Od narodzin w Betlejem i dzieciństwa w Aleksandrii, opowieść prowadzi poprzez szkolne lata Jezusa w Nazarecie i jego pracę, młodego cieśli, po śmierci jego ojca Józefa, aby utrzymać owdowiałą matkę oraz ośmioro braci i sióstr. Opisana jest nieszczęśliwa miłość Rebeki po tym jak Jezus odrzucił jej oświadczyny. Według książki Jezus podróżował wokół Morza Śródziemnego (Aleksandria, Rzym, Ateny itd.) oraz w rejonach Bliskiego Wschodu (Mezopotamia oraz rejony Morza Kaspijskiego), gdy miał dwadzieścia dziewięć lat. Po tej podróży opowieść staje się zasadniczo zbieżna z opisem Nowego Testamentu, jednak z licznymi dodatkowymi szczegółami. Jan Chrzciciel i Dwunastu apostołów to ludzie z krwi i kości, ze swymi wadami i zaletami. Nauki Jezusa, tak jak zostały przedstawione apostołom i uczniom, są wyczerpujące, poszerzone i przedstawione we współczesnym języku. Opisana jest także praca Kobiecego Zespołu Ewangelicznego, powołanego przez Jezusa.
Zasadniczą nauką Jezusa jest to, że ludzie są dziećmi Boga a ich bliźni są ich braćmi w jednej wielkiej rodzinie, przy czym Jezus jest ich starszym bratem. Idea Królestwa Bożego, przedstawiana przez Jezusa, polega na duchowych rządach Niebiańskiego Ojca w sercach ludzkich, jednak wielu jego wyznawców rozumiało tę ideę, jako czysto ziemskie królestwo. Książka twierdzi, że dzisiejsze chrześcijaństwo jest raczej religią o Jezusie i jest dziełem przede wszystkim św. Pawła, niż religią Jezusa – jego pierwotną nauką – którą książka odtwarza.
Stosunek do istniejących religii.
„Księga Urantii” nie propaguje ani nie zwalcza żadnej z istniejących religii. Jednakże przez szerokie omówienie życia i nauk Jezusa z Nazaretu oraz liczne odwołania do postaci i zdarzeń ze Starego Testamentu wykazuje najwięcej związków z chrześcijaństwem, z którym także dzieli wiele prawd na temat Boga jako najwyższego wiecznego Stwórcy, w tym nauczanie o istnieniu Trójcy.
Jezus otoczony jest najwyższym szacunkiem w „Księdze Urantii”, tak samo jak w Nowym Testamencie. Ponad jedna trzecia książki (Część IV) to opowieść o nim.
Poniższe informacje z „Księgi Urantii” odnoszą się do Jezusa i są zgodne z informacjami z Biblii.
Ważniejsze różnice między wizją przedstawioną przez „Księgę Urantii” a głównym nurtem chrześcijaństwa:
„Księga Urantii” odnosi się z wielkim szacunkiem do buddyzmu, uznając prawdziwego proroka w Gautamie Siddharcie, którego naukę postrzega jako rewolucyjną w jego czasach i którego zalicza do siedmiu największych nauczycieli ludzkości, m.in. razem z Mojżeszem, Laozi i Św. Pawłem Apostołem. Nauczanie o tym, że w każdym człowieku zamieszkuje boska natura – Natura Buddy – oraz że przez własne wysiłki ludzie mogą osiągnąć realizację tej wewnętrznej boskości, księga uznaje za jedno z najwyrazistszych przedstawień koncepcji Dostrajacza Myśli w religiach, których nie można do końca uznać za objawione.
Wiele aspektów księgi można odnaleźć w innych religiach, np. w taoizmie, hinduizmie, shintō i konfucjanizmie oraz w szeregu innych wierzeń znanych z historii. Autorzy „Księgi Urantii” zachęcają do studiowania wszystkich religii i wybrania z nich tego, co jest w nich najlepsze.
Zwolennicy.
Nie ma oficjalnych statystyk dotyczących liczby zwolenników ze względu na brak centralnej organizacji. Nieformalne grupy badawcze "mają tendencję do kiełkowania, dojrzewają, a następnie znikają" i nie były liczone rzetelnie. Czytelnicy czasem dołączają do takich grup po latach czytania księgi, inni robią to wkrótce po pierwszym zainteresowaniu się książką, "ale dla większości religia pozostaje sprawą indywidualną, tak jak akt czytania". Spory o prawa własności do książki, jej interpretację i odbiór nowego objawienia doprowadziły do pewnych rozłamów, ale wydają się być one rozstrzygane zgodnie z opinią większości. Zwolennicy księgi na ogół nie tworzą nowych religii, twierdząc, że osoby z różnych wyznań mogą odbierać nauki z księgi jako wzbogacenie, a nie jako przeciwieństwo swojej wiary. Ruchy inspirowane przez nauki księgi nie rozwinęły kleru ani instytucji, takich jak kościoły, czytelnie, lub świątynie.
Sarah Lewis zauważa, że "Objawienia nie próbują się uwiarygodnić poprzez historycznie znane i akceptowane fakty, ani nie są nawet napisane przy użyciu prostego języka, co zwiększyłoby prawdopodobieństwo zrozumienia i akceptacji. Wprowadzają nowe koncepcje i nowe formy językowe, co nie czyni akceptacji łatwiejszej." Ocenia, że ruch nie jest przeciwstawny do innych, "brakuje mu gorliwego nawracania", i że w związku z tym prawdopodobnie utrzyma się jako mały, ale odporny na odmienne poglądy.
Fundacja Urantii opowiadała się za polityką "powolnego wzrostu" i niezbyt mocno reklamowała sprzedawane książki. Sprzedaż wynosiła 7000 egzemplarzy w 1990 r., 24700 w 1997 r., 38000 w 2000 r. i 13380 w 2006 r. Około połowa nakładu była w językach innych niż angielski, głównie po rosyjsku i hiszpańsku.

</doc>
<doc id="840498" url="https://pl.wikipedia.org/wiki?curid=840498" title="Jerzy Michalski (historyk)">
Jerzy Michalski (historyk)

Jerzy Michalski (ur. 9 kwietnia 1924 w Warszawie, zm. 26 lutego 2007 w Warszawie) – polski historyk XVIII i XIX wieku, profesor Instytutu Historii Polskiej Akademii Nauk. Obok Władysława Konopczyńskiego i Emanuela Rostworowskiego najwybitniejszy znawca historii Polski XVIII wieku. Autor wielu prac naukowych.
Historię studiował w czasie II wojny światowej na tajnym Uniwersytecie Warszawskim oraz Uniwersytecie Jagiellońskim. Był pracownikiem w Zakładzie Historii Nauki PAN, profesorem Instytutu Historii PAN, oraz honorowym członkiem Polskiego Towarzystwa Badań nad Wiekiem Osiemnastym. Uczestniczył jako redaktor i współautor przy tworzeniu "„Historii nauki polskiej”" tomu III (1977), oraz tomu I "„Historii Sejmu Polskiego”" (1985).
Od 1975 r. był zastępcą redaktora, a od 1985 r., redaktorem "„Kwartalnika Historycznego”". Był mistrzem dla kilku pokoleń polskich historyków. Dzięki niezwykłej przenikliwości i dogłębnej znajomości źródeł doskonale rozumiał ludzi, o których pisał.
Pochowany na cmentarzu Powązkowskim w Warszawie (kwatera 131-3-16-17).

</doc>
<doc id="840500" url="https://pl.wikipedia.org/wiki?curid=840500" title="Karoca">
Karoca

Karoca (z ) – bardzo bogato zdobiony powóz kryty, rodzaj karety. Modny w okresie od XVI do XVIII wieku.
Początkowo pudło zawieszone było na skórzanych pasach, później na resorach i posiadały przeszklone okienka. W Polsce pojawiły się za panowania króla Stefana Batorego.

</doc>
<doc id="840506" url="https://pl.wikipedia.org/wiki?curid=840506" title="Karykiel">
Karykiel

Karykiel, z ang. "curricle" to lekki, dwukołowy pojazd spacerowy, rodzaj powozu. Popularny w Europie Zachodniej w połowie XIX wieku.

</doc>
<doc id="840507" url="https://pl.wikipedia.org/wiki?curid=840507" title="Zaginiony grobowiec Jezusa">
Zaginiony grobowiec Jezusa

Zaginiony grobowiec Jezusa (ang. "The Lost Tomb of Jesus") – kontrowersyjny film dokumentalny Jamesa Camerona i Simcha Jacobovici, który po raz pierwszy został wyświetlony przez Discovery Channel 4 marca 2007.
W odkrytym w 1980 r. grobowcu w Talpiot, kilka kilometrów od centrum Starego Miasta w Jerozolimie znaleziono kamienne ossuaria, na których widnieją inskrypcje imion – "Jezus syn Józefa", "Maria", "Mariamene e Mara" (co zdaniem twórców filmu jest wersją imienia Marii Magdaleny), "Mateusz", "Józef" oraz "Judasz syn Jezusa". Tezy przedstawione przez twórców filmu spotkały się z krytyką teologów i archeologów.

</doc>
<doc id="840512" url="https://pl.wikipedia.org/wiki?curid=840512" title="Skażenie elektromagnetyczne">
Skażenie elektromagnetyczne



</doc>
<doc id="840515" url="https://pl.wikipedia.org/wiki?curid=840515" title="Walter Zenga">
Walter Zenga

Walter Zenga (ur. 28 kwietnia 1960 w Mediolanie) – włoski trener i piłkarz, który występował na pozycji bramkarza.
Piłkarską karierę rozpoczął w roku 1977 w Interze Mediolan. W klubie tym występował również w roku 1978, a w kolejnych latach reprezentował barwy Salernitany (1978–1979), Savony (1979–1980) oraz S.S. Sambenedettese Calcio (1980–1982). W roku 1982 powrócił do Interu i w klubie tym grał do roku 1994. W barwach tego klubu zdobył w roku 1994 Puchar UEFA. W latach 1994–1996 reprezentował Sampdorię, a w roku 1997 – Calcio Padova. Ostatnie dwa lata swojej kariery spędził w Stanach Zjednoczonych, broniąc barw klubu New England Revolution. W roku 1999 zakończył karierę bramkarza.
W roku 1984 wystąpił na igrzyskach olimpijskich w Los Angeles, na których drużyna włoska zajęła IV miejsce. W latach 1985–1992 był podstawowym zawodnikiem reprezentacji Włoch, biorąc udział w 58 oficjalnych meczach międzypaństwowych. Największy sukces osiągnął w roku 1990, zdobywając brązowy medal na mistrzostwach świata rozegranych we Włoszech. Oprócz tego, był rezerwowym bramkarzem drużyny włoskiej na mistrzostwach świata rozegranych w roku 1986 w Meksyku. Od roku 1990 prowadzi w statystykach bramkarzy, którym najdłużej nie strzelono bramki w meczach mistrzostw świata: jego rekord wynosi 517 minut.
Po zakończeniu kariery zawodniczej zajął się prowadzeniem drużyn klubowych. W kolejnych latach był trenerem New England Revolution (1999), Brery (2000–2001), Naţional Bukareszt (2002–2004), Steaua Bukareszt (2004–2005), Crvenej Zvezdy Belgrad (2005–2006) oraz Gaziantepsporu (2006). W roku 2007 prowadził Al-Ain FC (Zjednoczone Emiraty Arabskie) oraz Dinamo Bukareszt. Od 1 kwietnia 2008 roku do 1 czerwca 2009 roku pełnił rolę trenera Calcio Catania grającego w Serie A. 5 czerwca został natomiast szkoleniowcem US Palermo. 22.11.09 został zwolniony. Jednymi z powodów były 4 mecze bez zwycięstwa i 12. miejsce US Palermo, które w tym sezonie miało zająć lepsze miejsce niż w poprzednim sezonie (wtedy 8).

</doc>
<doc id="840519" url="https://pl.wikipedia.org/wiki?curid=840519" title="Urantia">
Urantia



</doc>
<doc id="840520" url="https://pl.wikipedia.org/wiki?curid=840520" title="Najtyczanka">
Najtyczanka

Najtyczanka, nejtyczanka (od niem. "Neu-Titschein") – rodzaj wygodnej bryczki używanej w przeszłości na terenach wiejskich.
Był to czterokołowy pojazd konny, często resorowany, podwyższony z tyłu, z przednim kozłem i wyplatanym nadwoziem (wasągiem), nierzadko wewnątrz wyściełanym i z ochronnymi fartuchami, niekiedy też wyposażonym w budę. W Polsce używano go zwłaszcza na Kresach Wschodnich w XIX wieku i na początku XX wieku.
Określenie pochodzi od fonetycznie zniekształconej niemieckiej nazwy czeskiego miasta Nowy Jiczyn (Nový Jičín).

</doc>
<doc id="840526" url="https://pl.wikipedia.org/wiki?curid=840526" title="Tarantas">
Tarantas

 
Tarantas (ros. "тарантас") – podróżny czterokołowy pojazd zaprzęgowy wywodzący się z Rosji. 
Wydłużone pudło tego pojazdu, w tylnej części kryte półkrągłą budą, osadzone było na długich (kilkumetrowych) elastycznych drągach pełniących rolę resorów i zmniejszających wstrząsy podczas dalekich podróży. Na ziemiach Polski używano go w XIX-XX wieku.

</doc>
<doc id="840527" url="https://pl.wikipedia.org/wiki?curid=840527" title="Opium ludu">
Opium ludu

Opium ludu (a. opium mas; ) – fraza Karla Marksa określająca religię jako zbiór złudzeń mających na celu uśmierzenie cierpienia, które to opium dodatkowo przeszkadza w zdobywaniu szczęścia ludziom. Podobne stanowisko prezentowały Gromady Ludu Polskiego, które już w 1837 roku określiły religie jako "blekot" czyli środek odurzający.
Wyrażenie to znajduje się we wstępie do "Przyczynku do krytyki heglowskiej filozofii prawa" (1843): 
Zdaniem pierwszego przywódcy radzieckiego Włodzimierza Lenina
Włodzimierz Lenin kilkakrotnie podejmował tę ideę Marksa ("O stosunku partii robotniczej do religii", 1900; "Socjalizm i religia", 1905).
Swoją opinię że: 
sprowadził do hasła: religia to opium dla ludu.
W kontekście mediów.
Opium dla ludu – w kontekście mediów opiera się na głównym założeniu głoszącym, że media systematycznie zasypują ludzi szeroko rozumianą rozrywką, która zniekształca perspektywę poznawczą odbiorców, a zatem również ich trzeźwy osąd rzeczywistości. Francuski socjolog, , postrzega media masowe poprzez ich funkcję rozrywkową, która prowadzi do stanu odprężenia i redukcjonistycznego postrzegania świata. Według niego mass media proponują prostotę w miejsce złożoności, stereotypy zamiast prawdy i dynamiki. W ten sposób pozwalają na ucieczkę od aktualnych problemów w świat utopii. U Marksa analogiczną rolę pełniła religia, zapewniając ludziom coś, dzięki czemu przestawali myśleć o sobie i swoich problemach, oddając się transcendentalnym rozważaniom.

</doc>
<doc id="840528" url="https://pl.wikipedia.org/wiki?curid=840528" title="Wizawa">
Wizawa

Wizawa, wyzawa (z fr. "vis-à-vis") to kareta na podwoziu berliny, mieszcząca dwie osoby siedzące naprzeciwko siebie. Modna od XVIII do XX wieku, także jako powóz czteroosobowy w dwoma budami i bez drzwiczek.

</doc>
<doc id="840529" url="https://pl.wikipedia.org/wiki?curid=840529" title="I liga urugwajska w piłce nożnej (1933)">
I liga urugwajska w piłce nożnej (1933)

Mistrzostwa Urugwaju w roku 1933 były mistrzostwami rozgrywanymi według systemu, w którym wszystkie kluby trzykrotnie rozegrały ze sobą mecze każdy z każdym, a o tytule mistrza i dalszej kolejności decydowała końcowa tabela.
Primera División.
Końcowa tabela sezonu 1933.
Ponieważ dwa najlepsze kluby uzyskały taką samą liczbę punktów, rozegrano mecze barażowe o tytuł mistrza Urugwaju.
Mistrzem Urugwaju został klub Club Nacional de Football.

</doc>
<doc id="840533" url="https://pl.wikipedia.org/wiki?curid=840533" title="Ignacy Abłamowicz">
Ignacy Abłamowicz

Ignacy Abłamowicz herbu Abdank, s. Dominika (ur. 1787, zm. 1848) – polski fizyk, profesor Uniwersytetu Wileńskiego. 
Życiorys.
Ignacy Abłamowicz był absolwentem Uniwersytetu Wileńskiego. Przez kilka lat kształcił się za granicą. Po powrocie do kraju wykładał fizykę w Liceum Krzemienieckim, a następnie przeszedł jako profesor zwyczajny do Uniwersytetu w Kijowie, gdzie objął katedrę fizyki.
W 1840 roku został uznany za szlachcica państwa rosyjskiego. Decyzje taką podjęto na posiedzeniu Heroldii Cesarstwa.
Ignacy Abłamowicz ożenił się z Anną z Hoffmanów, z którą miał córkę Anielę Abłamowicz. Był właścicielem majątku Justianów (obecnie na Litwie).

</doc>
<doc id="840535" url="https://pl.wikipedia.org/wiki?curid=840535" title="Berlina">
Berlina

Berlina to rodzaj karety konstrukcji rozworowej, tzn. takiej, gdzie pudło zawieszone było pomiędzy dwoma drągami. W XIX wieku znana już jako kareta czteroosobowa, zawieszona.
Określenie "berlina" stosowane było w odniesieniu do trójbryłowych nadwozi samochodów (sedan), np. Fiat 125, Opel Rekord, szczególnie produkowanych lub przeznaczonych na rynki: włoski, portugalski, hiszpański i rumuński.

</doc>
<doc id="840539" url="https://pl.wikipedia.org/wiki?curid=840539" title="Biedka">
Biedka

Biedka – dwukołowy środek przewozowy pod ręczne, lekkie i ciężkie karabiny maszynowe, lekkie moździerze piechoty, amunicję, sprzęt łączności, saperski, o jednokonnym zaprzęgu. Dzięki swej lekkości i małym rozmiarom była zdolna do posuwania się za piechotą w każdym terenie.
Biedki były powszechnie stosowane w Siłach Zbrojnych II RP.

</doc>
<doc id="840541" url="https://pl.wikipedia.org/wiki?curid=840541" title="Limfoblasy">
Limfoblasy



</doc>
<doc id="840542" url="https://pl.wikipedia.org/wiki?curid=840542" title="Józef Paliwoda">
Józef Paliwoda

Józef Paliwoda (ur. 19 stycznia 1917 w Bajkowcach, zm. 25 lutego 2007) – polski działacz społeczny i kombatancki, pułkownik LWP, specjalista w zakresie prawa administracyjnego i rolnego, autor blisko 300 prac naukowych. Wieloletni ekspert komisji sejmowych oraz aktywista Zrzeszenia Prawników Polskich.
Życiorys.
W czasie II wojny światowej, uczestnik polskich działań obronnych września 1939 r., organizator samoobrony ludności polskiej przed jej eksterminacją przez UPA na terenie obwodu tarnopolskiego w latach 1942–1943. Oficer 1 Dywizji Piechoty im. Tadeusza Kościuszki, ciężko ranny podczas forsowania Odry 16 kwietnia 1945 r. 
Po studiach prawniczych na Uniwersytecie Wrocławskim podjął pracę w prokuraturze, a po uzyskaniu w 1960 r., stopnia naukowego doktora nauk prawnych rozpoczął pracę naukową w Instytucie Nauk Prawnych Polskiej Akademii Nauk w Warszawie (pracownik naukowy 1960–1997). Habilitował się w 1965 r., tytuł naukowy profesora nadzwyczajnego uzyskał w 1967 r., a profesora zwyczajnego w 1986 r. Przez wiele lat związany zawodowo ze Szkołą Wyższą im. Pawła Włodkowica w Płocku i WSE-H w Skierniewicach, gdzie wykładał niemal do śmierci. Zdobywca wielu krajowych i zagranicznych odznaczeń. Dorobek naukowy obejmuje 16 książek oraz ponad 320 prac mniejszego formatu. Pochowany na cmentarzu Powązki Wojskowe w Warszawie (kwatera B2-13-2).

</doc>
<doc id="840543" url="https://pl.wikipedia.org/wiki?curid=840543" title="Rubén Darío Hernández">
Rubén Darío Hernández

Ruben Darío Hernández Ariza (ur. 19 lutego 1965 w Armenii), piłkarz kolumbijski grający na pozycji napastnika.
Kariera klubowa.
Hernández jest jednym z najskuteczniejszych zawodników w historii ligi kolumbijskiej. Reprezentował barwy takich klubów jak: Quindio Armenia, Millonarios FC, Once Caldas, Atlético Nacional, Envigado FC, Independiente Medellin, America Cali, Independiente Santa Fe Bogota, Deportes Tolima oraz Deportivo Pereira. Łącznie przez niemal 15 sezonów zdobył w 180 goli w lidze. Zdobył jeden tytuł króla strzelców ligi, w 1994 roku będąc wówczas zawodnikiem aż 3 klubów: Independiente Medellin, Deportivo Pereira i Ameriki Cali. W 1996 roku zaliczył epizod w New York MetroStars jako jeden z pierwszych zagranicznych zawodników w nowo powstałej Major League Soccer. Wystąpił tylko w 10 meczach (debiut: 27 kwietnia MetroStars - Columbus Crew 0:2), zaliczył 3 asysty, nie zdobył gola i szybko wrócił do ojczyzny. Piłkarską karierę Hernández zakończył w 2000 roku jako piłkarz Quindio Armenia.
Kariera reprezentacyjna.
W reprezentacji Kolumbii Hernández zadebiutował 3 lutego 1989 roku w wygranym 1:0 meczu z Peru. W tym samym roku wystąpił na Copa América 1989, jednak Kolumbia nie wyszła z grupy.
W 1990 roku Hernández był członkiem reprezentacji na Mistrzostwa Świata we Włoszech. Tam wystąpił w jednym meczu - od 68. minuty z Jugosławią (0:1).
W reprezentacji Hernández występował do 1996 roku i zagrał w niej łącznie w 17 meczach i zdobył 1 gola.

</doc>
<doc id="840544" url="https://pl.wikipedia.org/wiki?curid=840544" title="Ruben Dario Hernandez">
Ruben Dario Hernandez



</doc>
<doc id="840547" url="https://pl.wikipedia.org/wiki?curid=840547" title="Steven Van Zandt">
Steven Van Zandt

Steven Van Zandt (ur. 22 listopada 1950 w Winthrop) – amerykański muzyk, autor tekstów piosenek, aranżer, producent muzyczny, aktor, oraz radiowy disc jockey, który często używa pseudonimów artystycznych Little Steven lub Miami Steve. Największą popularność dało mu granie w zespole Bruce’a Springsteena E Street Band w którym gra na gitarze i mandolinie oraz rola Silvia Dante w serialu telewizyjnym "Rodzina Soprano".
Życiorys.
Wczesne lata.
Van Zandt jest włosko-amerykańskiego pochodzenia. Urodził się jako Steven Lento. Kiedy Steven był mały jego matka, Mary Lento, wyszła ponownie za mąż i wtedy przyjął nazwisko swojego ojczyma, Williama Van Zandt. Następnie, gdy Steven miał siedem lat, całą rodziną przeprowadzili się z Massachusetts do Middletown, New Jersey.
W zespole.
Van Zandt dorastał przy scenie muzycznej "Jersey Shore", i był przyjacielem jednego z późniejszych założycieli E Street Band. Z czasem zagrał na płycie Springsteena "Born to Run" w piosence "Tenth Avenue Freeze-Out". Po tym został przyjęty do zespołu w czasie ich trasy koncertowej promującej ten album. Podczas tej trasy zagrał większość "części" gitarowej.
Twórczość solowa.
Van Zandt oficjalnie opuścił E Street band w 1984 roku i rozpoczął działalność solową. Efektem tej pracy były 4 albumy wydane w latach 80. i jeden w 1999 roku, które nagrał jako Little Steven.
W 1985 roku założył on grupę o nazwie "Artists United Against Apartheid" która przeciwstawiła się Sun City, miejscowości wypoczynkowej w Południowej Afryce. Czterdziestu dziewięciu najlepszych artystów włączając Springsteena, U2, Boba Dylana i Run-D.M.C. stworzyło piosenkę zatytułowaną "Sun City" w której przyrzekli, że nigdy tam nie wystąpią. Wysiłek przyniósł sukces.
Powrót do zespołu.
Van Zandt powrócił na stałe do E Street Band w 1999 roku i gra w nim do dziś. Obecnie jego gra na gitarze ogranicza się do gry w "tle", podczas gdy w zespole jest też Nils Lofgren, oraz Springsteen, który gra większość solówek. Czasami także słyszymy jak dzieli on mikrofon ze Springsteenem. Jego gra i śpiew najbardziej widoczne jest w piosenkach "Glory Days," "Two Hearts", "Land of Hope and Dreams", "Badlands", "Ramrod", oraz "Murder Incorporated".
Aktor.
W 1999 roku Van Zandt podjął się zagrania jednej z najważniejszych postaci w serialu "Rodzina Soprano", grając zrównoważonego, ale zabójczego consigliere oraz właściciela klubu ze striptizem, Silvia Dante. Van Zandt nie miał wcześniej żadnego doświadczenia aktorskiego, ale został wybrany do tej roli przez Davida Chase, który zapamiętał go z interesujących zdjęć z płyty Springsteena. 
Van Zandt był chwalony za przedstawienie Silvia, ale zaznaczał, że nie ma zamiaru grać w innych produkcjach niż "Rodzina Soprano". Jego obecność w serialu podczas drugiego sezonu była ograniczona z powodu trasy koncertowej zespołu "E Street Band". W późniejszych sezonach jego rola staje się coraz ważniejsza.
Van Zandt stara się utrzymywać jeden wygląd, zawsze na scenie nosi cygańskie ubranie oraz chustę na głowie, podczas gdy w serialu nosi perukę o charakterystycznym uczesaniu. Powodem tego jest ciągła utrata włosów z powodu wypadku. 
W latach 2012-2014 występował w serialu telewizyjnym "Lilyhammer".
Życie osobiste.
Van Zandt ma żonę, aktorkę, Maureen Van Zandt (dawniej Maureen Santora), która także w serialu "Rodzina Soprano" gra jego żonę, Gabrielle Dante. Pobrali się w Asbury Park, New Jersey, 29 grudnia 1982 roku. Bruce Springsteen był drużbą na ich ślubie, a piosenkarze Percy Sledge i Little Richard w duecie zaśpiewali im piosenkę "When a Man Loves a Woman". 

</doc>
<doc id="840554" url="https://pl.wikipedia.org/wiki?curid=840554" title="Międzynarodowy Konkurs Wiolonczelowy im. Witolda Lutosławskiego">
Międzynarodowy Konkurs Wiolonczelowy im. Witolda Lutosławskiego

Międzynarodowy Konkurs Wiolonczelowy im. Witolda Lutosławskiego – konkurs dla młodych wiolonczelistów, odbywający się co dwa lata począwszy od 1997, w Filharmonii Narodowej w Warszawie.
Informacje ogólne.
Przez pierwsze dziesięć edycji konkursu wiek uczestników nie mógł przekraczać 24 lat. Począwszy do jedenastej edycji (29 stycznia – 10 lutego 2018) górną granicę wieku podniesiono do 28 lat.
Od lutego 2000 konkurs należy do Światowej Federacji Międzynarodowych Konkursów Muzycznych z siedzibą w Genewie, a od grudnia 2000 jest członkiem European Union of Music Competitions for Youth.
Patronem konkursu, już od drugiej jego edycji, obrano Witolda Lutosławskiego. Wtedy też po raz pierwszy zagrano w finale konkursu "Koncert na wiolonczelę i orkiestrę" Lutosławskiego. Utwór ten, obok "Wariacji Sacherowskiej" i "Grave" Lutosławskiego, należy do obowiązkowego repertuaru konkursowego. Poza utworami wiolonczelowymi patrona konkursu, repertuar konkursowy obejmuje najważniejsze i najbardziej reprezentatywne kompozycje na wiolonczelę w szerokim zakresie stylistycznym – od baroku do muzyki współczesnej.
Twórcą i organizatorem konkursu jest Fundacja na Rzecz Promocji Młodych Wiolonczelistów, współorganizatorami Narodowy Instytut Fryderyka Chopina i Filharmonia Narodowa. Od pierwszej edycji dyrektorem artystycznym jest Kazimierz Michalik, a dyrektorem organizacyjnym Bogdan Pałosz.
Jury.
W jury konkursu, w którego skład wchodzi od 8 do 10 osób, zasiadają wybitni profesorowie i koncertujący wiolonczeliści z całego świata.
Nagrody.
Główną nagrodę od 2005 stanowi równowartość 15 000 euro, wcześniej była to równowartość 10 000 dolarów
Nagrody specjalne:

</doc>
<doc id="840556" url="https://pl.wikipedia.org/wiki?curid=840556" title="6 Dywizja Artylerii Przełamania">
6 Dywizja Artylerii Przełamania

6 Dywizja Artylerii Przełamania – związek taktyczny artylerii Wojska Polskiego.
Formowanie i przekształcenia organizacyjne.
Wiosną 1951, w wyniku wprowadzenia planu przyśpieszonego rozwoju WP na lata 1951- 1953, na bazie 13 Brygady Artylerii Ciężkiej rozpoczęto formowanie jednostki 6 Dywizji Artylerii Przełamania. 73 pah stał się zalążkiem dla 17 Brygady Artylerii Haubic, 74 pah dla 19 Brygady Artylerii Haubic, a 71 pac dla 21 Brygady Artylerii Ciężkiej.
Jesienią 1956 wyłączono z 6 DAP 19. i 25 BAH i w ten sposób przekształcono dywizję w 6 Brygadę Artylerii Przełamania. Wyłączone brygady przeniesiono do Orzysza i Bartoszyc podporządkowując je 8 Dywizji Artylerii Przełamania.
Struktura organizacyjna.
dowództwo (Grudziądz)
W czerwcu 1953 roku 6 Dywizja Artylerii Przełamania uległa reorganizacji. Nowa struktura obejmowała trzy brygady haubic, brygadę haubic ciężkich, brygadę artylerii ciężkiej oraz brygadę moździerzy. Na bazie 21 samodzielnego pułku moździerzy, utworzono 27 Brygadę Moździerzy. W skład dywizji wchodziły:
W grudniu 1955 roku utworzono 11 dywizjon artylerii rakietowej, który włączono do 6 DAP. Jednocześnie zreorganizowano 21 Brygadę Artylerii Ciężkiej na brygadę artylerii armat, a 27 Brygadę Moździerzy na brygadę moździerzy ciężkich.

</doc>
<doc id="840557" url="https://pl.wikipedia.org/wiki?curid=840557" title="Oskard">
Oskard

Oskard – narzędzie składające się z obucha w kształcie pojedynczego ostrza (żeleźca), oraz styliska, na którego końcu ten obuch jest osadzony. Wykorzystywane najczęściej do robót ziemnych i odłupywania skał (np. w górnictwie albo budownictwie). To żeleźce, czyli głowica robocza oskarda, współcześnie zazwyczaj stalowe, waży kilka kilogramów, a stylisko ma długość około jednego metra. W oskardzie płaszczyzna ostrza nie jest równoległa do styliska (jak w siekierze), tylko prostopadła. 
Wyraz zapożyczony z języka czeskiego – "oškrd" (pisownia z początku XX wieku, dziś występuje w technicznych tekstach przeważnie pisownia "oškrt") – oznaczał „młotek do ostrzenia kamienia młyńskiego”), istniał także w staro-cerkiewno-słowiańskim ("oskrъdъ") i w podobnej formie występuje nadal w rosyjskim (оскорд) i słoweńskim ("oskȓd").
Inne podobne narzędzia:
Różne warianty narzędzi podobnych do oskarda wykorzystywane bywały w przeszłości także jako broń obuchowa.

</doc>
<doc id="840561" url="https://pl.wikipedia.org/wiki?curid=840561" title="Opium dla mas">
Opium dla mas



</doc>
<doc id="840567" url="https://pl.wikipedia.org/wiki?curid=840567" title="8 Dywizja Artylerii Przełamania">
8 Dywizja Artylerii Przełamania

8 Dywizja Artylerii Przełamania (8 DAP) – związek taktyczny artylerii ludowego Wojska Polskiego.
Formowanie i zmiany organizacyjne.
Wiosną 1951, w wyniku wprowadzenia planu przyśpieszonego rozwoju WP na lata 1951-1953, na bazie 12 BAC rozpoczęto formowanie jednostki 8 Dywizji Artylerii Przełamania. 68 pah stał się zalążkiem dla 26 Brygady Artylerii Haubic,a 70 pah dla 29 Brygady Artylerii Haubic. W 1959 sztab dywizji i 38 dywizjon artyleryjskiego rozpoznania pomiarowego przeniesiono do Giżycka. W 1961 dywizję rozwiązano.
Struktura organizacyjna.
W grudniu 1955 utworzono 14 dywizjon artylerii rakietowej, który włączono do 6 DAP. Jednocześnie przeformowano 15 BAC w 15 Brygadę Artylerii Armat, a 24 Brygadę Moździerzy w 24 Brygadę Moździerzy Ciężkich.
Jesienią 1956 wyłączono z 6 DAP 19. i 25 Brygadę Artylerii Haubic. Wyłączone brygady przeniesiono do Orzysza i Bartoszyc podporządkowując je 8 Dywizji Artylerii Przełamania.

</doc>
<doc id="840569" url="https://pl.wikipedia.org/wiki?curid=840569" title="MACLisp">
MACLisp

MACLisp - dialekt języka programowania Lisp opracowany w MIT w 1966 r., znany z wydajności i rozmaitych udogodnień. MacLisp był potem używany w Project MAC, Matlab i Macsyma. Był uruchamiany na PDP-10.
MacLisp był jedną z dwóch gałęzi Lisp - drugą był Interlisp. W 1981 Common LISP był próbą połączenia cech obu języków. 

</doc>
<doc id="840571" url="https://pl.wikipedia.org/wiki?curid=840571" title="Kodeks Yanhuitlan">
Kodeks Yanhuitlan

Kodeks Yanhuitlan – mistecki dokument przedstawiający historyczne i ekonomiczne wydarzenia związane z Yanhuitlan i Teoposcolula.
Opis.
Kodeks Yanhuitlan napisany został na 12 arkuszach papieru związanych ze sobą. Na każdej stronie, po bokach, znajdują się rysunki. Kodeks powstał w XVI wieku, prawdopodobnie w Mixteca Alta pomiędzy Nochistlán a Tepozcolula. Poza historycznymi wydarzeniami zawiera informacje, rysunki o hołdzie złożonym w Yanhuitlan w postaci koszy kukurydzy i fasoli oraz portrety Indian, Hiszpanów, kościołów w Yanhuitlan i Teoposcolula. Na stronach manuskryptu znajduje się historia podboju hiszpańskiego miasta Tenochtitlán i oznaczenia misteckich miejscowości. Kodeks uważany jest za niedokończony dokument zachowujący oryginalną historię społeczności lokalnej i tradycję.

</doc>
<doc id="840574" url="https://pl.wikipedia.org/wiki?curid=840574" title="Interlisp">
Interlisp

Interlisp - dialekt języka Lisp opracowany w 1967 przez firmę Bolt, Beranek and Newman (Cambridge, MA) jako pochodna BBN-Lisp.
Interlisp był jedną z dwóch głównych gałęzi LISP (druga to MAClisp). W 1981 rozpoczęto prace nad Common LISP, który łączył cechy obu języków. Interlisp zawiera środowisko programistyczne Lispa.

</doc>
<doc id="840578" url="https://pl.wikipedia.org/wiki?curid=840578" title="Lanus Buenos Aires">
Lanus Buenos Aires



</doc>
<doc id="840579" url="https://pl.wikipedia.org/wiki?curid=840579" title="Louga (region)">
Louga (region)

Louga jest regionem w Senegalu. Region ten znajduje się w północno-zachodniej części kraju, a miasto Louga w północno-zachodniej części regionu - około 50 km od oceanu Atlantyckiego w głąb lądu.
Departamenty.
Louga dzieli się na 3 departamenty:

</doc>
<doc id="840583" url="https://pl.wikipedia.org/wiki?curid=840583" title="Club Atlético San Lorenzo de Almagro">
Club Atlético San Lorenzo de Almagro



</doc>
<doc id="840585" url="https://pl.wikipedia.org/wiki?curid=840585" title="Krzywizna strzały">
Krzywizna strzały



</doc>
<doc id="840586" url="https://pl.wikipedia.org/wiki?curid=840586" title="I2P">
I2P

I2P (ang. "Invisible Internet Project") – sieć peer-to-peer z komutacją pakietów, szyfrowaniem transmisji oraz w pełni rozproszoną organizacją. Sieć ta powstała z modyfikacji sieci Freenet zapoczątkowanych w lutym 2003.
Działanie sieci.
Budowa sieci.
Brak centralnego węzła sieci zmniejsza jej podatność na awarie oraz ataki. Szyfrowanie przesyłanych paczek danych przez każdy z węzłów pośredniczących w transmisji znacznie utrudnia ustalenie prawdziwych adresów IP węzła źródłowego i docelowego oraz praktycznie uniemożliwia odczytanie właściwej informacji.
Mechanizm transmisji.
Transmisja odbywa się poprzez jednokierunkowe tunele o krótkim czasie życia:
Jednokierunkowość tuneli bardzo upraszcza wyszukiwanie dróg dostępu do innych węzłów sieci oraz utrudnia analizę ruchu przez osoby postronne.
Przesyłane paczki noszą nazwę wiadomości. W celu wysłania wiadomości do wybranego węzła sieci I2P, węzeł nadawczy odpytuje rozproszoną bazę połączeń (netDb) o identyfikator bramy, poprzez którą można się skomunikować z węzłem docelowym. Następnie wiadomość zostaje wpuszczona do odpowiedniego tunelu nadawczego, z poleceniem przekazania jej do jednego z tuneli odbiorczych węzła docelowego.
Wiadomości mogą być grupowane i zamykane w strukturze zwanej obrazowo główką czosnku (ang. "garlic"). Oprócz wiadomości (ząbków czosnku), główka zawiera informacje o tunelu nadawczym, przez który wysyłana jest paczka. Przyspiesza to znacznie ustalanie trasy, którą może być przesyłana wiadomość zwrotna od węzła docelowego.
Baza połączeń (netDb).
Każdy węzeł przechowuje i na bieżąco uaktualnia swoją część rozproszonej bazy połączeń (netDb), w skład której wchodzą:
Baza netDb służy do ustalania optymalnych ścieżek dostępu do innych węzłów sieci I2P. Idea została oparta na algorytmach trasowania sieci Kademlia.
Szyfrowanie transmisji.
Dane przesyłane przez sieć I2P podlegają szyfrowaniu na czterech warstwach:
Oferowane usługi.
Wewnątrz sieci I2P możliwa jest implementacja oraz korzystanie z usług o funkcjonalności identycznej z ich odpowiednikami w sieci Internet. W szczególności są to:
Stosowane pojęcia.
Użytkownicy I2P mogą zobaczyć na oficjalnej stronie I2P oraz konsoli routera następujące:
Eepsite.
Eepsite to strona internetowa zamieszczona anonimowo w sieci I2P. Nazwa takiej strony kończy się pseudodomeną.i2p, jak na przykład ugha.i2p czy orion.i2p. EepProxy potrafi odnaleźć te strony dzięki identyfikującym je kluczom kryptograficznym przechowywanym w pliku host.txt. Zazwyczaj I2P jest konieczne by dostać się na te strony.
EepProxy.
Program EepProxy utrzymuje całą komunikację pomiędzy przeglądarką internetową a dowolną eepsite. Funkcjonuje to podobnie do serwera proxy, który może być używany w każdej przeglądarce internetowej.
.i2p jest pseudodomeną najwyższego poziomu, która działa tylko w sieci I2P. Nazwy.i2p są rozpoznawane przez przeglądarki poprzez wysyłanie zapytań do EepProxy, który zastąpi nazwę kluczem publicznym peera i ustanowi połączenie poprzez sieć I2P, przy czym żadna z tych operacji nie zostanie zauważona przez przeglądarkę.
Peer.
Peer to każdy komputer połączony do sieci I2P. Każda taka maszyna współdzieli trasowanie oraz przekazuje zaszyfrowane pakiety dalej.
Tunnel.
Raz na 10 minut zostaje ustanowione połączenie pomiędzy dwoma komputerami. Dane z oraz do konkretnego peera wraz z danymi dla innych użytkowników przechodzą przez kolejne tunele i są przekazywane dalej, by w końcu osiągnąć cel ostateczny.

</doc>
<doc id="840589" url="https://pl.wikipedia.org/wiki?curid=840589" title="Grodzisko Kochłowickie">
Grodzisko Kochłowickie



</doc>
<doc id="840595" url="https://pl.wikipedia.org/wiki?curid=840595" title="Lista hrabstw w stanie Wyoming">
Lista hrabstw w stanie Wyoming

Lista 23 hrabstw w stanie Wyoming, w Stanach Zjednoczonych. 

</doc>
<doc id="840598" url="https://pl.wikipedia.org/wiki?curid=840598" title="Niizuki (1942)">
Niizuki (1942)

Niizuki (kanji: 新月, katakana: ニイヅキ| pol. „nowy księżyc”) – japoński wielki niszczyciel typu "Akizuki", z okresu II wojny światowej. Wszedł do służby w 1943 i zatopiony w tym roku w bitwie w zatoce Kula.
Historia.
„Niizuki” był piątym z serii wielkich niszczycieli typu "Akizuki", zaprojektowanych specjalnie jako okręty obrony przeciwlotniczej, których główne uzbrojenie stanowiło 8 nowych dział uniwersalnych kalibru 100 mm, o umiarkowanym kalibrze jak na niszczyciele, lecz dysponujące świetnymi charakterystykami balistycznymi.
Stępkę pod budowę okrętu położono 8 grudnia 1941 w stoczni Mitsubishi w Nagasaki, kadłub wodowano 29 czerwca 1942, a okręt wszedł do służby 31 marca 1943. Zbudowany był w ramach programu rozbudowy floty z 1939 roku, pod numerem budowy 108. Nazwa, podobnie jak innych niszczycieli tej serii, związana była z Księżycem i oznaczała „Księżyc w nowiu” (podobnie, jak „Hatsuzuki”).
Od wcześniejszych niszczycieli tego typu, „Niizuki” odróżniał się wyposażeniem w radar Model 21, później montowany także na pozostałych niszczycielach typu i części innych japońskich okrętów (w polskiej literaturze spotyka się błędną informację o wyposażeniu go w pasywny detektor promieniowania radarowego). Także wszedł już do służby ze wzmocnionym w stosunku do wcześniejszych okrętów lekkim uzbrojeniem przeciwlotniczym, z 4 (lub 5) potrójnymi stanowiskami działek 25 mm, ale brak jest szczegółowych danych.
Służba.
Po wejściu do służby, „Niizuki” początkowo wszedł w skład nowo sformowanej szkolnej 11. Flotylli niszczycieli, bazując w Kure i jego załoga szkoliła się na Morzu Japońskim. W połowie maja planowano użyć okręt wraz z krążownikiem „Mogami” do odparcia desantu amerykańskiego na wyspie Attu, lecz zrezygnowano z tego zamiaru. 31 maja 1943 przydzielono „Niizuki” do 8. Floty, toczącej walki na Wysp Salomona, prawdopodobnie w celu przetestowania wyposażenia radarowego w walkach nocnych. 21 czerwca 1943 dotarł na miejsce działań - do bazy w atolu Truk.
Między 23 a 25 czerwca 1943 „Niizuki” z krążownikiem „Suzuya” i niszczycielem „Ariake„ dostarczył na pokładach sprzęt i ludzi 5. Dywizjonu artylerii przeciwlotniczej z Truk do Rabaulu na Nowej Brytanii. 
„Niizuki” został następnie okrętem flagowym 3. Flotylli niszczycieli kontradmirała Teruo Akiyama. 2 lipca przepłynął do bazy w Shortland, po czym wziął udział w ostrzeliwaniu pozycji amerykańskich na wyspie Rendova w nocy na 3 lipca 1943, jednak bez większych skutków (z krążownikiem „Yūbari” i starszymi niszczycielami „Yunagi”, „Mochizuki”, „Mikazuki”, „Nagatsuki”, „Satsuki”, „Amagiri„ i „Hatsuyuki„). Zespół japoński natknął się na trzy amerykańskie kutry torpedowe (PT-156, PT-157 i PT-161), ostrzelane przez „Niizuki” i trzy inne niszczyciele, jednakże bez strat po żadnej ze stron.
W nocy z 4 na 5 lipca 1943 „Niizuki” prowadził rejs mający na celu dowóz posiłków (tzw. przez Amerykanów "Tokyo Express") do bazy Vila na wyspie Kolombangara; w skład zespołu wchodziły ponadto stare niszczyciele „Yunagi”, „Nagatsuki” i „Satsuki”. W Zatoce Kula zespół natknął się na amerykańskie niszczyciele, które zostały odkryte jako pierwsze dzięki radarowi „Niizuki”. „Niizuki” wystrzelił 4 torpedy, „Yunagi” - 4 i „Nagatsuki” - 6, z dużej odległości 11 mil morskich, po czym Japończycy zawrócili, nie wysadzając transportowanych żołnierzy. Zespół japoński został wykryty przez Amerykanów na radarze zbyt późno, po czym jedna z torped (nie wiadomo z którego okrętu), trafiła amerykański niszczyciel USS Strong, który zatonął (zginęło 46 osób).
W nocy z 5 na 6 lipca, „Niizuki” był okrętem flagowym sił przykrycia operacji transportowej 10 niszczycieli "Tokyo Express" na Kolombangarę. Podczas bitwy w zatoce Kula, która się wywiązała po północy 6 lipca, został zatopiony koło Kolombangary ogniem amerykańskich krążowników USS „Helena”, "Honolulu" i „St. Louis” i niszczycieli: USS „Nicholas” i „O’Bannon”. Nie uratowano nikogo z ok. 300 osobowej załogi, zginął także kontradmirał Akiyama (niektóre źródła wspominają jednak o uratowaniu niewielkiej części rozbitków przez Amerykanów). Niszczyciel „Amagiri” wysłany na poszukiwanie rozbitków, natknął się tam na niszczyciele amerykańskie USS „Nicholas” i „Radford”, ratujące rozbitków z zatopionego w tym starciu krążownika USS „Helena”, które go lekko uszkodziły i odpędziły. „Niizuki” zatonął na pozycji . Okręt skreślono z listy floty 10 września 1943.
Jedynym dowódcą był komandor porucznik Kiyoshi Kaneda.
Dane techniczne.
"Opis konstrukcji i szczegółowe dane - w artykule niszczyciele typu Akizuki"

</doc>
<doc id="840603" url="https://pl.wikipedia.org/wiki?curid=840603" title="Asymilacja danych">
Asymilacja danych

Asymilacja danych – proces analizy danych, uwzględniający zarówno pomiary jak i wyniki modelu prognostycznego. Metoda jest używana w numerycznych modelach prognozy pogody, cyrkulacji oceanu i wielu innych zastosowaniach do oceny zmiany układów dynamicznych.
Asymilację danych można podzielić na dwa procesy:

</doc>
<doc id="840604" url="https://pl.wikipedia.org/wiki?curid=840604" title="Pango">
Pango

Pango jest biblioteką udostępnianą na zasadach Wolnego i Otwartego Oprogramowania, odpowiedzialną za wygląd i renderowanie tekstu.
Biblioteka Pango wykorzystywana jest głównie w środowisku graficznym GNOME w powiązaniu z biblioteką GTK+.
Dzięki budowie modułowej biblioteka może być wykorzystywana z różnymi bibliotekami renderującymi, np. cairo (grafika wektorowa), Uniscribe, Xft.

</doc>
<doc id="840605" url="https://pl.wikipedia.org/wiki?curid=840605" title="Global Forecast Model">
Global Forecast Model



</doc>
<doc id="840614" url="https://pl.wikipedia.org/wiki?curid=840614" title="Księstwo ziębickie">
Księstwo ziębickie

Księstwo ziębickie (, ) – dawne księstwo śląskie ze stolicą w Ziębicach, istniejące na obszarze obecnego Dolnego Śląska w latach 1321/1322–1742. Obszar dawnego księstwa ziębickiego zbliżony był do obecnego powiatu ząbkowickiego. Powstało poprzez wydzielenie z księstwa świdnickiego i pozostawało we władzy książąt z dynastii Piastów do 1428 i ponownie od 1542 do 1551 r.
Księstwo obejmowało miasta Ziębice, Bardo, Złoty Stok i Ząbkowice Śląskie.
Historia księstwa.
Po śmierci księcia Henryka IV Probusa w 1290 r., w związku z podziałem dzielnicowym księstwa wrocławskiego, Ziębice i okolice znalazły się w granicach Księstwa świdnickiego, rządzonego przez księcia Bolka I Surowego. Po śmierci Bolka I w 1301 roku, zgodnie z zasadą podziałów dynastycznych, księstwo świdnickie przypadło w udziale nieletnim synom Bolka I: Bernardowi, Henrykowi i Bolkowi II. W 1322 r. najmłodszy z synów Bolko otrzymał we władanie wschodnią część księstwa świdnickiego z Ziębicami i Ząbkowicami, a Ziębice obrał za swoją siedzibę przybierając imię Bolka II. Powstało w ten sposób samodzielne piastowskie księstwo ziębickie. W latach 1327–1329 król Czech – Jan Luksemburski zmusił do złożenia hołdu lennego większość książąt śląskich. Bolko II początkowo opierał się naleganiom czeskim, lecz uległ ostatecznie 1336 r., składając hołd lenny królowi Czech. Od tego momentu aż po 1742 r. księstwo ziębickie oraz cały Śląsk znajdowało się przy koronie czeskiej. Piastowskie księstwo ziębickie, istniało jeszcze do 1428 r. do czasu śmierci ostatniego Piasta ziębickiego – Jana ziębickiego, który poległ w bitwie z husytami pod Starym Wielisławiem.
Po wojnie obszar księstwa włączono do posiadłości koronnych i utworzono ziębicki dystrykt miejski. W 1454 r. Władysław Pogrobowiec przekazał księstwo namiestnikowi i wielkorządcy królestwa czeskiego Jerzemu z Podiebradów. W 1455 roku od cesarza Fryderyka III Habsburga Jerzy z Podiebradów uzyskał nadanie księstwa ziębickiego jako lenno dla swoich synów. Od 1455 roku aż do 1569 roku księstwo było własnością Podiebradów (jedynie z niewielką przerwą, gdy w latach 1480–1489 Maciej Korwin podporządkował sobie księstwo wraz z innymi księstwami śląskimi). Książę Karol I z rodu Podiebradów w 1524 roku obrał Ząbkowice Śląskie za swoją siedzibę i rozpoczął budowę rezydencji – pierwszego renesansowego zamku na Śląsku. Od tego czasu Ząbkowice stały się stolicą księstwa ziębickiego i siedzibą władzy administracyjnej i sądowniczej. Panowanie Podiebradów trwało do 1569 roku, z przerwą na lata 1542–1551, gdy powróciło we władanie Piastów, po objęciu przez księcia Fryderyka II legnickiego w 1542. Po zrzeczeniu się praw do korony węgierskiej, od 1551 do 1559 nominalną księżną ziębicką była królewna polska Izabela Jagiellonka. Po 1569 roku księstwo ponownie stało się własnością koronną. W dniu 30 maja 1570 roku na zamku w Pradze stany księstwa ziębickiego złożyły hołd lenny cesarzowi Maksymilianowi II Habsburgowi. Cesarz nadał księstwu konstytucję krajową, w której zobowiązał się do zachowania wszystkich dotychczasowych przywilejów, oraz przyrzekł stanom, że księstwo ziębickie z Ziębicami i Ząbkowicami Śl. na zawsze pozostanie przy koronie czeskiej i nie będzie przedmiotem zastawu ani sprzedaży. Od 1570 roku księstwem w imieniu cesarza administrował starosta krajowy. W 1654 r. cesarz Ferdynand III Habsburg za zasługi dla dworu habsburskiego w wojnie trzydziestoletniej nadał księstwo ziębickie w dziedziczne posiadanie księciu Johannowi Weikhardowi von Auerspergowi. Auerspergowie rządzili w księstwie aż do 1791 roku. W 1740 r. wojska pruskie pod dowództwem króla Fryderyka II niespodziewanie zajęły Śląsk rozpoczynając trwające do 1763 roku wojny śląskie. Na mocy pokoju wrocławskiego z 11 czerwca 1742 roku niemal cały Śląsk znajdujący się dotąd w Królestwie Czeskim został włączony do Prus. W 1742 roku Fryderyk II w nowej prowincji dokonał zmian w administracji, dzieląc dotychczasowe księstwo na dwa powiaty – ziębicki i ząbkowicki, zgodnie z wcześniejszym podziałem na dystrykty miejskie. Po podziale księstwo przestało istnieć jako jednostka administracji państwowej. Taki podział, oraz granice księstwa ziębickiego, którego nazwę stosowano do 1815 r., pozostały praktycznie aż do 1932 r. mimo podejmowanych kilku reform administracyjnych.
Granice księstwa.
W połowie XVIII wieku skrystalizowały się granice księstwa ziębickiego, które w dużej mierze przypominają granice powiatu ząbkowickiego. Granica zachodnia przechodziła grzbietami Gór Sowich, Bardzkich i Złotych, przez które księstwo graniczyło z Hrabstwem Kłodzkim. Granica południowo-wschodnia z księstwem nyskim – księstwem biskupów wrocławskich – przebiegała od szczytu Jawornika Wlk. w Górach Złotych aż po miejscowość Szklary w pobliżu Ziębic. Fragment tej granicy w pobliżu Ziębic stanowiła granica św. Jana. Od wschodu i północnego wschodu księstwo ziębickie graniczyło przez Wzgórza Strzelińskie i Dolinę Oławy z księstwem legnicko-brzeskim. Najbardziej płynną była granica północno-zachodnia i północna na Nizinie Śląskiej z księstwem świdnickim.
Uwagi.
Daty w niektórych przypadkach są orientacyjne.

</doc>
<doc id="840615" url="https://pl.wikipedia.org/wiki?curid=840615" title="Pokład startowy">
Pokład startowy

Pokład startowy - pokład statku lub okrętu przystosowany do startów i lądowań statków powietrznych. 
Istnieją pokłady startowe przystosowane do obsługi samolotów. Występują najczęściej na lotniskowcach. Zajmują one niemal całą długość i szerokość kadłuba okrętu. Wyposażone są w urządzenia ułatwiające start - katapulty startowe i lądowanie - aerofiniszer. Posiadają urządzenia ułatwiające pilotom samolotów podejście do lądowania. 
Rodzajem pokładu startowego jest też lądowisko dla śmigłowców. Stanowi ono wyposażenie większości współczesnych okrętów, a także niektórych statków cywilnych. W lądowiska wyposażone są platformy wiertnicze. Lądowiska dla śmigłowców wyposażone są w urządzenia ułatwiające start i lądowanie np. wciągarki pozwalające na lądowanie przy znacznych nawet przechyłach okrętu.

</doc>
<doc id="840617" url="https://pl.wikipedia.org/wiki?curid=840617" title="Porta (statek wodny)">
Porta (statek wodny)



</doc>
<doc id="840621" url="https://pl.wikipedia.org/wiki?curid=840621" title="Ocad">
Ocad



</doc>
<doc id="840623" url="https://pl.wikipedia.org/wiki?curid=840623" title="Parada (tango)">
Parada (tango)



</doc>
<doc id="840625" url="https://pl.wikipedia.org/wiki?curid=840625" title="Pasada (tango)">
Pasada (tango)



</doc>
<doc id="840626" url="https://pl.wikipedia.org/wiki?curid=840626" title="Kanapka (tango)">
Kanapka (tango)



</doc>
<doc id="840627" url="https://pl.wikipedia.org/wiki?curid=840627" title="Ilona Sojda">
Ilona Sojda

Ilona Sojda (ur. 26 maja 1987 w Kielcach), piosenkarka zaliczana do wykonawców nurtu piosenki artystycznej.
Osiągnięcia.
Zwyciężczyni m.in. 41. Studenckiego Festiwalu Piosenki w Krakowie, zdobyła również pierwsze miejsce i Grand Prix X Elbląskiego Festiwalu Sztuki Słowa, Grand Prix XIII Radomskiego Ogólnopolskiego Turnieju Śpiewających Poezję "Łaźnia", Grand Prix X Ogólnopolskiego Festiwalu Piosenki Artystycznej w Rybniku, była finalistką 27. Przeglądu Piosenki Aktorskiej we Wrocławiu.
Kadisz dla Róży.
Od roku 2005 współpracuje z kieleckim poetą i kompozytorem Markiem Terczem, twórcą muzyki i tekstów ich wspólnego, autorskiego recitalu "Kadish dla Róży", pierwszy raz zaprezentowanego szerszej publiczności podczas 42. Studenckiego Festiwalu Piosenki w październiku 2006 roku, a którego premiera odbyła się w krakowskiej Synagodze Tempel w 2007 roku.

</doc>
<doc id="840628" url="https://pl.wikipedia.org/wiki?curid=840628" title="Józefa Czekaj-Tracz">
Józefa Czekaj-Tracz

Józefa Czekaj-Tracz (ur. 20 maja 1928) – odznaczona medalem „Sprawiedliwy wśród Narodów Świata”.
Jako nastolatka, w czasie II wojny światowej wraz z rodzicami ukrywała przez dziesięć miesięcy Miriam Schmetterling, jej męża i teściową w domu rodzinnym w Kopyczyńcach w dawnym powiecie tarnopolskim. Początkowo Żydzi ukryci byli w szopie, a następnie w gołębniku, do którego jedzenie, ubrania i lekarstwa otrzymywali przez komin. Józefa Czekaj-Tracz podjęła ryzyko, mimo iż jej dom sąsiadował z komendą policji niemieckiej i ukraińskiej.
27 lutego 2007 r. Józefie Czekaj-Tracz wręczono medal „Sprawiedliwy wśród Narodów Świata” podczas uroczystości w warszawskiej szkole Laufer-Morasha, w której uczestniczyła także ocalona Miriam Schmetterling.
16 października 2016 Józefa Czekaj została odznaczona przez Prezydenta RP Krzyżem Komandorskim Orderu Odrodzenia Polski.

</doc>
<doc id="840630" url="https://pl.wikipedia.org/wiki?curid=840630" title="Alpensztok">
Alpensztok

Alpensztok ( – „alpejska laska”) – pierwotnie leszczynowa żerdź (bogatsi zaopatrywali się w trwalsze, ale droższe kije bambusowe) długości od 1,5 do nawet ponad 2,5 metra, używana przez turystów wędrujących po górach – tak po Alpach, jak i na przykład na ziemiach polskich, na przykład po Tatrach. Na jednym końcu kija znajduje się zazwyczaj ostry metalowy grot, po przeciwnej stronie kij przystosowany jest do wygodnego i pewnego uchwytu, nawet poprzez rękawicę. Niegdyś koniec ten często po prostu owijano na przykład rzemieniem; dodatkowo zaopatrywano go w pętlę przeznaczoną na nadgarstek, zapobiegającą zgubieniu alpensztoka, który jako sprzęt wspomagający alpinistów jest – tak jak ciupaga – poprzednikiem współcześnie używanych czekanów. Jako sprzęt turystyczny nadal bywa wykorzystywany, zazwyczaj jednak współczesne alpensztoki wykonuje się z lżejszych od drewna lub bambusa materiałów (aluminium, tworzywa sztuczne), są też na ogół nieco krótsze lub mają regulowaną długość.
Alpensztok wykorzystywany był także w technikach zjazdowych na nartach. Dopiero na przełomie XIX i XX wieku Norwegowie wprowadzili skuteczniejszą technikę jazdy przy użyciu dwóch kijków (w Tatrach pierwsi dwóch kijków zamiast pojedynczego alpensztoka użyli narciarze lwowscy, wygrywając w sezonie 1910/1911 zawody narciarskie na Kasprowym Wierchu).
Muzeum Tatrzańskie im. dra Tytusa Chałubińskiego w Zakopanem posiada w swych zbiorach kilkanaście alpensztoków.

</doc>
<doc id="840636" url="https://pl.wikipedia.org/wiki?curid=840636" title="Volcada (tango)">
Volcada (tango)



</doc>
<doc id="840638" url="https://pl.wikipedia.org/wiki?curid=840638" title="Pixel shader">
Pixel shader



</doc>
<doc id="840640" url="https://pl.wikipedia.org/wiki?curid=840640" title="Zdzisław Cackowski">
Zdzisław Cackowski

Zdzisław Cackowski (ur. 1 stycznia 1930 w Warząchewce Królewskiej koło Włocławka, zm. 21 czerwca 2016 w Lublinie) – polski filozof, nauczyciel akademicki, profesor nauk filozoficznych, działacz komunistyczny, w latach 1987–1990 rektor Uniwersytetu Marii Curie-Skłodowskiej w Lublinie.
Życiorys.
Wykształcenie i działalność naukowa.
W latach 1946–1950 uczęszczał do szkoły średniej we Włocławku. Studia filozoficzne odbył w latach 1950–1955 na Wydziale Filozoficznym Uniwersytetu Łomonosowa w Moskwie, które ukończył pracą dyplomową o pojęciu prawa w filozofii Hegla. Od 1955 wykładał w Instytucie Filozofii Uniwersytetu Marii Curie-Skłodowskiej w Lublinie, gdzie doktoryzował się w 1960 na Wydziale Humanistycznym (rozprawa pt. "Treść poznawcza wrażeń zmysłowych. Spór o jakości zmysłowe w filozofii marksistowskiej"). Habilitację uzyskał w 1962 roku na podstawie rozprawy pt. "Problemy i pseudoproblemy", której recenzentami byli profesorowie Narcyz Łubnicki, Adam Schaff, Władysław Krajewski. Tytuł profesora nadzwyczajnego uzyskał w 1972, a profesora zwyczajnego w 1976.
Na UMCS był m.in. kierownikiem Zakładu Teorii Poznania i Metodologii Nauk oraz Zakładu Filozofii Marksistowskiej. Od 1963 do 1965 pełnił funkcję prodziekana Wydziału Humanistycznego, a od 1970 do 1972 dyrektora Instytutu Nauk Pedagogicznych i Filozoficznych. W latach 1987–1990 sprawował urząd rektora UMCS. Zasiadał w Centralnej Komisji Kwalifikacyjnej ds. Kadr Naukowych przy Prezesie Rady Ministrów (1974–1990) i Centralnej Komisji ds. Stopni Naukowych i Tytułu Naukowego (1993–1996). W latach 80. był również profesorem i kierownikiem Zakładu Teorii Kultury w Instytucie Teorii Kultury i Polityki Kulturalnej Akademii Nauk Społecznych przy KC PZPR.
Działalność polityczna.
Należał do Związku Walki Młodych i Związku Młodzieży Polskiej. Od 1949 do 1950 wchodził w skład zarządu miejskiego ZMP we Włocławku. Od 1950 należał do Polskiej Zjednoczonej Partii Robotniczej. Od 1956 do 1958 oraz od grudnia 1981 do października 1982 sprawował funkcję I sekretarza Komitetu Uczelnianego PZPR na UMCS. Od 1986 do 1990 był członkiem Komitetu Centralnego PZPR. W latach 80. wchodził również w skład Rady Redakcyjnej organu teoretycznego i politycznego KC PZPR "Nowe Drogi". W latach 1986–1989 był członkiem Rady Konsultacyjnej przy Przewodniczącym Rady Państwa PRL Wojciechu Jaruzelskim z ramienia PZPR.
Zainteresowania naukowe.
Jego główne zainteresowania badawcze koncentrowały się na zagadnieniach związanych z problemami filozofii, ze szczególnym uwzględnieniem teorii poznania, filozoficznymi podstawami przekonań i poglądu na świat, zagadnieniami materializmu dialektycznego i historycznego.
Był autorem przeszło 400 publikacji naukowych – książek i artykułów opublikowanych w czasopismach specjalistycznych.

</doc>
<doc id="840641" url="https://pl.wikipedia.org/wiki?curid=840641" title="Starzec wiosenny">
Starzec wiosenny

Starzec wiosenny ("Senecio vernalis") – gatunek rośliny z rodziny astrowatych. Pochodzi z Azji i południowo-wschodniej Europy. Do Polski został przypadkowo zawleczony w wieku XVIII-XIX. Obecnie występuje w całej Polsce. Dla gatunków rodzimych stanowi niewielkie zagrożenie, jednak na obszarach chronionych powinien być zwalczany. Na niżu jest rośliną pospolitą, w górach (występuje tylko na niższych położeniach) jest rzadszy. Status gatunku we florze Polski: kenofit.
Biologia i ekologia.
Roślina jednoroczna lub dwuletnia. Siedlisko: piaski, przydroża, nieużytki i siedliska ruderalne. Hemikryptofit. W klasyfikacji zbiorowisk roślinnych gatunek charakterystyczny dla Ass. "Cerastio-Androsacetum". Roślina trująca.
Zmienność.
Tworzy mieszańce ze starcem zwyczajnym.

</doc>
<doc id="840643" url="https://pl.wikipedia.org/wiki?curid=840643" title="Benny Parsons">
Benny Parsons

Benjamin „Benny” Stewart Parsons (ur. 12 lipca 1941 w Wilkes County w stanie Karolina Północna, zm. 16 stycznia 2007) – amerykański kierowca, mistrz NASCAR Winston Cup z 1973 r., zwycięzca 21 wyścigów, komentator telewizyjny i analityk wyścigowy.
Początkowo pracował jako taksówkarz. W 1963 r., rozpoczął pracę w zespole wyścigowym, a po kilku awansował na kierowcę. W NASCAR debiutował w 1964 r., a już w 1965 r., w rankingu wyścigów w „Midwest”, został doceniony tytułem najlepszego debiutanta sezonu w ARCA. W latach 1968-1969 zdobył tytuł mistrzowski. Po raz pierwszy zwyciężył na South Boston Speedway w 1971 r.
Karierę wyścigową zakończył w 1988 r., zostając komentatorem telewizyjnym, w 1996 r., został nagrodzony Emmy. Pracował dla NBC i TNT przy komentowaniu transmisji NASCAR od 2001 r.
Benny Parsons w 1998 r., został zaliczony do pięćdziesiątki najlepszych kierowców NASCAR w historii.
Zmarł po kilkuletniej walce z rakiem płuc.

</doc>
<doc id="840648" url="https://pl.wikipedia.org/wiki?curid=840648" title="Rogownica jednokwiatowa">
Rogownica jednokwiatowa

Rogownica jednokwiatowa ("Cerastium uniflorum" Clairv.) – gatunek rośliny należący do rodziny goździkowatych.
Rozmieszczenie geograficzne.
Występuje w niektórych górach Europy – w Alpach, które są głównym centrum jej występowania, w Karpatach i na pojedynczych stanowiskach na Półwyspie Bałkańskim. W Polsce jedynym obszarem jej występowania są Tatry Wysokie i występuje tu na nielicznych stanowiskach. W 2002 r. potwierdzone zostało jej występowanie na następujących stanowiskach: Zawrat, Wołowa Turnia, Wielka Buczynowa Turnia, Rysy, Niżnie Rysy, Mięguszowiecki Szczyt Pośredni, Mięguszowiecki Szczyt, Krzyżne, Kozi Wierch, Zadni Granat.
Zagrożenia i ochrona.
Gatunek umieszczony w Polskiej Czerwonej Księdze Roślin w kategorii VU (narażony). Tę samą kategorię otrzymał na polskiej czerwonej liście.

</doc>
<doc id="840649" url="https://pl.wikipedia.org/wiki?curid=840649" title="Cerastium uniflorum">
Cerastium uniflorum



</doc>
<doc id="840651" url="https://pl.wikipedia.org/wiki?curid=840651" title="Język runyankole">
Język runyankole



</doc>
<doc id="840652" url="https://pl.wikipedia.org/wiki?curid=840652" title="Język lusoga">
Język lusoga



</doc>
<doc id="840653" url="https://pl.wikipedia.org/wiki?curid=840653" title="Język kihaya">
Język kihaya



</doc>
<doc id="840657" url="https://pl.wikipedia.org/wiki?curid=840657" title="Język runyankore">
Język runyankore



</doc>
<doc id="840658" url="https://pl.wikipedia.org/wiki?curid=840658" title="Język nyankore">
Język nyankore



</doc>
<doc id="840661" url="https://pl.wikipedia.org/wiki?curid=840661" title="Władysław Bukowiński">
Władysław Bukowiński

Władysław Bukowiński (, ; ur. 4 stycznia 1905 w Berdyczowie, zm. 3 grudnia 1974 w Karagandzie) – polski ksiądz katolicki, proboszcz katedry w Łucku, więzień sowieckich łagrów w systemie Gułagu, długoletni misyjny duszpasterz w Kazachstanie i całej sowieckiej Azji Środkowej, nazywany „apostołem Kazachstanu”, kaznodzieja, błogosławiony Kościoła katolickiego.
Życiorys.
Dzieciństwo i młodość.
Władysław Bukowiński urodził się 4 stycznia 1905 w pobożnej rodzinie Cypriana Józefa Bukowińskiego, z wykształcenia agronoma oraz dyrektora cukrowni i Jadwigi Scipio del Campo, pochodzącej ze spolszczonej rodziny włoskiej. Cztery dni po urodzeniu (8 stycznia 1905) został ochrzczony w kościele parafialnym św. Barbary w Berdyczowie otrzymując imiona Władysław, Antoni. Po śmierci w 1918 jego matki, ojciec ponownie się ożenił z jej siostrą Wiktorią Scipio del Campo. Miał dwoje rodzeństwa: siostrę Irenę i przyrodniego brata Zygmunta.
Dzieciństwo spędził we wsi na Ukrainie, następnie w 1912 i 1913 mieszkał w Opatowie w okolicach Sandomierza, a do roku 1920 w powiatach latyczowskim i płoskirowskim. W 1914 rozpoczął naukę w rosyjskim VIII państwowym gimnazjum filologicznym w Kijowie, następnie uczył się w Żmerynce na Podolu, a od roku 1917 uczęszczał do polskiego gimnazjum koedukacyjnego w Płoskirowie. Dwa lata po śmierci matki, uchodząc przed bolszewicką inwazją przeprowadził się wraz z rodziną do Polski i zamieszkał we wsi Święcica, w sandomierskim. Tutaj odbył eksternistyczne kursy. W latach 1921–1931 wraz z rodzicami zamieszkał w podkrakowskiej miejscowości Pisary. Władysław Bukowiński 24 września 1921 zdał egzamin maturalny w II Szkole Realnej w Krakowie i rozpoczął studia prawnicze na Uniwersytecie Jagiellońskim. W czasie studiów napisał trzy prace seminaryjne z zakresu historii prawa średniowiecznego, z których dwie zostały nagrodzone przez Radę Wydziału. W tym okresie 1923-1925 studiował i ukończył z wyróżnieniem Polską Szkołę Nauk Politycznych przy Wydziale Prawa Uniwersytetu Jagiellońskiego. Należał do Akademickiego Koła Kresowego, będąc przez dwie kadencje jego prezesem. W latach 1925–1926 był redaktorem czasopisma „Czas”. Studia ukończył 24 czerwca 1926, otrzymując tytuł magistra prawa.
Powołanie kapłańskie.
Pod wpływem rozmowy z jednym z kleryków krakowskich podjął decyzję wstąpienia w 1926 do seminarium duchownego. Święcenia kapłańskie otrzymał w Krakowie, w katedrze na Wawelu 28 czerwca 1931 z rąk metropolity krakowskiego abp. Adama Stefana Sapiehy. Mszę prymicyjną odprawił w kościele Wszystkich Świętych w Rudawie. W okresie od 1 września 1931 do 20 czerwca 1935 pracował jako duszpasterz i katecheta w gimnazjum w Rabce. Następnie przez rok był wikariuszem i katechetą w szkole powszechnej w Suchej Beskidzkiej, gdzie opiekował się również chorymi i biednymi. Tutaj założył akademickie stowarzyszenie „Odrodzenie” dla studiującej młodzieży.
18 sierpnia 1936 na własną prośbę wyjechał na Kresy do Łucka, gdzie został wykładowcą katechetyki i socjologii w seminarium duchownym. W 1938 został sekretarzem Diecezjalnego Instytutu Akcji Katolickiej, redaktorem czasopisma „Spójnia”, dyrektorem Wyższego Instytutu Wiedzy Religijnej i zastępcą redaktora „Życia Katolickiego”.
II wojna światowa, okupacja sowiecka, więzienia i łagry.
Po wybuchu II wojny światowej, już po sowieckiej inwazji na Polskę i wkroczeniu Armii Czerwonej na Wołyń, biskup łucki Adolf Szelążek mianował ks. Władysława Bukowińskiego proboszczem katedry w Łucku. Walory duchowe, inteligencja, spokój i opanowanie, a także dobra znajomość języka rosyjskiego stwarzały szansę, że może potrafi on obronić resztki wolności religii. Nie upłynął nawet rok panowania władzy sowieckiej, a proboszcz katedry znalazł się już w więzieniu. 22 sierpnia 1940 był po raz pierwszy aresztowany przez NKWD. Został skazany na osiem lat łagrów. Po wybuchu wojny niemiecko-sowieckiej, gdy front zbliżał się w szybkim tempie, NKWD rozpoczęło likwidowanie więzienia w Łucku przez masowe rozstrzeliwanie więźniów. Razem z innymi więźniami miał zostać 23 czerwca 1941 rozstrzelany przez NKWD, lecz w czasie egzekucji kula nie dosięgła go – cudem uniknął śmierci, nie został nawet draśnięty. Leżąc na dziedzińcu więziennym pod kulami udzielał rozgrzeszenia swoim sąsiadom. Gdy wkroczyli Niemcy, wrócił do swych obowiązków proboszcza katedralnego.
Okres okupacji niemieckiej to na Wołyniu czas masowej zagłady Żydów, napadów nacjonalistów ukraińskich na osiedla polskie i odwetów, walk ośrodków samoobrony polskiej, walk partyzantów 27 Dywizji Piechoty Armii Krajowej z Niemcami i w styczniu-lutym 1944 r. powrotu Armii Czerwonej i władzy sowieckiej – czas tzw. „drugich sowietów”.
Oprócz gorliwego wykonywania obowiązków proboszcza Bukowiński katechizował dzieci, prowadził stałą opiekę nad rodzinami więźniów, ratował dzieci żydowskie i ukrywał je w rodzinach katolickich, dokarmiał i opiekował się masowo przybywającymi do Łucka ofiarami z ukraińskich czystek etnicznych, dożywiał jeńców sowieckich masowo umierających z głodu w niemieckim obozie jenieckim.
Po ponownym wkroczeniu Armii Czerwonej na Wołyń w nocy z 3 na 4 stycznia 1945 roku został ponownie aresztowany przez NKWD, razem z biskupem łuckim Adolfem Piotrem Szelążkiem i innymi kapłanami pełniącymi posługę duszpasterską w Łucku (cała kapituła biskupstwa łuckiego).
Po 18 dniach śledztwa 22 stycznia 1945 wywieziono wszystkich do Kowla, a następnie do Kijowa i osadzono w więzieniu MGB. Śledztwo trwało do czerwca 1945, a następnie wszyscy księża zostali oskarżeni o zdradę władzy radzieckiej na rzecz Watykanu, otrzymując zaocznie wydany wyrok skazujący ich na 10 lat karnych obozów pracy w Gułagu.
Od lipca 1946 przebywał ponad rok w czelabińskim obozie, pracując przy wyrębie lasów i kopaniu rowów. W listopadzie 1947 został przeniesiony do obozu Bakał na Uralu. Skrajnie wyczerpany, z ciężkim zapaleniem płuc trafił następnie do szpitala w Czelabińsku. Po jego opuszczeniu (1950) przebywał w obozie w Dżezkazganie, gdzie pracował pod ziemią w kopalni miedzi „Pokro”. Po wyczerpującej, kilkunastogodzinnej pracy odwiedzał chorych w więziennym szpitalu. Codzienną Eucharystię sprawował w więziennych łachmanach wcześnie rano, klęcząc na pryczy, która była zarazem ołtarzem.
10 sierpnia 1954 został zwolniony z obozu i zesłany do Karagandy, gdzie pracował jako stróż na budowie. Jednocześnie podjął tajne duszpasterstwo. Był pierwszym księdzem katolickim, który przybył do Karagandy. Skrycie odprawiał msze święte w prywatnych mieszkaniach przy zasłoniętych oknach. O tamtych dniach tak później wspominał:
Jako zesłaniec miał obowiązek meldować się co miesiąc na komisariacie, zdając dokładne relacje, gdzie przebywał i co robił. W czerwcu 1955 odrzucił propozycję powrotu do Polski i zdecydował się przyjąć obywatelstwo ZSRR, by pozostać na stałe w Kazachstanie. W maju 1956 otrzymał paszport i mógł poruszać się po całym terytorium ZSRR. Zrezygnował z pracy stróża i odtąd zajął się wyłącznie duszpasterstwem, mieszkając na peryferiach Karagandy u Polaków Stanisława i Zuzanny Maderów.
Następnie w czerwcu 1957 wyjechał w okolice Ałma-Aty do polskich deportowanych, pracując jako duszpasterz, mieszkając w Nikołajewce u Józefa Guzowskiego, a potem w wiosce Oktiobr, mieszkając u Malwiny Kan. Następnie przebywał w Żonaszarze, gdzie mieszkał u Józefa Weselskiego, a swoją posługę kapłańską pełnił w domu Karoliny i Franciszka Kardaszów, aż do końca czerwca 1957.
Kolejne dwie wyprawy misyjne odbył w latach 1957–1958 na południe ZSRR, gdzie głównie mieszkali Niemcy przesiedleni z Odessy. Poza tym był jeszcze w Aktiubińsku i Semipałatyńsku, gdzie 3 grudnia 1958 został aresztowany, ponieważ w prywatnym domu w tajemnicy i bez pozwolenia urządził kaplicę. Na rozprawie 25 lutego 1959 został oskarżony o nielegalne utworzenie kościoła, agitację dzieci i młodzieży oraz posiadanie literatury antyradzieckiej. Rezygnując z obrońcy i wykorzystując swoje prawnicze wykształcenie sam wygłosił mowę obrończą, otrzymując najniższy wymiar kary: trzy lata obozu pracy. Od marca 1959 do czerwca 1961 przebywał w obozie pracy w Czumie koło Irkucka, gdzie pracował przy wyrębie lasów. Następnie do 3 grudnia 1961 przebywał w obozie pracy w Sosnówce. Łącznie spędził w więzieniach i obozach pracy prawie 14 lat. Greckokatolicki ks. Eliasz Głowacki tak wspominał swoją znajomość z ks. Władysławem z czasów obozu pracy:
Zwolniony z obozu pracy powrócił do Karagandy, pełniąc ponownie posługę duszpasterską. Wraz z greckokatolickim biskupem Hirą założył dla dziewcząt, które pragnęły zostać zakonnicami, Trzeci Zakon św. Franciszka. Od 1961 mieszkał w małym pokoiku u państwa Haak.
W 1965 otrzymał pozwolenie na pierwszy wyjazd do Polski w odwiedziny do krewnych, po czym 31 sierpnia tegoż roku powrócił do Karagandy.
W grudniu 1967 po raz ostatni – z uwagi na zły stan zdrowia – wyjechał na misje, tym razem do Tadżykistanu.
U schyłku życia.
3 marca 1968 powrócił do Karagandy, gdzie – po tygodniowej chorobie – kontynuował pracę duszpasterską. We wrześniu 1969 ponownie przyjechał do Polski, gdzie przez miesiąc wypoczywał w Krynicy, powracając do Kazachstanu 16 grudnia 1969. Kolejny raz przybył do Polski w grudniu 1972, gdzie przebywał przez pewien czas w szpitalu w Nowej Hucie. Podczas wizyt we Wrocławiu spotykał się z przyjeżdżającymi kresowiakami w mieszkaniu rodziny Bogdana Mikułowskiego, który później był świadkiem na jego procesie beatifikacyjnym.
Spotykał się często z kard. Karolem Wojtyłą, późniejszym papieżem i świętym, który żywo interesował się jego pracą duszpasterską w Kazachstanie. W odpowiedzi kardynałowi, aby ze względu na zły stan zdrowia pozostał w Polsce odpowiedział: 
Po spędzeniu dwóch miesięcy w szpitalu 19 kwietnia 1973 powrócił do Karagandy. W sierpniu 1974 zamieszkał u wdowy Teresy Bitz. Z końcem października tegoż roku wyjechał na wypoczynek do Wierzbowca na Podolu, gdzie przebywał u ks. Józefa Kuczyńskiego. Następnie na zaproszenie ks. Antoniego Chomickiego przybył do Murafy w październiku 1974. Po tygodniowym pobycie w Murafie wrócił do Wierzbowca, a następnie do Karagandy.
25 listopada 1974 odprawił swoją ostatnią mszę świętą, przyjął sakramenty z rąk ks. Aleksandra Chiry i został ze względu na bardzo zły stan zdrowia odwieziony do szpitala w Karagandzie, gdzie zmarł 3 grudnia o godz. 5:00 z różańcem w ręku na skutek krwotoku.
W domu państwa Haak, gdzie mieszkał przez wiele lat, złożono jego ciało i tam odbyły się modlitwy i msze św., którym przewodniczył ks. Józef Kuczyński i ks. Michał Köhler. Pogrzeb odbył się 7 grudnia na nowym cmentarzu poza Karagandą, gdzie później postawiono marmurowy pomnik, z jego fotografią i napisem w języku polskim i niemieckim. W latach 90. doczesne jego szczątki uroczyście zostały przeniesione, a następnie 9 września 2016 złożone w specjalnej krypcie katedry Matki Bożej Fatimskiej Matki Wszystkich Narodów w Karagandzie.
Publikacje.
Po jego śmierci materiały, które po nim pozostały zostały zebrane i opublikowane początkowo ze względów politycznych w wydawnictwach emigracyjnych, a następnie przetłumaczone i wydane również w kilku językach obcych.
Proces beatyfikacyjny.
16 maja 2005 Stolica Apostolska wyraziła zgodę tzw. "Nihil obstat" na rozpoczęcie procesu jego beatyfikacji. Kard. Stanisław Dziwisz powołał Komisję Historyczną w celu zbadania dokumentacji jego życia w składzie:
10 maja 2006 ks. dr Jan Nowak został mianowany postulatorem tego procesu. 30 maja tegoż roku decyzją metropolity krakowskiego kard. Stanisława Dziwisza powołano Diecezjalny Trybunał procesu w składzie:
19 czerwca 2006 w kaplicy metropolitów krakowskich odbyło się uroczyste rozpoczęcie tego procesu. Przesłuchano około 100 świadków świątobliwości jego życia, którzy go swego czasu poznali aż w pięciu krajach: Kazachstanie, Ukrainie, Niemczech, Austrii i Polsce. 8 marca 2008 zakończyło się na szczeblu diecezjalnym postępowanie procesowe. Od 2008 zbierano dokumenty lekarskie i świadectwa dotyczące domniemanego cudu za jego wstawiennictwem. 6 lutego 2009 wydano dekret o ważności postępowania diecezjalnego, a następnie w 2012 złożono w Kongregacji Spraw Kanonizacyjnych w Rzymie tzw. () o życiu, działalności i heroiczności cnót oraz sławie jego świętości. W dniach 22–31 maja 2013 w Karagandzie odbył się proces o domniemanym cudzie, a następnie akta tego procesu złożono w Kongregacji 19 czerwca 2013.
22 stycznia 2015 papież Franciszek upoważnił Kongregację Spraw Kanonizacyjnych do opublikowania dekretu o heroiczności cnót Sługi Bożego. Odtąd przysługiwał mu tytuł Czcigodnego Sługi Bożego.
14 grudnia 2015 promulgowano dekret o ważności cudu wymaganego w procesie beatyfikacyjnym, jakim było uzdrowienie ks. Mariusza Kowalskiego z wylewu krwi do mózgu, po czym 11 września 2016 w katedrze Matki Bożej Fatimskiej Matki Wszystkich Narodów w Karagandzie pod przewodnictwem kard. Angela Amato odbyła się jego uroczysta beatyfikacja.
Jego wspomnienie liturgiczne obchodzone jest 20 czerwca.
Upamiętnienie.
Ku jego czci w 2007 w Krakowie powstało Stowarzyszenie im. ks. Władysława Bukowińskiego „Ocalenie”. Z inicjatywy tego stowarzyszenia w Zagórniku k. Andrychowa powstało Centrum ks. Władysława Bukowińskiego – dom będący jego izbą pamięci.
W dniu beatyfikacji Poczta Polska wprowadziła do obiegu znaczek pocztowy o nominale 6,00 zł z jego wizerunkiem, projektu Karola Tabaki.
Telewizja Polska w 2016 przygotowała film dokumentalny o życiu i działalności ks. Władysława Bukowińskiego pt. "Człowiek Boga" w reżyserii Krzysztofa Tadeja.
W listopadzie 2016 w Rudawie skwer nazwano imieniem ks. Władysława Bukowińskiego, w obrębie którego postawiono pamiątkowy obelisk.
Od 12 września 2017, szkoła podstawowa w Lubiczu Dolnym nosi im. bł. ks. Władysława Bukowińskiego. W kościele w Rudawie w każdą sobotę są odprawiane msze św. w intencji jego rychłej kanonizacji.
Obchody 90. rocznicy jego prymicji kapłańskich były obchodzone 17 lipca 2021 w Pisarach.
Odznaczenia.
W 1944 za pomoc uciekinierom i więźniom otrzymał Złoty Krzyż Zasługi z Mieczami.
29 czerwca 2011 postanowieniem prezydenta Bronisława Komorowskiego został pośmiertnie odznaczony Krzyżem Komandorskim z Gwiazdą Orderu Odrodzenia Polski za zasługi w krzewieniu polskości oraz niesienie pomocy ludności polskiej w Kazachstanie, Kirgistanie i Tadżykistanie.

</doc>
<doc id="840662" url="https://pl.wikipedia.org/wiki?curid=840662" title="Skalnica darniowa">
Skalnica darniowa

Skalnica darniowa ("Saxifraga exarata" subsp. "moschata" (Wulfen) Cavill) – podgatunek skalnicy "Saxifraga exarata" Vill., we florze Polski uważany za odrębny gatunek i opisywany jako "Saxifraga moschata" Wulfen. 
Rozmieszczenie geograficzne.
Występuje w górach Europy Południowej i Środkowej. Na wschód jej zasięg ciągnie się przez północne Bałkany, Kaukaz i Ałtaj po Sajany. W Karpatach występuje tylko w Tatrach i na Małej Fatrze. W Polsce występuje tylko w Tatrach, gdzie jest rośliną dość pospolitą.
Gatunki podobne.
Opisano trzy podobne do siebie podgatunki:

</doc>
<doc id="840663" url="https://pl.wikipedia.org/wiki?curid=840663" title="Saxifraga moschata">
Saxifraga moschata



</doc>
<doc id="840665" url="https://pl.wikipedia.org/wiki?curid=840665" title="KONR">
KONR



</doc>
<doc id="840672" url="https://pl.wikipedia.org/wiki?curid=840672" title="Roger Sanchez">
Roger Sanchez

Roger Sanchez znany również jako Roger S. lub The S man (ur. 1 czerwca 1967 w Queens, Nowy Jork) – amerykański DJ, zdobywca nagrody Grammy, pionier muzyki z gatunku US House, właściciel wytwórni płytowej R-Senal.
Wiele utworów Sancheza znalazło się na europejskich i światowych listach przebojów. 29 października 2009 miesięcznik DJ Magazine ogłosił rezultat corocznego głosowania "Top100 DJs", w którym Sanchez zajął 60 pozycję.
Życiorys.
Roger Sanchez jest starszym z dwóch synów Angeli Almonte and Hugo Rene Sancheza, imigrantów z Dominikany. Uzyskał dyplom High School of Art and Design, uczęszczał do Pratt Institite, na wydział architektury, jednak poszedłszy za radą ojca przerwał naukę i rozpoczął karierę DJa. Ostatecznie osiągnął sukces występując w największych klubach Nowego Jorku, by później stać się rozpoznawalny na całym świecie. Wspólnie z innymi nowojorskimi DJami, Davidem Moralesem i Dannym Tenaglią stał się ikoną na europejskiej scenie muzyki house, szczególnie na hiszpańskiej wyspie Ibizie. 
Produkcje.
W roku 1995 wytwórnia One Records wydała jego album „Secret Weapons Volume 1” "(pl. „Sekretne Bronie Tom 1”)". Pierwsza poważna produkcja miała miejsce w 2001 roku, kiedy ukazała się jego płyta „First Contact” "(pl. „Pierwszy kontakt”)" z singlem „Another Chance”, który dostał się na pierwsze miejsce UK Singles Chart. Utwór powstał poprzez sampling, bazowany był na pierwszym wersie utworu „I Won't Hold You Back” stworzonego przez grupę Toto. W 2006 roku wydał dobrze przyjęty album „Come With Me” "(pl. „Chodź ze mną”)" zawierający single „Turn on Music” "(pl. „Włącz Muzykę”)", „Lost” "(pl. „Zgubiony”)" i dwustronny „Not Enough"/"Again.” "(pl. „Nie wystarczająco"/"Ponownie”)".
Inne przedsięwzięcia.
Roger Sanchez jest właścicielem własnej wytwórni płytowej, Stealth Records. Prowadzi również audycję radiową i internetową „Release Yourself” "(pl. „Uwolnij Siebie”)", którą słucha 1 200 000 osób na całym świecie
Nagrody.
Roger Sanchez zdobył nagrodę Grammy w 2003 roku w kategorii „Best Remixed Recording” za remix utworu zespołu No Doubt „Hella Good”. W głosowaniu organizowanym przez DJ Magazine zajął 25 lokatę.

</doc>
<doc id="840673" url="https://pl.wikipedia.org/wiki?curid=840673" title="Emily the Strange">
Emily the Strange

Emily the Strange (czasami nazywana również Emily Strange) jest wymyśloną postacią kontrkultury, "stworzoną" przez Roba Regera i jego firmę Cosmic Debris Etc. Inc. Od października 2007 r. serię komiksową z jej udziałem publikuje po polsku wydawnictwo Nasza Księgarnia.
Historia.
Zanim stała się produktem, Emily pojawiła się na naklejce darmówce rozprowadzanej na koncertach, w sklepach z płytami i skate shopach w celu promowania Cosmic Debris - linii ubraniowej stworzonej przez deskorolkarza Roba Regera i kierowcę wyścigowego Matta Reeda. Przyjaciel Rogera - Nathan Carrico – zaprojektował Emily w 1991 roku dla firmy deskorolkowej z Santa Cruz, gdzie narodziła się Cosmic Debris. W garażu w Santa Cruz Reger stworzył projekty, które wraz z Mattem Reedem wprowadził na wybiegi mody pod postacią projektów na koszulki, które w pełni oddawały istotę tajemniczej dziewczynki z czterema czarnymi kotami.
Opis postaci.
Emily jest drobną, 13-letnią dziewczynką o wyjątkowo bladej karnacji. Ma czarne włosy z grzywką, nosi czarną, krótką sukienkę z czarnymi rajstopami oraz wielkie białe buty. Wygląd i zachowanie postaci mogłoby być porównane do tych posiadanych przez Wednesday Addams (Rodzina Addamsów). Jej ulubionym powiedzeniem jest "Get lost!" (w wolnym tłumaczeniu 'Spadaj!').
Emily towarzyszą wszechobecne cztery czarne koty. Ich imiona to Mystery, Miles, Sabbath, Nee-Chee. Mystery jest szefową paczki i trzyma się najbliżej Emily. Ma najbardziej mroczny "miałk", urodziła się 13 maja, ale nikt nie wie ile lat temu. Uwielbia drzemki, z których nienawidzi być budzona. Można ją łatwo rozpoznać po oku w kształcie gwiazdy, jak i po gwieździe na kołnierzyku. Miles urodził się burzowego 13 kwietnia. Wie jak doprowadzić plan do czynu, jest najszybszym kotem w mieście. Zawsze zostawia znak w miejscu bitwy - taki sam jak znak po jego straconym w walce oku (krzyżyk). Sabbath trzyma się z tyłu, szuka kłopotów - ma wyszczerbione w walce prawe ucho. Jako najmłodszy członek oddziału, urodzony 3 grudnia, nadużywa słowa "dude" (w wolnym tłumaczeniu 'koleś'). Nee-Chee jest myślicielem. Urodzony 25 sierpnia jest doskonałym włamywaczem dzięki swoim 6 palczastym łapom. Jest jedynym członkiem ekipy, który nie jest całkowicie czarny - koniuszek jego ogona jest pokryty białymi paskami.

</doc>
<doc id="840680" url="https://pl.wikipedia.org/wiki?curid=840680" title="Mulciber">
Mulciber



</doc>
<doc id="840683" url="https://pl.wikipedia.org/wiki?curid=840683" title="Good Charlotte (album)">
Good Charlotte (album)

Good Charlotte – debiutancki album studyjny amerykańskiego zespołu Good Charlotte. Zespół ten zadebiutował na światowej scenie piosenką Little Things z tej płyty. Następne single to The Motivation Proclamation i Festival Song. Po reedycji płyty nakręcono jeszcze klip The Click.
Miejsca albumu i singli na listach.
Album:
Single:

</doc>
<doc id="840685" url="https://pl.wikipedia.org/wiki?curid=840685" title="Kretek">
Kretek

Kretek – papierosy produkowane z mieszanki tytoniu, goździków i innych dodatków smakowych. Nazwa oryginalna „kretek” jest wyrazem dźwiękonaśladowczym imitującym dźwięk palonych goździków.
Papierosy goździkowe zaczęły powstawać pod koniec XIX wieku w mieście Kudus w Indonezji. Najbardziej popularne są w kraju powstania, lecz z biegiem czasu znajdowały zwolenników w innych zakątkach świata. Najbardziej znane firmy produkujące papierosy kretek to Bentoel, Djarum, Gudang Garam itd. 
W Polsce najłatwiej dostępne były papierosy goździkowe firmy Djarum. Po zmianach w europejskim prawie sprzedaż tego typu papierosów jest na terenie Unii Europejskiej zakazana.

</doc>
<doc id="840691" url="https://pl.wikipedia.org/wiki?curid=840691" title="Paul W.S. Anderson">
Paul W.S. Anderson

Paul William Scott Anderson (ur. 4 marca 1965 w Newcastle) – brytyjski aktor, reżyser, scenarzysta oraz producent filmowy. Wyreżyserował takie produkcje jak "Mortal Kombat", "Resident Evil" oraz "Obcy kontra Predator".
Jest mężem aktorki Milli Jovovich, z którą wziął ślub 22 sierpnia 2009 roku. Mają dwie córki: Ever Gabo (ur. 3.11.2007) i Dashiel Edan (ur. 1.04.2015).

</doc>
<doc id="840705" url="https://pl.wikipedia.org/wiki?curid=840705" title="Chaoborus">
Chaoborus



</doc>
<doc id="840707" url="https://pl.wikipedia.org/wiki?curid=840707" title="Chór Kameralny Uniwersytetu im. Adama Mickiewicza w Poznaniu">
Chór Kameralny Uniwersytetu im. Adama Mickiewicza w Poznaniu

Chór Kameralny Uniwersytetu Adama Mickiewicza w Poznaniu – powstał w 1992, od początku jego dyrygentem jest prof. zw. dr hab. Krzysztof Szydzisz. Tworzą go studenci, absolwenci oraz młodzi pracownicy naukowi UAM oraz innych poznańskich uczelni. 
Charakterystyka.
Jednym z głównych celów zespołu jest popularyzacja utworów współczesnych kompozytorów polskich na scenie międzynarodowej. Wprawdzie zespół wykonuje głównie muzykę chóralną a cappella XIX i XX wieku, ale w jego repertuarze znajduje się także muzyka oratoryjna Bacha i operowa Wagnera. 
Chór Kameralny UAM należy do najlepszych chórów w Polsce; zdobył wiele nagród w kraju i na arenie międzynarodowej. Często wyjeżdża na zagraniczne tournée. Śpiewał już m.in. w Austrii, Australii, Argentynie, Boliwii, Bułgarii, Czechach, Ekwadorze, Francji, Grecji, Gruzji, Hiszpanii, Irlandii, Kolumbii, Korei Południowej, na Litwie, na Malcie, w Meksyku, Niemczech, Peru, Słowacji, Stanach Zjednoczonych, Szwecji, Watykanie, Wielkiej Brytanii i we Włoszech.
Współpracował m.in. z Orkiestrą „Sinfonia Varsovia”, VS Manta, Orkiestrą Polskiego Radia „Amadeus” pod dyrekcją Agnieszki Duczmal, Ewą Bem, Stanisławem Soyką, Magdą Umer, Jarosławem Brękiem, Markiem Szurawskim, Krzesimirem Dębskim, Zbigniew Kozub, Markiem Jasińskim, Romualdem Twardowskim, Pawłem Łukaszewskim, Miłosz Bembinow, Bogdanem Hołownia, Waldemarem Malickim, Małgorzatą Walewską.
Występuje podczas ważnych uroczystości uniwersyteckich takich jak: nadanie doktoratów honoris causa, inauguracje roku akademickiego, absolutoria.
Uczestniczył w wielu festiwalach krajowych i zagranicznych m.in.
Od 1998 roku jest organizatorem odbywającego się w Poznaniu Międzynarodowego Festiwalu Chórów Uniwersyteckich „Universitas Cantat”.
Osiągnięcia.
Nagrody:

</doc>
<doc id="840710" url="https://pl.wikipedia.org/wiki?curid=840710" title="Wiadukt Pancera w Warszawie">
Wiadukt Pancera w Warszawie

Wiadukt Pancera, także Nowy Zjazd – wiadukt łączący plac Zamkowy z mostem Kierbedzia w Warszawie, zbudowany w latach 1844–1846. Został zburzony w 1944. Pozostałości wiaduktu rozebrano podczas budowy w latach 1947–1949 trasy W-Z. 
Historia.
Wiadukt powstał w celu ułatwienia dojazdu do mostu łyżwowego na Wiśle znajdującego się u wylotu stromej i wąskiej ul. Bednarskiej. Miał on również stanowić przyczółek dla przyszłego mostu stałego przez Wisłę. W związku z jego budową zburzono klasztor i kościół bernardynek oraz część zabudowy Mariensztatu.
Wiadukt został zbudowany w latach 1844–1846 według projektu Feliksa Pancera. Była to konstrukcja o siedmiu łukowych sklepieniach, wykonanych z cegły, wspartych na sześciu filarach i dwóch przyczółkach. Wiadukt, nazywany także "Nowy Zjazdem", umożliwił zjazd z placu Zamkowego do ulicy Dobrej, i dalszy dojazd do ul. Bednarskiej.
Wiadukt został wykorzystany jako dojazd do oddanego do użytku w 1864 roku "mostu Aleksandryjskiego" (nazywanego zwyczajowo mostem Kierbedzia). Ułożono na nim także tory tramwajowe. Początkowo była to linia tramwaju konnego należącego do kolei rosyjskich, która łączyła linie szerokotorowe na Pradze z linią normalnotorową Warszawsko-Wiedeńską. W 1908 tramwaje konne zostały zastąpione przez tramwaje elektryczne.
Wiadukt został częściowo wysadzony po powstaniu warszawskim. Wycofujące się wojska niemieckie niszcząc przedostatni filar spowodowały zawalenie się dwóch sąsiadujących przęseł. 
Pozostałości wiaduktu rozebrano w trakcie budowy trasy W-Z w związku z budową tunelu Trasy i mostu Śląsko-Dąbrowskiego. Rozbiórka rozpoczęła się w styczniu 1948 i zakończyła w lutym tego samego roku. Została przeprowadzona przez Przedsiębiorstwo Budowlane „Beton-Stal”, odpowiadające za budowę zachodniego odcinka Trasy W-Z. Obok rozebranego wiaduktu wytyczono ul. Nowy Zjazd.
Ocalałym elementem wiaduktu jest tablica wykonana z żelaza upamiętniająca jego budowę. Znajduje się na niej napis w językach rosyjskim i polskim.

</doc>
<doc id="840718" url="https://pl.wikipedia.org/wiki?curid=840718" title="Baculites">
Baculites

Baculites – rodzaj amonitów z grupy Ammonitida, z rodziny Baculitidae.
Żył w okresie kredy (turon – mastrycht). Budowa aparatu gębowego i odnalezione wewnątrz niego skamieniałości sugerują, że "Baculites" żywił się planktonem.

</doc>
<doc id="840724" url="https://pl.wikipedia.org/wiki?curid=840724" title="Władysław Ciastoń">
Władysław Ciastoń

Władysław Ciastoń (ur. 16 grudnia 1924 w Krakowie, zm. 4 czerwca 2021 w Warszawie) – polski milicjant, komunistyczny działacz partyjny i dyplomata, generał dywizji Milicji Obywatelskiej, funkcjonariusz Służby Bezpieczeństwa, wiceminister spraw wewnętrznych PRL, ambasador w Albanii.
Życiorys.
Syn Ignacego i Zofii. W 1936 ukończył szkołę powszechną w Krakowie i rozpoczął naukę w gimnazjum. W 1940 r. rozpoczął naukę w Liceum Chemicznym, w 1942 uzyskał dyplom technika. Następnie uczył się w Państwowej Wyższej Szkole Technicznej w Warszawie. W 1951 ukończył studia i uzyskał tytuł magistra na Politechnice Wrocławskiej. 
W czerwcu 1945 rozpoczął służbę w organach bezpieczeństwa we Wrocławiu. W latach 1947–1948 pełnił obowiązki kierownika Wojewódzkiego Urzędu Bezpieczeństwa Publicznego we Wrocławiu i w Bolesławcu. Po ukończeniu studiów został przeniesiony do pracy w Ministerstwie Bezpieczeństwa Publicznego. Od stycznia 1953 zajmował stanowisko zastępcy Naczelnika Wydziału, następnie Naczelnika Wydziału II Departamentu IV Komitetu do Spraw Bezpieczeństwa Publicznego. Od marca do listopada 1956 był wicedyrektorem Departamentu IV Komitetu do spraw Bezpieczeństwa Publicznego. 14 października 1958 został zwolniony dyscyplinarnie z organów bezpieczeństwa za próbę ochrony funkcjonariuszy oskarżonych o kolportaż nielegalnych wydawnictw. Innym powodem zwolnienia Ciastonia ze stanowiska było jego sympatyzowanie z Natolińczykami, był uważany za nieformalnego przywódcę frakcji pronatolińskiej w MSW.
W latach 1959–1971 był pracownikiem Instytutu Maszyn Matematycznych Polskiej Akademii Nauk. W 1970 uzyskał tytuł doktora nauk technicznych w zakresie chemii na Wydziale Chemicznym Politechniki Warszawskiej. 1 czerwca 1971 został zrehabilitowany i przywrócony do służby w organach bezpieczeństwa PRL. W latach 1971–1979 pełnił funkcję wicedyrektora Departamentu III Ministerstwa Spraw Wewnętrznych, a w latach 1979-1981 dyrektora Departamentu V MSW. Szef Służby Bezpieczeństwa w latach 1981–1986, podsekretarz stanu w Ministerstwie Spraw Wewnętrznych. 16 sierpnia 1980 został mianowany zastępcą szefa sztabu MSW do kierowania operacją „Lato-80”.
Mianowany generałem brygady. W okresie od 25 listopada 1981 do 10 kwietnia 1987 był wiceministrem spraw wewnętrznych i szefem Służby Bezpieczeństwa. W październiku 1983 na mocy uchwały Rady Państwa PRL mianowany generałem dywizji. Akt nominacyjny wręczył mu w Belwederze przewodniczący Rady Państwa PRL prof. Henryk Jabłoński.
W 1984 był podejrzany o sprawstwo kierownicze zabójstwa ks. Jerzego Popiełuszki. Jednak w wyniku interwencji najwyższych organów partyjno-państwowych Polskiej Rzeczypospolitej Ludowej jego sprawę wyłączono z procesu toruńskiego, a on sam został uniewinniony. Po zwolnieniu z resortu był chargé d’affaires i ambasadorem Polskiej Rzeczypospolitej Ludowej w Tiranie (1987–1990). Od 8 października 1990 tymczasowo aresztowany wraz z gen. Zenonem Płatkiem w sprawie morderstwa ks. Popiełuszki. W 1994 został uniewinniony z powodu braku dowodów z zarzutów pomocy w planowanym w 1983 przez Służbę Bezpieczeństwa napadzie na mieszkanie ks. Andrzeja Bardeckiego i z zarzutu zorganizowania tzw. „prowokacji na Chłodnej”, gdy Służba Bezpieczeństwa podrzuciła do mieszkania ks. Popiełuszki materiały wybuchowe i nielegalne wydawnictwa.
W 2019 został uznany przez sąd winnym represjonowania opozycjonistów poprzez ich bezprawne powołanie do wojska w listopadzie 1982, stanowiące zbrodnię przeciwko ludzkości oraz zbrodnię komunistyczną i prawomocnie skazany na karę dwóch lat pozbawienia wolności.
Był członkiem Polskiej Partii Robotniczej i Polskiej Zjednoczonej Partii Robotniczej.
Zmarł 4 czerwca 2021 w wieku 96 lat. 14 czerwca został pochowany na Cmentarzu Wojskowym na Powązkach w Warszawie.

</doc>
<doc id="840727" url="https://pl.wikipedia.org/wiki?curid=840727" title="Didymoceras">
Didymoceras

Didymoceras - rodzaj amonitów z gromady głowonogów.
Żył w okresie kredy (santon - mastrycht).

</doc>
<doc id="840734" url="https://pl.wikipedia.org/wiki?curid=840734" title="Szparka">
Szparka



</doc>
<doc id="840735" url="https://pl.wikipedia.org/wiki?curid=840735" title="Zjazd w Gąsawie">
Zjazd w Gąsawie



</doc>
<doc id="840739" url="https://pl.wikipedia.org/wiki?curid=840739" title="Życie przed sobą">
Życie przed sobą

Życie przed sobą (fr. "La vie devant soi") – powieść autorstwa Romaina Gary, wydana pod pseudonimem Emile Ajar 14 września 1975.
Opowiada historię przyjaźni małego Momo o arabskich korzeniach i starej polskiej Żydówki pani Róży. Fabuła osadzona jest w 18. dzielnicy Paryża, gdzie zamieszkują prostytutki, alfonsi, złodzieje i wszelkiej maści biedota. Główny bohater, chłopiec wychowywany przez starą prostytutkę, która opiekuje się dziećmi innych prostytutek, poznaje świat z bardzo oryginalnej perspektywy. Między nim a opiekunką nawiązuje się bardzo bliska więź. W konsekwencji, kiedy starzejąca się pani Róża wymaga opieki, Momo zostaje przy niej i do końca się nią zajmuje. Zabawny język i pełna zagadek historia podnoszą wartość literacką tej powieści.
Jest to druga książka, za którą Romain Gary otrzymał Nagrodę Goncourtów. Prestiżowa nagroda może być przyznawana tylko raz w życiu, ale tę książkę Gary napisał pod pseudonimem Emile Ajar, pragnąc udowodnić krytykom, że otrzymywane przez niego wyróżnienia nie są dowodami uznania za działalność polityczną lub premią za otaczający go rozgłos, ale nagrodą za prawdziwy talent literacki. Prawdziwe autorstwo powieści wyszło na jaw dopiero w opublikowanej po śmierci Romain Gary książce "Życie i śmierć Emila Ajar". 
Ekranizacje.
Powieść doczekała się ekranizacji w 1977 pod tym samym tytułem z Simone Signoret w roli głównej (inny tytuł "Madame Rosa"), a w 2020 został nakręcony film z Sophią Loren.

</doc>
<doc id="840740" url="https://pl.wikipedia.org/wiki?curid=840740" title="Skalnica zwisła">
Skalnica zwisła

Skalnica zwisła ("Saxifraga cernua") – gatunek rośliny należący do rodziny skalnicowatych. 
Rozmieszczenie geograficzne.
Gatunek arktyczno-alpejski, występujący wokół bieguna na półkuli północnej oraz wysoko w górach. W Europie występuje w Skandynawii, Szkocji, na Uralu, w Karpatach i Alpach. W Polsce występuje wyłącznie w Tatrach i jest rośliną bardzo rzadką, podaną z kilkunastu tylko stanowisk. W 2002 potwierdzone zostało występowanie tylko na następujących stanowiskach: Wyżnia i Niżnia Świstówka Małołącka oraz próg między nimi, Wielka Turnia, Małołącka Przełęcz, Mała Świstówka, Krzesanica, Dolina Mułowa, Dolina Miętusia, Dolina Małej Łąki (powyżej 1580 m n.p.m.), Dolina Litworowa, Ciemniak. Tak więc wszystkie stanowiska skupione są w rejonie Czerwonych Wierchów. 
Biologia i ekologia.
Bylina, chamefit. Kwitnie od lipca do sierpnia. Owoców nie wytwarza, rozmnaża się głównie przez rozmnóżki. Siedlisko: wilgotne skały w piętrze kosówki. Kalcyfit, występujący wyłącznie na wapiennym podłożu. Jej odpowiednikiem na granitowym podłożu (tzw. gatunek zastępczy) jest skalnica karpacka. W klasyfikacji zbiorowisk roślinnych gatunek charakterystyczny dla zespołu związków (All.) "Papaverion tatrici". Liczba chromosomów 2n = 24-72.
Zagrożenia i ochrona.
Gatunek umieszczony w Polskiej Czerwonej Księdze Roślin oraz na polskiej czerwonej liście z kategorią VU (narażony). Wszystkie stanowiska chronione są w Tatrzańskim Parku Narodowym. Gatunek ten uprawiany jest w Górskim Ogrodzie Botanicznym PAN w Zakopanem.

</doc>
<doc id="840742" url="https://pl.wikipedia.org/wiki?curid=840742" title="Dekanat Łódź-Dąbrowa">
Dekanat Łódź-Dąbrowa

Dekanat Łódź-Dąbrowa – nieistniejący dekanat należący do archidiecezji łódzkiej, obejmujący tereny wschodniej i zachodnio-centralnej Łodzi, czyli fragment osiedla bloków w dzielnicy Dąbrowa oraz stare budownictwo w rejonie ulic Rydza-Śmigłego oraz Milionowej. Dekanat został połączony z dekanatem Łódź Chojny.
W skład dekanatu wchodziło 5 parafii:

</doc>
<doc id="840744" url="https://pl.wikipedia.org/wiki?curid=840744" title="Oreofity">
Oreofity



</doc>
<doc id="840750" url="https://pl.wikipedia.org/wiki?curid=840750" title="Acanthopleuroceras">
Acanthopleuroceras

Acanthopleuroceras – rodzaj amonitów
Żył w okresie jury (pliensbach).

</doc>
<doc id="840753" url="https://pl.wikipedia.org/wiki?curid=840753" title="Acanthoscaphites">
Acanthoscaphites

Acanthoscaphites – rodzaj amonitów z rzędu Ammonitida
Żył w okresie kredy (mastrycht). Jego skamieniałości znaleziono na terenie Europy.
Gatunki:

</doc>
<doc id="840757" url="https://pl.wikipedia.org/wiki?curid=840757" title="Park Morskie Oko w Warszawie">
Park Morskie Oko w Warszawie

Park Morskie Oko – park znajdujący się w warszawskiej dzielnicy Mokotów. Jest położony między ulicami: Puławską, Dworkową, Belwederską i Promenada na skarpie warszawskiej i terenie podskarpia.
Opis.
Park Morskie Oko pierwotnie należał do romantycznego założenia ogrodowo-pałacowego zaprojektowanego dla księżnej Izabeli z Czartoryskich Lubomirskiej przez Efraima Szregera i Szymona Bogumiła Zuga. W 1820 roku posiadłość przejęła Anna z Tyszkiewiczów Potocka. Posiadłość nosiła nazwę "Mon coteau" (z franc. „moje wzgórze”). Dolna część parku stała się popularnym miejscem rozrywki nazywanym "Promenadą".
Na terenie parku znajduje się m.in. pałac Szustra, grobowiec rodziny Szustrów z 1899 i pomnik Jana Matejki.
Układ wodny parku tworzą stawy, m.in. staw Morskie Oko i stawy Promenada.
Park nie jest ogrodzony.

</doc>
<doc id="840758" url="https://pl.wikipedia.org/wiki?curid=840758" title="Gwardia Hlinki">
Gwardia Hlinki

Gwardia Hlinki () – formacja paramilitarna Słowackiej Partii Ludowej (SLS) istniejąca w latach 1938–1945.
Historia.
Gwardia Hlinki powstała spontanicznie 8 października 1938 r., tydzień po żądaniach Adolfa Hitlera przyłączenia do Niemiec Kraju Sudetów, głównie w Bratysławie, Nitrze i Trnawie. Jej nazwa pochodziła od założyciela Słowackiej Partii Ludowej, księdza rzymskokatolickiego Andreja Hlinki. Pierwszym komendantem został Karol Sidor. Większość członków pochodziła z wcześniejszej formacji paramilitarnej SLS pod nazwą Rodobrana. Gwardia Hlinki pełniła wówczas rolę zbrojnego ramienia SLS, działając nielegalnie. 
Po powstaniu 14 marca 1939 r. samodzielnego państwa słowackiego, otrzymała status oficjalnej policji państwowej, a jej zadaniem było zapewnienie bezpieczeństwa wewnętrznego. Od 15 marca nowym komendantem był Alexander Mach. Decyzją władz z 5 września 1939 r. znacznie poszerzono zakres i kompetencje Gwardii. Jednocześnie organizacja ta wraz z siostrzanymi organizacjami objęła obowiązkową przynależnością wszystkich obywateli płci męskiej w wieku od 6 do 60 lat. Na skutek masowych protestów ludności 21 grudnia tego roku Gwardia została przekształcona w paramilitarną organizacją, w której członkostwo formalnie było dobrowolne. Ostatecznie zasady działania i kompetencje Gwardii Hlinki określiła ustawa z 5 lipca 1940 r. Największa jej liczebność była w pierwszym okresie działalności, kiedy formacja liczyła ok. 100 tys. ludzi. Jednakże do końca 1943 r. liczba ta spadła do niecałego 1 tys. 
Gwardia Hlinki składała się z kilku rodzajów oddziałów:
We wrześniu 1939 r. wydzielone oddziały Gwardii Hlinki wraz z regularną armią słowacką wzięły udział w ataku na Polskę, pełniąc pomocnicze funkcje. W maju 1941 r. powstały specjalne szturmowe oddziały Gwardii pod nazwą Pohotovostné oddiely Hlinkovej gardy, które zostały przeszkolone przez SS w Niemczech, a oficerowie SS zostali do nich przydzieleni jako doradcy. Osiągnęły one liczebność ok. 3,5 tys. ludzi w 1944 r. W 1942 r. członkowie formacji brali udział wraz z Niemcami w akcjach deportacyjnych ludności żydowskiej do obozów koncentracyjnych. Majątek Żydów został rozdzielony między członków Gwardii Hlinki.
Po stłumieniu przez Niemców powstania słowackiego pod koniec października 1944 r., podczas którego z partyzantami walczyły także Pohotovostné oddiely Hlinkovej gardy, cała formacja znalazła się pod zwierzchnictwem SS. Na jej czele stanął wówczas gen. Otomar Kubala. Działalność formacji zakończyła się wraz z upadkiem państwa słowackiego na początku 1945 r.
Członkowie Gwardii Hlinki nosili czarne mundury i czapkę z wełnianym pomponem na czubku. Używali salutu podniesieniem prawej ręki i słowami "Na stráž!".

</doc>
<doc id="840759" url="https://pl.wikipedia.org/wiki?curid=840759" title="Paweł Zuchniewicz">
Paweł Zuchniewicz

Paweł Zuchniewicz (ur. 14 maja 1961) – polski dziennikarz, autor książek, dźwiękowych reportaży i słuchowisk poświęconych papieżowi Janowi Pawłowi II. Obsługiwał pielgrzymki Jana Pawła II do Polski, a także międzynarodowe spotkania z udziałem papieża.
Życiorys.
Absolwent IX LO im. Klementyny Hoffmanowej w Warszawie. W 1986 ukończył studia na Wydziale Dziennikarstwa Uniwersytetu Warszawskiego, a w 1988 Instytut Studiów nad Rodziną przy Akademii Teologii Katolickiej (obecnie Uniwersytet Kardynała Stefana Wyszyńskiego). Od 1990 do 2002 pracował w Polskim Radiu. 
Żonaty, troje dzieci. Mieszka w Warszawie.

</doc>
<doc id="840762" url="https://pl.wikipedia.org/wiki?curid=840762" title="UIC-Y">
UIC-Y

UIC-Y – standard wagonów pasażerskich dostosowanych do ruchu międzynarodowego wprowadzony przez Międzynarodowy Związek Kolei. Przyjęty w 1961 i stosowany do dziś. 
Wagony spełniające standard UIC-Y wyposażone są m.in. w:
Standardy UIC-Y spełniają wagony polskiej budowy typów m.in. 110A, 111A, 112A, 113A, 120A, 609A i pochodnych.
Następcą standardu UIC-Y jest wprowadzony w latach 70. UIC-Z.

</doc>
<doc id="840766" url="https://pl.wikipedia.org/wiki?curid=840766" title="Robert Huber">
Robert Huber

Robert Huber (ur. 20 lutego 1937 w Monachium) – niemiecki biochemik, laureat Nagrody Nobla.
Życiorys.
Był najstarszym dzieckiem Sebastiana i Heleny Huber. Jego ojciec był kasjerem w banku, a matka prowadziła dom i zajmowała się dziećmi: Robertem i jego młodszą siostrą.
W latach 1947–1956 chodził do humanistycznego gimnazjum, gdzie duży nacisk położony był na naukę łaciny i greki, zaś chemia była przedmiotem fakultatywnym, wykładanym przez kilka godzin w miesiącu. W 1956 roku podjął studia na Uniwersytecie Technicznym w Monachium, które ukończył w 1960. Stypendium Bawarskiego Ministerstwa Kultury i Nauki pozwoliło mu pozostać na uczelni i prowadzić badania nad stosowaniem krystalografii do określania budowy i struktury związków organicznych.
W 1971 roku został kierownikiem Instytutu Biochemii im. Maxa Plancka w Martinsried pod Monachium, pracował tam do marca 2005, zajmując się głównie rozwiązywaniem struktur białek za pomocą technik rentgenostrukturalnych
W 1988 roku otrzymał wraz z Johannem Deisenhoferem i Hartmutem Michelem nagrodę Nobla w dziedzinie chemii za wyznaczenie trójwymiarowej struktury centrum reakcji fotosyntezy u bakterii.
Życie prywatne.
W 1960 ożenił się z Christą Essig, z którą miał czworo dzieci.

</doc>
<doc id="840768" url="https://pl.wikipedia.org/wiki?curid=840768" title="Einar Benediktsson (poeta)">
Einar Benediktsson (poeta)

Einar Benediktsson (ur. 31 października 1864 w Ellidavatn, zm. 21 stycznia 1940 w Herdisarvik) - islandzki poeta i prawnik. 
Był przedstawicielem neoromantyzmu. Jego twórczość przyczyniła się do odrodzenia idei niepodległości Islandii. W latach 1896-1898 był wydawcą pierwszego islandzkiego dziennika Dagskrá. Działał w ruchu politycznym Landvarnarflokkurinn. Przełożył na język islandzki dzieła angielskich i amerykańskich poetów oraz dramat Henryka Ibsena "Peer Gynt".

</doc>
<doc id="840774" url="https://pl.wikipedia.org/wiki?curid=840774" title="Charakternik">
Charakternik

Charakternik – wśród Kozaków zaporoskich Kozak, któremu przypisywano nadprzyrodzone zdolności (zaklinanie kul, dar jasnowidzenia).
Zajmowali się wróżbiarstwem i lecznictwem ludowym. Prawdopodobnie wywodzili się z pogańskich "wołchwów", których do ucieczki na stepy zmusiły prześladowania ze strony chrześcijan.

</doc>
<doc id="840779" url="https://pl.wikipedia.org/wiki?curid=840779" title="Myrosław Turasz">
Myrosław Turasz

Myrosław Turasz, ps. "Hrab", "Hrabowskyj", (ur. 26 lutego 1910 w Niżankowicach, zm. w czerwcu 1939 koło Zakopanego) – ukraiński działacz nacjonalistyczny, prawnik, przywódca Organizacji Ukraińskich Nacjonalistów (OUN).
Uczęszczał do gimnazjum w Przemyślu, po ukończeniu IV klasy przeprowadził się z rodzicami do Borysławia. W 1928 rozpoczął studia prawnicze na Uniwersytecie Jagiellońskim. Ukończył je w 1932. Był działaczem Płastu i ukraińskiego ruchu studenckiego. W OUN działał od 1929, początkowo jako prowidnyk powiatowy w Drohobyczu, następnie jako prowidnyk okręgowy w Stryju.
4 września 1931 aresztowany w związku z zabójstwem Hołówki, następnie uwolniony. 27 lutego 1932 skazany na 3 miesiące więzienia za działanie w zdelegalizowanym Płaście. W listopadzie 1933 skazany na 8 miesięcy więzienia za rozpowszechnianie niepodległościowych ulotek. W czerwcu 1935 sądzony za przynależność do OUN, uwolniony z braku dowodów. 
Od listopada 1938 do czerwca 1939 prowidnyk krajowy OUN.
Zabity w niewyjaśnionych okolicznościach, podczas przekraczania granicy polsko-czeskiej w czerwcu 1939.

</doc>
<doc id="840782" url="https://pl.wikipedia.org/wiki?curid=840782" title="Torfowisko soligeniczne">
Torfowisko soligeniczne

Torfowisko soligeniczne – torfowisko zasilane wodami podziemnymi wypływającymi na powierzchnię, tworzące się np. na źródliskach.
Zazwyczaj mają charakter torfowisk niskich, zaś dominującym na nich typem roślinności są mechowiska ze związków "Caricion lasiocarpae" i "Caricion nigrae", niekiedy również kalcyfilne turzycowiska ze związku "Caricion davallianae".
Wody źródlisk zasilających takie torfowiska przesączają się powoli przez złoże torfu, po czym wydostają się na powierzchnię tam, gdzie zwierciadło wody gruntowej styka się bezpośrednio z powierzchnią mszaru. Niekiedy wypływy te są punktowe, często jednak rozproszone, o charakterze wysięków lub młak.
Wody podziemne w takich miejscach są wysoko zmineralizowane, lecz ubogie w biogeny i łączą zawarte w nich pierwiastki w niedostępne dla większości roślin kompleksy. Mimo dużej ilości materii organicznej w torfie, rośliny żyją tu w warunkach stałego niedoboru biogenów. Ponieważ fosfor łączy się z wapniem w niedostępny dla roślin kompleks, siedliska mechowisk soligenicznych mają charakter mezotroficzny. We florze dominują mchy brunatne (wśród nich relikty polodowcowe – "Paludella squarrosa" i "Helodium blandowii"), turzyce i niektóre torfowce. Na niektórych torfowiskach soligenicznych liczne są rośliny z rodziny storczykowatych, czego przykładem może być odcinek Doliny Rospudy poniżej miejscowości Chodorki na Pojezierzu Suwalskim. Wiele gatunków spotykanych na tego typu siedliskach jest zagrożona wymarciem i umieszczonych w "Polskiej Czerwonej Księdze Roślin". Ekosystemy torfowisk soligenicznych są bardzo zagrożone przez melioracje, prowadzące do przesuszenia złoży torfu, jego natlenienia i uruchomienia nieodwracalnych procesów degeneracyjnych. W tej sytuacji dochodzi do szybkiego uwolnienia biogenów, m.in. związanego wcześniej fosforu, co umożliwia rozwój pospolitych roślin, takich jak trzcina pospolita czy wierzby. W szybkim czasie rośliny te wypierają bardziej wrażliwe gatunki o wąskich preferencjach siedliskowych, co prowadzi do zaniku mechowisk. Niegdyś częste w krajobrazie pojezierzy Polski północnej, torfowiska soligeniczne są dziś bardzo rzadkie, zaś jedynym w Europie tego typu obiektem nie wykazującym spowodowanych przez człowieka zmian degeneracyjnych, jest kompleks torfowisk Doliny Rospudy, według większości badaczy torfowisk i działaczy organizacji ekologicznych zagrożony przez budowę Obwodnicy Augustowa.

</doc>
<doc id="840784" url="https://pl.wikipedia.org/wiki?curid=840784" title="Godzina z Hanna-Barbera">
Godzina z Hanna-Barbera

Godzina z Hanną-Barberą lub Spotkanie z Hanną-Barberą (ang. "Hanna Barbera Hour" / "Hanna Barbera Rocket", 1990-1996) – amerykański blok programowy przeznaczony dla dzieci w wieku od 3 do 9 lat. Światowa premiera - listopad 1990 roku, polska premiera - 5 lipca 1992 roku.
Emisja programu.
W USA blok programowy pojawił się po raz pierwszy w listopadzie 1990 roku. Natomiast w Polsce pojawił się w niedzielę, 5 lipca 1992 roku na antenie TVP2. Odbiorcami bloku byli chłopcy i dziewczynki w wieku przedszkolnym i wczesnoszkolnym. Początkowo nadawano go w niedziele, w późniejszym czasie zmieniono dzień emisji na sobotni poranek. Był emitowany w polskiej wersji lektorskiej. W rolę lektora wcielił się Janusz Szydłowski, a podczas jego choroby Maciej Gudowski. W lipcu 1996 roku w Stanach Zjednoczonych blok programowy został zdjęty z ramówki z powodu niskiej oglądalności. W Polsce blok ten pojawił się na antenie TVP2 po raz ostatni wiosną 1998 r., same seriale zaś dalej były emitowane (już z dubbingiem) w bloku "Kino Bez Rodziców" pod nazwą "Hanna-Barbera w Dwójce" do 29 maja 2004 roku.
W Ameryce Łacińskiej na kanale Tooncast w latach 2008-2019 emitowano blok o takiej nazwie. Wśród emitowanych kreskówek były między innymi "Miś Yogi", "Pies Huckleberry", "Odlotowe wyścigi" czy "Kocia ferajna".
Wersja polska.
Wersja polska: Studio Opracowań Filmów w Warszawie/Telewizja Polska
Tekst: Barbara Włodarek
Lektor: Janusz Szydłowski

</doc>
<doc id="840788" url="https://pl.wikipedia.org/wiki?curid=840788" title="Wołodymyr Tymczij">
Wołodymyr Tymczij

Wołodymyr Tymczij, ps. "Łopatynskyj" (ur. 1913 w Grabowcu koło Stryja, zm. 1940 koło Ustjanowej) – ukraiński działacz niepodległościowy, nacjonalista ukraiński, prowindyk krajowy OUN.
Pochodził z rodziny chłopskiej. Ukończył utrakwistyczne gimnazjum w Stryju. Następnie podjął studia na Uniwersytecie Lwowskim, których nie ukończył. 
Działał w Junactwie OUN oraz w organizacjach: Proswita, Sokił oraz Ridna Szkoła.
Od lipca 1934 do marca 1935 oraz od maja 1935 do czerwca 1936 osadzony w obozie w Berezie Kartuskiej. W OUN działał od 1932, od sierpnia 1939 do lutego 1940 był prowidnykiem krajowym OUN. 
Podczas rozłamu w organizacji opowiedział się po stronie Bandery. Zginął w lutym 1940 podczas powrotu z Krakowa na Ukrainę, zastrzelony podczas przekraczania granicy niemiecko-radzieckiej.

</doc>
<doc id="840789" url="https://pl.wikipedia.org/wiki?curid=840789" title="Parafia św. Anny w Łodzi">
Parafia św. Anny w Łodzi

Parafia pw. św. Anny w Łodzi
Kościół parafialny.
Kamień węgielny poświęcił 24 maja 1904 roku arcybiskup Wincenty Teofil Popiel. Budowę zakończono w 1905 roku. Kościół został poświęcony 10 grudnia 1905 roku przez księdza Karola Szmidla, a parafię erygował 29 grudnia 1909 roku arcybiskup metropolita warszawski Wincenty Teofil Popiel-Chościak.
Kamień węgielny pod kościół poświęcił 24 maja 1904 r. abp Wincenty Teofil Chościak-Popiel. Właściciel młyna parowego i cegielni, Józef Meisner, ofiarował plac pod budowę kościoła, a także cegły i wapno. Plany i kosztorys sporządził inż. Paweł Rübensahm. Edward i Matylda Herbstowie ofiarowali na budowę kościoła sumę 20 tys. rubli. Pokryli też koszty budowy wieży, 3 dzwonów, zegara wieżowego, schodów na chór oraz posadzki mozaikowej w kościele. Powstała świątynia w stylu neoromańskim, jednonawowa, o powierzchni 640 m2, zbudowana z cegły prasówki. Nawa zakończona pięciobocznym prezbiterium, do którego obecnie przylegają dwie zakrystie z chórami nad nimi. Główne wejście z przedsionkiem od strony zachodniej i dwa wejścia boczne z mniejszymi przedsionkami – od strony południowej i północnej, wieża o wysokości 26 m pokryta blachą miedzianą.

</doc>
<doc id="840790" url="https://pl.wikipedia.org/wiki?curid=840790" title="Hanna-Barbera w Dwójce">
Hanna-Barbera w Dwójce

Hanna-Barbera w Dwójce - blok programowy emitowany w latach 1998-2004, adresowany do widzów w wieku szkolnym i gimnazjalnym oraz ich rodziców.
Historia.
Blok programowy został stworzony przez TVP i Hanna-Barbera Poland. Odbiorcami bloku byli chłopcy i dziewczyny w przedziale wiekowym 10-13 lat oraz 14-16 lat. Pojawił się na antenie TVP2 19 września 1998 roku tydzień po zakończeniu ostatniej emisji amerykańskiego bloku dla dzieci w wieku przedszkolnym i wczesnoszkolnym "Godzina z Hanna-Barbera/Spotkanie z Hanna-Barbera" zawierającego bajki z lektorską ścieżką dźwiękową. Emitowane w nim były różne seriale z polskim dubbingiem, takie jak Jetsonowie, Kocia ferajna, Scooby Doo, Tom i Jerry i wiele innych.

</doc>
<doc id="840792" url="https://pl.wikipedia.org/wiki?curid=840792" title="Brzozówka (powiat krakowski)">
Brzozówka (powiat krakowski)

Brzozówka – wieś w Polsce położona w województwie małopolskim, w powiecie krakowskim, w gminie Zielonki.
W latach 1975–1998 miejscowość należała administracyjnie do województwa krakowskiego.
Integralne części miejscowości: Brzozówka Owczarska, Zielona Droga.
W Brzozówce mieści się ośrodek zdrowia, do którego należą miejscowości takie jak Przybysławice, Owczary, Korzkiew, Grębynice. W 2007 r. zostało wybudowane boisko.
Etymologia.
Nazwa wsi ma charakter topograficzny lub zdrobniały. Pierwsza wzmianka o Brzozówce (pierwotnie Wola Brzozowska) datowana jest na rok 1400 - "Wola dicta Brzoszowca". Opis zdarzenia z roku 1454 wskazuje z kolei, iż nazwa wsi pochodzi od karczmy zwanej Brzozówka oraz że wieś mogła powstać poprzez wytyczenie jej ze starszej, sąsiedniej wsi, zaś jej pierwsi mieszkańcy byli czasowo zwolnieni z ponoszenia danin. Inne nazwy wsi występujące w źródłach to: "Vola Brzoszowka, Volicza Brzosowca, Wola Brzoszowa, Wolicza Brzowka, Volycza Brzowca, Brzozowca alias Wolya, Brzoszowca, Brzorzowka, Vola Brozowka, Brzezowka, Brzozoska, Brzowka, Brzozowka".
Położenie.
Brzozówka położona jest przy drodze wojewódzkiej nr 794 (Kraków – Skała), w południowo-wschodniej części Wyżyny Olkuskiej (341.32) należącej do makroregionu Wyżyna Krakowsko-Częstochowska (341.3), w podprowincji Wyżyna Śląsko-Krakowska (341).
Zachodnia i środkowa część miejscowości, położona w dolinie potoku Korzkiewka, lewego dopływu Prądnika, znajduje się w otulinie Ojcowskiego Parku Narodowego. Część wschodnia położona jest w otulinie dwóch parków krajobrazowych – Dłubniańskiego Parku Krajobrazowego oraz Parku Krajobrazowego Dolinki Krakowskie.
Pod względem administracyjnym wieś zlokalizowana jest w województwie małopolskim, w powiecie krakowskim, w północnej części gminy Zielonki, około 13 km w linii prostej na północ od centrum Krakowa. Graniczy z następującymi miejscowościami:
Biorąc pod uwagę powierzchnię wynoszącą 214,73 ha Brzozówka jest średnią co do wielkości miejscowością gminy Zielonki, zajmującą 4,42% jej obszaru.
Najwyżej położony punkt wsi znajduje się w jej północnej części, w miejscu w którym ul. Krakowska (droga wojewódzka nr 794) przecina granicę miejscowości, na wysokości około 400 m n.p.m., podczas gdy położony najniżej na jej krańcu zachodnim, w Dolinie Korzkiewki (w miejscu trójstyku granic Brzozówki, Korzkwi i Grębynic), na wysokości około 294 m n.p.m.
Demografia.
Liczba mieszkańców Brzozówki w okresie ostatnich dwudziestu lat zwiększyła się o ponad 50%, osiągając poziom 672 osób w roku 2022.
Komunikacja.
Brzozówka leży przy drodze wojewódzkiej 794 na odcinku między Krakowem a Skałą. Linia autobusowa MPK nr 337 i 937 zapewnia połączenie z Krakowem.

</doc>
<doc id="840796" url="https://pl.wikipedia.org/wiki?curid=840796" title="John Tobias">
John Tobias

John Tobias (ur. 24 sierpnia 1969 w Chicago) – amerykański scenarzysta filmowy i telewizyjny, grafik.
Napisał scenariusz m.in. do takich produkcji jak "Mortal Kombat" czy "".

</doc>
<doc id="840798" url="https://pl.wikipedia.org/wiki?curid=840798" title="Maszyna torowa">
Maszyna torowa

Maszyna torowa – pojazd zaprojektowany specjalnie do celów budowy i utrzymania torów i infrastruktury.
Maszyny torowe używane są w różnych trybach: tryb pracy, tryb transportowy jako pojazd z własnym napędem, tryb transportowy jako pojazd ciągniony.
Wyróżnia się maszyny torowe:

</doc>
<doc id="840799" url="https://pl.wikipedia.org/wiki?curid=840799" title="Drezyny">
Drezyny



</doc>
<doc id="840801" url="https://pl.wikipedia.org/wiki?curid=840801" title="Wypotnik">
Wypotnik

Wypotnik – hydatoda występująca u roślin w postaci niedużej struktury, pełniąca rolę w gutacji wydzielania z organizmu wody wraz z solami mineralnymi. Wypotniki są przestworami pomiędzy komórkami skórki. Zazwyczaj znajdują się na zakończeniach wiązek przewodzących na brzegach blaszki liściowej i swoją budową przypominają aparat szparkowy, jednak w odróżnieniu od niego nie mają zdolności ruchu i nie potrafią regulować rozmiaru szparki. U roślin rosnących na podłożu bogatym w sole mineralne, jak np. u niektórych gatunków skalnic, wydzielająca się przez nie woda bogata jest w sole wapnia, które po odparowaniu wody osadzają się wokół wypotników tworząc charakterystyczne białe grudki. Ich obecność (lub brak) jest pomocna przy oznaczaniu różnych gatunków.
Gutacja wody przez wypotniki zachodzi w takich warunkach, które są korzystne do pobierania wody przez korzenie, a niekorzystne dla transpiracji. W naszym klimacie ma to miejsce najczęściej późnym latem, gdy dni są ciepłe, a noce zimne. Wówczas nad ranem na brzegach liści występują kropelki wydzielonego z rośliny przez gutację płynu, który przez laików nazywany bywa nieprawidłowo rosą.
Gutacja odgrywa niedużą rolę w życiu roślin. Według fizjologów umożliwia roślinom rosnącym na wapiennym podłożu pozbywania się nadmiaru wapnia, chroni też tkanki roślin przed zbyt dużym turgorem.

</doc>
<doc id="840802" url="https://pl.wikipedia.org/wiki?curid=840802" title="Saxifraga cernua">
Saxifraga cernua



</doc>
<doc id="840803" url="https://pl.wikipedia.org/wiki?curid=840803" title="Hydatody">
Hydatody

Hydatody – nieduże struktury występujące u roślin, mające za zadanie usuwanie nadmiaru wody. Wraz z wodą usuwane są niewielkie ilości soli mineralnych. Zdolne są też do pobierania wody. Mogą występować jako:

</doc>
<doc id="840804" url="https://pl.wikipedia.org/wiki?curid=840804" title="Wierzbownica kosmata">
Wierzbownica kosmata

Wierzbownica kosmata ("Epilobium hirsutum" L.) – gatunek rośliny z rodziny wiesiołkowatych ("Onagraceae"). Jest dość szeroko rozprzestrzeniony na kuli ziemskiej, w tym w Polsce. 
Rozmieszczenie geograficzne.
Rodzimym obszarem występowania tego gatunku jest Azja, Europa i Afryka, ale rozprzestrzenił się także w Makaronazji i Ameryce Północnej. W Polsce jest dość pospolity, zarówno na niżu, jak i w niższych położeniach górskich.
Gatunek ten jest klasyfikowany przez Międzynarodową Unię Ochrony Przyrody jako najmniejszej troski (LC, ang. "least concern"), ponieważ jest szeroko rozpowszechniony w stabilnych populacjach i w czasie oceny stopnia jego zagrożenia w 2012 r. nie był narażony na żadne większe zagrożenie. 
Biologia i ekologia.
Bylina, hemikryptofit. Kwitnie od czerwca do sierpnia lub września. Roślina owadopylna lub samopylna. Nasiona rozsiewane są przez wiatr (anemochoria) wydmuchujący je z pękniętej po dojrzeniu torebki. 
Liczba chromosomów: 2n = 36.
Siedliskiem są brzegi wód, wilgotne łąki i zarośla. W klasyfikacji zbiorowisk roślinnych gatunek charakterystyczny dla Ass. "Calystegio-Epilobietum hirsuti". 
Zmienność.
Tworzy mieszańce z wierzbownicą czworoboczną, w. drobnokwiatową, w. górską, w. Lamy'ego, w. różową.

</doc>
<doc id="840807" url="https://pl.wikipedia.org/wiki?curid=840807" title="Hormon juwenilny">
Hormon juwenilny

Hormon juwenilny (ang. juvenile hormone, JH) - hormon wytwarzany przez związane z układem nerwowym ciała przyległe (łac. "corpora allata") larw, przedpoczwarek, poczwarek i dorosłych owadów. Pod względem chemicznym hormon juwenilny jest pochodną kwasu dodekadienowego lub tridekadienowego. Hormon ten reguluje przeobrażanie się owadów.
Najważniejszą funkcją hormonu juwenilnego jest kontrola rozwoju larwalnego owadów – hamuje on przepoczwarczenie, jednocześnie sprzyjając wylinkom i wzrostowi. Jednakże rola spełniana u larw nie jest jedyną – hormon ten reguluje także rozmnażanie, a w szczególności witellogenezę i oogenezę.
Nazwa „hormon juwenilny” opisuje w gruncie rzeczy grupę hormonów o podobnym działaniu i podobnej budowie chemicznej – wszystkie hormony juwenilne są pochodnymi terpenoidowymi posiadającymi jedną lub dwie grupy epoksydowe. U większości owadów występuje jedynie forma JH3, niemniej jednak u muchówek główną rolę odgrywa forma JHB3, zaś motyle wykorzystują kilka zróżnicowanych form (JH0, JH1, JH2 oraz JH3).
Hormon ten jest wytwarzany przez związane z mózgiem ciałka przyległe. Droga jego biosyntezy jest dobrze znana i ewolucyjnie pochodzi od szlaku biosyntezy steroli (który został przez owady utracony), substratem do syntezy jest kwas octowy skoniugowany z koenzymem A. Wydzielanie hormonu juwenilnego jest kontrolowane przez neuropeptydy takie jak allatotropiny (pobudzające jego wydzielanie) oraz allatostatyny (hamujące). Rozkład hormonu juwenilnego wymaga aktywności JH-esterazy oraz JH-epoksyhydrolazy, które to enzymy są szczególnie aktywne w okresie linień larwalnych.
Podstawową funkcją hormonu juwenilnego jest utrzymywanie charakteru larwalnego owadów podczas wylinki – zaś znaczne obniżenie jego poziomu pozwala na przepoczwarczenie. JH działa w kooperacji z ekdyzonem, hormonem linienia. U dorosłych samic owadów hormon juwenilny powoduje syntezę witellogeniny przez ciało tłuszczowe, która następnie transportowana jest wraz z hemolimfą do jajnika, gdzie służy do produkcji żółtka. Mechanizm działania hormonu (wykorzystywana przezeń wewnątrzkomórkowa kaskada sygnalizacyjna) nie jest na razie poznany.
Hormon juwenilny znajduje się także w mleczku pszczelim.

</doc>
<doc id="840810" url="https://pl.wikipedia.org/wiki?curid=840810" title="Joey Gilbert">
Joey Gilbert

Joseph Salvatore Gilbert (ur. 5 czerwca 1976 w Chicago) – amerykański bokser, z zawodu prawnik.
Urodził się w Chicago. Joe wyprowadził się na zachód w młodym wieku. Syn pielęgniarki i lekarza militarnego, który służył w Afganistanie. Jego siostra jest jego specjalistką od żywienia i pracuje jako jeden z jego trenerów. Joey zaczął boksować, od kiedy był na uniwersytecie. Studiował literaturę, politykę i włoski na University of Nevada, Reno. Joe miał iść do wojska, kiedy stał się zawodowym bokserem.
Joey Gilbert zaczął boksować jako amator na University of Nevada, Reno. Wygrał 3 razy z rzędu NCAA mistrzostwa boksu, Nevada State Golden Gloves Super Middleweight Champion i 4-krotnie mistrzostwo Ameryki.
Wziął udział w pierwszej edycji reality show "The Contender", występując w drużynie zachodu. Wyeliminował Jimmy'ego Langa. W półfinale zmierzył się z Peterem Manfredo. Prawdopodobnie wygrałby tę walkę, gdyby nie zderzenie głowami Joeya i Petera. Rana była tak głęboka, że lekarz kazał przerwać walkę. Sędziowie niejednogłośnie zadecydowali, że wygrywa Manfredo, a Joey został przewieziony do szpitala ze złamanym żebrem i pękniętym łukiem brwiowym.

</doc>
<doc id="840812" url="https://pl.wikipedia.org/wiki?curid=840812" title="Ed Boon">
Ed Boon

Ed Boon (ur. 22 lutego 1964 w Chicago) – amerykański programista i projektant gier komputerowych. Współtwórca serii "Mortal Kombat".
Użyczył głosu postaci Scorpiona w grach i filmach. Jest szefem studia NetherRealm Studios tworzącego kolejne części "Mortal Kombat" i inne gry dla Warner Bros.

</doc>
<doc id="840817" url="https://pl.wikipedia.org/wiki?curid=840817" title="Wasyl Andrusiak">
Wasyl Andrusiak

Wasyl Andrusiak (), ps. "Rizun", "Hrehit" (ur. 25 lutego 1912 w Śniatyniu, zg. 24 lutego 1946 w rejonie bohorodczańskim) – ukraiński dowódca wojskowy, pułkownik UPA. Bezpośrednio odpowiedzialny za liczne mordy na Polakach podczas czystki etnicznej w Małopolsce Wschodniej.
Życiorys.
Przed wojną był nauczycielem w średniej szkole w Kołomyi. W 1941 służył w kolaboracyjnym batalionie „Roland”. W czasie wojny był dowódcą kurenia i Karpackiego Zahonu UPA, jednocześnie dowódcą 22 Odcinka Taktycznego UPA „Czornyj Lis” WO-4. Został zabity przez sowieckiego agenta. Ciało "Rizuna" wystawiono na widok publiczny przed teatrem miejskim w Stanisławowie.
W tydzień po śmierci urodził się jego syn – obecnie członek rady obwodu lwowskiego.

</doc>
<doc id="840818" url="https://pl.wikipedia.org/wiki?curid=840818" title="Jan Mikołaj Kaliński">
Jan Mikołaj Kaliński

Jan Mikołaj Kaliński (ur. 14 maja 1799 w Radzyniu Podlaskim, zm. 19 października 1866 w Wiatce) – polski prezbiter katolicki obrządku bizantyjskiego, mianowany biskupem koadiutorem diecezji chełmsko-bełskiej, a następnie jej ordynariusz, zesłaniec.
Życiorys.
Był synem Teodora, również prezbitera, proboszcza unickiej parafii św. Jerzego w Radzyniu Podlaskim, kanonika kapituły chełmskiej i kapitana wojsk polskich oraz Anny Jankowskiej. Naukę rozpoczął w szkole powiatowej w Białej Podlaskiej. W 1817 przeniósł się do szkoły pijarów w Łukowie, a w 1819 wstąpił do seminarium duchownego w Chełmie. Święcenia prezbiteriatu otrzymał w 1822. Służył w parafii w Dobratyczach (od 1822) i Choroszczynce (od 1823). W tym czasie, z polecenia biskupa Ferdynanda Ciechanowskiego, był wolnym słuchaczem Uniwersytetu Wileńskiego. W 1840 został dziekanem dekanatu bialskiego, ale rok później został usunięty z urzędu i skazany na zesłanie za utworzenie Towarzystwa dla Ubezpieczenia Unii. Przed karą uchroniło go ułaskawienie przez Iwana Paskiewicza, namiestnika Królestwa Polskiego. W międzyczasie owdowiał i samotnie wychowywał 6 córek i 7 synów. W 1847 przeniesiony został do Konstantynowa, a 10 lat później został dziekanem łosickim.
16 marca 1862 z powodu choroby biskupa Jana Teraszewicza został mianowany jego zastępcą i koadiutorem w diecezji chełmsko-bełskiej. Rok później, po śmierci poprzednika, 26 marca 1863 objął urząd, ale ze względu na sprzeciw władz nigdy nie został konsekrowany. Głównym oponentem święceń biskupich był książę Władimir Czerkasski, który miał za złe Janowi Kalińskiemu stosowanie języka polskiego w nauczaniu kleryków seminarium duchownego, uważał go za polskiego spiskowca i "papistę". Ponadto Kaliński zdecydowanie sprzeciwiał się próbie podporządkowania diecezji chełmsko-bełskiej Rosyjskiej Cerkwi Prawosławnej, która wymuszała delatynizację obrzędów unickich i unifikację liturgii z liturgią prawosławną. Był zwolennikiem polskiego charakteru diecezji. Pozbawił urzędu Józefa Wójcickiego, który był zwolennikiem jej rusyfikacji. Za tę decyzję został upomniany i ukarany finansowo przez namiestnika Konstantyna Romanowa. Nie bez znaczenia było również osobiste zaangażowanie Kalińskiego w powstanie styczniowe wyrażane przez nabożeństwa i publiczne dowody sympatii wobec powstańców. Niedopuszczenie do sakry Kalińskiego miało również na celu ograniczenie święceń nowych prezbiterów, co przez powstanie braków kadrowych miało otworzyć drogę do działania duchownym sprzyjającym Cerkwi prawosławnej, inkardynowanym z innych diecezji. Kaliński prosił wówczas ordynariusza diecezji lwowskiej Spirydiona Litwinowicza o udzielanie święceń kandydatom diecezji chełmsko-bełskiej. Ten jednak odmówił wsparcia, licząc prawdopodobnie na unię personalną i przejęcie władzy w tejże diecezji.
W sprawie sakry Kalińskiego interweniował u władz rosyjskich również kardynał Giacomo Antonelli, który w nocie z 10 lutego 1865 zarzucił Rosji łamanie konkordatu z 1847.
23 września 1866 Jan Kaliński został aresztowany. Przed samym wywozem na zesłanie władze rosyjskie proponowały w Lublinie Kalińskiemu wolność, powrót na urząd i 10 tysięcy rubli pensji, pod warunkiem wycofania języka polskiego z seminarium i katechizacji oraz delatynizację obrzędów. Biskup nominat nie przystał na taki układ i został wywieziony do Wiatki, gdzie zmarł. Władzę w diecezji przejął wcześniej odsunięty Józef Wójcicki.

</doc>
<doc id="840826" url="https://pl.wikipedia.org/wiki?curid=840826" title="Wasyl Mizerny">
Wasyl Mizerny

Wasyl Martyn Mizernyj, pseud. "Ren", syn Wasyla i Anastazji (ur. 25 lutego 1910 w Wierzbowie, zm. 24 sierpnia 1949 koło Libuchory) – ukraiński dowódca wojskowy, major UPA. Brat Iwana Mizernego.
Życiorys.
Przed wojną służył w Wojsku Polskim. Walczył w obronie Karpato-Ukrainy, był oficerem Karpackiej Siczy, dowodząc początkowo plutonem, a następnie kompanią.
W 1941 ukończył okupacyjną szkołę oficerską policji w Nowym Sączu, został powiatowym komendantem kolaboracyjnej policji ukraińskiej w Landkreis Sanok.
W latach 1943–1944 był dowódcą łemkowskiego kurenia UPA. W latach 1945–1947 dowódca 26 Odcinka Taktycznego „Łemko”. Pod koniec 1947 przedostał się na teren Ukraińskiej SRR. W latach 1947–1949 był oficerem sztabu grupy UPA-Zachód. Zginął w walce z radzieckim NKWD w 1949 w powiecie Turka.
Ciała poległych w tym starciu żołnierzy UPA zostały pochowane w lesie koło wsi Borynia. W 1992 zostały ekshumowane i przeniesione do wspólnej mogiły na cmentarzu we wsi Jabłonów.

</doc>
<doc id="840827" url="https://pl.wikipedia.org/wiki?curid=840827" title="Traci Elizabeth Lords">
Traci Elizabeth Lords



</doc>
<doc id="840835" url="https://pl.wikipedia.org/wiki?curid=840835" title="Marcin Zegadło">
Marcin Zegadło

Marcin Zegadło (ur. 1977) – poeta, absolwent wydziału prawa Uniwersytetu Łódzkiego.
Publikował w „Studium”, „Undergruncie”, „Pro Arte” i w „Red.”, „Pograniczach”, „Czasie Kultury”, „Tyglu Kultury”, „Kresach”, „Zeszytach Poetyckich”, „Odrze”, „Chimerze”, „Gazecie Wyborczej”, „Akcencie”, „Fabulariach” oraz internetowych magazynach „Helikopter”, „Dwutygodnik”, „Szafa”. Laureat konkursów literackich. Autor pięciu tomów wierszy. 
Mieszka w Częstochowie.

</doc>
<doc id="840838" url="https://pl.wikipedia.org/wiki?curid=840838" title="Czerwona Orkiestra">
Czerwona Orkiestra

Czerwona Orkiestra (niem. "Rote Kapelle") – siatka szpiegowska podporządkowana wywiadowi ZSRR, funkcjonująca w latach II wojny światowej na terytorium Belgii, Holandii, Francji oraz III Rzeszy. Dostarczająca Związkowi Radzieckiemu informacje na temat produkcji przemysłu zbrojeniowego III Rzeszy, budowy Wału Atlantyckiego, nastrojów w Wehrmachcie i transportów wojskowych.
Nazwa "Czerwona Orkiestra" została nadana siatce przez kontrwywiad niemiecki, który prowadząc nasłuch komunikacji radiowej wywiadu ZSRR stwierdził, iż słowo „muzykant” oznacza w sowieckim żargonie szpiegowskim radiotelegrafistę – stąd nazwą „kapela” (niem. "Kapelle") zaczęto określać grupy szpiegowskie. Przymiotnik „czerwony” (niem. "rot") oznaczał powiązania organizacji z sowieckim wywiadem wojskowym GRU.
Szefem "Czerwonej Orkiestry" był Leopold Trepper (ps. „Otto” lub „Wielki Szef”), oficjalnie występujący jako kanadyjski biznesmen, Adam Mikler. Zadanie utworzenia w zachodniej Europie organizacji wywiadu wojskowego opartej na sieci przedsiębiorstw handlowych i produkcyjnych, mających zakamuflować rzeczywistą działalność agentów sowieckich, zlecił Trepperowi już w 1937 szef GRU, armkom Jan Bierzin.
W 1942 r. "Czerwona Orkiestra" była największą na świecie organizacją szpiegowską, dysponującą ponad 400 radiostacjami w krajach europejskich i kilkudziesięcioma tysiącami czynnych agentów – także w takich krajach jak Stany Zjednoczone, Kanada i Wielka Brytania.
Brukselska struktura "Czerwonej Orkiestry" została rozpracowana w grudniu 1941 przez Abwehrę, która zlokalizowała jej nadajniki i aresztowała jej przywódców, m.in. Leopolda Treppera w listopadzie 1942. W grudniu 1942 część kierownictwa siatki w Brukseli skazano na śmierć i stracono. W 1942 zlikwidowany został ośrodek w Paryżu, będący ówczesną centralą "Czerwonej Orkiestry".
Abwehra z początkiem 1943 zorganizowała prowokację wywiadowczą, do której pozyskano m.in. Treppera – siatka miała działać pod kontrolą niemieckiego wywiadu, dostarczając sowieckiemu GRU spreparowane i fałszywe informacje.
W połowie 1943 GRU zorientowało się, że to podstęp i zerwało kontakty z "Czerwoną Orkiestrą", która całkowicie przestała funkcjonować jesienią 1944. Leopold Trepper wydostał się pod koniec 1943 z Niemiec i wrócił do ZSRR, gdzie został aresztowany i skazany na wieloletnie więzienie na Łubiance, w którym przebywał do 1953 r.
Grupa we Francji.
„Czerwona orkiestra” powstała na początku 1929 roku we Francji w Paryżu. Siatka działała w systemie „Rabkor"”- raboczij koriespondient". Opierała się na robotnikach komunistach, którzy przekazywali informacje o tym, co dzieje się w ich zakładach. We Francji sieć ta składała się z około trzech tysięcy robotników, pracujących przeważnie w zakładach zbrojeniowych. Pisali oni regularnie artykuły o sytuacji w swoich zakładach do organu Francuskiej Partii Komunistycznej, „L’Humanite”. Artykułów zawierających wartościowe informacje wywiadowcze nie publikowano, tylko przekazywano je do ambasady radzieckiej w Paryżu, a stamtąd do Moskwy. Na czele siatki został postawiony Jeszaj Bira, żydowski komunista. Posługiwał się pseudonimem „Fantomas”. Jego zastępcą był Alter Sztrum. Po trzech latach działalności oni i pozostałych pięciu szefów siatki zostało ujętych wskutek donosu. Wspomniani Jeszaj Bira i Alter Sztrum, zostali zatrzymani wskutek donosu od podwójnego agenta i skazani na trzy lata więzienia. Większość agentów uniknęła aresztowania.
Grupa w Warszawie.
W Warszawie istniała do sierpnia 1939 grupa, która była związana z GRU ("Главным Разведывательным Управлением").
Koordynatorem tej prowadzonej przez Rudolfa Herrnstadta małej grupy był na początku II wojny światowej i po przesiedleniu do Berlina dyplomata Gerhard Kegel. Trzymał się on z dala od wszelkiej dalszej działalności opozycyjnej i dzięki temu w 1942 roku uniknął aresztu. W 1944 roku udało mu się zbiec do Armii Czerwonej.
Późniejszy wydawca Helmut Kindler, przyjaciel z młodości Ilse Stöbe należał, jak i ona, do tej grupy. Jako sprawozdawca wojenny i redaktor gazety żołnierskiej w Warszawie – zaryzykował utrzymywanie składu broni polskiego ruchu oporu. Na jesieni 1943 roku został z powodu swoich kontaktów aresztowany przez Gestapo.
Do tego kręgu należał też Rudolf von Scheliha, mający kontakty z polskim ruchem oporu poprzez Klementynę Mańkowską, związaną z organizacją wywiadowczą Muszkieterowie.
Na jesieni 1941 Scheliha zaprosił swego polskiego znajomego, hrabiego Adolfa Bnińskiego do Berlina – pod pretekstem redagowania dla urzędu spraw międzynarodowych (Auswärtiges Amt) propagandowych tekstów, skierowanych przeciw członkom polskiego ruchu oporu. Ambasador Ulrich Sahm w swej opublikowanej w 1990 roku autobiografii uważa za możliwe, że przy tej okazji Scheliha przekazał Bnińskiemu materiał do dokładnego udokumentowania zbrodni niemieckich okupantów. To ukończone w styczniu 1942 roku dzieło pt. „Nazistowska kultura w Polsce”, zredagowane przez polski ruch oporu i uwiecznione na mikrofilmie – zostało z wielkim osobistym ryzykiem ludzi biorących w tym udział przeszmuglowane do 1945 roku do Wielkiej Brytanii. Uchodzi ono za jedno z najbardziej dokładnych sprawozdań z okresu wojennego na temat holocaustu w Europie Wschodniej.

</doc>
<doc id="840844" url="https://pl.wikipedia.org/wiki?curid=840844" title="Johann Deisenhofer">
Johann Deisenhofer

Johann Deisenhofer (ur. 30 września 1943 w Zusamaltheim) – niemiecki biochemik i biofizyk, laureat Nagrody Nobla.
Życiorys.
Jego rodzice, Thekla i Johann, prowadzili gospodarstwo rolne. Zgodnie ze zwyczajem Johann Deisenhofer jako ich najstarszy syn powinien je przejąć. Jego rodzice, widząc brak zainteresowania rolnictwem u syna, zdecydowali się na wysłanie go do szkoły w Donauwörth, a następnie w Augsburgu. W 1963 roku zdał maturę i uzyskał stypendium, pozwalające mu podjąć studia uniwersyteckie. 
Studia na wydziale fizyki Uniwersytetu technicznego w Monachium (TUM), rozpoczął jesienią 1965 po 18-miesięcznej służbie w Bundeswehrze. Fizykę wybrał ze względu na zainteresowania, związane głównie z astronomią. W trakcie studiów w większym stopniu zainteresowała go m.in. fizyka ciała stałego. Po uzyskaniu stopnia doktora na TUM, rozpoczął staż w Instytucie Maxa Plancka w Martinsried pod kierownictwem Roberta Hubera. Pracował w grupie badawczej, zajmującej się głównie rozwiązywaniem struktur białek za pomocą technik rentgenostrukturalnych.
W 1988 roku otrzymał, wraz z Robertem Huberem i Hartmutem Michelem, nagrodę Nobla w dziedzinie chemii za wyznaczenie trójwymiarowej struktury centrum reakcji fotosyntezy u bakterii.

</doc>
<doc id="840864" url="https://pl.wikipedia.org/wiki?curid=840864" title="Kościół Karmelitów w Warszawie">
Kościół Karmelitów w Warszawie



</doc>
<doc id="840866" url="https://pl.wikipedia.org/wiki?curid=840866" title="Wołodymyr Szczygielski">
Wołodymyr Szczygielski

Wołodymyr Szczygielski, pseud. „Burłaka” (; ur. 18 sierpnia 1920 we Lwowie, zm. 7 kwietnia 1949 w Rzeszowie) – ukraiński dowódca wojskowy, porucznik UPA, za przestępstwa popełnione na terenie Polski skazany na karę śmierci.
Życiorys.
Uczęszczał do gimnazjum we Lwowie, w VI klasie porzucił naukę z powodów materialnych, pracował jako sprzedawca. W 1938 walczył w obronie Ukrainy Karpackiej, następnie przedarł się do Rumunii. W 1939 został przerzucony do Niemiec na szkolenie dywersyjne Abwehry. W 1940 przerzucony na teren ZSRR, przekazywał stamtąd informacje wywiadowcze. W drugiej połowie 1941 został komendantem posterunku pomocniczej policji ukraińskiej w Wojtkowej, później również w Kuźminie, Jaworniku Ruskim i Medyce.
Przez kilka dni dowodził kureniem utworzonym z 3 sotni składających się z byłych policjantów ukraińskich. Kureń pod jego osobistym dowództwem wziął udział 6 sierpnia 1944 w rozstrzelaniu 42 Polaków w Baligrodzie.
W okolicy Radziejowej kureń „Burłaki” zaatakował sowieckich partyzantów. Rosjanie odparli atak Ukraińców. Sześciu banderowców zostało zabitych, reszta się rozpierzchła. Upowcy z kurenia „Burłaki” zebrali się ponownie w Żernicy Wyżnej. Tutaj 8 sierpnia kureń przeformowano, a dowództwo powierzono Wasylowi Mizernemu ps. „Ren”. „Burłace” pozostawiono dowództwo sotni.
Był dowódcą sotni „Udarnyky 4” (94 a), zorganizowanej przez niego 25 czerwca 1944, wchodzącej w skład 2 kurenia „Udarnyky” pod dowództwem „Bajdy”. Pod koniec 1947 przebił się z sotnią na teren Czechosłowacji, kierując się do amerykańskiej strefy okupacyjnej w Niemczech. Sotnia została okrążona i częściowo rozbita, a sam „Burłaka” ujawnił się po zagwarantowaniu mu bezpieczeństwa. Jednak gwarancji nie dotrzymano, w 1948 został wydany władzom polskim. W czasie śledztwa przyznał się do kierowania mordem Polaków w Baligrodzie. W uzasadnieniu do aktu oskarżenia pojawił się zarzut kierowania tą zbrodnią. Z nieznanych powodów formalnie jednak nie postawiono mu tego zarzutu. Za zbrodnię w Baligrodzie nie został osądzony. Za inne przestępstwa popełnione na terenie Polski Szczygielski został skazany na karę śmierci przez Wojskowy Sąd Rejonowy w Rzeszowie. Wyrok wykonano poprzez rozstrzelanie 7 kwietnia 1949 w więzieniu w zamku rzeszowskim.
IPN umieścił Włodymyra Szczygielskiego na indeksie „represjonowanych przez PRL z powodów politycznych”.

</doc>
<doc id="840870" url="https://pl.wikipedia.org/wiki?curid=840870" title="Good Morning Revival">
Good Morning Revival

Good Morning Revival – czwarty album studyjny amerykańskiego zespołu Good Charlotte. Producentem płyty jest Don Gilmore, a całość zmiksował Andy Wallace. Na razie ukazało się sześć singli promujących album. Są to: Keep Your Hands Off My Girl, The River, Dance Floor Anthem, Misery, Victims of Love i Where Would We Be Now. W porównaniu z poprzednimi płytami na albumie jest więcej elektroniki.
Lista utworów.
Bonusy:
Miejsca na listach.
Album.
Najwyższe miejsca albumu na listach w poszczególnych krajach:

</doc>
<doc id="840873" url="https://pl.wikipedia.org/wiki?curid=840873" title="Literatura rumuńska">
Literatura rumuńska

Literatura rumuńska – termin obejmujący teksty pisane i mówione w języku rumuńskim, tworzone przez rumuńskich pisarzy w kraju i za granicą. Dzieje literatury rumuńskiej obejmują także piśmiennictwo religijne i świeckie (głównie kroniki), tworzone w języku cerkiewnosłowiańskim, który był językiem urzędowym i literackim księstw rumuńskich w średniowieczu. 
Najstarsze teksty pisane w języku rumuńskim pochodzą z XVI wieku. Z czasów wcześniejszych znane są zapisy pojedynczych słów, nazw osobowych i miejscowych, wplatane do tekstów pisanych w innych językach. Do przełomu XVIII i XIX wieku podstawowym alfabetem używanym do zapisu języka rumuńskiego była rumuńska cyrylica, którą po roku 1862 zastąpił alfabet rumuński.
Początki literatury rumuńskiej.
Literatura rumuńska początkowo pozostawała pod wpływem kultury bizantyjskiej oraz cerkiewnosłowiańskiej tradycji piśmienniczej. Najstarsze zabytki pisane z terenów rumuńskich pisane były w języku cerkiewnosłowiańskim, który pełnił w księstwach rumuńskich funkcję języka literackiego i liturgicznego. Również pierwsze druki z terenów Rumunii pisane były w języku cerkiewnosłowiańskim: "Mszał" ("Liturghierul", 1508), "Oktoich" ("Octoihul", 1510) i "Ewangeliarz" ("Evangheliarul", 1512), wydane staraniem mnicha Macarie w klasztorze Dealu (w okolicy Târgoviște).
Za najstarszy zachowany tekst w języku rumuńskim uchodzi datowany na rok 1521 tzw. "list Neacșu" – bojara z Długopola (rum. Dlăgopole, dziś Câmpulung) adresowany do braszowskiego starosty. Jest to zwarty tekst rumuński, pisany rumuńską cyrylicą i zawierający pewne elementy (formuły wstępu i zakończenia) w języku cerkiewnosłowiańskim. Za najstarszą drukowaną książkę w języku rumuńskim uchodzi "Katechizm luterański" ("Catehismul Luteran"), wydany w 1544 r. w Sybinie staraniem Filipa Mołdawianina (Filip Moldoveanul). Do dziś nie zachował się żaden egzemplarz tego tekstu. Z tego okresu pochodzi kalwiński Śpiewnik "Carte de cântece" – jedna z pierwszych prób użycia alfabetu łacińskiego dla zapisu języka rumuńskiego.
Na rosnącą rolę języka rumuńskiego (nazywanego wówczas wołoskim lub mołdawskim) wskazują dość liczne przekłady ksiąg religijnych z wieku XVI wiek. Należą do nich m.in. przekłady Biblii: "Psałterz szkejański" ("Psaltirea Scheiană"), "Psałterz woroniecki" ("Psaltirea Voroneţeană"), "Psałterz Hurmuzaki" ("Psaltirea Hurmuzaki") czy "Kodeks woroniecki" ("Codicele Voroneţean"). Dokładne daty powstania rękopisów pozostają nieznane. Pierwszy pełny przekład Pisma Świętego ukazał się w roku 1668 – Biblia bukaresztańska.
Literatura XVII–XVIII wieku.
W XVII–XVIII wieku w Mołdawii rozwijało się piśmiennictwo religijne i historiografia. Tradycję pisania kronik w języku rumuńskim zapoczątkował Grigore Ureche (1590–1647), piastujący wysokie urzędy na dworach hospodarów mołdawskich. Napisał on "Latopis Ziemi Mołdawskiej", kronikarski tekst, opisujący dzieje księstwa mołdawskiego od jego powstania w XIV w. aż do końca wieku XVI. Utwór ten powstał w latach 1642–1647 i był pierwszym rumuńskojęzycznym tekstem tego typu. Teksty kronikarskie powstające w księstwach rumuńskich wcześniej (np. szesnastowieczne kroniki pisane przez biskupa Macarie lub mnicha Azarie) powstawały w języku cerkiewnosłowiańskim. Ureche w swym "Latopisie" jako pierwszy Mołdawianin sformułował tezę o łacińskim pochodzeniu języka mołdawskiego uznając przy tym, iż Mołdawianie i Wołosi są potomkami rzymskich kolonizatorów osiedlających się w Dacji w starożytności, głosił również pogląd o jedności narodowej Rumunów, zamieszkujących Mołdawię i Wołoszczyznę.
Kronikarskie dzieło Grigora Ureche kontynuował Miron Costin (1633–1691), wywodzący się z wpływowego rodu mołdawskiego. Wykształcenie zdobywał on w jezuickich szkołach w miasteczku Bar oraz w Kamieńcu Podolskim oraz prawdopodobnie również we Lwowie. Costin jest autorem "Latopisu Ziemi Mołdawskiej od wojewody Arona" (rum. "Letopiseţul Ţării Moldovei de la Aaron Vodă"), który powstał w latach 1675–1677 i opisuje wydarzenia rozrywające się w przeciągu 66 lat od okresu powtórnego objęcia rządów przez hospodara Arona w 1594 r., do objęcia władzy przez Istrate Dabija w 1661 r. Latopis przedstawia napisane barwnym językiem dzieje polityczne ówczesnej Mołdawii, prezentuje także portrety znanych osobistości, władców i arystokratów mołdawskich. 
Innym dziełem Mirona Costina jest pisana w języku polskim praca "Chronika Ziem Mołdawskich i Multańskich" (powstała pod koniec lat 70. XVII w.), stanowiąca opis historyczno-geograficzny hospodarstwa mołdawskiego i wołoskiego. W utworze tym Costin przedstawia teorię o rzymskim pochodzeniu Rumunów, na poparcie swej tezy przytaczając argumenty historyczne, językowe, archeologiczne i etnograficzne.
Rozwinięcie tej teorii zawiera pisany w języku rumuńskim, niedokończony traktat historyczny, podejmujący problem pochodzenia Rumunów, zatytułowany "O narodzie Mołdawian, z jakiej ziemi pochodzą ich przodkowie" (rum. "De neamul moldovenilor, din ce ţară au ieşit strămoşii lor"). Sam tekst zachował się do dzisiaj z późniejszych, osiemnastowiecznych odpisów, jednak na podstawie analiz ustalono, iż powstał najprawdopodobniej w latach 1685–1691. W traktacie przedstawione zostały dzieje cesarstwa rzymskiego, jego podboje i granice, podbój Dacji przez Rzymian i kolonizacji tych terenów przez ludność rzymską. Tekst ma charakter polemiczny i koncentruje się na podważaniu argumentów sprzeciwiających się teorii o rzymskim pochodzeniu Rumunów. 
Po śmierci Costina latopis dokończył ostatni z wielkich kronikarzy mołdawskich – Ion Neculce (1672–1745) opisując w nim wydarzenia do 1743 r.
Europejską sławę zyskał Dymitr Kantemir (1673–1723), hospodar Mołdawii, naukowiec, humanista i pisarz, autor wielu dzieł z zakresu filozofii, historii, geografii, etnografii, muzykologii, filologii i literatury pięknej. Dużą wartość naukową miała wydana przez niego w 1716 r. w Berlinie praca "Descriptio Moldaviae", szczegółowo omawiająca kwestie geograficzne, polityczne i etniczne hospodarstwa mołdawskiego.
W tym czasie, przede wszystkim na bazie literatury mołdawskiej, zaczął się kształtować rumuński język literacki. Wśród kronikarzy w Księstwie Wołoskim wyróżniał się w tym okresie m.in. R. Popescu.
Odrodzenie narodowe.
Na przełomie XVIII i XIX wieku w Siedmiogrodzie, znajdującym się podówczas w granicach Imperium Habsburgów, działali pisarze, reprezentujący tzw. szkołę siedmiogrodzką. Pisarze ci próbowali w naukowy sposób udowadniać tezę o rzymskim pochodzeniu Rumunów i ich języka, a także o kontynuacji osiedlenia romańskiego w Siedmiogrodzie od czasów starożytnych do im współczesnych. W pracach przedstawicieli szkoły pojawiły się również postulaty politycznej, ekonomicznej i kulturowej emancypacji Rumunów. Dzięki staraniom twórców z kręgu szkoły siedmiogrodzkiej rumuńską cyrylicę, dotychczas używaną do zapisywania języka rumuńskiego, zastąpiono w Transylwanii alfabetem rumuńskim. Emigrując z ziem należących do państwa Habsburgów, uczniowie działaczy szkoły siedmiogrodzkiej stali się głównymi inicjatorami tzw. rumuńskiego odrodzenia narodowego na Wołoszczyźnie. Za najważniejszych przedstawicieli szkoły siedmiogrodzkiej uważani są m.in. Samuil Micu, Petru Maior, Gheorghe Șincai i Ion Budai-Deleanu. Dzięki ich staraniom rumuńska ideologia narodowa zyskiwała coraz większą popularność wśród wołoskiej i mołdawskiej ludności. Rozpoczął się długotrwały proces reromanizacji języka rumuńskiego, polegający na zastępowaniu słowiańskich (ale także węgierskich i tureckich) elementów języka elementami romańskimi.
Wiek XIX przyniósł wielkie ożywienie kultury. W literaturze rumuńskiej znalazły odbicie wyzwoleńcze i społeczne dążenia narodu, powstawały towarzystwa kulturalne, czasopisma oraz zawodowy teatr rumuński. W pierwszej połowie 1840 roku ukazywało się założone przez Mihaila Kogălniceanu pierwsze rumuńskie pismo literacko-społeczne, "Dacia literară". Na łamach pisma pojawiały się postulaty rozwoju oryginalnej rodzimej literatury, inspirowanej folklorem, rumuńską historią i aktualnymi problemami społecznymi. Równolegle podkreślano potrzebę rozwijania języka narodowego. Autorzy pisma stawiali sobie cel wspieranie rodzimej, ambitnej literatury, czemu służyć miała rzeczowa krytyka nowych publikacji książkowych, sformułowana w haśle "Będziemy krytykować książki, a nie ich autorów". Były to jednocześnie pierwsze kroki rozwoju rumuńskiej krytyki literackiej.
Zakreślony na łamach pisma program troski o rozwój ambitnej, nowoczesnej literatury rumuńskiej w duchu romantyzmu, bez względu na granice dzielące ziemie rumuńskie, spotkał się z żywym odzewem. Program pisma poparli liczni pisarze, reprezentujący tzw. pokolenie 1848, zwane też grupą paszoptystów (rum. patruzeci şi opt 'czterdzieści osiem'), m.in. Dimitrie Bolintineanu, Grigore Alexandrescu, Costache Negruzzi, Alecu Russo, Vasilie Alecsandri.
Ze względu na kłopoty z cenzurą, wydawanie pisma zostało zawieszone po ukazaniu się trzech numerów. Jednak środowisko skupione wokół pisma nie zakończyło działalności. Vasile Alecsandri, Mihail Kogălniceanu i Constantin Negruzzi utworzyli w 1840 r. w Jassach teatr (dziś Teatr Narodowy), będący pierwszą na ziemiach rumuńskich próbą stworzenia trwałej instytucji teatralnej. Na potrzeby sceny Alecsandri zaczął pisać utwory dramatyczne. Były to początkowo przeróbki oryginalnych dramatów francuskich, (komedie "Farmazonul din Hârlău", wystawiona na jesieni 1840 r., oraz "Cinovnicul și modista", w lutym 1841 r.), później już oryginalne teksty (m.in. "Iorgu de la Sagadura" z 1844 r.). 
Program kulturalny pisma "Dacia literară" podjął wydawany przez ten sam krąg autorów tygodnik "Propășirea" ("Postęp"). Pismo to ukazywało się zaledwie przez dziesięć miesięcy (od 9 stycznia, do 29 października 1844 r.), lecz jego wkład w rozwój literatury rumuńskiej jest znaczny. Na jego łamach publikowane były artykuły krytyczne, rozprawy historyczne oraz utwory literackie (poezja i proza).
Druga połowa XIX wieku.
W drugiej połowie XIX wieku tworzyli m.in. Alexandru Odobescu, Bogdan Petriceicu Hasdeu (także filolog i historyk), Ion Creangă oraz najwybitniejszy poeta rumuński Mihai Eminescu, jeden z głównych przedstawicieli europejskiej liryki romantycznej. W 1863 powstało stowarzyszenie literatury Junimea, a od roku 1867 ukazywał się jego organ „"Convorbiri Literare"” (współzałożycielami byli Titu Liviu Maiorescu i Constantin Negruzzi), grupujące zwolenników hasła „sztuka dla sztuki”. Przedstawiali mu się pisarze proletariaccy skupieni wokół pisma „"Contemporanul"” (założone w roku 1881 przez C. Dobrogeanu-Ghereę).
Wiek XX do końca I wojny światowej.
Na przełomie XIX i XX wieku literaturę realistyczną o akcentach ostrej krytyki społecznej reprezentowali dramatopisarz Ion Luca Caragiale oraz prozaicy: Ioan Slavici, Duiliu Zamfirescu, Barbu Ștefănescu Delavrancea, Alexandru Vlahuță (także poeta). W poezji wyróżniali się: George Coșbuc, Octavian Goga, Carmen Silva oraz symboliści: Ion Minulescu i George Bacovia. Pisarze przejawiający zainteresowanie problematyką chłopską (m.in. Nicolae Iorga) skupiali się wokół pism „Sămănătorul” (założonego 1901) i „Viaţa românească” (założonego 1906, przywódca – krytyk Garabet Ibrăileanu).
Okres międzywojenny.
Okres po zakończeniu I wojny światowej był dla literatury rumuńskiej szczególnie owocny. Intensywnie rozwijała się wówczas powieść, początkowo inspirowana w znacznej mierze przez wydarzenia wojenne oraz związane z nią przemiany społeczne. Do tematyki wojennej nawiązują m.in. powieści Liviu Rebreanu (1885–1944) "Las wisielców" (rum. "Pădurea spânzuraților", 1922), "Bunt" (rum. "Răscoala", 1933) oraz Camila Petrescu "Ostatnia noc miłości, pierwsza noc wojny" (rum. "Ultima noapte de dragoste, întâia noapte de război", 1930). 
Do wyróżniających się osobowości literackich tego czasu zaliczany jest również prozaik i historyk George Călinescu (1899–1965). Debiutowali podówczas także poeci Tudor Arghezi (1880–1967), Lucian Blaga (1895–1961) oraz Ion Barbu (1985–1961), swą karierę rozpoczynał także pisarz i religioznawca Mircea Eliade (1907–1986). Działający na Zachodzie i piszący po francusku Rumun, Tristan Tzara (1896–1963), był twórcą dadaizmu, jednego z najbardziej radykalnych nurtów awangardowych w literaturze i sztuce współczesnej.
Literatura powojenna.
Po objęciu w kraju władzy przez komunistów (1944), podobnie jak w innych krajach znajdujących się pod wpływem Związku Radzieckiego, obowiązującym modelem kultury, tak w sztukach wizualnych, jak i literaturze, stał się realizm socjalistyczny. Za sprawą politycznych ingerencji doszło do rozwiązania istniejących wcześniej instytucji i organizacji kulturalnych, takich jak Związek Pisarzy Rumuńskich czy Akademia Rumuńska i zastąpienia ich nowymi, tworzonymi według wzorów sowieckich i zrzeszającymi ludzi akceptowanych przez system. Poprzez działania polityczne (represje, zakaz druku i wycofywanie z bibliotek książek niepożądanych autorów) uległa zerwaniu więź z międzywojenną tradycją literacką. Kontrola polityczna doprowadziła do przeformułowania roli, jaką literatura ma pełnić w życiu społecznym. Utwory literackie miały stać się elementem propagandy, służącej przede wszystkim celom politycznym i społecznym, natomiast wartość artystyczna tekstów, poszukiwania formalne i treściowe i ideowe przestały odgrywać istotną rolę. Stąd też w pierwszych latach powojennych powstawały głównie utwory utrzymane w poetyce realizmu socjalistycznego, zakładającego m.in. typowość opisywanych sytuacji, ideologiczną motywację rozwoju akcji i romantykę rewolucyjną oraz przesłanie dydaktyczne. Wśród autorów, tworzących utwory prozatorskie w zgodzie z założeniami realizmu socjalistycznego byli m.in. Mihail Sadoveanu (1880–1961), autor takich utworów, jak "Fantezii răsăritene" (1946), "Păuna Mică" (1948), a zwłaszcza "Mitrea Cocor", Zaharia Stancu (1902–1974), pierwszy przewodniczący nowego Związku Pisarzy Rumuńskich, Alexandru Jar (1911–1988), Petru Dumitriu (1924-2002) czy Eusebiu Camilar (1910–1965). Również poezja stała się narzędziem propagandy, co objawiało się np. w afirmacji i akceptacji nowego porządku politycznego a zaowocowało liryką zaangażowaną w bieżące sprawy społeczno-polityczne i unikającą intymności. Wśród poetów tego okresu zaznaczyli swą obecność m.in. Alexandru Toma (1875–1954), Dan Deșliu (1927–1992), Mihai Beniuc (1907–1988), Marcel Breslașu (1903–1966).
W powojennej literaturze rumuńskiej dominuje poezja, m.in. twórcy: Maria Banuș, Nina Cassian, Nicolae Labiș, Nichita Stănescu, Marin Sorescu, Ana Blandiana, Ștefan Augustin Doinaș, Mircea Dinescu. 
Prozę reprezentują Mircea Cărtărescu, Lucia Demetrius, Zaharia Stancu, Mihail Sadoveanu, Mircea Eliade (wybitny religioznawca), Marin Preda, Eugen Barbu, Alexandru Ivasiuc, Dumitru Radu Popescu (także dramatopisarz), Augustin Buzura, Nicolae Breban, Constantin Ţoiu, Ștefan Bănulescu, George Bălăiţă. 
Dramat natomiast Alexandru Mirodan, Teodor Mazilu, Marin Sorescu, Aurel Baranga, Paul Everac. W krytyce literackiej na czoło wysuwają się: Nicolae Manolescu, Mircea Zaciu, Eugen Simion. Spośród rumuńskich emigrantów światową sławę zdobyli tworzący we Francji: Tristan Tzara, Eugen Ionescu, Emil Cioran.

</doc>
<doc id="840877" url="https://pl.wikipedia.org/wiki?curid=840877" title="Wołodymyr Soroczak">
Wołodymyr Soroczak

Wołodymyr Soroczak, ps. „Berkut”, „Woron” (; ur. 22 lutego 1922 w Jaworniku Ruskim, zm. 5 lutego 2010 w Chicago) – oficer UPA, dowódca kurenia.
Życiorys.
Ukończył szkołę podstawową w Jaworniku Ruskim, następnie w 1942 ukraińskie gimnazjum w Jarosławiu. Rozpoczął studia medyczne na Uniwersytecie Lwowskim, jednak w 1943 został powołany do Baudienstu, gdzie służył do 1944. Od maja 1944 działał w ukraińskim podziemiu nacjonalistycznym. Od lipca do 20 listopada 1944 uczestniczył w kursie oficerskim UPA w szkole „Ołeni-2”. Od listopada 1944 do maja 1945 był dowódcą ochrony kursu oficerskiego. Od czerwca do września 1945 instruktor taktyki w dwóch szkołach podoficerskiej UPA, koło Fredropola i Birczy. Od października 1945 organizator i dowódca sotni na Pogórzu Przemyskim.
W październiku 1945 zorganizował własną sotnię. Od kwietnia do października 1946 prowadził szkolenia wojskowe i polityczne w okolicach Przemyśla, Jarosławia i Lubaczowa.
Od 1 listopada 1946 do września 1947 był dowódcą 28 Odcinka Taktycznego UPA „Danyliw” i dowódcą kurenia „Wowky”. 9 czerwca 1947 w walce odniósł ciężkie rany obu nóg, które udało mu się wyleczyć.
Od 30 września 1947 do 19 stycznia 1948 przebił się wraz z oddziałem rajdem do amerykańskiej strefy okupacyjnej w Niemczech, gdzie działał w Misji UPA i UHWR oraz w redakcji pisma „Do zbroji”, następnie w 1955 wyemigrował do USA, gdzie działał w organizacjach nacjonalistycznych i kombatanckich w Chicago.

</doc>
<doc id="840880" url="https://pl.wikipedia.org/wiki?curid=840880" title="Polhodia">
Polhodia

Polhodia – krzywa, którą na powierzchni elipsoidy bezwładności opisuje punkt przecięcia tej powierzchni z chwilową osią obrotu, w ruchu bryły sztywnej wokół pewnego nieruchomego punktu, w wypadku, gdy suma momentów sił względem tego punktu jest równa zero.

</doc>
<doc id="840883" url="https://pl.wikipedia.org/wiki?curid=840883" title="Marzec 2007 w sporcie">
Marzec 2007 w sporcie



</doc>
<doc id="840885" url="https://pl.wikipedia.org/wiki?curid=840885" title="Jerzy Bicz">
Jerzy Bicz

Jerzy Bicz (ur. 5 lutego 1962 w Myślenicach) – polski siatkarz, obecnie trener i nauczyciel wychowania fizycznego.
Przez całą trenerską karierę trenuje drużyny Dalinu Myślenice. Największym sukcesem w jego karierze trenerskiej jest awans z żeńską drużyną Dalinu do Ekstraklasy Siatkarek, a także zajęcie w tych rozgrywkach 7. miejsca w sezonie 2005/2006. Obecnie trenuje młodzież w SMS Dalin Myślenice.

</doc>
<doc id="840890" url="https://pl.wikipedia.org/wiki?curid=840890" title="15 Dywizja Artylerii Obrony Przeciwlotniczej">
15 Dywizja Artylerii Obrony Przeciwlotniczej

15 Dywizja Artylerii Obrony Przeciwlotniczej (15 DA OPL) – związek taktyczny artylerii przeciwlotniczej Sił Zbrojnych PRL.
Formowanie i zmiany organizacyjne.
Formowanie dowództwa dywizji rozpoczęto w 1952 roku we Wrocławiu (OK Nr IV). Pułki artylerii zostały przekazane z rozformowywanego 7 Korpusu Artylerii OPL. W skład dywizji weszły również samodzielne pułki artylerii OPL okręgu.

</doc>
<doc id="840894" url="https://pl.wikipedia.org/wiki?curid=840894" title="13 Dywizja Artylerii Obrony Przeciwlotniczej">
13 Dywizja Artylerii Obrony Przeciwlotniczej

13 Dywizja Artylerii Obrony Przeciwlotniczej (13 DA OPL) – związek taktyczny artylerii przeciwlotniczej Sił Zbrojnych PRL.
Formowanie i zmiany organizacyjne.
Formowanie jednostki dowództwa dywizji rozpoczęto w 1952 roku w Bytomiu (KOW). Pułki artylerii zostały przekazane z rozformowywanego 7 Korpusu Artylerii OPL. W 1959 dywizji nadano imię "Powstańców Śląskich". W 1962 zmieniono jej nazwę na 13 Dywizję Artylerii Obrony Powietrznej Kraju im. Powstańców Śląskich.
W 1967 dywizję przemianowano na 1 Dywizję Artylerii Przeciwlotniczej Obrony Powietrznej Kraju im. Powstańców Śląskich.

</doc>
<doc id="840897" url="https://pl.wikipedia.org/wiki?curid=840897" title="Sidi uld Szajch Abdallahi">
Sidi uld Szajch Abdallahi

Sidi Muhammad uld Szajch Abdallahi (arab. سيدى محمد ولد الشيخ عبد الله, fr. "Sidi Mohamed Ould Cheikh Abdallahi"; ur. 1938 w Alaku, zm. 22 listopada 2020 w Nawakszucie) – mauretański polityk, w latach 2007–2008 sprawował urząd prezydenta Mauretanii. Został obalony przez wojskowy zamach stanu.
Życiorys.
Urodził się w 1938 roku w Alaku w Mauretanii, wówczas w składzie Francuskiej Afryki Zachodniej. Studiował matematykę, chemię i fizykę w Dakarze w Senegalu, a następnie uzyskał dyplom z ekonomii w Grenoble we Francji. Po powrocie do Mauretanii pracował jako dyrektor planowania.
Pełnił funkcję ministra gospodarki narodowej w latach 1971–1978, w czasie rządów Muchtara wuld Daddy. Jako minister był zaangażowany w proces nacjonalizacji kopalń żelaza oraz ustanowienie mauretańskiej waluty – ugiji. Po obaleniu rządu Daddy w zamachu stanu w lipcu 1978 został aresztowany, będąc zatrzymanym do 1979 roku.
W czasie rządów Maawijego uld Sid’Ahmada Taji, od 1986 do 1987 Abdallahi był ministrem zasobów wodnych i energetyki, a następnie ministrem rybołówstwa. Jednak w 1987 roku Taja aresztował Abdallahiego, oskarżając go o korupcję. Po uwolnieniu wyjechał na emigrację do Nigru, a do kraju wrócił w 2003 roku
Wybory prezydenckie w 2007.
Po obaleniu rządów Taja w 2004 roku, w lipcu 2006 Abdallahi ogłosił zamiar kandydowania w wyborach prezydenckich zapowiedzianych na marzec 2007, pierwszych demokratycznych wyborach w Mauretanii od czasu uzyskania niepodległości w 1960.
W kampanii wyborczej występował jako kandydat niezależny, lecz postrzegany był przez opozycję i obserwatorów jako kandydat rządzącej junty – Wojskowej Rady Sprawiedliwości i Demokracji, która zamierzała przekazać władzę przyszłemu prezydentowi.
Koalicja Sił na rzecz Demokratycznych Zmian, która wygrała wybory parlamentarne w listopadzie i grudniu 2006, zaapelowała nawet do międzynarodowych organizacji, m.in. Unii Afrykańskiej, oskarżając juntę o prowadzenie otwartej kampanii na rzecz konkretnego kandydata, poprzez rozmaite metody, m.in. wywieranie nacisku na wpływowych lokalnych polityków w celu zapewnienia poparcia Abdallahiemu.
W pierwszej turze wyborów 11 marca 2007 Abdallahi zajął pierwsze miejsce, zdobywając prawie 25% głosów poparcia. Drugie miejsce z wynikiem 20,7% zajął Ahmad uld Daddah. W drugiej turze 25 marca 2007 ponownie zwyciężył Abdallahi zdobywając 53% głosów. Objął urząd 19 kwietnia 2007.
Uznany był przez społeczność międzynarodową za pierwszego demokratycznie wybranego prezydenta Mauretanii; prowadził politykę otwarcia kraju na współpracę międzynarodową, faktycznej likwidacji niewolnictwa oraz dialogu z uchodźcami z kraju tworzącymi Afrykańskie Siły Wyzwolenia Mauretanii (FLAM). Krytykowany był jednak w kraju za daleko idący nepotyzm i rosnące ambicje polityczne.
Zamach stanu w 2008.
4 sierpnia 2008 25 z 49 deputowanych oraz 24 z 45 senatorów proprezydenckiej partii ADIL ogłosiło opuszczenie szeregów tej partii, co spowodowało utratę większości parlamentarnej przez rząd premiera al-Waghafa. O zaplanowanie tego posunięcia jedna z mauretańskich partii już w czerwcu 2008 oskarżała szefa prezydenckiej straży bezpieczeństwa generała Muhammada uld Abd al-Aziza.
Rano 6 sierpnia 2008 prezydent Abdallahi odwołał ze stanowiska szefa straży prezydenckiej Abd al-Aziza wraz z kilkoma innymi wojskowymi. W tym samym dniu generał Abd al-Aziz zainicjował zamach stanu, zajmując pałac prezydencki w Nawakszucie. Prezydent Abdallahi oraz premier Jahja uld Ahmad al-Waghaf zostali zatrzymani. W swoim oświadczeniu Abd al-Aziz ogłosił unieważnienie dekretu prezydenta o odwołaniu straży bezpieczeństwa oraz objęcie przywództwa w nowej Radzie Państwa. 11-osobowa Rada Państwa ogłosiła Abdallahiego „byłym prezydentem” i zapowiedziała przeprowadzenie nowych wyborów prezydenckich „tak szybko jak to możliwe”.
Abdallahi został uwolniony z aresztu domowego dopiero 21 grudnia 2008.

</doc>
<doc id="840898" url="https://pl.wikipedia.org/wiki?curid=840898" title="Maciej Freimut">
Maciej Freimut

Maciej Freimut (ur. 24 lutego 1967 w Wąbrzeźnie) – polski kajakarz, srebrny medalista olimpijski z Barcelony (1992), mistrz świata (1994), medalista mistrzostw Europy, trzykrotny olimpijczyk, wielokrotny mistrz Polski.
Kariera sportowa.
W latach 1978-1988 występował w Orle Wałcz, w latach 1988-1997 był zawodnikiem Zawiszy Bydgoszcz. 
Igrzyska olimpijskie.
Trzykrotnie wystąpił na igrzyskach olimpijskich. Na Igrzyskach Olimpijskich w Seulu (1988) zajął 6. miejsce w konkurencji K-2 500 m (z Wojciechem Kurpiewskim) i 5. miejsce w konkurencji K-4 1000 m (partnerami byli Wojciech Kurpiewski, Grzegorz Krawców i Kazimierz Krzyżański). Na Igrzyskach Olimpijskich w Barcelonie (1992) wywalczył tytuł wicemistrzowski w konkurencji K-2 500 m (z Wojciechem Kurpiewskim), a w konkurencji K-4 1000 m zajął 6. miejsce (partnerami byli W. Kurpiewski, G. Krawców i Grzegorz Kaleta). Na Igrzyskach Olimpijskich w Atlancie 91996) zajął 5. miejsce w konkurencji K-4 500 m (z Adamem Wysockim).
Mistrzostwa świata.
Na mistrzostwach świata wystąpił dziewięciokrotnie, zdobywając siedem medali, w tym jeden złoty, cztery srebrne i dwa brązowe.
Mistrzostwa Polski.
16 razy zdobył tytuł mistrza Polski seniorów:

</doc>
<doc id="840900" url="https://pl.wikipedia.org/wiki?curid=840900" title="Boleyn Ground">
Boleyn Ground

Boleyn Ground (także "Upton Park") – stadion piłkarski w Londynie, na którym swoje mecze w latach 1904-2016 rozgrywał klub West Ham United. 
Klub przeniósł się na Boleyn Ground na rozpoczęcie sezonu 1904/1905. W sierpniu 1944, w czasie II wojny światowej, w tej części Londynu wybuchła niemiecka bomba, co zmusiło West Ham do rozgrywania spotkań poza Upton Park. Jednak już w grudniu tego samego roku Młoty mogły wrócić na własny stadion, co przełożyło się na zwycięstwo w spotkaniu derbowym z Tottenhamem 1-0.
Rekord frekwencji padł 17 października 1970, kiedy West Ham podejmował rywala zza miedzy, Tottenham Hotspur F.C. Na spotkanie derbowe przyszły aż 42 322 osoby. Spotkanie to większość kibiców musiała oglądać na stojąco, a tylko nieliczni oglądali mecz wygodnie siedząc. Na przerobionym stadionie (wszystkie miejsca siedzące) pojemność znacznie się zmniejszyła. Na spotkanie West Ham – Manchester City w 2002 przyszło 35 050 kibiców, co jest rekordem przebudowanej areny.
Upton Park podzielony był na 4 główne trybuny. Każda z nich miała własną nazwę i historię. Były to: The Centenary Stand (później "Sir Trevor Brooking Stand"), The Bobby Moore Stand, The East Stand i The Dr. Martens Stand (później "The Betway Stand").
Wygrany mecz z Manchester United F.C. był ostatnim meczem rozgrywanym na Upton Park. Piłkarze "Młotów" od sezonu 2016/2017 grają na Stadionie Olimpijskim w Londynie

</doc>
<doc id="840907" url="https://pl.wikipedia.org/wiki?curid=840907" title="Cmentarz parafialny w Brzeźnie">
Cmentarz parafialny w Brzeźnie

Cmentarz parafialny w Brzeźnie – nieczynny, zdewastowany cmentarz rzymskokatolickiej parafii przy kościele pw. św. Antoniego Padewskiego w Gdańsku, w dzielnicy Brzeźno. Zostało pochowanych na nim prawie 900 osób, od 1922 do 1948 roku.
Historia.
Położony przy al. gen. Józefa Hallera (dawniej: Ostseestraße), powstał na podstawie pozwolenia Senatu Wolnego Miasta Gdańska z dnia 31 października 1923. Był przeznaczony na potrzeby parafii i został zbudowywany przy aktywnym udziale jej członków. Od roku 1927 posiadał kaplicę. Po walkach sowiecko-niemieckich 25 marca 1945 roku kaplica pozostała częściowo uszkodzona, a ogrodzenie rozkradzione.
Oficjalnie cmentarz zamknięto w listopadzie 1946 roku, choć pochówki odbywały się do lat pięćdziesiątych. Od tego czasu postępuje dewastacja cmentarza. Na mocy decyzji wojewody w połowie lat 70. cmentarz odebrano parafii i stał się własnością miasta Gdańska. W 1986 roku prawo do wieczystej dzierżawy wykupiła Stocznia Północna, a w latach 90. sprzedała prawa do terenu przedsiębiorcy, który chciał tu zbudować hotel. Prace budowlane zostały jednak wstrzymane, z powodu obowiązku wykonania ekshumacji i usunięcia wcześniej szczątków. Parafia wystąpiła do miasta o zwrot terenu, by przywrócić mu pierwotną funkcję, jednak cmentarz nie może tu funkcjonować ze względów sanitarnych, ponieważ w pobliżu znajduje się ujęcie wody Zaspa.
Teren wpisany do gminnej ewidencji zabytków.

</doc>
<doc id="840913" url="https://pl.wikipedia.org/wiki?curid=840913" title="Wojciech Kurpiewski">
Wojciech Kurpiewski

Wojciech Sławomir Kurpiewski (ur. 16 lutego 1966 w Nowym Dworze Mazowieckim, zm. 8 października 2016 w Providence) – polski kajakarz, srebrny medalista olimpijski z Barcelony (1992), medalista mistrzostw świata i letniej Uniwersjady, wielokrotny mistrz Polski.
Kariera sportowa.
Był zawodnikiem Świtu Nowy Dwór Mazowiecki (1979-1987), Gwardii Opole (1988-1989) i Admiry Gorzów Wielkopolski (1989-1993).
Igrzyska olimpijskie.
Dwukrotnie startował na igrzyskach olimpijskich. Na Igrzyskach Olimpijskich w Seulu (1988) zajął 6. miejsce w konkurencji K-2 500 m (z Maciejem Freimutem) i 5. miejsce w konkurencji K-4 1000 m (partnerami byli M. Freimut, Grzegorz Krawców i Kazimierz Krzyżański). Na Igrzyskach Olimpijskich w Barcelonie (1992) wywalczył tytuł wicemistrzowski w konkurencji K-2 500 m (z Maciejem Freimutem), a w konkurencji K-4 1000 m zajął 6. miejsce (partnerami byli M. Freimut, G. Krawców i Grzegorz Kaleta).
Mistrzostwa świata.
Na mistrzostwach świata wystąpił siedmiokrotnie, zdobywając pięć medali, w tym trzy srebrne i dwa brązowe.
Uniwersjada.
W 1987 zdobył trzy medale na Letniej Uniwersjadzie - złoty w konkurencji K-4 500 m (partnerami byli Robert Chwiałkowski, Andrzej Gajewski i Grzegorz Krawców), srebrny w konkurencji K-4 1000 m (partnerami byli Robert Chwiałkowski, Grzegorz Krawców i Krzysztof Szczepański) i brązowy w konkurencji K-2 500 m (z R. Chwiałkowskim)
Mistrzostwa Polski.
14 razy zdobył tytuł mistrza Polski seniorów:

</doc>
<doc id="840915" url="https://pl.wikipedia.org/wiki?curid=840915" title="Warstwa właściwa rogówki">
Warstwa właściwa rogówki



</doc>
<doc id="840916" url="https://pl.wikipedia.org/wiki?curid=840916" title="Zrąb rogówki">
Zrąb rogówki



</doc>
<doc id="840919" url="https://pl.wikipedia.org/wiki?curid=840919" title="Dyżur (program)">
Dyżur (program)



</doc>
<doc id="840921" url="https://pl.wikipedia.org/wiki?curid=840921" title="Akta Harry’ego Dresdena">
Akta Harry’ego Dresdena

Akta Harry’ego Dresdena (ang. "The Dresden Files") – cykl książek detektywistyczno-fantastycznych autorstwa Jima Butchera. Narratorem każdej powieści jest główny bohater, Harry Dresden, profesjonalny mag i detektyw działający we współczesnym Chicago.
W świecie Harry’ego Dresdena magia, jak również wampiry, demony, duchy, elfy, wilkołaki i inne istoty nadprzyrodzone istnieją. Jednak większość ludzi, których chroni Dresden, nie wierzy w magię, ani w mroczne siły, które regularnie spiskują przeciw nim. Przez to Harry ma problemy ze znalezieniem pracy jako prywatny detektyw czy mag i często odczuwa problemy finansowe. Na szczęście regularnie wynajmuje go Wydział "Śledczy do Spraw Specjalnych" w Chicago, prowadzony przez porucznik Karrin Murphy.
Pierwotnie zaproponowany przez Butchera tytuł tomu pierwszego miał brzmieć: "„Semiautomagic”" (ang. "półautomagia"), co pokazywałoby istotę serii: połączenie fantasy i bezwzględnej fikcji detektywistycznej.
Powieści.
Dotychczas w wydawnictwie Roc ukazało się 17 powieści opowiadających o przygodach Harry’ego Dresdena, zaś w Polsce wydawnictwo Amber wydało pięć tomów w cyklu "Wielkie serie fantasy" (rozmiar okładki: 123x190mm) oraz dwa pierwsze tomy w okładkach broszurowych (rozmiar: 125x185 mm). Od roku 2011 licencję nabyło wydawnictwo MAG i wydaje reedycję całej serii:
Na swojej stronie domowej Jim Butcher opublikował krótkie opowiadanie "Restoration of Faith", opowiadające o wydarzeniach sprzed akcji Frontu Burzowego oraz "Vignette", które opisuje powstanie wizytówki Harry’ego Dresdena. Oprócz tych dwóch opowiadań autor napisał także sześć innych opowiadań ("Something Borrowed", "It's My Birthday Too", "Heorot", "Harry's Day Off", "Backup" oraz "The Warrior") opublikowanych w różnych antologiach.
Oprócz wersji papierowych pierwsze dziesięć części dostępne jest w formie audiobooków, wydanych przez Buzzy Multimedia Publishing (wersje audio CD oraz w postaci plików MP3).
W 2007 roku powstał również serial telewizyjny "Akta Dresdena", luźno nawiązujący do wydarzeń opisanych w książkach. Po pierwszym 12-odcinkowym sezonie serial skasowano, a całość wydano na DVD. Pierwsze 4 odcinki zostały wydane w Polsce przez firmę MIRAX.
Organy Władzy.
Biała Rada.
Biała Rada to organ rządzący światem czarodziejów. Głównie chronią ludzkość przed nadużyciami magii, ale również osłaniają świat przed Sidhe i innymi istotami, które nie sprzyjają ludziom. Jest to również polityczna i demokratyczna organizacja jednocząca magów z całego świata, zawierająca i zrywająca pakty z innymi nadnaturalnymi siłami w razie potrzeby.
Radą rządzi Starszyzna Białej Rady, składająca się z siedmiu magów z Merlinem na czele. Stanowi ona organ wykonawczy. Oprócz tego istnieją czarodzieje stanowiący organ prawodawczy, zaś funkcję sądowniczą pełnią Strażnicy – połączenie wojska i policji.
Zebrania Rady są tradycyjne prowadzone w łacinie. Służy to przede wszystkim temu, by powstrzymywać młodszych, postępowych czarodziei przed zbyt kwiecistym wyrażaniem się i popisywaniem swoją elokwencją.
Starszyzna Białej Rady.
Starszyzna Białej Rady – organ ustawodawczy, dowodzony przez maga zwanego Merlinem; tradycyjne jest to najpotężniejszy czarodziej na świecie, chociaż czasem można odnieść wrażenie, że ważne są również inne czynniki. Starszyzna decyduje większością głosów, chociaż Merlin posiada pełnomocnictwo, by oddać głos za członka nieobecnego na zebraniu. Zazwyczaj wszystko sprowadza się do tego, kto przybędzie na głosowanie, a kto nie.
Pewne sprawy mogą być rozstrzygane w głosowaniu tylko członków Starszyzny, bez angażowania całej Białej Rady.
Strażnicy.
Strażnicy egzekwują Siedem Praw Magii i są upoważnieni do przeprowadzania przyspieszonych sądów podczas styczności z pogwałceniem Praw: od ostrzeżenia świeżo praktykujących magów, poprzez dostarczenie podejrzanego na proces przed oblicze Starszyzny, po wykonanie egzekucji – obcięcie głowy. W trakcie trwania wojny (jak konflikt z Czerwonym Dworem) Strażnicy służą jako wojsko Rady.
Czarny Kostur (Blackstaff).
Oprócz Strażników, Rada również potajemnie powołuje jednego czarodzieja na stanowisko Czarnego Kostura. Daje to niepowtarzalne i nieograniczone prawo łamania Siedmiu Praw Magii wedle potrzeby bez narażenia na karę. Był to (według słów Harry’ego) człowiek Rady od mokrej roboty, ich tajny morderca i środek zapobiegawczy, używany był jako ostateczne rozwiązanie w sytuacjach, gdzie prawo było już bezużyteczne.
Siedem Praw Magii.
Oto Siedem Praw Magii, złamanie których skutkuje karą śmierci:
Prawa te zostały ustanowione, by chronić normalnych (nie magicznych) ludzi, jak również innych magów przed nadużyciem magii (ale nie przed wampirami, elfami i innymi istotami z Nigdynigdy).
Dwory Elfów.
Istnieją dwa Dwory, do których należą Sidhe (elfy szlachetne) – Lato i Zima.
Władczynie: Dworem Sidhe dowodzą trzy kobiety: Matka (poprzednia Królowa), Królowa (obecna) oraz Dama (następna władczyni). Mają one śmiertelnego sojusznika, zwanego Rycerzem, który otrzymuje od swych władczyń ogromną moc (zwiększająca się wraz z mocą Dworu). Tylko Rycerz może działać w sprawach niedotyczących bezpośrednio Sidhe, jak również nie jest zobligowany do prawdomówności. Królowa nie może osobiście zabić istoty, nie należącej do jej Dworu.
Gdy Rycerz zostaje zabity, jego Moc uwalnia się i wraca do najbliższego naczynia (którym jest albo jedna z władczyń, albo Rycerz). Następnie Królowa wybiera nowego Rycerza.
Charakterystyka: Sidhe są bardzo pięknymi i pociągającymi istotami. Posiadają piękne ciało o wrodzonej zmysłowości. Ich kocie oczy mają pionowe źrenice. Wszystkie Elfy muszą mówić prawdę i są wrażliwe na zimne żelazo, które sprawia im wielki ból.
Lato.
Królowe rządzą wasalami i ziemiami Lata, w przeciwieństwie do Królowych Zimy. Moc Lata jest związana z ogniem. Czasem istoty Dworu Lata są milsze dla śmiertelnych niż inne Elfy. Dwór Lata w większości konfliktów śmiertelników pozostaje neutralny.
Po tym, jak Czerwony Dwór przeszedł przez ziemie Lata i Zimy, by zaatakować Radę, Lato wypowiedziało mu wojnę, ale Królowa Zimy Mab przeniosło swe siły w pobliże granic Lata, wstrzymują ich poczynania i wywołując pseudo Zimną Wojnę.
Zima.
Dwór Zimy jest okrutny i bezlitosny, jak ich żywioł – lód. Istoty Zimy przodują w atakach związanych z zimnem i lodem i przeważnie mają / noszą kolory związane z mrokiem i zimą. Zima często wykracza poza swoje terytorium by wpływać na rzeczywistość śmiertelnych.
Matka chrzestna Harry’ego, Lea, jest jedną z najpotężniejszych Elfów Zimy, co przyczyniło się do uwięzienia jej przez Mab (by nikt nie był silniejszy od władczyni).
Dresdenowi dwukrotnie oferowano pozycję Rycerza Zimy, jednak za każdym razem odmówił. Postanowił ją przyjąć dopiero po wypadku, który spowodował u niego paraliż od pasa w dół, ponieważ musiał ratować przed śmiercią swoją córkę, Maggie. W ten sposób nie jest już winien Mab dwóch przysług (jako, że jego dług został sprzedany władczyni Zimy przez Leę), ale przysiągł służyć jej do końca życia.
Dwory Wampirów.
Biały Dwór.
W skład tego dworu wchodzą wampiry najbardziej przypominające ludzi. Są to sukuby i inkuby żywiące się emocjami i energią życiową swoich ofiar, co mogą czynić na wiele sposobów. Thomas Raith i Dwór Raith są seksualnymi drapieżnikami: używają swojego pociągającego wyglądu i roztaczanej aury, by przyciągać mężczyzn i kobiety do siebie. Podczas stosunku (lub innego kontaktu), gdy rosną takie uczucia, jak pożądanie, wysysają oni swoje ofiary. (Inne domy, jak Malvora, do którego należy kuzyn Thomasa, Madrigal, karmią się strachem.). Ofiary Raithów zaczynają się uzależniać i zaczynają odczuwać więź z wampirem, którego żywią, zbliżoną do uzależnienia narkotykowego. Krew wampirów z Białego Dworu jest różowawa.
Biały Dwór nie posiada tak wielkiej siły psychicznej, jak Dwór Czerwony czy Czarny, ale w zamian za to mają mniej słabych punktów. Światło słoneczne i święte przedmioty w ogóle nie czynią im krzywdy. Ich siła pochodzi z wewnętrznej demonicznej esencji nazywanej „Głodem”, która działa jak bateria. Jeśli zbyt długo powstrzymują się od „pokarmu”, wpadają w szał, w trakcie którego muszą się posilić (prawie zawsze zabijając przy tym zdobycz). Stan ten może sprowadzić do trwałego szaleństwa. W razie potrzeby wykorzystują ten zapas energii by zwiększyć siłę, prędkość, żywotność oraz zdolności regeneracyjne. W trakcie tego wydzielają fale zimna (możliwe, iż jest to iluzja odczuwana przez ludzi w reakcji na wydzielanie się energii wampirów), ich skóra bieleje, a oczy stają się nienaturalnie srebrne.
Największą słabością wampirów z Białego Dworu jest prawdziwa miłość: ludzie którzy kochają prawdziwą, zdolną do poświęceń miłością, są bardzo odporni na wpływ Białego Dworu, i mogą nawet spalić czy poparzyć skórę wampirów.
W przeciwieństwie do innych dworów, członkowie Białego to intryganci zdolnych do skrytych morderstw, by wywrzeć wrażenie na innych.
Obecnie ojciec Thomasa jest formalnie Władcą Białego Dworu. Wszystko kontroluje jego siostra, Lara, która jednak woli pozostać w ukryciu.
Czerwony Dwór.
Wampiry z Czerwonego Dworu mniej przypominają ludzi niż te z Białego: są to oślizłe, podobne do nietoperzy stwory na co dzień ukrywające się w kostiumach wzorowanych na zmysłowych ludzkich ciałach. Używają tego przebrania, by oszukiwać swoje ofiary oraz by się ukrywać. Są niewiarygodnie silne, szybkie i potrafią bardzo szybko leczyć rany, nim ich wnętrzności zostaną pocięte, a krew wylana (co jest dla nich zabójcze). Ponadto Czerwony Dwór jest wrażliwy na światło słoneczne. Obszar jego działalności to Ameryka Środkowa i Południowa (głównie Brazylia, Półwysep Jukatan, Peru).
Członkowie tego Dworu są znani z uwodzicielskiego Pocałunku. Ich ślina zawiera prawdopodobnie magiczny jad, który bardzo uzależnia ludzi. Narkotyk usuwa wszelkie zahamowania ofiary oraz tłumi ból podczas ugryzienia. Uzależnieni ludzie zrobią wszystko, by ochronić swojego wampirzego „pana” i chętnie dostarczają różnych informacji ze świata śmiertelników.
Wampiry Czerwonego Dworu potrafią w dwustopniowym procesie przemieniać zwyczajnych ludzi w wampiry: najpierw krew ludzka jest zainfekowana wampirycznym pragnieniem krwi (dając nadnaturalną prędkość, siłę oraz wytrzymałość). Przemiana zostaje zakończona, gdy półwampir zabije człowieka i napije się jego krwi.
Czerwony Dwór jest zorganizowany feudalistycznie, na czele stoi Król, za nimi Diukowie i kolejne klasy. Aktualnie znajduje się w stanie wojny z Białą Radą.
Czarny Dwór.
W skład Czarnego Dworu wchodzi ten rodzaj wampirów, który został przedstawiony w powieści Brama Stokera, Dracula – wskrzeszone, żądne krwi trupy. Uważa się, iż właśnie ta publikacja była główną przyczyną upadku Dworu.
Wampiry Czarnego Dworu wciąż zamieszkują ciała ludzi, którymi byli przed przemianą. Posiadają one wszystkie cechy książkowego Hrabiego Drakuli: wielka siła, konieczność snu w ziemi, lęk przed krzyżem, czosnkiem i światłem słonecznym. Mavra, antyczny wampir z Czarnego Dworu, pokazała zdolność do używania magii (takiej samej jak magowie).
Czarny Dwór obecnie jest najmniejszy i najsłabszy politycznie z całej trójki, chociaż Ci, którzy przeżyli czystki wywołane książką Stokera należą do najsilniejszych i najbardziej przerażających stworzeń na świecie.
Nefrytowy dwór.
Niewiele wiadomo na temat tego Dworu. Obszar ich wpływów to Azja południowo-wschodnia, Chiny, Japonia. Shiro, jeden z Rycerzy Krzyża walczył kiedyś z wampirem pochodzącym z tego dworu.
Pozostałe istoty.
Oprócz wspomnianych wyżej elfów i wampirów, w świecie Harry’ego Dresdena występują następujące gatunki istot:
Wilkołaki.
Wilkołaki zaliczamy do terimorfów (ludzi zmieniających się w zwierzęta). W świecie Harry’ego Dresdena występuje kilka gatunków tych istot:
Klasyczne/Regularne wilkołaki.
"Klasyczny” wilkołak używa magii, by przemienić się w wilka, jednak nie musi być wykwalifikowanym magiem. Wystarczy, że nauczy się zaklęcia przemieniającego i odwracającego zaklęcie. Przemianie podlega tylko ciało, zaś umysł pozostaje ludzki. Jest to wadą tej przemiany, gdyż taki wilkołak nie posiada wilczego instynktu i odruchów. Musi się uczyć od nowa używać takich zmysłów jak zapach i słuch, a także poruszać się i reagować jak czworonożne zwierzę. Regularne wilkołaki można zabić tak jak zwykłe zwierzę, przy pomocy zwykłej broni, ponadto nie wykazują żadnych zdolności regeneracyjnych.
Czar przemiany może również zostać rzucony przez kogoś – wtedy dochodzi do złamania Drugiego Prawa Magii, ponieważ następuje ingerencja w umysł przemienianej osoby. Stopniowo traci się ludzką osobowość i dłuższe praktykowanie takich zaklęć powoduje ostatecznie kompletną psychiczną transformację.
Hexenwolf.
Hexenwolfy do przemiany używają talizmanu. Może to być pierścień, amulet, a najczęściej wykorzystuje się pas z wilczej skóry. Transformowane wilki są dużo większe i szybsze niż ich odpowiedniki w naturze, charakteryzuje się siłą i okrucieństwem. Jedyna rzecz, która nie ulega przemianie, to oczy, które pozostają takiego samego koloru jak u postaci ludzkiej.
Talizman wywołuje transformację poprzez utworzenie kotwicy dla ducha wściekłej bestii i jest aktywowany poprzez wypowiedzenie magicznej formuły. Duch chroni ludzką osobowość, jednak hexenwolf traci nawyki człowieka i kieruje się pierwotnymi pragnieniami i instynktami. Tak więc jest to bardzo skuteczna przemiana: otrzymuje się wielkiego wilkołaka ze zwierzęcą agresją i ludzką inteligencją.
Hexenwolfa można zabić normalną bronią, a usunięcie talizmanu wymusza powrót do ludzkiego ciała. Mogą również same tego dokonać, jednak moc talizmanu jest uzależniająca. Większość ludzi nie jest wystarczająco silna, by zapanować nad duchem, który dominuje ich działanie. W najgorszym przypadku traci się wszelką kontrolę i powstaje gwałtowny socjopata.
Likantrop.
Likantrop jest naturalnym medium dla ducha wściekłej bestii. Rodzi się z taką umiejętnością, aczkolwiek nie następuje fizyczna przemiana. Likantrop staje się jedynie silniejszy, bardziej agresywny i odporny na ból, choroby czy rany, szybko leczy rany. Mają zwyczaj trzymać się w grupach (jak Alfa). Mogą zostać zabite klasyczną bronią, choć trudniej tego dokonać.
Według Boba prawdopodobnie wikingowie byli tego rodzaju istotami.
Loup-garou.
Loup-garou najbardziej przypomina wilkołaka z legend, aczkolwiek również tutaj nie występuje zjawisko zarażania przez ugryzienie. Prawie natychmiast leczy swoje rany, jest odporny na truciznę. Można go zabić tylko przy użyciu odziedziczonego srebra.
Półwampiry.
Półwampiry są to ludzie, którzy zostali zainfekowani przez wampiry z Czerwonego Dworu (poprzez ugryzienie), ale nie przeszli jeszcze pełnej transformacji (nie wypili krwi innego człowieka). Zainfekowani z wystarczająco silną wolą potrafią powstrzymać pragnienie przez nieokreślony bliżej czas (magiczne więzy, regularne przebywanie na słońcu i unikanie fizycznej bliskości), ale nie wynaleziono dotychczas lekarstw dla półwampirów.
Należą oni do Bractwa Świętego Idziego. Grupa pomaga im kontrolować swoje pragnienia, wspiera ich i zwalcza wampiry, które przemieniły członków Bractwa. W walce z Czerwonym Dworem sprzymierzyli się z Białą Radą, aczkolwiek nie mają oni ze sobą zbyt wielkiego kontaktu.
Elfy służebne (wyldfae).
Elfy służebne to te elfy, które nie należą ani do Zimy, ani do Lata. Większość z nich to tzw. wolni strzelcy. Jeśli w przypadku konfliktu są zmuszani do opowiedzenia się po jakiejkolwiek stronie, staną po stronie tej frakcji, która jest bardziej zbliżona do ich osobowości. Te bardziej wredne i mordercze wybiorą oczywiście Zimę.
Nie mają one oficjalnie swojego króla, aczkolwiek istota zwana Królem Olch jest jego najbliższym odpowiednikiem. Jest to bardzo potężnych elf, co najmniej równy Mab. Może być przywołany na ziemię w trakcie specjalnego rytuału, by przewodzić „Dzikiemu Polowaniu”, które zabije każde stworzenie na swojej drodze, chyba że przyłączy się ono do „zabawy”.
Ogry.
Ogry zalicza się do elfów służebnych, są jedną z brzydszych odmian tego gatunku. Przeciętny ich przedstawiciel jest bardzo wysoki, ma zwierzęce rysy twarzy, sterczące uszy, a jego ogorzała skóra pokryta jest ciemnymi włosami. Istnieją zarówno ogry złośliwe i skłonne do przemocy jak i dobroduszne. Charakterystyczne dla tych istot jest zdolność do neutralizowania magii. Wykorzystywane są zazwyczaj przez Dwory Sidhe do wykonywania brudnej roboty.
Ogra o imieniu Grum Harry Dresden zastał w mieszkaniu Ronalda Reuela, nieżyjącego Rycerza Lata, gdy próbował usunąć zdjęcie przedstawiające zabitego w otoczeniu podmieńców.
Zakon Niesławnych Denarów.
Zakon Niesławnych Denarów składa się z trzydziestu demonów – Denarian, należących do grona Strąconych (są to aniołowie strąceni do Piekła). Każdy z nich jest przypisany do srebrnego, Rzymskiego denara, na którym z jednej strony wybito pieczęć z imieniem Demona, a z drugiej strony widok męskiej głowy z profilu. Te trzydzieści denarów to prawdopodobnie 30 srebrników zapłaconych Judaszowi za zdradę Jezusa.
Skażenie człowieka następuje poprzez fizyczny kontakt z monetą. W takiej sytuacji Strącony zaczyna się kontaktować z nim, zaczyna go wabić, zapewniając wielką moc i magiczne zdolności, tak długo jak człowiek posiada monetę. Demon cały czas kusi śmiertelnika, gdyż zna jego ułomności, proponuje mu m.in. nieśmiertelność, aż w końcu przejmuje całkowicie przejmuje nad nim kontrolę.
Strącony może wpływać na człowieka w różny sposób. Na przykład Ursiela przejął całkowicie ciało Rasmussena i torturował jego duszę.
Zawsze wymagane jest przyzwolenie nosiciela na wpływ demona. Jeśli Strącony nie przejął całkowicie swojego nosiciela, możliwe jest, by ten mógł się świadomie uwolnić spod wpływu demona, poprzez zrzeczenie się mocy i zwrócenie denara, aczkolwiek niewielu ludziom się to udało. Często potrzebna jest pomoc Rycerzy Krzyża, których głównym zadaniem było właśnie zwalczanie Denarian. W przypadku Quintusa Cassiusa, zniewolonego przez Saluriela, Cassius oddał monetę Rycerzom Krzyża, by uniknąć męczarni.
Miejsca magiczne.
Świat Pomiędzy.
Jest to tymczasowe miejsce, gdzie świat ludzki spotyka się z Krainą Elfów. Tworzą je Królowe Sidhe, gdy pragną przelać krew. Znajduje się tam Kamienny Stół pokryty pismem runicznym. Przez pół roku należy do Lata, przez pół do Zimy. W trakcie przesilenia następuje zmiana właściciela. Krew przelana na tym stole na zawsze staje się częścią tego, w czyim obecnie jest władaniu, co oznacza że moc zabitego przechodzi w ręce władającej Królowej.
Pod koniec "Rycerza Królowej" Pomiędzy zostało utworzone w Chicago, nad Jeziorem Michigan. W trakcie przesilenia letniego miała tam miejsce walka pomiędzy Dworem Lata i Zimy.

</doc>
<doc id="840934" url="https://pl.wikipedia.org/wiki?curid=840934" title="Biuro do Spraw Indian">
Biuro do Spraw Indian



</doc>
<doc id="840939" url="https://pl.wikipedia.org/wiki?curid=840939" title="Anna Kowalska">
Anna Kowalska

Anna Kowalska z domu Chrzanowska (ur. 26 kwietnia 1903 we Lwowie, zm. 7 marca 1969 w Warszawie) – polska pisarka, nowelistka, autorka dziennika.
Życiorys.
Córka Ludwika. Mieszkała i tworzyła we Lwowie, w czasie wojny w Warszawie. Jako rodowita lwowianka czuła także po wojnie więź z miastem dzieciństwa i młodości, co ujawniała w swej twórczości. Kowalska włączała się w życie literackie międzywojennego Lwowa, współpracowała z tygodnikiem „Sygnały” i grupą literacką „Przedmieście”, w roku 1936 współorganizowała Zjazd Pracowników Kultury. Studiowała filologię klasyczną, a ukończyła romanistykę na Uniwersytecie Jana Kazimierza we Lwowie. Znajomość greki i łaciny, niemieckiego, a zwłaszcza biegła znajomość francuskiego, którym władała ze swadą, powiązana z żywą i chłonną wrażliwością intelektualną, pozwoliły jej czytać w oryginale dzieła klasyków, także śledzić z uwagą współczesną kulturę Zachodu.
W roku 1924 mężem Anny Chrzanowskiej został jej profesor, starszy o 10 lat Jerzy Kowalski, filolog klasyczny na lwowskim uniwersytecie. W okresie międzywojennym wiele podróżowali po Europie: byli m.in. we Włoszech, Paryżu, także w Lozannie (gdzie Kowalska uczęszczała na wykłady z literatury łacińskiej), Berlinie i Monachium (gdzie również słuchała wykładów uniwersyteckich). Małżeństwo to, oparte (jak świadczy dziennik) bardziej na szacunku i czułości, niż wielkim uczuciu, miało okresy wzajemnej obcości, to znów odnalezionego na nowo ciepła. W roku 1946 we Wrocławiu urodziła się ich córka Maria, zwana w domu Tulą. 
Po wybuchu wojny Kowalscy pozostali w radzieckim już Lwowie: Jerzy wykładał dalej na uniwersytecie, Anna obserwowała ze zgrozą polityczne represje (jej brat trafił do więzienia, a bratową Rosjanie deportowali na Syberię). W roku 1943 trafili do Warszawy, gdzie Kowalska włączyła się w życie konspiracyjne. Była w mieście podczas powstania warszawskiego.
W 1945 osiadła z mężem we Wrocławiu, gdzie Jerzy Kowalski organizował filologię klasyczną na Uniwersytecie Wrocławskim. Zamieszkali na Karłowicach, w willi przy ul. Samuela Bogumiła Lindego 10. Po śmierci męża (w 1948 zmarł na raka) Kowalska pozostała we Wrocławiu. Włączyła się z energią w życie literackie i intelektualne miasta, w latach 1947–1952 była współredaktorem kwartalnika „Zeszyty Wrocławskie”. Pokój w domu przy ul. Lindego wynajmował Czesław Hernas, wówczas student polonistyki, potem serdecznie zaprzyjaźniony z Kowalską i Marią Dąbrowską.
W roku 1954 Anna Kowalska przeniosła się do Warszawy i zamieszkała z córką wraz z Marią Dąbrowską (w obszernym mieszkaniu w przedwojennej kamienicy w Al. Niepodległości). W roku 1963 wspólnie odbyły wyprawę do Włoch, Szwajcarii i Paryża – odwiedzając m.in. Gustawa Herlinga-Grudzińskiego, Jerzego Giedroycia i Jerzego Stempowskiego. Włączyła się w życie literackie stolicy. Należała do ZLP i Pen Clubu. Była jedną z sygnatariuszek tzw. Listu 34 skierowanego do premiera Cyrankiewicza w sprawie wolności kultury. Mimo postępów choroby śledziła wydarzenia marcowe, gorzko stwierdzając w dzienniku antydemokratyczne działania władz.
Kowalska miała orientację biseksualną. W roku 1941 poznała we Lwowie Marię Dąbrowską, po dwóch latach przeniosła się wraz z mężem do Warszawy, osiadając w domu przy ul. Polnej, w którym od lat mieli mieszkanie Dąbrowska i Stanisław Stempowski. Wkrótce zawiązała się między kobietami przyjaźń, a z czasem namiętna miłość. Nie był to związek łatwy: „To, co dzieje się między Anną i Marią, jest miłosną grą; namiętność miesza się z nienawiścią, fascynacja z niechęcią, a podziw ze zmęczeniem”. Anna Kowalska pozostała dozgonną przyjaciółką i towarzyszką życia Dąbrowskiej. Więź trwała także w okresie pobytu Kowalskiej we Wrocławiu i niezależnie od jej macierzyństwa. Wspólne życie w Warszawie to jednak przyjaźń i miłość coraz mocniej dręczące. Kowalska czuła (co relacjonuje w dzienniku) rozdarcie między córkę Tulcię a Dąbrowską, które nie lubiły się. Przez ostatnie lata życia Dąbrowska mieszkała we własnym domu w podwarszawskim Komorowie. Po jej śmierci w 1965 Kowalską najpierw upokorzył testament przyjaciółki (w którym została pominięta), zanim odnalazł się zapis późniejszy, uwzględniający ją i czyniący odpowiedzialną za spuściznę pisarską.
Anna Kowalska miała poglądy polityczne lewicowe (zawsze jednoznacznie dalekie od komunizmu), czując się zarazem chrześcijanką. Ceniona była jako błyskotliwa rozmówczyni (Maria Dąbrowska podkreślała jej „efektowną umysłowość”), osoba otwarta i tolerancyjna, miała wielu dobrych znajomych pośród pisarzy, traktowana jak autorytet (także w sprawach walki z komunistyczną władzą). Byli to m.in. Jerzy Andrzejewski, Władysław Broniewski, Marian Czuchnowski, Paweł Hertz, Jarosław Iwaszkiewicz, Jan Parandowski, Antoni Słonimski, Julian Stryjkowski, Melchior Wańkowicz, Jerzy Zawieyski, Julia Hartwig. Zawsze mimo to, jak świadczą zapiski w dzienniku, czuła się osamotniona. Pełen emocji portret Kowalskiej dają dzienniki Marii Dąbrowskiej.
Zmarła po długich (relacjonowanych w dzienniku) cierpieniach, na chorobę nowotworową. Pochowana na cmentarzu Powązkowskim (aleja zasłużonych, grób 143).
W 1951 roku otrzymała Nagrodę Państwową III. stopnia.
Twórczość.
Ceniła epikę (w dzienniku rozpatruje "Noce i dnie" Dąbrowskiej, „oddech epicki” Zofii Nałkowskiej i jej przyjaciółki Heleny Boguszewskiej, chwali Conrada i Prousta), jako pisarkę pociągała ją proza. Była autorką opowiadań i powieści historycznych i współczesnych. Najpierw pisała i publikowała wraz z mężem, Jerzym. Debiutem literackim była wydana w 1931 powieść "Catalina", napisana wspólnie z mężem.
Pierwszym docenionym ogniwem samodzielnej twórczości własnej Anny Kowalskiej był tom "Opowiadania greckie", wydany w 1949. Polski PEN Club wyróżnił go Nagrodą im. Hemingwaya. Ceniono też autobiograficzną prozę "Na rogatce" (1953), przedstawiającą Lwów sprzed lat. Maria Dąbrowska opisała ją z entuzjazmem w dzienniku:
Ambitnym przedsięwzięciem pisarskim, poprzedzonym studiami nad renesansem, stał się "Wójt wolborski" (1955) – obszerna opowieść o Andrzeju Fryczu-Modrzewskim (jej kontynuacja to "Astrea").
Ze znajomości antyku wyrasta "Safona" (1959) – opowieść fabularna o poetce greckiej i jej skomplikowanym życiu uczuciowym.
Styl pisarski Kowalskiej jest wyrafinowany, zarazem ascetycznie powściągliwy. Lubiła krótkie formy narracyjne o przejrzystej kompozycji. Przedmiotem uwagi staje się człowiek obcujący z kulturą, także miłość, namiętność jako siły, czasem destrukcyjne, które władają jednostką. Ujawniają to liczne opowiadania (np. tom "Kandelabr efeski"), również niewielka powieść "Ptasznik". Cechy te kulminują w ostatnim, wybitnym, dziele fabularnym pisarki – bogatej psychologicznie (jako studium kobiety) krótkiej powieści "Szczelina" (1967).
Ważne miejsce w dorobku Anny Kowalskiej zajmuje prowadzony od roku 1927 aż do śmierci (w ostatnich dniach życia już nie pisany, ale dyktowany córce) dziennik, dostępny od roku 2008 w skromnym, wobec ogromu rękopiśmiennego materiału, wyborze (choć tom liczy blisko 600 stron). Stanowi on refleksyjnie budowany autoportret, często w tonacji melancholii i smutku. Jest, dalej, intensywnym myślowo (i plastycznym literacko) świadectwem historii: spraw politycznych i życia literackiego. Stał się, wreszcie, świadectwem miłości do Marii Dąbrowskiej: jako fascynacji, lecz i udręki. Ponad 2 lata po śmierci przyjaciółki zapisała:
A 6 X 1968, w rocznicę urodzin Dąbrowskiej, podsumowała w dzienniku swe uczucie:
Ważnym głosem krytycznoliterackim o osobie i twórczości Dąbrowskiej stał się esej o proustowskim tytule "Czas oswojony", stanowiący wstęp do pierwodruku jej drugiej powieści, wydanej w 1969 jako "Przygody człowieka myślącego".

</doc>
<doc id="840940" url="https://pl.wikipedia.org/wiki?curid=840940" title="Maciej Januszko">
Maciej Januszko

Maciej Andrzej Januszko (ur. 18 sierpnia 1953) – polski wokalista, basista i gitarzysta. 
Życiorys.
Ukończył VI Liceum Ogólnokształcące im. Tadeusza Reytana w Warszawie (1973). 
Współtwórca i lider zespołu Zjednoczone Siły Natury „Mech” – następnie Mech. Występował również w duecie z Jackiem Skubikowskim. Na przełomie lat osiemdziesiątych i dziewięćdziesiątych współprowadził wraz z Anną Mentlewicz program LUZ, emitowany w programie 1 Telewizji Polskiej. 
Od 2006 uczestniczył w projekcie OME ("tOMEk Beksiński") – wydanej w 2011 płyty z tekstami Tomasza Beksińskiego.
W 2009 wraz z Tipsy Train wystąpił na zorganizowanej przez ten zespół imprezie „W hołdzie Black Sabbath”, wykonując m.in. utwór pt. "Black Sabbath".
Dyskografia.
Gościnnie

</doc>
<doc id="840946" url="https://pl.wikipedia.org/wiki?curid=840946" title="Architektura procesora">
Architektura procesora

Architektura procesora – wspólne określenie najważniejszych z punktu widzenia budowy i funkcjonalności cech procesora. Na architekturę procesora składają się:
Procesory realizujące ten sam model programowy, mogą znacznie różnić się między sobą na poziomie mikroarchitektury – np. różne wewnętrznie procesory firmy Intel i AMD realizują te same modele programowe, np. IA-32 bądź AMD64 (tzw. EM64T).
W zależności od sposobu przechowywania danych i rozkazów przez mikroprocesor, możemy wyróżnić:

</doc>
<doc id="840950" url="https://pl.wikipedia.org/wiki?curid=840950" title="Stanisław Janicki (filmowiec)">
Stanisław Janicki (filmowiec)

Stanisław Janicki (ur. 11 listopada 1933 w Czechowicach-Dziedzicach) – polski pisarz, dziennikarz i scenarzysta, krytyk filmowy i historyk kina.
Życiorys.
Przed II wojną światową, ze względu na pracę ojca w polskim oddziale Standard Oil, Janiccy przeprowadzili się do Warszawy. Po wojnie zdał maturę w Bielsku-Białej.
Ukończył studia na Wydziale Dziennikarstwa (specjalizacja filmowa) Uniwersytetu Warszawskiego (1955). Doktor nauk humanistycznych na UAM w Poznaniu (1998). W latach 1954–1959 był dziennikarzem „Żołnierza Wolności”. W latach 1959–1970 pracował jako redaktor miesięcznika „Film”, w latach 1970–1974 miesięcznika „Kino”. Dzięki zdobytym wówczas kontaktom był często zapraszany do jury festiwali filmowych. Był autorem cyklicznego programu TVP pt. "W starym kinie". Był to najdłużej nadawany program filmowy w historii polskiej telewizji (od 1967 do 1999).
W latach 1972–1976 związany z Wytwórnią Filmów Oświatowych w Łodzi, potem przez 6 lat był pracownikiem Wytwórni Filmów Poltel, od 1983 wykładowca Wydziału RiTV Uniwersytetu Śląskiego. Od 1996 kieruje Szkołą Mediów Bielskiej Wyższej Szkoły Biznesu i Informatyki. Jest autorem audycji "Odeon Stanisława Janickiego" nadawanych w radiu RMF Classic oraz współpracownikiem Kino Polska, gdzie prowadzi program „Seans w Iluzjonie”, w którym tworzy obszerne wprowadzenia do filmów z lat 20., 30. i 40. XX wieku emitowanych na antenie stacji.
Zajmuje się problematyką braci polskich. Od 22 maja 2011 jest prezesem honorowym Stowarzyszenia Szlak Braci Polskich. Mieszka w Bielsku-Białej, gdzie w miejscowym muzeum prowadził w latach 2004-2019 cykl spotkań pt. "Stare Kino w Starym Zamku".
Twórczość artystyczna (wybór).
Scenariusze do filmów.
oraz do wszystkich swoich

</doc>
<doc id="840951" url="https://pl.wikipedia.org/wiki?curid=840951" title="Mistrzostwa Świata STRONG MAN">
Mistrzostwa Świata STRONG MAN



</doc>
<doc id="840953" url="https://pl.wikipedia.org/wiki?curid=840953" title="George Owu">
George Owu

George Owu (ur. 7 lipca 1982 w Akrze) – ghański piłkarz, grający na pozycji bramkarza. Były gracz Sekondi Hasaacas, Asante Kotoko, Ashanti Gold SC, El-Masry i Ebusua Dwarfs.
Bronił bramki reprezentacji Ghany na Igrzyskach Olimpijskich w Atenach w 2004 roku, a z Młodzieżowych Mistrzostw Świata w 2001 przywiózł srebrny medal. W kadrze A rozegrał 10 spotkań.

</doc>
<doc id="840954" url="https://pl.wikipedia.org/wiki?curid=840954" title="Phir Bhi Dil Hai Hindustani">
Phir Bhi Dil Hai Hindustani

Phir Bhi Dil Hai Hindustani (z hindi tłum. „Moje serce bije po indyjsku”, niem. tytuły: „Mein Herz schlägt Indisch”, „Mein Herz ist indisch”) – indyjski komediodramat z 2000 roku wyreżyserowany przez Aziza Mirzę. Film, w którym romantyczna komedia miesza się z poważnym dramatem społecznym z akcentami krytycznego patriotyzmu i satyrą ukazującą media żerujące na ludzkim dramacie. W rolach głównych jeden z najsławniejszych aktorów indyjskich Shah Rukh Khan i Juhi Chawla. Oboje wraz z reżyserem są producentami filmu.
Opis.
Arogancki, ekscentryczny, rozpieszczony przez kobiety, sławny reporter Tv Ajay Bakshi (Shah Rukh Khan) spotyka godną siebie rywalkę w pięknej i też spragnionej popularności Rii (Juhi Chawla). Ich zawodowej rywalizacji towarzyszy rosnące zainteresowanie sobą. Szukając dobrze sprzedającej się sensacji, natrafiają na dramat ludzki. Mężczyzna, który podczas wiecu wyborczego zastrzelił polityka staje się poszukiwanym za terroryzm przestępcą. Ajay i Ria spotkawszy go, dowiadują się, że za dokonaną przez niego zbrodnią stała osobista krzywda. Joshi (Paresh Rawal) zabił, mszcząc się za krzywdę córki. Pewny swej bezkarności polityk zgwałcił młodą dziewczynę zaproszoną na rozmowę kwalifikacyjną. Przybita wstydem zmarła wkrótce potem. Zrozpaczony ojciec, uznany za terrorystę staje się sensacją mediów. Jego egzekucja ma być pokazana w telewizji na żywo. Dotychczas goniący tylko za pieniędzmi i sławą Ajay i Ria odkrywają w sobie naturę prawdziwych dziennikarzy. Starają się opinii publicznej przedstawić prawdę o dramacie ludzkim i o nadużyciach wśród polityków.

</doc>
<doc id="840956" url="https://pl.wikipedia.org/wiki?curid=840956" title="Wyżeł niemiecki długowłosy">
Wyżeł niemiecki długowłosy

Wyżeł niemiecki długowłosy jest to jedna z ras psów należąca do grupy wyżłów, zaklasyfikowana do sekcji wyżłów kontynentalnych, w podsekcji psów w typie spaniela. Typ wyżłowaty. Podlega próbom pracy.
Rys historyczny.
Historia tej rasy sięga średniowiecza (VIII wiek - IX wiek), kiedy polowano na drobne ptactwo za pomocą sieci. Do tego typu pracy nadawały się psy zwane wówczas "ptasznikami". Były one różnej wielkości, jednak zawsze posiadały długi włos tworzący na nogach tylnych portki a na ogonie chorągiew. Znane także były z zamiłowania do aportu z wody. 
W okolicach końca XIX wieku w Niemczech, z linii ptaszników dawnego typu, ale także z psów gończych i wodnych, stworzono długowłose wyżły: płochacza niemieckiego, małego munsterlandera, dużego munsterlandera oraz właśnie wyżła niemieckiego długowłosego. 
Pierwszy raz zaprezentowano tę rasę na wystawie psów w Hanowerze w 1879 roku. Wyżeł niemiecki długowłosy został tam przedstawiony wraz z wyżłem niemieckim krótkowłosym jako rodzime rasy niemieckie. Na tej samej wystawie ogłoszono także wzorzec obydwu ras.
Ostatecznie standard dla wyżła niemieckiego długowłosego został opracowany w 1897 roku przez hodowcę i wielbiciela tej rasy, barona Friedricha von Schorlemer-Alst.
Wygląd.
Budowa.
Sylwetka wyżła niemieckiego długowłosego jest mocna i dobrze umięśniona, nisko osadzona.
Szata i umaszczenie.
Szata jest jedwabista i długa, jednak nie powinno występować nadmierne owłosienie. Od spodniej strony ciała włos jest dłuższy. Na grzbiecie i kończynach włos dłuższy formuje pióro i portki, na ogonie – chorągiew. Na tułowiu jest on przylegający, gładki lub lekko pofalowany, z obfitym podszerstkiem.
Umaszczenie jakie występuje to: brąz, brąz ze znaczeniami białymi lub szarymi, dropiowate lub jaśniejszy deresz. Rzadko jest spotykane umaszczenie żółte podpalane, które jest spuścizną po gończych przodkach.
Zachowanie i charakter.
Wyżeł niemiecki długowłosy jest psem mocno przywiązującym się do właściciela, przyjaznym i aktywnym, o silnym instynkcie łowieckim. Czujny, potrafi być psem stróżującym, wobec osób mu nieznanych jest nieufny.
Użytkowość.
W kręgach myśliwskich był i jest ceniony jako wyżeł tropiący, aportujący z wody i lądu, a także cechuje się zaciętością na drapieżniki futerkowe.
Kiedy w latach 30. XX wieku, w środowiskach łowieckich, rozgorzała dyskusja na temat, czy wyżeł długowłosy, czy krótkowłosy lepiej spełnia się na polowaniach, to większą przychylnością myśliwych oraz popularnością wśród nich, cieszył się wyżeł krótkowłosy. Miało to związek z faktem, że polowano wtedy na kuropatwy już w okresie letnim, a wyżeł długowłosy był mniej odporny na ciepło i w porównaniu z krótkowłosym wolniej pracował. Jednak jego wytrzymałość w trzymaniu tropu i w pracy, zaciętość oraz wszechstronność w użytkowaniu sprawiły, że współcześnie jest hodowany m.in. przez leśników oraz właścicieli okręgów leśnych.
Popularność.
Wyżeł niemiecki długowłosy jest jedną z dziewięciu ras wyżłów zarejestrowanych w FCI przez Niemców. Z tej grupy najmniej popularnym jest duży munsterlander a najbardziej mały. Sam wyżeł niemiecki długowłosy uplasował się w popularności z tych ras pośrodku. W samych Niemczech jest znany, ale mało popularny. 
W Polsce w okolicach okresu przed pierwszą wojną światową oraz okresu międzywojennego był hodowany przez właścicieli ziemskich na Pomorzu oraz w rejonach Pszczyny. Do roku 2000 rasa była spotykana sporadycznie, obecnie 25 wyżłów niemieckich długowłosych z polskich hodowli jest zarejestrowanych w PKR .
W 2012 roku wznowiono hodowlę tej rasy przez Hodowlę psów myśliwskich "Zasadkowe Bory", która istnieje od 2006 r. i jest zarejestrowana w Związku Kynologicznym w Polsce, należącym do FCI.

</doc>
<doc id="840959" url="https://pl.wikipedia.org/wiki?curid=840959" title="Elektroencefalogram">
Elektroencefalogram



</doc>
<doc id="840964" url="https://pl.wikipedia.org/wiki?curid=840964" title="Lustra (album)">
Lustra (album)

Lustra – pierwszy album rockowego zespołu Harlem. Płyta ukazała się w 1995 roku. W grudniu 2020 brytyjska firma Hussar Records wydała reedycję albumu.

</doc>
<doc id="840966" url="https://pl.wikipedia.org/wiki?curid=840966" title="George Minot">
George Minot

George Richards Minot (ur. 2 grudnia 1885 w Bostonie, zm. 25 lutego 1950 tamże) – amerykański lekarz internista i fizjopatolog, laureat Nagrody Nobla. 
W 1928 roku został profesorem Uniwersytetu Harvarda w Cambridge. W 1926 wprowaził skuteczną metodę leczenia niedokrwistości złośliwej za pomocą surowej wątroby. Do tego czasu była ona uważana za chorobę nieuleczalną. W 1934 roku, za to odkrycie otrzymał, wraz z Wiliamem P. Murphym i George'em H. Whipple'em, Nagrodę Nobla w dziedzinie fizjologii i medycyny.

</doc>
<doc id="840968" url="https://pl.wikipedia.org/wiki?curid=840968" title="Parnassia">
Parnassia



</doc>
<doc id="840971" url="https://pl.wikipedia.org/wiki?curid=840971" title="Bezsenne noce (album)">
Bezsenne noce (album)

Bezsenne noce – druga płyta polskiego rockowego zespołu Harlem. Album ukazał się w 1998 roku.

</doc>
<doc id="840976" url="https://pl.wikipedia.org/wiki?curid=840976" title="Mihai Șubă">
Mihai Șubă

Mihai Șubă (ur. 1 czerwca 1947 w Bukareszcie) – rumuński szachista, arcymistrz od 1978 roku. Aktualnie reprezentuje Hiszpanię.
Kariera szachowa.
W latach 1980, 1981 i 1986 trzykrotnie zdobył złote medale indywidualnych mistrzostw Rumunii. W 1982 podzielił II miejsce (za Zoltanem Ribli, a wraz z Gyulą Saxem) w turnieju strefowym (eliminacji mistrzostw świata) w Băile Herculane. W tym samym roku był bardzo bliski awansu do grona pretendentów, zajmując III miejsce w turnieju międzystrefowym w Las Palmas (dwa pierwsze miejsca premiowane awansem zajęli wówczas Zoltán Ribli i Wasilij Smysłow). Sukces był o tyle blisko, iż jako jedyny przegrał z będącym bez formy Walterem Browne, który zajął ostatnie miejsce. W kolejnych latach zwyciężył bądź podzielił I miejsca w Dortmundzie (1983), Berlinie (turniej "Berliner Sommer", 1985), Pradze (1985, turniej strefowy) i Timișoarze (1987). Do swoich sukcesów zaliczyć również może dzielone III miejsce w silnie obsadzonym turnieju w Tallinnie w roku 1983 (wraz z Tigranem Petrosjanem oraz Jaanem Ehlvestem, a za Michaiłem Talem i Rafaelem Waganianem). W 1985 po raz drugi wystąpił w turnieju międzystrefowym rozegranym w Tunisie, ale nie powtórzył sukcesu z poprzedniego startu (zajął XI miejsce).
Wielokrotnie reprezentował Rumunię i Anglię (DME – 1989) w turniejach drużynowych, m.in.:
W roku 1988 po zakończeniu turnieju w Londynie wraz z synem pozostał w Wielkiej Brytanii i wystąpił o azyl polityczny. W roku 1990, po upadku reżimu Nicolae Ceaușescu ponownie zaczął reprezentować Rumunię na arenie międzynarodowej. Aktualnie mieszka w Hiszpanii i corocznie bierze udział w turniejach otwartych rozgrywanych w tym kraju, w wielu z nich odnosząc sukcesy. W 2011 zdobył w Courmayeur tytuł mistrza Europy seniorów (zawodników powyżej 60. roku życia).
Șubă uważany jest za prekursora i specjalistę od gry "Formacją Hedgehog", która wyróżnia się charakterystycznym ustawieniem pionów na polach a6, b6, d6 oraz e i najczęściej powstaje z partii angielskiej, obrony hetmańsko-indyjskiej lub niektórych wariantów obrony sycylijskiej. W latach 1991 i 2000 wydał dwie książki poświęcone temu zagadnieniu.
Najwyższy ranking w swojej karierze osiągnął 1 lipca 1986 r., z wynikiem 2580 punktów dzielił wówczas 20-21. miejsce (wspólnie z Yasserem Seirawanem) na światowej liście FIDE, jednocześnie zajmując 1. miejsce wśród rumuńskich szachistów.

</doc>
<doc id="840977" url="https://pl.wikipedia.org/wiki?curid=840977" title="Emilia Szabłowska">
Emilia Szabłowska

Emilia Szabłowska (ur. 25 lipca 1986 w Warszawie) – polska kickbokserka.
Kariera.
 Absolwentka pedagogiki na Uniwersytecie Warszawskim w 2012 z pracą magisterską: "Kick-boxing a kształtowanie wybranych umiejętności psychomotorycznych u dzieci w wieku wczesnoszkolnym".
Wicemistrzyni Świata w kick-boxingu w formule semi contact, Turcja 2013.
Brązowa medalistka Mistrzostw Świata 2007 (Coimbra, Portugalia).
Wicemistrzyni Europy 2006 (Lizbona).
Wielokrotnie zdobyła Puchar Świata: PŚ 2006 Węgry kat. 60 kg, PŚ 2006 Węgry Turniej Grandchampion, PŚ 2006 Włochy kat. 55 kg, PŚ 2008 Węgry kat. 60 kg, PŚ 2010 Austria kat. 55 kg i 60 kg oraz Puchar Europy.
Mistrzyni Polski juniorów 2004. Wielokrotna mistrzyni Polski seniorów (2004, 2005, 2006, 2007, 2008, 2010), akademicka mistrzyni Polski 2006 i 2007. W kadrze narodowej od 2005. Zawodniczka MKS Piaseczno i Hektor Team Warszawa. Wychowanka trenerów: Piotra Siegoczyńskiego i Wojciecha Ołtarzewskiego.
W zawodach międzynarodowych i krajowych zdobyła łącznie kilkadziesiąt, w większości złotych medali.
Uznawana jest za najlepiej kopiącą polską zawodniczkę kick-boxingu.
Posiada 1. stopień mistrzowski – czarny pas – 1 dan.

</doc>
<doc id="840981" url="https://pl.wikipedia.org/wiki?curid=840981" title="Ibrahim Boubacar Keïta">
Ibrahim Boubacar Keïta

Ibrahim Boubacar Keïta (ur. 29 stycznia 1945 w Koutiali, zm. 16 stycznia 2022 w Bamako) – malijski polityk, premier Mali w latach 1994–2000, przewodniczący Zgromadzenia Narodowego w latach 2002–2007, prezydent Mali w latach 2013–2020.
Życiorys.
Ibrahim Boubacar Keïta urodził się w Koutiali. Uczęszczał do liceum Lycée Janson-de-Sailly w Paryżu oraz liceum Lycée Askia-Mohamed w Bamako. Edukację kontynuował na Uniwersytecie w Dakarze i Uniwersytecie Paris I, gdzie ukończył historię i stosunki międzynarodowe.
Po zakończeniu studiów rozpoczął pracę naukową we francuskiej instytucji Centre national de la recherche scientifique. Po powrocie do Mali został konsultantem Europejskiego Funduszu Rozwoju ("European Development Fund"), programu rozwojowego dla Afryki i krajów rozwijających się. Został również dyrektorem oddziału francuskiego Tere des Hommes, organizacji pozarządowej zajmującej się poprawą sytuacji dzieci w krajach trzeciego świata.
Na początku lat 90. wstąpił do partii ADEMA-PASJ. Podczas wyborów prezydenckich w 1992 był szefem sztabu wyborczego Alphy Oumara Konaré, który wygrał wybory. Nowy prezydent w czerwcu 1992 mianował Keïtę rzecznikiem rządu, a w listopadzie tego samego roku ambasadorem w Wybrzeżu Kości Słoniowej, Gabonie, Burkina Faso i w Nigrze.
W listopadzie 1993 Keïta został ministrem spraw zagranicznych i integracji afrykańskiej. 4 czerwca 1994 prezydent Konare powierzył mu funkcję szefa rządu, którą zajmował do 14 lutego 2000. Keïta objął także stanowisko przewodniczącego Sojuszu na rzecz Demokracji, a w 1999 został też wiceprzewodniczącym Międzynarodówki Socjalistycznej.
Nieporozumienia wewnątrz partii zmusiły Keïtę do ustąpienia ze stanowiska premiera 14 lutego 2000, a w październiku 2000 ze stanowiska szefa partii. Opuścił całkowicie szeregi partii i w czerwcu 2001 założył własne ugrupowanie, Zgromadzenie na rzecz Mali ("Rally for Mali"). 28 kwietnia 2002 wziął udział w wyborach prezydenckich. Zajął w nich trzecie miejsce, za Amadou Toumani Touré i Soumaïlę Cissé, uzyskując 21% głosów poparcia. W wyborach parlamentarnych w lipcu 2002 jego partia zdobyła najwięcej mandatów, a Keïta objął 16 września 2002 stanowisko przewodniczącego Zgromadzenia Narodowego, które zajmował do 3 września 2007.
28 stycznia 2007 został mianowany przez partię oficjalnym kandydatem w kwietniowych wyborach prezydenckich. W wyborach tych zajął drugie miejsce, przegrywając w pierwszej turze z urzędującym prezydentem Touré. W wyborach parlamentarnych w lipcu 2007 uzyskał mandat w parlamencie, jednakże jego partia zdobyła tylko 11 spośród 160 mandatów.
Wystartował w wyborach prezydenckich w 2013. Przeszedł do drugiej tury wyborów, w której tym razem pokonał Soumaïlę Cissé, uzyskując 77,61%. 4 września 2013 w stolicy Mali Bamako został zaprzysiężony na nowego prezydenta. Dzień po zaprzysiężeniu desygnował Oumara Tatama Ly na stanowisku premiera.
18 sierpnia 2020 wraz z premierem Boubou Cissé został aresztowany przez zbuntowanych żołnierzy podczas zamachu stanu. Następnego dnia Keïta rozwiązał parlament, zdymisjonował rząd i ogłosił rezygnację, uzasadniając to chęcią uniknięcia rozlewu krwi.

</doc>
<doc id="840985" url="https://pl.wikipedia.org/wiki?curid=840985" title="Dimitrie Bolintineanu">
Dimitrie Bolintineanu

Dimitrie Bolintineanu (ur. 14 stycznia 1819 w Bolintin-Vale, zm. 20 sierpnia 1872 w Bukareszcie) – rumuński poeta, prozaik oraz polityk, pełniący funkcję ministra spraw zagranicznych (1861) oraz ministra oświaty (1863) w rządzie Mihaila Kogălniceanu. Po 1864 r. zrezygnował z życia politycznego poświęcając się całkowicie pisarstwu.

</doc>
<doc id="840991" url="https://pl.wikipedia.org/wiki?curid=840991" title="Baciuty (przystanek kolejowy)">
Baciuty (przystanek kolejowy)

Baciuty – przystanek kolejowy w Baciutach, w województwie podlaskim, w Polsce.
W roku 2017 przystanek obsługiwał 0–9 pasażerów na dobę.
7 sierpnia 1931 około godziny 4:00 miała miejsce w pobliżu przystanku katastrofa kolejowa, w której zginęło 6 osób.

</doc>
<doc id="840998" url="https://pl.wikipedia.org/wiki?curid=840998" title="Alexis Mendoza">
Alexis Mendoza

Alexis Antonio Mendoza Barrina (ur. 8 listopada 1961 w Barranquilli) - piłkarz kolumbijski grający na pozycji środkowego obrońcy.
Kariera klubowa.
Mendoza pochodzi z miasta Barranquilla i tam też rozpoczynał piłkarską karierę w klubie Atlético Junior. W lidze kolumbijskiej zadebiutował na początku lat 80., jednak sukcesy zaczął odnosić dopiero w kolejnej dekadzie. W Atlético grał do końca roku 1989 i wtedy zamienił klub na América Cali. W 1990 roku wywalczył z Amériką swoje pierwsze mistrzostwo Kolumbii w karierze. Sukces ten powtórzył 2 lata później i wtedy po sezonie wrócił do Barranquilli. Podczas drugiego w karierze pobytu w Atlético Junior wywalczył z tym klubem 2 tytuły mistrza kraju w latach 1993 i 1995. W 1996 roku wyjechał z kraju i trafił do Meksyku. Przeszedł do CD Veracruz, gdzie spotkał aż trzech swoich rodaków: René Higuitę, Leonela Álvareza oraz Ivána Valenciano. Zespół ten pomimo tak dobrych zawodników nie odniósł jednak sukcesów, a w 1998 roku Mendoza postanowił zakończyć piłkarską karierę w wieku 37 lat.
Kariera reprezentacyjna.
W reprezentacji Kolumbii Mendoza zadebiutował 11 czerwca 1987 roku w wygranym 1:0 towarzyskim meczu z Ekwadorem. Na dłużej w kadrze zadomowił się dopiero 2 lata później, gdy wyjechał na Copa América 1989 do Brazylii. Nie zagrał tam jednak żadnego meczu, a Kolumbia odpadła z turnieju po fazie grupowej.
W 1990 roku po raz pierwszy w karierze Mendoza wyjechał na Mistrzostwa Świata. We Włoszech był jednak tylko rezerwowym i ani razu nie pojawił się na boisku, a Kolumbia odpadła w 1/8 finału po porażce 1:2 po dogrywce z Kamerunem.
W 1993 roku Mendoza zagrał w Copa América 1993. Wystąpił we wszystkich meczach i zajął z Kolumbią 3. miejsce. Rok później wystąpił w swoich drugich mistrzostwach świata - MŚ w USA. Tam zagrał jedynie w ostatnim meczu grupowym - wygranym 2:0 ze Szwajcarią. Pomimo tego zwycięstwa Kolumbia zajęła ostatnie miejsce w grupie,
Ostatni mecz w reprezentacji Alexis Mendoza rozegrał w 1997 roku. Łącznie w reprezentacji wystąpił w 67 meczach i zdobył 2 gole.

</doc>
<doc id="841002" url="https://pl.wikipedia.org/wiki?curid=841002" title="Budynek Banku Polskiego w Warszawie">
Budynek Banku Polskiego w Warszawie

Budynek Banku Polskiego – budynek filii rosyjskiego Banku Państwa, a następnie Banku Polskiego, znajdujący się przy ul. Bielańskiej 10 w śródmieściu Warszawy.
Historia.
Budynek powstał w latach 1907–1911 według projektu Leontija Benois dla rosyjskiego Banku Państwa, w miejscu kompleksu Mennicy Warszawskiej. Od 1918 mieściła się w nim siedziba Polskiej Krajowej Kasy Pożyczkowej, a od 1926 Bank Polski Spółka Akcyjna.
W latach 1940–1944, w czasie okupacji niemieckiej, siedziba warszawskiego oddziału Banku Emisyjnego. Podczas powstania warszawskiego reduta powstańcza i rejon ciężkich walk toczonych przez żołnierzy z batalionu „Łukasiński”.
Po II wojnie światowej (w latach 60.) wyburzono znaczną część uszkodzonego budynku, pozostawiając głównie prawą część fasady. Pozostałości gmachu później zostały wpisane do rejestru zabytków. Po 1945 oficyna pałacu była użytkowana przez Ministerstwo Finansów.
W zachowanej części budynku planowano umieszczenie Muzeum Powstania Warszawskiego i w tym celu rozpoczęto jego nadbudowę. Jednak ten plan nie został zrealizowany. W 1993 budynek został sprzedany.
W miejscu pozostałej części dawnego Banku Polskiego wzniesiono po 2010, z zachowaniem zabytkowych elementów ścian i fundamentów, biurowiec Senator.

</doc>
<doc id="841004" url="https://pl.wikipedia.org/wiki?curid=841004" title="Grigore Alexandrescu">
Grigore Alexandrescu

Grigore Alexandrescu (ur. 22 lutego 1810 w Târgovişte
, zm. 25 listopada 1885 w Bukareszcie) – rumuński poeta romantyczny. Brał udział w powstaniu węgierskim 1848 roku. Jako członek literackiej grupy paszoptystów postulował zainteresowanie folklorem, historią i problemami społecznymi. Autor wielu utworów patriotycznych, poezji miłosnych i bajek.

</doc>
<doc id="841006" url="https://pl.wikipedia.org/wiki?curid=841006" title="Daphnia">
Daphnia



</doc>
<doc id="841009" url="https://pl.wikipedia.org/wiki?curid=841009" title="Antoni Degutis">
Antoni Degutis

Antoni "Tosiek" Degutis – polski muzyk, gitarzysta. Na I Ogólnopolskim Przeglądzie Muzyki Młodej Generacji Jarocin'80 występował w składzie bluesowego zespołu Mietek B.B.. W latach 1984 - 1986 oraz w 1998 roku grał na gitarze w zespole TSA. Zastąpił w składzie zespołu Andrzeja Nowaka.
Brał udział w nagraniu płyt: "Heavy Metal World" (1985), "Rock 'n' Roll" (1988), "Live '98" (1998), "TSA w Trójce akustycznie" (1999). Po rozstaniu z TSA wyemigrował do Kanady.

</doc>
<doc id="841010" url="https://pl.wikipedia.org/wiki?curid=841010" title="Queluz">
Queluz

Queluz – portugalskie miasto, freguesia w Dystrykcie Lizbońskim, w gminie Sintra.
Powierzchnia wynosi 2,93 km², a liczba ludności 27 913 (dane z 2001 roku). Gęstość zaludnienia wynosi 9 526,6 osób na km². Freguesia Queluz jest znana głównie z tego, że znajduje się w niej Pałac Królewski, XVIII-wieczna budowla będąca wzorcowym przykładem architektury rokoko w Portugalii.
24 lipca 1997 roku Queluz otrzymała prawa miejskie. Tego dnia została odłączona od Massamá i Monte Abraão.
W Queluz urodził się Piotr I, cesarz Brazylii, oraz wielu innych portugalskich monarchów.

</doc>
<doc id="841011" url="https://pl.wikipedia.org/wiki?curid=841011" title="Geowłóknina">
Geowłóknina

Geowłókniny – płaskie geosyntetyki, wykonane z włókien polipropylenowych lub poliestrowych połączone mechanicznie - w wyniku igłowania (lub przeszywania) lub termicznie w wyniku zgrzewania. 
Mają zastosowanie jako separacja słabego podłoża nasypów w celu poprawy jego stateczności oraz przyspieszenia konsolidacji. Wykonuje się z nich warstwy rozdzielające między gruntami lub kruszywami o różnym uziarnieniu oraz warstwy podkładowe utrzymujące grunt pod geosiatkami, georusztami, geokratami, gabionami, przy budowie wzmocnionych skarp i nasypów. Stosowane są do zabezpieczenia brzegów rzek, ochrony wybrzeży, odzyskiwania lądu oraz przy budowie wałów i zbiorników wodnych. Służą do osłony systemów drenarskich w celu zabezpieczenia ich przed zamuleniem gruntem drobnoziarnistym. Zapewniają długotrwałą ochronę geomembran przy budowie składowisk odpadów, tuneli i zbiorników wodnych.
Ze względu na spełniane przez geowłókniny funkcje oraz obszary inżynierii, w jakich są stosowane, można wyodrębnić kilka zasadniczych grup geowłóknin.
Geowłókniny filtracyjne.
Geowłókniny, których główną funkcją jest filtracja, czyli zatrzymanie cząstek stałych przy jednoczesnym swobodnym przepływie wody między dwiema różnymi warstwami gruntów. Stosuje się je głównie do konstrukcji drenów francuskich (drenów kamiennych), owijania rur drenarskich, jako warstwa filtracyjna ograniczająca erozję wewnętrzną w budownictwie wodnym oraz pod gabionami i geokratami. 
Funkcje te najlepiej spełniają cienkie geowłókniny o optymalnych wymiarach porów i dużej wodoprzepuszczalności w kierunku prostopadłym do płaszczyzny. Te parametry decydują o występowaniu kolmatacji (zapychania się porów). W wielu przypadkach istotne jest też by miały określone wytrzymałości na rozciąganie. 
Istotne parametry:
Geowłókniny filtracyjno–separacyjne.
Najszersza grupa geowłóknin spełniająca funkcje separacji i filtracji. Trwale zapobiegają mieszaniu się różnych warstw podłoża, przez co możliwa jest redukcja grubości warstw nośnych w konstrukcjach podbudów oraz wydłużenie ich trwałości. Właściwości filtracyjne geowłókniny pozwalają na znacznie szybszą konsolidację gruntów poprzez odfiltrowanie wody. 
Dobór geowłóknin zależny jest od istniejących warunków i potrzebnych efektów.
Główne obszary zastosowań to separacja poszczególnych warstw konstrukcyjnych dróg tymczasowych, dojazdów, dróg leśnych, dróg stałych, lotnisk, autostrad, torowisk parkingów, placów składowych, boisk, nasypów, wałów, falochronów i innych konstrukcji ziemnych.
Istotne parametry:
Geowłókniny filtracyjno–separacyjne dla trudnych warunków.
Są to specjalne geowłókniny łączące w sobie wiele cech różnych geowłóknin. Jednocześnie zapewniają wysokie parametry mechaniczne i hydrotechniczne. Są to z reguły dwu warstwowe geowłókniny, z których jedna zapewnia duża wytrzymałość na zrywanie i przebicie, natomiast druga jest filtrem zatrzymującym drobne cząstki stałe przy zapewnieniu swobodnego przepływu wody. Takie właściwości pozwalają na zastosowanie geowłóknin w miejscach gdzie są one narażone na uszkodzenia przy instalacji lub eksploatacji. Są to np. narzuty kamienne przy zabezpieczeniu brzegów morskich lub na falochronach.
Istotne parametry:
Geowłókniny ochronno-drenażowe.
Są to grube geowłókniny o dużej odporności na przebicie oraz zdolności do transmisji wody lub gazów w płaszczyźnie. Mają zastosowanie jako ochrona geomembran oraz drenaż przy budowie zbiorników, składowisk odpadów, placów składowych, tuneli. 
Istotne parametry:
Linki zewnętrzne.
Strona z informacjami o geowłókninach
Strona z tabelą producenta o doborze geowłóknin

</doc>
<doc id="841013" url="https://pl.wikipedia.org/wiki?curid=841013" title="Rozkaz bojowy">
Rozkaz bojowy

Rozkaz bojowy – wytyczne dowódcy, zazwyczaj formalne, wydane podległym dowódcom, w celu skoordynowanego przeprowadzenia operacji.
Wydawany jest zazwyczaj w formie pisemnej, graficznej lub w formie ustnej (na niższych szczeblach dowodzenia drużyna, pluton). Do zasadniczego rozkazu są wydawane załączniki, które precyzują poszczególne elementy planowania działań bojowych.
Istnieje również forma skrócona: rozkaz częściowy – wydawany w razie potrzeby, eliminujący konieczność powtarzania informacji zawartych w podstawowym rozkazie operacyjnym (bojowym); może być wydawany częściami.
Układ rozkazu.
Rozkazy bojowe są redagowane według poniższego schematu:

</doc>
<doc id="841014" url="https://pl.wikipedia.org/wiki?curid=841014" title="Litewski Front Aktywistów">
Litewski Front Aktywistów

Litewski Front Aktywistów (lit. Lietuvos Aktyvistų Frontas, LAF) – litewskie ugrupowanie polityczne na emigracji w Niemczech istniejące w latach 1940-1941.
Po zajęciu Litwy przez wojska sowieckie w połowie czerwca 1940 r. litewscy działacze polityczni ratowali się ucieczką za granicę, w tym w części do Niemiec. 17 listopada powstał w Berlinie Litewski Front Aktywistów, na czele którego stanął były ambasador Litwy w Rzeszy Kazys Škirpa. W skład Frontu weszli przedstawiciele większości litewskich partii politycznych, od lewicowych po prawicowe. Celem LAF było wyzwolenie Litwy i odbudowanie jej niepodległości. Konspiracyjne struktury powstały też w kilku litewskich miejscowościach. Dość szybko kierownictwo LAF opanowali zwolennicy przekształcenia przyszłej Litwy na wzór faszystowski, chociaż przez cały okres jego działalności toczyły się spory między reprezentantami różnych rozwiązań. Front patronował rozwijającej się na Litwie konspiracji, przygotowując na stosowną chwilę wybuch powstania narodowego. Stał się centralnym ośrodkiem koordynującym dla innych konspiracyjnych organizacji działających w okupowanym kraju, jak Żelazny Wilk, czy Litewska Armia Wolności. Za najlepszy moment rozpoczęcia ogólnonarodowego zrywu uznano planowany niemiecki atak na ZSRR, kiedy obie strony będą zajęte walką ze sobą. Wykorzystując ten fakt, zamierzano proklamować niepodległe państwo litewskie. W miarę zbliżania się konfliktu niemiecko-sowieckiego jego działaniami coraz bardziej zainteresowane były hitlerowskie służby wywiadowcze, w tym Abwehra. Część członków LAF przeszło przeszkolenie dywersyjno-wywiadowcze, a następnie byli przerzucani na terytorium Litwy, co było częścią przygotowań do wojny z Sowietami. Szmuglowano także materiały propagandowe o charakterze antykomunistycznym oraz instruujące, jak należy postępować po wybuchu działań wojennych. Krótko przed wybuchem wojny niemiecko-sowieckiej LAF liczył ok. 36 tys. członków.
Po napaści Niemiec na ZSRR 22 czerwca 1941 r. na Litwie doszło do licznych wystąpień zbrojnych. Następnego dnia działacze LAF ogłosili niepodległość kraju. 24 czerwca powstał podziemny rząd, którego 4 członków zdążyli jeszcze aresztować Sowieci. Pod auspicjami LAF powstały oddziały partyzanckie, cieszące się poparciem ludności Litwy Kowieńskiej. Na ich stronę przeszła dość liczna grupa dezerterów z 29. Korpusu Terytorialnego Armii Czerwonej. Partyzanci atakowali wycofujące się oddziały sowieckie, likwidowali kolaborantów. Spektakularny sukces odnieśli w Kownie, gdzie dwa oddziały powstańcze w łącznej sile ok. 800 ludzi weszły do miasta i opanowały rozgłośnię radiową oraz budynki rządowe. 28 czerwca przedstawiciele wileńskich i kowieńskich struktur LAF utworzyli litewski rząd tymczasowy z Juozasem Ambrazevičiusem jako premierem, który miał przejąć władzę w kraju po całkowitym wyzwoleniu spod okupacji sowieckiej. K. Škirpa znalazł się natomiast w areszcie domowym w Berlinie. Jednakże Niemcy nie zamierzali oddawać Litwinom rządów i w sierpniu rząd rozwiązał się. We wrześniu LAF przesłało do władz niemieckich memorandum z protestem przeciwko okupacji Litwy. W odpowiedzi ugrupowanie 26 września zostało oficjalnie rozwiązane. Część działaczy aresztowano i zesłano do obozów koncentracyjnych. Natomiast wielu innych wstąpiło do różnych formacji zbrojnych kolaborujących z Niemcami.
Członkowie LAF są oskarżani o mordowanie Żydów w okresie po 22 czerwca 1941 r., (przed przybyciem wojsk niemieckich). Ponadto w czasie swojej krótkiej działalności rząd kowieński wydał kilka aktów prawnych dyskryminujących ludność żydowską, przede wszystkim "Žydų padėties nuostatus", który regulował jej status w państwie.

</doc>
<doc id="841015" url="https://pl.wikipedia.org/wiki?curid=841015" title="Kolda (region)">
Kolda (region)

Kolda jest regionem w Senegalu. Stolicą regionu jest miasto o tej samej nazwie, Kolda. Razem z regionami Ziguinchor i Sédhiou tworzy region Casamance.
W 2008 roku w wyniku reformy administracyjnej zachodnia część regionu (departament Sédhiou) została wydzielona jako samodzielny region Sédhiou.
Departamenty.
Region Kolda dzieli się na 3 departamenty:

</doc>
<doc id="841016" url="https://pl.wikipedia.org/wiki?curid=841016" title="Dziewięciornik błotny">
Dziewięciornik błotny

Dziewięciornik błotny ("Parnassia palustris" L.) – gatunek rośliny wieloletniej należący do rodziny dławiszowatych. Występuje w Europie, Ameryce Północnej, Azji i Afryce Północnej. W Polsce jest dość pospolity na całym obszarze, zarówno na niżu, jak i w górach.
Zagrożenia i ochrona.
Gatunek umieszczony na polskiej czerwonej liście w kategorii VU (narażony).

</doc>
<doc id="841017" url="https://pl.wikipedia.org/wiki?curid=841017" title="Problem umysł-ciało">
Problem umysł-ciało



</doc>
<doc id="841020" url="https://pl.wikipedia.org/wiki?curid=841020" title="Parnassia palustris">
Parnassia palustris



</doc>
<doc id="841025" url="https://pl.wikipedia.org/wiki?curid=841025" title="Rytuał (ujednoznacznienie)">
Rytuał (ujednoznacznienie)



</doc>
<doc id="841027" url="https://pl.wikipedia.org/wiki?curid=841027" title="Tiébilé Dramé">
Tiébilé Dramé

Tiébilé Dramé (ur. 9 czerwca 1955, w Nioro du Sahel) – malijski polityk.
Życiorys.
Studiował w "Ecole normale supérieure" w Bamako, a następnie na Uniwersytecie Paryskim I.
Od 1977 do 1980 lider Malijskiego Narodowego Związku Studentów, który krytykował rządy Moussy Traoré. Za swą działalność opozycyjną Drame był kilkakrotnie zatrzymywany i więziony. Opuścił kraj i uszedł do Europy, gdzie w latach 1988-1991 pracował dla Amnesty International. Prowadził badania na temat przestrzegania praw człowieka w Afryce Zachodniej.
Drama powrócił do Mali w 1991, gdy Amadou Toumani Touré obalił rządy wojskowych. Został ministrem spraw zagranicznych w przejściowym rządzie, w latach 1991-1992. Wstąpił również do Narodowego Kongresu na rzecz Inicjatywy Demokratycznej (CNID, Congrès national d’initiative démocratique). Jako dziennikarz, w 1992 Drame założył także tygodnik "Le républicain".
W 1995 został konsultantem Narodów Zjednoczonych w zakresie przestrzegania praw człowieka w Burundi. W tym samym roku po konflikcie wewnątrzpartyjnym opuścił Narodowy Kongres i założył nowe ugrupowanie, Partię Odnowy Narodowej (PARENA, "Parti pour la renaissance nationale"), której został sekretarzem generalnym, a w listopadzie 1999 liderem.
W 1997 został wybrany do lokalnego zgromadzenia w Nioro du Saleh. W 2001 objął funkcję szefa Unii Gospodarczej i Walutowej Afryki Zachodniej (UEMOA). W kwietniu 2002 wziął udział w wyborach prezydenckich w Mali, zdobywając 4% głosów. 18 lutego 2007 został nominowany kandydatem partii PARENA w wyborach prezydenckich w kwietniu 2007. W wyborach tych 29 kwietnia 2007 zajął trzecie miejsce z wynikiem 3,04% poparcia.
Na początku 2009 Tiébilé Dramé został mianowany specjalnym wysłannikiem ONZ ds. konfliktu na Madagaskarze.

</doc>
<doc id="841030" url="https://pl.wikipedia.org/wiki?curid=841030" title="Kościół św. Stanisława Biskupa i Męczennika w Warszawie">
Kościół św. Stanisława Biskupa i Męczennika w Warszawie

Kościół św. Stanisława Biskupa i Męczennika, właśc. kościół św. Stanisława Biskupa i Męczennika i św. Wawrzyńca Diakona Męczennika – kościół znajdujący się przy ul. Bema 73/75 w dzielnicy Wola w Warszawie. 
Opis.
Kościół został wybudowany w latach 1858–1860 według projektu Józefa Orłowskiego. W tamtym czasie obszar ten nie znajdował się w granicach administracyjnych Warszawy. Pierwszym proboszczem został ks. Leopold Rzeczycki. 
Do kościoła nawiązywały nazwy "Droga Kościelna" lub "Droga Parafialna", obecnej ul. J. Bema.
W kościele znajduje się ołtarz z obrazem Matki Bożej Elekcyjnej – miejsce kultu wizerunku maryjnego towarzyszącego elekcjom królów na polach Woli. Obraz nosił pierwotnie nazwę "Matki Boskiej Pocieszenia" i w czasie elekcji był przenoszony z kościoła św. Wawrzyńca do kaplicy prymasów w szopie senatorskiej na polu elekcyjnym. Powstał w 1621 i jest dziełem nieznanego malarza. Po przejęciu świątyni przez władze rosyjskie w 1834 został przeniesiony przez rodzinę Biernackich do ich prywatnej kaplicy, skąd w 1860 trafił do nowo wybudowanego kościoła.
8 maja, w dniu św. Stanisława, przy kościele odbywał się odpust, który przyciągał tysiące mieszkańców Warszawy.
W latach 1927–1932 do świątyni dobudowano dwie nawy boczne według projektu Wacława Popławskiego.
W 2009 roku abp Kazimierz Nycz poświęcił tablicę upamiętniającą 200 tys. Polaków rzekomo zamordowanych w obozie KL Warschau, która została umieszczona przy wejściu do kościoła.

</doc>
<doc id="841032" url="https://pl.wikipedia.org/wiki?curid=841032" title="Matthew B. Lowrie">
Matthew B. Lowrie

Matthew B. Lowrie (ur. 1773 w Edynburgu, zm. 28 lipca 1850) – amerykański polityk, burmistrz Pittsburgha w latach 1830–1831.
Życiorys.
Urodził się w Edynburgu, Szkocja skąd wyemigrował z rodzicami do Pensylwanii. W młodości przyjechał do Pittsburgha i założył dobrze prospektujący biznes warzywny. Jego brat, Walter Lowrie, był amerykańskim senatorem, a jego syn, Walter H. Lowrie, został Chief Justice of Pennsylvania's Supreme Court.
Zmarł w 1850 na cholerę. Został pochowany na cmentarzu Allegheny.

</doc>
<doc id="841038" url="https://pl.wikipedia.org/wiki?curid=841038" title="Twarzą w twarz">
Twarzą w twarz



</doc>
<doc id="841042" url="https://pl.wikipedia.org/wiki?curid=841042" title="Grzegorz Kotowicz">
Grzegorz Kotowicz

Grzegorz Leon Kotowicz (ur. 6 sierpnia 1973 w Czechowicach-Dziedzicach) – polski kajakarz, dwukrotny brązowy medalista olimpijski, od 2021 prezes Polskiego Związku Kajakowego.
Życiorys.
W trakcie kariery sportowej trenował w Górniku Czechowice (do 1995) i Posnanii Poznań (do 2001, kiedy to zakończył wyczynowe uprawianie sportu). Ukończył Technikum Górnicze, magisterium z wychowania fizycznego uzyskał na Akademii Wychowania Fizycznego w Warszawie.
Trzykrotnie brał udział w igrzyskach olimpijskich. W Barcelonie w 1992 zdobył brązowy medal w konkurencji K-2 1000 m w parze z Dariuszem Białkowskim, natomiast w K-1 500 m odpadł w półfinale. W Atlancie w 1996 startował wyłącznie w K-2 1000 m (z Dariuszem Białkowskim), jego osada uplasowała się na 4. pozycji. W Sydney w 2000 sklasyfikowano go na 9. miejscu w K-1 500 m. Natomiast w K-4 1000 m osada Grzegorza Kotowicza, Dariusza Białkowskiego, Adama Seroczyńskiego i Marka Witkowskiego wywalczyła brązowy medal.
Siedmiokrotnie zdobywał medale mistrzostw świata – trzykrotnie srebrne (w 1994 w konkurencji K-4 1000 m, w 1997 w konkurencjach K-1 500 m i K-1 200 m), czterokrotnie brązowe (w 1995 w konkurencjach K-4 500 m i K-2, w 1997 w konkurencji K-2 1000 m, w 1999 w konkurencji K-1 500 m). Był mistrzem Europy w K-4 na dystansie 1000 m w 1999, cztery razy zdobył srebrny medal, a raz brązowy medal tych mistrzostw. Kilkanaście razy zdobywał złote medale mistrzostw Polski.
Po zakończeniu kariery sportowej został dyrektorem Centralnego Ośrodka Sportu w Szczyrku. W 2014 z ramienia Platformy Obywatelskiej uzyskał mandat radnego powiatu bielskiego. W 2015 był członkiem honorowego komitetu poparcia Bronisława Komorowskiego przed wyborami prezydenckimi. W tym samym roku bez powodzenia kandydował do Sejmu. W 2018 utrzymał mandat radnego powiatu na kolejną kadencję.
We wrześniu 2021 objął funkcję prezesa Polskiego Związku Kajakowego.
Odznaczenia.
W 2000 odznaczony Złotym Krzyżem Zasługi.
Wyniki.
Mistrzostwa Polski.
17 razy zdobył tytuł mistrza Polski seniorów:

</doc>
<doc id="841043" url="https://pl.wikipedia.org/wiki?curid=841043" title="Guillaume de Nogaret">
Guillaume de Nogaret

Guillaume de Nogaret, Wilhelm de Nogaret (ur. ok. 1260 w Saint-Félix, zm. 1313) – dworzanin i główny doradca ds. bezpieczeństwa króla Francji, Filipa Pięknego. Pełnił "de facto" rolę naczelnika królewskiej policji politycznej, zajmującego się zarazem wszelkimi ‘brudnymi sprawami’. Odegrał ważną rolę w konflikcie króla z papieżem, jak również w procesie templariuszy. Pełnił funkcję strażnika pieczęci od 1307 roku do śmierci.
Działalność polityczna.
Wilhelm de Nogaret studiował, a potem wykładał prawo rzymskie w Montpellier. W 1294 roku otrzymał stanowisko w sądzie królewskim, w roku 1299 został pasowany na rycerza. W 1300 został wysłany z poselstwem do Stolicy Apostolskiej. Po śmierci Pierre’a Flote w bitwie pod Courtrai (1302) Nogaret został najwyższym doradcą króla. Po wydaniu przez papieża Bonifacego VIII bulli "Unam Sanctam" Nogaret doprowadził do eskalacji konfliktu na linii król Francji – papież. Podczas zjazdu w Luwrze 12 marca 1303 ostro zaatakował głowę Kościoła.
Nogaret zjednoczył się z włoskimi wrogami papieża (Sciarra Colonna i inni) i zorganizował zamach na Bonifacego VIII. Zaskoczył go 7 września w małym miasteczku Anagni, gdzie znajdowała się letnia rezydencja papieska. Papież musiał z tego powodu odwołać ustalone na 8 września odczytanie bulli godzącej w Filipa Pięknego.
Kluczowa rola w procesie templariuszy.
Nogaret był jednym z inicjatorów procesu templariuszy i przyczynił się w dużym stopniu do skazania ich hierarchów na karę śmierci przez spalenie na stosie. Według niektórych źródeł osobiście przesłuchiwał Jakuba de Molay, wielkiego mistrza oraz innych zwierzchników zakonu, poddawszy ich uprzednio wymyślnym torturom, w rezultacie czego przyznali się oni do herezji. Sterowany przez Nogareta proces skutkował wydaniem wyroku śmierci na niemal wszystkich hierarchów zakonu.
Podczas egzekucji palony na stosie Jakub de Molay według legendy miał w ostatnich słowach wykrzyknąć: "Avant un an, je vous cite à paraître au tribunal de Dieu ..." ["Rycerzu Wilhelmie, królu Filipie, papieżu Klemensie! Nim rok minie spotkamy się na Sądzie Bożym"]. Papież i król zmarli faktycznie krótko po śmierci mistrza, jednakże Nogaret zmarł w rzeczywistości w 1313 roku.
W cyklu powieściowym "Królowie przeklęci" Maurice’a Druona znajduje się opowieść o otruciu Nogareta tzw. „wężem faraona” i jego śmierci po spaleniu de Molaya. Według powieści Nogaret został otruty przez członków rozwiązanego już wówczas zakonu templariuszy. Wilhelm i jego zaufani zdawali sobie sprawę, że jest on stopniowo poddawany działaniu trucizny, lecz nie mogli dojść jej źródła, gdyż wszystkie potrawy i napoje, a nawet woda, którą się mył, były starannie kontrolowane. Trucizną miały być nasycone knoty świec, których Nogaret używał jako oświetlenia pracując w nocy.

</doc>
<doc id="841046" url="https://pl.wikipedia.org/wiki?curid=841046" title="Wilhelm Nogaret">
Wilhelm Nogaret



</doc>
<doc id="841048" url="https://pl.wikipedia.org/wiki?curid=841048" title="Thubten Gjaco">
Thubten Gjaco

Thubten Gjaco (tyb.: ཐུབ་བསྟན་རྒྱ་མཚོ་, Wylie: "thub bstan rgya mtsho", ZWPY: "Tubdain Gyaco"; ur. 12 lutego 1876, zm. 17 grudnia 1933) – XIII dalajlama, duchowy i polityczny przywódca narodu tybetańskiego.
Urodził się w roku 1876, a w roku 1878 został rozpoznany jako inkarnacja Dalajlamy. W roku 1879 został koronowany w pałacu Potala, jednak rzeczywistą polityczną władzę przejął w roku 1895. Wyszedł cało z zamachu, za który skazano na śmierć regenta. Na jego panowanie przypada inwazja brytyjska przeprowadzona przez Francisa Younghusbanda w roku 1904. Brytyjczycy po zawarciu korzystnego dla siebie traktatu wycofali się, ale Dalajlama uciekł wówczas do Mongolii, kontrolujący zaś ją Chińczycy zgodzili się, by czasowo został pozbawiony swych uprawnień. Następnie jednak po odwiedzeniu przez niego Pekinu i otrzymaniu instrukcji pozwolono mu wrócić do Lhasy – w oczach Chińczyków był jednak już tylko ich wasalem. W roku 1910 Tybet zaatakował chiński generał Zhao Erfeng, i tym razem Dalajlama uciekł do brytyjskich Indii. Chińska władza w Tybecie załamała się jednak w wyniku Rewolucji Xinhai, która obaliła cesarstwo, i w 1912 roku Dalajlama powrócił do Tybetu. Po tych wydarzeniach stosunki pomiędzy Tybetańczykami i Brytyjczykami stawały się coraz bardziej przyjazne. Dalajlamie nie udało się osiągnąć porozumienia z Chinami, które nadal pretendowały do zwierzchności nad Tybetem. Rozpoczął on formowanie nowoczesnej milicji i wojska. Nadal wrogie były stosunki Tybetu z Nepalem, a napięcia pomiędzy Dalajlamą a panczenlamą Thubten Chökyi Nyima doprowadziły do ucieczki tego ostatniego do Chin w roku 1923. XIII Dalajlama zmarł 17 grudnia 1933 roku.

</doc>
<doc id="841049" url="https://pl.wikipedia.org/wiki?curid=841049" title="Henryk I Starszy">
Henryk I Starszy



</doc>
<doc id="841051" url="https://pl.wikipedia.org/wiki?curid=841051" title="Okręg metropolitarny">
Okręg metropolitarny

Okręg metropolitarny – kolejna faza urbanizacji, w której dochodzi do integracji sąsiadujących aglomeracji. Często prowadzi do zaniku granic między nimi i zlania się ich w jedną całość, np. Nowy Jork–Northern New Jersey–Long Island.

</doc>
<doc id="841053" url="https://pl.wikipedia.org/wiki?curid=841053" title="Łukasz Zagrobelny">
Łukasz Zagrobelny

Łukasz Zagrobelny (ur. 1 lipca 1975 we Wrocławiu) – polski wokalista, od 2000 związany z Teatrem Muzycznym Roma. Członek Akademii Fonograficznej ZPAV.
Życiorys.
Ukończył Technikum Ekonomiczne we Wrocławiu o profilu eksploatacja pocztowa oraz szkołę muzyczną pierwszego i drugiego stopnia w klasie akordeonu. Studiował na Wydziale Edukacji Muzycznej Akademii Muzycznej im. Karola Lipińskiego, zdobywając tytuł magistra sztuki jako dyrygent chóralny.
Od 15 roku życia brał udział w ogólnokrajowych amatorskich przeglądach, konkursach i festiwalach dziecięcych. W 1997 został dostrzeżony przez nauczycielkę śpiewu i specjalistkę od emisji głosu Elżbietę Zapendowską, która zaprosiła go na prowadzone przez siebie i Andrzeja Głowackiego warsztaty wokalne w Grudziądzu. W 1999 znalazł się w gronie debiutantów 36. Krajowego Festiwalu Piosenki Polskiej w Opolu, na którym zaśpiewał piosenkę z repertuaru Mietka Szcześniaka „Przyszli o zmroku”. Choć występ debiutanta przeszedł prawie bez echa, został zaproszony do współpracy przez Natalię Kukulską i zaczął śpiewać u niej w chórkach. W 2000 został laureatem nagrody Festiwalu Artystycznego Młodzieży Akademickiej (FAMA). W konsekwencji swojego debiutu został zaproszony przez Macieja Pawłowskiego, kierownika muzycznego Teatru Muzycznego „Roma” w Warszawie, na casting do musicalu Claude-Michela Schönberga "Miss Saigon" w reżyserii Wojciecha Kępczyńskiego. W 2000 znalazł się w obsadzie, w której zagrał trzy role: Thuy, Schultza i żandarma. W TM „Roma” wystąpił w musicalach: "Grease" (2002) jako Richie, "Miss Saigon" (żandarm/Thuy/Schultz), "Koty" Andrew Lloyda Webbera (2004) jako Wiktor, "Taniec wampirów" Jima Steinmana (2005), "Akademia pana Kleksa" (2007) Andrzeja Korzyńskiego w roli Alojzego Bąbla i Filipa Golarza, "Nędznicy" (2010) w roli Enjolrasa, charyzmatycznego przywódcy studentów.
Wspierał wokalnie wykonawców, takich jak Maryla Rodowicz czy Ryszard Rynkowski. W 2003 wystąpił w drugiej edycji programu telewizji Polsat "Idol" i zakwalifikował się do grupy „ostatniej szansy”, jednak nie awansował do stawki finałowej. Śpiewał w programach telewizyjnych, takich jak np. "Show!Time". W 2003 został frontmanem i wokalistą zespołu Offside, z którym nagrał płytę pt. "Moja obsesja" (2004). Promowali ją utworami „Moja obsesja” i „Wiatr od słońca”, a z pochodzącą z albumu piosenką „Dreaming About You” zajęli 12. miejsce w finale Krajowych Eliminacji Konkursu Piosenki Eurowizji 2004.
24 września 2007 wydał pierwszy solowy album studyjny pt. "Myśli warte słów". Promował go singlami „Nieprawda” i „Życie na czekanie”, które stały się hitami. Z piosenką „Nieprawda” wziął udział w finale konkursu 44. festiwalu sopockiego i walczył o nagrodę Bursztynowego Słowika. Nagrał też z Eweliną Flintą piosenkę „Nie kłam, że kochasz mnie” pochodzącą ze ścieżki dźwiękowej komedii romantycznej Piotra Wereśniaka "Nie kłam, kochanie" (2008). Utwór zyskał status przeboju i został nagrodzony Superjedynką na 45. Krajowym Festiwalu Piosenki Polskiej w Opolu oraz zdobył nagrodę publiczności i trzecie miejsce u jury na 42. Bałtyckim Festiwalu Piosenki w Karlshamn. Zagrobelny zdobył nominację do nagrody Fryderyka 2008 w kategorii „nowa twarz fonografii”. Wiosną 2008 uczestniczył w siódmej edycji programu rozrywkowego TVN "Taniec z gwiazdami", poza tym w kwietniu na gali Eska Music Awards otrzymał nagrodę w kategorii „artysta roku”, a 24 października 2008 odbyła się premiera filmu "", który promowała piosenka „Ty i Ja” nagrana przez Zagrobelnego w duecie z Hanną Stach. Użyczył również głosu głównemu bohaterowi filmu, Troyowi, granemu przez Zaca Efrona. W 2008 jego piosenka „Wolny wybór” pochodząca z płyty pt. "Myśli warte słów" została wykorzystana w spocie telewizyjnym „Lokaty Twój Wybór”, depozytu oferowanego przez Bank Millennium.
24 kwietnia 2009 wydał drugi solowy album pt. "Między dźwiękami". Album promowany był przez single: „Jeszcze o nas” (z muzyką Piotra Siejki i tekstem Karoliny Kozak i Zagrobelnego), „Mówisz i masz” i „Przyjdzie czas”. 27 marca 2012 wydał trzeci album pt. "Ja tu zostaję". Płytę promował singlem o tym samym tytule. W niespełna miesiąc po premierze album osiągnął status złotej płyty. Podczas 49. KFPP w Opolu piosenka „Ja tu zostaję” zdobyła Supernagrodę Programu I Polskiego Radia. 18 marca 2013 wydał czwarty album studyjny pt. "Symfonicznie". W 2014 nagrał utwór „Tylko z Tobą chcę być sobą” na potrzeby ścieżki dźwiękowej do filmu komediowego Piotra Wereśniaka "Wkręceni 2" (2015).
9 września 2016 zadebiutował w roli Clopina, przywódcy wyrzutków, opiekuna i przyszywanego brata Esmeraldy w musicalu Riccarda Cocciante "Notre Dame de Paris" wystawianym w Teatrze Muzycznym im. Danuty Baduszkowej w Gdyni. 15 września 2017 zagrał premierowo rolę tytułową doktora Jurija Żywago w musicalu "Doktor Żywago" wg powieści Borysa Pasternaka na deskach Opery i Filharmonii Podlaskiej w Białymstoku. W 2019 uczestniczył w dwunastej edycji programu Polsatu "Twoja twarz brzmi znajomo" (2019), zajął czwarte miejsce w finale.

</doc>
<doc id="841058" url="https://pl.wikipedia.org/wiki?curid=841058" title="Aresing">
Aresing

Aresing – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Ingolstadt, w powiecie Neuburg-Schrobenhausen. Leży około 25 km na południowy wschód od miasta Neuburg an der Donau, nad rzeką Weilach.
Dzielnice.
W skład gminy wchodzą następujące dzielnice: Aresing, Autenzell, Gütersberg, Hengthal, Neuhof, Niederdorf, Oberlauterbach, Oberweilenbach, Rettenbach i Unterweilenbach.
Polityka.
Wójtem gminy jest Horst Rössler z SPD, rada gminy składa się z 14 osób.
Oświata.
W gminie znajduje się przedszkole (100 miejsc) oraz szkoła podstawowa z częścią Hauptschule (17 nauczycieli, 237 uczniów).

</doc>
<doc id="841060" url="https://pl.wikipedia.org/wiki?curid=841060" title="Constantin Negruzzi">
Constantin Negruzzi

Constantin (Costache) Negruzzi (ur. 1808, zm. 24 sierpnia 1868) – rumuński poeta i prozaik romantyczny. Polityk, od 1848 r. minister finansów hospodara mołdawskiego. 
Był członkiem rumuńskiej akademii nauk, współpracował z czasopismem „Dacia Literară”. Od 1840 współdyrektor Teatru Narodowego w Jassach. Jego dorobek literacki obejmuje lirykę, poemat epicki "Aprodul Purice" (1837), listy (wprowadził tę formę do prozy rumuńskiej) oraz nowele, m.in. historyczna "Alexandru Lăpuşneanul" (1840). Zajmował się również przekładami, m.in. poezji Wiktora Hugo i Aleksandra Puszkina oraz adaptacjami teatralnymi, zwłaszcza literatury francuskiej.

</doc>
<doc id="841061" url="https://pl.wikipedia.org/wiki?curid=841061" title="Spirytus destylowany">
Spirytus destylowany



</doc>
<doc id="841064" url="https://pl.wikipedia.org/wiki?curid=841064" title="Costache Negruzzi">
Costache Negruzzi



</doc>
<doc id="841067" url="https://pl.wikipedia.org/wiki?curid=841067" title="Ehekirchen">
Ehekirchen

Ehekirchen – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Ingolstadt, w powiecie Neuburg-Schrobenhausen. Leży około 12 km na południowy zachód od miasta Neuburg an der Donau.
Dzielnice.
W skład gminy wchodzą następujące dzielnice: Ambach, Bonsal, Buch, Dinkelshausen, Ehekirchen, Fernmittenhausen, Haselbach, Hollenbach, Schönesberg, Walda, Holzkirchen, Nähermittenhausen, Seiboldsdorf, Schainbach i Weidorf.
Polityka.
Wójtem gminy jest Günter Gamisch z FWDG, wcześniej urząd ten pełnił Heinrich Schmalbach, rada gminy składa się z 16 osób.
Oświata.
W gminie znajdują się dwa przedszkola oraz szkoła podstawowa z częścią Hauptschule (17 nauczycieli, 310 uczniów).

</doc>
<doc id="841068" url="https://pl.wikipedia.org/wiki?curid=841068" title="Stanisław Kalabiński (1890–1941)">
Stanisław Kalabiński (1890–1941)

Stanisław Jan Kalabiński (ur. 23 października 1890 w Sosnowcu, zm. 15 sierpnia 1941 w Radomiu) – pułkownik piechoty Wojska Polskiego, kawaler Orderu Virtuti Militari.
Życiorys.
Młodość i działalność niepodległościowa.
Ukończył polska szkołę handlową w Będzinie. Po uzyskaniu matury studiował w latach 1908–1910 w Wyższej Szkole Handlowej w Warszawie, a następnie na Uniwersytecie Jagiellońskim. W tym czasie aktywnie działał w Organizacji Młodzieży Niepodległościowej „Zarzewie” i skautingu. W 1912 wstąpił do Polskich Drużyn Strzeleckich, w ramach których w 1914 ukończył Szkołę Oficerską w Nowym Sączu.
Po wybuchu I wojny światowej wstąpił do Legionów Polskich, w których służył w okresie od 1 sierpnia 1914 do 17 lipca 1917. W tym okresie pełnił funkcję dowódcy plutonu, a następnie kompanii 5 pułku piechoty I Brygady. W tym czasie był dwukrotnie ranny. Po kryzysie przysięgowym został internowany w Beniaminowie, w obozie przebywał od 17 lipca 1917 do marca 1918. W kwietniu 1918 w Polskiej Sile Zbrojnej, gdzie pełnił funkcję dowódcy kompanii w Szkole Podoficerskiej Inspektoratu Szkolenia Piechoty.
Służba w Wojsku Polskim.
W listopadzie 1918 wstąpił do Wojska Polskiego i został komendantem Szkoły Podoficerskiej. W kwietniu 1919 został przeniesiony do służby liniowej na stanowisko dowódcy batalionu w 3 pułku piechoty Legionów. 10 września 1920 został dowódcą 24 pułku piechoty, funkcję tę pełni do 1930. W tym czasie ukończył kurs dla wyższych dowódców w Warszawie (1921) i kurs dowódców pułków w Centrum Wyszkolenia Piechoty w Rembertowie (1922). 16 marca 1927 awansował do stopnia pułkownika. W 1930 został dowódcą Brygady KOP „Grodno” w Grodnie, a w 1936 dowódcą piechoty dywizyjnej 30 Poleskiej Dywizji Piechoty w Kobryniu.
W sierpniu 1939 mianowany został dowódcą 55 Dywizji Piechoty (Rezerwowej) i dowodził nią w kampanii wrześniowej (dywizja walczyła w składzie Grupy Operacyjnej „Śląsk”, Armii „Kraków”). Dowodząc dywizją przechodzi szlak bojowy od Mikołowa na Górnym Śląsku do okolic Tomaszowa Lubelskiego. W dniu 19 września 1939 w okolicy miejscowości Ulów z grupą około 300 żołnierzy po zaciętej walce przebił się przez okrążające wojska niemieckie, a po wyjściu nakazał rozejść się żołnierzom.
W niemieckiej niewoli i nazistowskich miejscach kaźni.
Następnie udał się do Warszawy, gdzie w listopadzie 1939 został aresztowany i 25 listopada wywieziony do oflagu IX C Rotenburg an der Fulda. Tam w dniu 12 kwietnia 1940 został zatrzymany pod zarzutem „wymordowania w dniu 9 września 1939 roku w Stopnicy bezbronnego oddziału” (orkiestry 15 pułku pancernego) i osadzony w obozie koncentracyjnym Buchenwald. W obozie był torturowany. Próbowano zmusić go do przyznania się, że wydał rozkaz rozstrzeliwania niemieckiej ludności cywilnej na Górnym Śląsku. Pomimo tortur odmówił podpisania stosownego oświadczenia. 25 czerwca 1941 został przewieziony do więzienia w Radomiu. 15 sierpnia tego roku został skreślony z listy więźniów, wydany Gestapo i zamordowany. Egzekucja wykonana została w nieznanych bliżej okolicznościach, prawdopodobnie w Firleju. Jego grób symboliczny znajduje się na Cmentarzu Wojskowym na Powązkach w Warszawie (kwatera B39-1-4/5).
Upamiętnienie.
W 2014 roku władze Sosnowca upamiętniły pułkownika Kalabińskiego rondem jego imienia u zbiegu ulic Mikołajczyka, Watta i ulicy Ludmiła.

</doc>
<doc id="841069" url="https://pl.wikipedia.org/wiki?curid=841069" title="Karlshuld">
Karlshuld

Karlshuld – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Ingolstadt, w powiecie Neuburg-Schrobenhausen. Leży około 10 km na południowy wschód od miasta Neuburg an der Donau, nad rzeką Ach.
Polityka.
Wójtem gminy jest Karl Seitle z FW, rada gminy składa się z 20 osób.

</doc>
<doc id="841071" url="https://pl.wikipedia.org/wiki?curid=841071" title="Zakręcona">
Zakręcona

Zakręcona – pierwszy solowy album Reni Jusis, wydany w lecie 1998 roku. Longplay "Zakręcona" wyprodukował i skomponował Yaro, z gościnnym udziałem rapera Shakul z Francji, warszawskiej raperki Oliwki oraz trójki Amerykanów z grupy Flap House Vag. Scratche wykonał DJ Platoon z grupy Trials X. Materiał miał premierę na początku wakacji 1998.
W 1998 roku album został wyróżniony nagrodą polskiego przemysłu fonograficznego Fryderykiem w kategorii "najlepszy album rap/hip-hop".
Album uzyskał certyfikat złotej płyty.

</doc>
<doc id="841073" url="https://pl.wikipedia.org/wiki?curid=841073" title="Rurka fermentacyjna">
Rurka fermentacyjna

Rurka fermentacyjna to przyrząd nasadzany na korek znajdujący się w gąsiorze fermentacyjnym. Cały zestaw służy do fermentacji i produkcji np. wina domowego lub samogonu.
Rurka fermentacyjna jest w istocie rodzajem płuczki, pełniącej rolę jednokierunkowego zaworu automatycznego. W jej dolnej części, tworzącej literę "U" znajduje się ciecz (np. woda albo mający większą od wody lepkość olej), która zabezpiecza fermentującą mieszaninę przed zewnętrzną atmosferą. Jednocześnie nadmiar gazów tworzących się w czasie fermentacji może uwalniać się poprzez bąblowanie przez warstwę cieczy, co zapobiega powstaniu w gąsiorze zbyt dużego nadciśnienia, które mogłoby go uszkodzić.
Na rynku dostępne są rurki szklane oraz plastikowe. Jedyną różnicą pomiędzy nimi jest fakt, że plastikowe rurki się nie tłuką, przez co są trwalsze.

</doc>
<doc id="841074" url="https://pl.wikipedia.org/wiki?curid=841074" title="Vasile Alecsandri">
Vasile Alecsandri

Vasile Alecsandri (w polskojęzycznych publikacjach także jako Bazyli Alecsandri, ur. 14 czerwca 1818 lub 1 lipca 1821 w Bakowie, zm. 22 sierpnia 1890 w Mirceşti) – rumuński poeta, dramaturg, nowelista, zbieracz folkloru, polityk i dyplomata, jeden z założycieli Akademii Rumuńskiej, twórca teatru rumuńskiego, dyrektor Teatru Narodowego w Jassach, jedna z ważniejszych postaci życia kulturalnego i politycznego dziewiętnastowiecznej Mołdawii, a później (po zjednoczeniu Księstw Naddunajskich w 1859 r.) także Rumunii.
Ze względu na znaczny dorobek literacki, nowatorstwo i oryginalność, Alecsandri uznawany bywa za twórcę nowoczesnej literatury rumuńskiej, zaś okres między latami 1840 a 1870, przypadający na czas najintensywniejszej działalności twórczej pisarza, nazywany jest „epoką Alecsandriego”. Jego twórczość jest zróżnicowana tematycznie i gatunkowo i obejmuje utwory liryczne (w tym m.in. dawny, nieoficjalny hymn Rumunii w okresie zjednoczenia Mołdawii i Wołoszczyzny "Hora Unirii" oraz utwór "Trăiască Regele", który był oficjalnym hymnem Rumunii w latach 1881–1947), dzieła dramatyczne, publicystykę, opowiadania i nowele, zapiski z podróży, sprawozdania z misji dyplomatycznych, obfitą korespondencję (prowadzoną m.in. z Aleksandrem J. Cuzą czy Mihailem Kogălniceanu), jak również jedną, niedokończoną powieść ("Dridri" z 1873 r.). Zasługą Alecsandriego, jako twórcy romantycznego, jest wprowadzenie do rumuńskiej literatury pisanej ludowej twórczości poetyckiej (jego dziełem jest m.in. oparta na motywach ludowych ballada "Miorița"), jak również stworzenie, niemal od podstaw, rumuńskiego teatru.
Życie.
Wczesne lata.
Alecsandri pochodził z bogatej rodziny mołdawskich bojarów. Jego ojciec, Vasile Alexandri, prowadził handel zbożem i zajmował wysokie stanowiska w administracji mołdawskiej. Matka, Elena Cozoni, wywodziła się z rodziny zromanizowanych Greków. Dokładna data urodzin poety jest przedmiotem kontrowersji, ponieważ sam Alecsandri podawał różne daty. Część opracowań podaje rok 1821, w innych podana jest data wcześniejsza: rok 1819, lub nawet 1818. Nauczycielem przyszłego poety był mnich Gherman Vida, uczeń Gheorghe Șincaia, działacza rumuńskiego odrodzenia narodowego. W 1828 r. rodzina Alecsandri przeprowadziła się do Mirceşti w pobliżu Jass, wtedy też młody Vasile podjął naukę w Jassach, w gimnazjum prowadzonym przez Francuza Victora Cuenima.
Młodość.
W 1834 (lub 1835) Alecsandri wyjechał na studia do Paryża, gdzie zgłębiał medycynę oraz prawo. Obracał się wówczas w środowisku młodzieży mołdawskiej, podobnie jak on podejmującej edukację we Francji. Do grupy tej należał przyszły książę zjednoczonej Rumunii,
Aleksander Jan Cuza, a także Mihail Kogălniceanu, Nicolae Creţulescu i Ion Negulici. Mieszkali oni wówczas razem, u Greka z Chios, który był ich wychowawcą, a zawarte wówczas przyjaźnie okazały się trwałe. Ten pierwszy pobyt we Francji mocno odcisnął się na osobowości i poglądach Alecsandriego. Zetknąwszy się podczas pobytu w Paryżu z hasłami wolności, równości i braterstwa, Alecsandri przyjął je jak swoje, co wyraziło się m.in. w bardzo ostrej ocenie stosunków panujących w ojczystej Mołdawii oraz wpłynęło na jego zaangażowanie na rzecz liberalnych przemian. Podczas pobytu na studiach Alecsandri odbył również podróż do Włoch, której efektem było m.in. opowiadanie, zatytułowane "Buchetiera de la Florența" ("Kwiaciarka z Florencji").
Alecsandri do Mołdawii wrócił w 1839 r. Został współzałożycielem pisma literacko-społecznego "Dacia literară", którego trzy numery pod redakcją Kogălniceanu ukazały się między styczniem a czerwcem 1840 r. Pismo miało profil artystyczno-społeczny, stawiało sobie za cel rozwój literatury rumuńskiej w oparciu o rodzimy folklor, dzieje oraz współczesność kraju. Napisany przez Mihaila Kogălniceanu artykuł programowy pisma stawiał sobie za cel "wspólny język i wspólną literaturę dla wszystkich Rumunów". Manifest ten, postulujący działania na rzecz jedności kulturalnej Rumunów, jak i samo pismo "Dacia literară", był ważnym etapem procesu zmierzającego do zjednoczenia ziem rumuńskich (Mołdawii, Wołoszczyzny i Siedmiogrodu), a w proces ten Alecsandri zaangażował się w kolejnych latach bardzo mocno. Trzeci i ostatni numer pisma zawierał m.in. opowiadanie Alecsandriego "Buchetiera de la Florența", będące jego literackim debiutem. Ze względu na interwencję cenzury, wydawanie pisma zostało zawieszone w połowie 1840 r.
Środowisko skupione wokół pisma nie zakończyło jednak działalności. Alecsandri wraz z Mihailem Kogălniceanu i Constantinem Negruzzim utworzyli w 1840 r. w Jassach teatr (dziś Teatr Narodowy), będący pierwszą na ziemiach rumuńskich próbą stworzenia trwałej instytucji teatralnej. Na potrzeby sceny Alecsandri zaczął pisać utwory dramatyczne: w listopadzie 1840 r. teatr wystawił napisaną przez Alecsandriego komedię "Farmazonul din Hârlău", natomiast w lutym 1841 r. kolejną, zatytułowaną "Cinovnicul și modista". Obydwie komedie, będące przeróbkami oryginalnych dramatów francuskich, pozostały w rękopisie i nie zachowały się do dzisiaj. Z pracy w teatrze w Jassach Alecsandri zrezygnował w 1842 r., niemniej jednak do pisania sztuk teatralnych wracał w późniejszych latach często.
Na ten sam rok (1842) przypada początek zmiany estetycznej w światopoglądzie Alecsandriego. Odbył on wówczas wraz z trójką przyjaciół wyprawę w góry mołdawskie. Podczas przypadkowego spotkania z mołdawskimi chłopami zetknął się z rodzimą twórczością ludową, która wywarła na nim ogromne wrażenie. Zaczął wówczas tworzyć utwory liryczne inspirowane tematycznie i formalnie wzorcami ludowymi, które kilka lat później zebrał i wydał drukiem w zbiorku "Doine și lăcrimioare". Literacki opis tej przełomowej podróży w góry został przedstawiony w szkicu "O primblare la munți" (1844).
W 1844 r. Alecsandri zaangażował się w wydawanie tygodnika kulturalnego "Propășirea" ("Postęp"), podejmującego program pisma "Dacia literară". Pismo "Propășirea", redagowane przez Kogălniceanu, niemal od samego początku miało kłopoty z cenzurą. Efektem interwencji cenzury był np. nakaz zmiany tytułu, który został uznany za zbyt rewolucyjny. Redakcja zdecydowała o usunięciu tytułu i pozostawieniu na stronie tytułowej pustego miejsca, w wyniku czego tytułem pisma był jego podtytuł, "Foaie științifică și literară" ("Pismo naukowo-literackie"). Ostatecznie pismo ukazywało się przez dziesięć miesięcy, od 9 stycznia, do 29 października 1844 r., a następnie zostało zamknięte na polecenia hospodara Michała Sturdzy. Na łamach pisma Alecsandri publikował m.in. utwory poetyckie inspirowane poezją ludową, jak również krótkie formy prozatorskie (nowele i opowiadania).
Wiosna Ludów.
W 1848 r. echa Wiosny Ludów dotarły także do Mołdawii. Przejawem niepokojów były manifestacje i protesty uliczne, których uczestnicy domagali się liberalizacji i przemian politycznych. Alecsandri, obok Aleksandra J. Cuzy i Zaharii Moldovanu, był jednym z przywódców rewolucyjnych wystąpień. 27 marca grupa opozycjonistów pod przewodnictwem Grigore Cuzy zebrała się w Jassach w hotelu „Petersburg”, gdzie uczestnicy wzywali do przeprowadzenia reform. Alecsandri zredagował wówczas była petycję, wystosowaną następnie do mołdawskiego hospodara Michała Sturdzy i zawierającą ujęte w 35 punktach postulaty zmian politycznych i ekonomicznych. Petycja podnosiła m.in. sprawy swobód obywatelskich, potrzeby stworzenia gwardii narodowej, przeprowadzenia nowych wyborów oraz poprawy sytuacji chłopstwa mołdawskiego. Reakcją Sturdzy były represje, w wyniku których przywódcy opozycji zmuszeni zostali do opuszczenia kraju. Na przymusową emigrację udał się również Alecsandri, wyjeżdżając przez Siedmiogród i Niemcy do Paryża. Pod koniec września 1848 r. Sturdza ogłosił jednak amnestię dla emigrantów politycznych, zezwalając im na powrót do kraju. Postawił natomiast ciężkie warunki, które stanowiły, iż opozycjoniści wyrzekną się działalności politycznej, zrezygnują z prawa do wyjazdu i prowadzenia korespondencji oraz pozostaną pod nadzorem władz. Alecsandri, który przebywał wówczas w Bukowinie, oraz inni emigranci z kręgu opozycjonistów odrzucili ofertę Sturdzy, argumentując, iż nie popełnili przestępstwa. Możliwość powrotu do kraju Alecsandri zyskał dopiero po ustąpieniu Sturdzy z tronu w połowie 1849 r.
Lata 50. XIX w..
Po powrocie do kraju w grudniu 1849 r. aktywnie brał udział w życiu politycznym księstwa, jako zdeklarowany zwolennik unii obydwu państw rumuńskich (Mołdawii i Wołoszczyzny). Kwestii zjednoczenia Alecsandrii poświęcał wiele uwagi w działalności publicystycznej, był to również jeden z głównych tematów, podejmowanych przez pismo "România literară" ("Literacka Rumunia"), które Alecsandri redagował i wydawał w ciągu jedenastu miesięcy 1855 r.
W latach 1852–1853 dużo podróżował. Wyruszając z Paryża, zwiedził południową Francję (m.in. Marsylię), Hiszpanię (Madryt), Gibraltar oraz Afrykę (Tanger). Impresje z podróży opublikował później (1874) w zbiorku "Călătorie în Africa", publikowanym na łamach pisma "Convorbiri literare".
W 1855 r. poznał Polkę, Paulinę Łukasiewicz (rum. Paulina Lucasievici), która została jego partnerką życiową. Miał z nią córkę Marię (ur. 1857), jednak związek małżeński zawarł z Pauliną dopiero w październiku 1876 r. Za sprawą Pauliny Alecsandri żywił sympatię względem Polaków i sprawy polskiej, przewodniczył m.in. utworzonemu w Jassach po upadku powstania styczniowego komitetowi pomocy Polakom.
Ze względu na swe zasługi i popularność, miał ogromne szanse zostać w styczniu 1859 r. księciem Mołdawii, lecz ze starań o władzę zrezygnował na rzecz Costachego Negri. Ostatecznie księciem mołdawskim, a później także władcą zjednoczonych Księstw Naddunajskich, został Aleksander J. Cuza, którego z Alecsandrim łączyła długoletnia i bliska przyjaźń. Alecsandri został bliskim współpracownikiem księcia, angażując się mocno w aktywność polityczną i dyplomatyczną kraju. Kilkukrotnie pełnił funkcję ministra spraw zagranicznych Mołdawii w okresie poprzedzającym zjednoczenie instytucji centralnych obydwu księstw naddunajskich, co dokonało się w 1862 r. Pełnił funkcje ministra spraw zagranicznych w rządzie Vasile Sturdzy (17 stycznia – 6 marca 1859 r.), w rządzie Iona Ghiki (8 marca – 27 kwietnia 1859 r.) oraz w rządzie Manolache C. Epureanu (27 kwietnia – 10 listopada 1859 r.). W październiku 1859 r. przyjął funkcję ministra spraw zagranicznych Wołoszczyzny w rządzie Nicolae Crețulescu (10-11 października 1859), a następnie Iona Ghiki (11 października 1859 – 28 maja 1860), pełniąc ją przez jakiś czas równolegle z obowiązkami w Mołdawii.
Na polecenie księcia wyjechał w 1859 r. na Zachód, gdzie starał się o poparcie mocarstw dla zjednoczonej Rumunii. W Paryżu życzliwie przyjął go Napoleon III, Alecsandri odwiedził wówczas z misją polityczną także Piemont, Anglię oraz Austrię.
Mirceşti.
Gdy 28 maja 1860 r. rezydujący w Bukareszcie rząd Iona Ghiki zakończył działalność, Alecsandri wycofał się z czynnej polityki. Powodem jego rezygnacji było rozczarowanie polityką, jej nieskutecznością i demagogią rządu, a także niestabilnością kolejnych gabinetów (w ciągu pierwszych trzech lat rządów Aleksandra J. Cuzy w Mołdawii zmieniło się sześć rządów, na Wołoszczyźnie – dziewięć). Alecsandri osiadł w rodzinnym majątku w Mirceşti, gdzie mieszkał aż do 1885 r., tj. do czasu, gdy otrzymał nominację na stanowisko ambasadora Rumunii we Francji. Okres spędzony w Mirceşti był dla Alecsandriego czasem aktywnej działalności twórczej, kulturalnej i naukowej. Pozostając poza polityką, Alecsandri bardzo mocno się wpływem życia politycznego na rozwój kraju interesował. Podjął współpracę z czasopismami kulturalno-literackimi: początkowo z pismem "Revista română", wydawanym przez Alexandru Odobescu, później, od 1867 z "Convorbiri literare". Był aktywnym członkiem towarzystwa literacko-kulturalno-politycznego Junimea, które wydawało pismo "Convorbiri literare". W 1867 r. został członkiem Rumuńskiego Towarzystwa Literackiego, przekształconego w 1879 r. w Akademię Rumuńską.
W latach 1885–1890 pełnił funkcję ambasadora Królestwa Rumunii we Francji.
Zmarł 22 sierpnia 1890 r. po długiej chorobie.

</doc>
<doc id="841078" url="https://pl.wikipedia.org/wiki?curid=841078" title="Karlskron">
Karlskron

Karlskron – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Ingolstadt, w powiecie Neuburg-Schrobenhausen. Leży około 20 km na południowy wschód od miasta Neuburg an der Donau, przy drodze B13.
Dzielnice.
W skład gminy wchodzą następujące dzielnice: Karlskron, Fruchtheim, Pobenhausen, Aschelsried, Adelshausen, Mändlfeld, Grillheim, Deubling, Bofzheim, Probfeld, Walding, Brautlach i Wintersoln.
Polityka.
Wójtem gminy jest Friedrich Kothmayr z FW, rada gminy składa się z 16 osób.

</doc>
<doc id="841081" url="https://pl.wikipedia.org/wiki?curid=841081" title="Jadwiga Rodowicz-Czechowska">
Jadwiga Rodowicz-Czechowska

Jadwiga Maria Rodowicz-Czechowska (ur. 11 maja 1954 w Zabrzu) – polska japonistka specjalizująca się w historii dramatu japońskiego i myśli teatrologicznej, urzędniczka państwowa i dyplomata, od 2008 do 2012 ambasador Rzeczypospolitej Polskiej w Japonii.
Życiorys.
W 1977 ukończyła japonistykę na Uniwersytecie Warszawskim. Studia doktoranckie odbyła na Uniwersytecie Tokijskim. Pracowała w Instytucie Orientalistycznym UW, w 1982 uzyskując stopień naukowy doktora nauk filologicznych.
Autorka opracowań z dziedziny historii teatru nō, przekładów na język polski dramatu i traktatów teoretycznych, które napisał Motokiyo Zeami, a także artykułów na temat japońskiej estetyki i obyczajowości. W latach 1979–1989 członkini zespołu teatru „Gardzienice”, brała udział w przedstawieniach "Spektakl Wieczorny", "Gusła" i "Żywot Protopopa Awwakuma". Jest również autorką pierwszej, zrealizowanej według klasycznych reguł japońskiego teatru nō, sztuki "Stroiciel fortepianu" ("Chōritsushi") wystawionej w 2011 w Polsce i w Japonii. Jej debiutem reżyserskim było "Umiłowanie" według opowiadania Yukio Mishimy w Teatrze Pieśń Kozła w 2015.
W 1993 została radcą w Departamencie Afryki, Azji, Australii i Oceanii MSZ, rok później I sekretarzem i następnie radcą w Ambasadzie RP w Tokio. W 1999 odeszła z MSZ, prowadziła własną firmę w Warszawie. W 2001 powróciła do dyplomacji, w 2002 ponownie wyjechała na placówkę w Tokio jako "chargé d’affaires ad interim", w 2003 została radcą-ministrem i zastępczynią ambasadora. Od 2006 do 2008 była urzędniczką w Departamencie Azji i Pacyfiku MSZ oraz wykładała na warszawskich uczelniach. Zainicjowała utworzenie Fundacji na rzecz Niematerialnego Dziedzictwa Kultury w Polsce.
28 lipca 2008 powołana na stanowisko ambasadora nadzwyczajnego i pełnomocnego w Japonii. Zakończyła urzędowanie 15 czerwca 2012. 1 grudnia 2012 objęła funkcję radcy generalnego w biurze Ministra Kultury i Dziedzictwa Narodowego.
Odznaczenia.
W 2012, "za wybitne zasługi w służbie zagranicznej, za osiągnięcia w podejmowanej z pożytkiem dla kraju pracy zawodowej i działalności dyplomatycznej", odznaczona Krzyżem Kawalerskim Orderu Odrodzenia Polski. W 2013 rząd Japonii nadał jej Order Wschodzącego Słońca II klasy (Złota i Srebrna Gwiazda).

</doc>
<doc id="841082" url="https://pl.wikipedia.org/wiki?curid=841082" title="Dystans publiczny">
Dystans publiczny

Dystans publiczny – jeden z dystansów personalnych. Przyjmuje się, że o dystansie publicznym możemy mówić wtedy, gdy rozmówcy kontaktują się w odległości większej niż 360 cm. Badania pokazały, że gdy odległość pomiędzy osobami wynosi powyżej 30 metrów, ludzie nie mają poczucia kontaktu ze sobą – np. gdy widzę znajomego na deptaku w odległości 30 m to zwykle nie krzyczę do niego „cześć”.
W dystansie publicznym takiej odległości kontaktujemy się z osobami publicznymi (np. ministrem podczas spotkania, rektorem uczelni podczas inauguracji roku akademickiego, księdzem podczas mszy), stąd nazwa.
W dystansie publicznym głównym kanałem odbierania informacji na temat drugiej osoby jest wzrok. Ludzie rozmawiając w tej odległości budują bardzo gramatyczne zdania i zastanawiają się nad konstrukcją zdań. W specjalny sposób dobierają słowa, pojawia się stosunkowo niewiele pomyłek językowych.
Dystans ten jest zarezerwowany dla osób publicznych. W naturalnie przebiegających kontaktach społecznych z obcymi najbardziej charakterystyczny jest dystans społeczny

</doc>
<doc id="841083" url="https://pl.wikipedia.org/wiki?curid=841083" title="Marco Frisina">
Marco Frisina

Marco Frisina (ur. 16 grudnia 1954 w Rzymie) – włoski kompozytor i dyrygent, ksiądz katolicki, Prałat Honorowy Jego Świątobliwości.
Jest autorem wielu utworów z zakresu muzyki sakralnej, muzyki do filmów, głównie o tematyce religijnej, m.in. do biograficznego obrazu w koprodukcji Telewizji Polskiej, włoskiej RAI i amerykańskiej CBS "Jan Paweł II" oraz wielu oratoriów napisanych dla papieża Jana Pawła II.
Życiorys.
Po ukończeniu szkoły średniej studiował na wydziale filozoficznym rzymskiego uniwersytetu La Sapienza. Po zdobyciu dyplomu Konserwatorium Świętej Cecylii (wł. Conservatorio Santa Cecilia), wstąpił w roku 1978 do Wyższego Seminarium Duchownego diecezji rzymskiej. Po ukończeniu studiów filozoficzno-teologicznych na Papieskim Uniwersytecie Gregoriańskim i zdobyciu licencjatu z Pisma Świętego na Papieskim Instytucie Biblijnym przyjął święcenia kapłańskie 24 kwietnia 1982 roku.
Był kierownikiem duchowym w Papieskim Wyższym Seminarium Duchowym, rektorem Kościoła Santa Maria in Montesanto. Od 1984 roku kieruje założonym przez siebie mieszanym Chórem Diecezji Rzymskiej. Od lat jest odpowiedzialny za warstwę muzyczną katolickich uroczystości religijnych w Rzymie i w Watykanie. Jego muzyka była również wykonywana przez uczestników Światowych Dni Młodzieży.
Od 1991 roku jest dyrektorem Urzędu Liturgicznego Wikariatu Rzymskiego oraz mistrzem i dyrektorem Laterańskiej Scholi Papieskiej. W tym samym roku rozpoczął współpracę z twórcami międzynarodowego projektu RAI „Biblia” (seria filmów fabularnych na podstawie Biblii) jako konsultant i kompozytor. Współpracując z telewizjami RAI i Mediaset napisał muzykę do takich filmów jak: "Le storie della Bibbia", "Michele Strogoff", "Papa Giovanni", "Edda", "Callas e Onassis", "Papa Luciani. Il sorriso di Dio", "Pompei", "Chiara e Francesco", "Puccini" czy "Paolo VI".
Do najbardziej znanych jego kompozycji należą utwory (pisane na ogół do tekstów w języku włoskim, angielskim lub łacińskim), takie jak "Anima Christi", "Jubilate Deo", "Cristo é la nostra Pasqa", "Shema", "Jesus Christ, you are my life", wykonywane w czasie liturgii watykańskich.
Twórczość.
Ks. Frisina skomponował muzykę do szeregu włoskich filmów i seriali telewizyjnych o tematyce historycznej i religijnej. Wydano też kilkadziesiąt płyt z napisanymi przez niego kompozycjami. Autor dyrygował chórami i orkiestrami, które je wykonywały.
Nagrody i wyróżnienia.
Większość przyznanych kompozytorowi nagród, to nagrody włoskiego świata muzycznego:

</doc>
<doc id="841089" url="https://pl.wikipedia.org/wiki?curid=841089" title="Guy N. Smith">
Guy N. Smith

Guy Newman Smith (ur. 21 listopada 1939 w Hopwas, Anglia; zm. 24 grudnia 2020) – brytyjski pisarz, autor horrorów.
Życiorys.
Jego matka była autorką powieści historycznych, co niewątpliwie miało wpływ na zainteresowania pisarskie syna. Ojciec był menadżerem banku. Jako dziewięcioletnie dziecko „wydawał” raz w tygodniu komiks – sześć stron obrazków i historyjek. Pierwsze opowiadanie opublikował w lokalnej gazecie "Tettenhal Observer", z którą współpracował przez dłuższy czas. Potem przeprowadził się do Birmingham. W 1972 otworzył antykwariat, gdzie sprzedawał książki z drugiej ręki. Ulubionym gatunkiem pisarza był horror, dlatego nawiązał kontakt z czasopismem "London Mystery Magazine", w którym w latach 1972–1982 opublikował 17 opowiadań. W tym czasie wydał książkę "Noc krabów", która odniosła natychmiastowy sukces. Zachęcony powodzeniem stworzył ponad osiemdziesiąt powieści. Od 1999 prowadził z żoną Jean wydawnictwo. Pisał też powieści kryminalne pod pseudonimem Gavin Newman, a także opowiadania dla dzieci pisane jako Johnatan Guy.

</doc>
<doc id="841091" url="https://pl.wikipedia.org/wiki?curid=841091" title="Mikroekspresja">
Mikroekspresja

Mikroekspresja – bardzo krótko trwająca, rzędu 50 ms, pełna ekspresja mimiczna, charakterystyczna dla przeżywanej emocji.
Emocje sprzężone są z określoną, uniwersalną mimiką, reakcja mimiczna pojawia się więc automatycznie podczas przeżywania określonej emocji i zwykle upływa pewien krótki czas, zanim jesteśmy w stanie świadomie ją kontrolować. Podczas tego opóźnienia, trwającego około pięćdziesięciu milisekund, zanim zdążymy skontrolować reakcję mimiczną, ujawnia się ona w postaci mikroekspresji.
Paul Ekman „odkrył” mikroekspresje obserwując nagraną na wideo kobietę, która przekonywała swojego lekarza psychiatrę, że powinna dostać przepustkę. Twierdziła, że jej depresja minęła i nie ma już zamiaru popełnić samobójstwa. Kobieta uśmiechała się i sprawiała wrażenie szczęśliwej. Na filmie oglądanym w zwolnionym tempie odkryto jednak, że tuż przed uśmiechem na jej twarzy pojawiał się wyraz smutku, charakterystyczny dla przeżywanej depresji. O tej historii traktuje jeden z odcinków serialu "Magia kłamstwa", gdzie jest ona częścią biografii matki głównego bohatera, eksperta od mowy ciała, Cala Lightmana. Dzisiaj wiadomo, że mikroekspresje pojawiają się u większości ludzi. Mikroekspresje są to ewolucyjnie nabyte reakcje występujące u całego gatunku ludzkiego. Mają one duże znaczenie przy wykrywaniu kłamstwa metodą obserwacji mowy ciała.
Mikroekspresje należy odróżnić od "ekspresji stłumionych", które trwają dłużej i są zwykle uświadamiane przez nadawcę, a następnie celowo maskowane (np. poprzez przybranie obojętnego wyrazu twarzy). Dzieje się tak wtedy, gdy np. pewna osoba czuje satysfakcję, dowiedziawszy się o jakimś wydarzeniu, ale nie chce jej ujawnić na twarzy. W ekspresjach stłumionych twarz zwykle nie zdąży przybrać pełnego wyrazu mimicznego.
Mikroeskpresje należy także odróżnić od świadomie przybieranych wyrazów mimicznych, które nie ujawniają prawdziwych emocji, ale są rodzajem robienia miny czy zakładaniem maski.
Silvan Tomkins uważany jest za ojca mikroekspresji. Procesy emocjonalne zachodzące wewnątrz ludzi, mają wpływ na ich wygląd zewnętrzny. Tomkins zwracał większość uwagi na mimikę, gdyż 70% mięśni na naszej twarzy nie ma żadnych funkcji (poza ekspresją naszych emocji). Silvan wyciszał głos w telewizorze i obserwował zachowanie polityków. Przewidywał ich relacje emocjonalne. Jego eksperymenty były inspiracją dla badań Paula Ekmana.

</doc>
<doc id="841093" url="https://pl.wikipedia.org/wiki?curid=841093" title="Mikroekspresje">
Mikroekspresje



</doc>
<doc id="841097" url="https://pl.wikipedia.org/wiki?curid=841097" title="Königsmoos">
Königsmoos

Königsmoos – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Ingolstadt, w powiecie Neuburg-Schrobenhausen. Leży około 10 km na południe od miasta Neuburg an der Donau.
Polityka.
Wójtem gminy jest Heinrich Seißler z FW, wcześniej stanowisko to obejmowała Auguste Schmid, rada gminy składa się z 16 osób.
Współpraca.
Miejscowości partnerskie:

</doc>
<doc id="841100" url="https://pl.wikipedia.org/wiki?curid=841100" title="Prozaurolof">
Prozaurolof

Prozaurolof ("Prosaurolophus") – rodzaj dinozaura kaczodziobego żyjącego w późnej kredzie w Ameryce Północnej. Odkrycia pozostałości co najmniej dwudziestu pięciu osobników należących do dwóch gatunków, w tym zarówno czaszek, jak i szkieletów. Pomimo tego nie należy do najlepiej znanych opinii publicznej dinozaurów. Skamieniałości tego liczącego 9 metrów długości stworzenia znaleziono w późnokampańskiej formacji Dinosaur Park w Albercie i prawie współczesnej jej montańskiej formacji Two Medicine, liczą one sobie około 75 milionów lat. Najbardziej charakterystyczna cecha zwierzęcia to niewielki, lecz masywny grzebieniem tworzony przez kości nosowe, sterczący przed oczami.
Gatunek typowy, "P. maximus", opisał w 1916 amerykański paleontolog Barnum Brown z Amerykańskiego Muzeum Historii Naturalnej. Kolejny gatunek, "P. blackfeetensis", został nazwany przez Jacka Hornera z Museum of the Rockies w 1992. Różnią się one głównie wielkością grzebienia i proporcjami w obrębie czaszki.
Morfologia.
"Prosaurolophus" był dużym kaczodziobym. Jego najbardziej kompletne znalezisko cechuje się mierzącą 0,9 metra długości czaszką, przy czym cały szkielet liczy sobie 8,5 metra. Zwierzę miało niewielki, gruby, trójkątny grzebień przed oczami, którego wklęsłe boki tworzyły wgłębienia. Kość ramienna była względnie krótka.
Budowa prozaurolofa nie wyróżniała go spośród kaczodziobych. Jak prawie wszystkie hadrozaury, cały przód jego czaszki, spłaszczony i poszerzony, tworzył dziób idealny do skubania liści i gałązek północnoamerykańskich lasów. Podobnie jak u innych hadrozaurów w tylnej części pyska znajdowało się kilkaset zębów służących do miażdżenia pokarmu przed połknięciem.
Wyróżniane gatunki różniły się, jak już wspomniano, detalami budowy grzebienia. Poza tym z profilu twarz "P. blackfeetensis" rekonstruuje się jako bardziej stromą i wyższą niż u "P. maximus". U tego pierwszego grzebień podczas wzrostu ulegał przemieszczeniu do tyłu, w kierunku oczu.
Klasyfikacja.
Z powodu nazwy prozaurolofa łączy się zwykle z zaurolofem. Ich pokrewieństwo stanowi jednak kwestię dyskusyjną. Niektórzy autorzy uznają bliskie pokrewieństwo zwierząt, podczas gdy inni nie, umieszczając prozaurolofa bliżej brachylofozaura, edmontozaura, grypozaura i majazaury. W każdym razie lokuje się go w podrodzinie hadrozaurów płaskogłowych, co wiąże się z brakiem długiego wydrążonego grzebienia zdobiącego głowę.
Kladogram widoczny po lewej opiera się na pracy Jacka Hornera, Davida B. Weishampela i Catherine Forster z 2004 w drugiej edycji "The Dinosauria". Według tej pracy "Prosaurolophus" sytuuje się blisko rodzajów takich, jak grypozaur. Należy pamiętać, że to tylko jeden z wielu zaproponowanych dla dinozaurów kaczodziobych.
W 2014 został wraz z zaurolofem i wydzielonym właśnie z "Saurolophus" rodzajem "Augustynolophus" do nowego plemienia Saurolophini w obrębie podrodziny Saurolophinae.
Historia.
Znany paleontolog Barnum Brown znalazł kaczodziobą czaszkę w 1915 dla Amerykańskiego Muzeum Historii Naturalnej (AMNH 5836) w rzece Red Deer w Albercie, w okolicy Steveville. W następnym roku opisał swe znalezisko jako nowy rodzaj "Prosaurolophus". Naukowiec uzasadnił wybór takiej nazwy porównaniem z opisanym przez siebie w 1912 zaurolofem posiadającym podobny, choć nieco dłuższy i bardziej spiczasty grzebień. Należący do czaszki pysk zniszczył się i został niewłaściwie zrekonstruowany jako zbyt długi. Jednak późniejsze badania pokazały jego prawdziwy kształt, widoczny choćby w prawie komletnych szkielecie i czaszce opisanych przez Williama Parksa w 1924. W sumie odnaleziono od 20 do 25 osobników tego gatunku, w tym 7 czaszek i kilka szkieletów pozaczaszkowych.
Wyodrębnienie drugiego gatunku, "P. blackfeetensis", bazuje na znalezisku należącym do Museum of the Rockies (MOR 454), opisanym przez innego znanego paleontologa, Jacka Hornera. Obejmuje ono pozostałości trzech lub czterech zwierząt odszukanych w montańskim hrabstwie Glacier. W tym przypadku szczątki spoczywały razem, co świadczy o wspólnym życiu tych prozaurolofów przynajmniej przez pewien czas. Prawdopodobnie zgromadziły się one wokół źródła wody, gdy zapanowała powódź. Choć wiele nazw gatunków dinozaurów kaczodziobych zsynonimizowano ze sobą, "P. blackfeetensis" wydaje się pewny
Paleoekologia.
Formacja Dinosaur Park, z której pochodzi "Prosaurolophus maximus", stanowi pozostałości rzeki płynącej niegdyś przez równinę zalewową. Gdy Morze Środkowego Zachodu posuwało się na zachód, był to bagnisty teren o morskim klimacie, cieplejszym niż dzisiejsza Alberta, bez mrozów. Występowały w nim okresy suche i wilgotne. Iglaste dominowały w koronach lasów, poniżej w podszycie rosły paprotniki (w tym olbrzymkowce "Cyatheales") i rośliny kwiatowe. W tej dobrze poznanej formacji "P. maximus" pojawia się tylko w jej górnej części, w której przejawiał się większy, niż w dolnej wpływ morza. Jest jej najpopularniejszym hadrozaurem płaskogłowym, pojawia się pomiędzy osadami liczącymi od około 76 do około 74 milionów lat. Formacja Dinosaur Park zachowała także szczątki wielu innych dobrze znanych dinozaurów zamieszkujących jej tereny. Należy wymienić roślinożerne ceratopsy, jak centrozaur, styrakozaur i chasmozaur, inne kaczodziobe, jak grypozaur, korytozaur, lambeozaur i parazaurolof, oraz pancerne, jak edmontonia i euoplocefal. Mięsem żywiły się tyranozaury, jak gorgozaur.
Z kolei powstała w podobnym czasie formacja Two Medicine, ojczysta dla "P. blackfeetensis", znana jest ze skamieniałych dinozaurzych gniazd, jaj i młodych należących do kaczodziobych hipakrozaura i majazaury oraz drapieżnego troodona. Do mięsożerców zaliczamy w niej też przedstawiciela tyranozaurów daspletozaura, członka cenagnatów chirostenota i dromeozaury bambiraptora i zaurornitolesta, do roślinożerców zaś ankylozaury edmontonię i euoplocefala, podobnie, jak w przypadku formacji Dinosaur Park, hipsylofodonta orodroma i dinozaury rogate: achelozaura, brachyceratopsa, einiozaura i styrakozaura (dokładniej gatunek "S. ovatus"). Formacja Two Medicine leżała dalej od morza i wyżej, niż Dinosaur Park, była też bardziej sucha.
Paleobiologia.
Jako hadrozaur, prozaurolof był dużym roślinożercą o czaszce skomplikowanej budowy, umożliwiającej miażdżące ruchy przypominające żucie. Jego baterie policzkowe zawierały setki zębów, zastępowanych w sposób ciągły. Tylko nielicznych z nich dinozaur kiedykolwiek użył. Zwierzę zrywało pokarm roślinny swym szerokim dziobem, po czym umieszczało w strukturach przypominających policzki. Żywiło się roślinami na wysokości od poziomu gruntu do około czterech metrów. Jak inne kaczodziobe, "Prosaurolophus" mógł poruszać się na dwóch lub czterech łapach.
Zachowania społeczne.
Pozostałości w skałach wskazują na stadny tryb życia osobników tego rodzaju przynajmniej przez część roku. Dodatkowo wymienia się kilka potencjalnych sposobów, za pomocą których prozaurolof komunikował się z innymi przedstawicielami swej grupy. Ważną rolę gra tu kostny grzebień na twarzy, być może występowały też uchyłki nosowe. Miałyby one formę nadmuchiwanych powietrzem worków z tkanek miękkich, ukrytych w głębokich zagłębieniach oskrzydlających grzebień i wydłużonych otworach na nozdrza. Zwierzę mogło ich używać do przekazywania sygnałów zarówno wzrokowych, jak i słuchowych.

</doc>
<doc id="841104" url="https://pl.wikipedia.org/wiki?curid=841104" title="Oberhausen (powiat Neuburg-Schrobenhausen)">
Oberhausen (powiat Neuburg-Schrobenhausen)

Oberhausen – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Ingolstadt, w powiecie Neuburg-Schrobenhausen. Leży około 10 km na północny wschód od miasta Neuburg an der Donau, nad rzeką Dunaj, przy drodze B16 i linii kolejowej Ingolstadt – Donauwörth.
Dzielnice.
W skład gminy wchodzą następujące dzielnice: Oberhausen, Sinning, Unterhausen, Unterhauser Forst i Kreut.
Polityka.
Wójtem gminy jest Fridolin Gößl z CSU, rada gminy składa się z 14 osób.

</doc>
<doc id="841106" url="https://pl.wikipedia.org/wiki?curid=841106" title="Krążenie wieńcowe">
Krążenie wieńcowe

Krążenie wieńcowe (łac. "circulatio coronalis") – przepływ krwi w naczyniach, których zadaniem jest doprowadzanie krwi bogatej w tlen i substancje odżywcze do komórek serca oraz odprowadzanie z nich dwutlenku węgla i ubocznych produktów metabolizmu.
Tętnice wieńcowe.
U człowieka.
Tętnice wieńcowe (łac. "arteriae coronariae") odchodzą nad płatkami półksiężycowatymi prawym i lewym, od rozszerzonego początku aorty zwanego opuszką.
Tętnica wieńcowa prawa (łac. "arteria coronaria dextra") na bruździe wieńcowej prawej zagina się tworząc gałąź okalającą prawą (łac. "ramus circumflexus dexter") następnie od niej ku koniuszkowi serca opuszcza się gałąź międzykomorowa tylna (łac. "ramus interventricularis posterior"), która biegnie w bruździe międzykomorowej podzatokowej.
Tętnica wieńcowa lewa (łac. "arteria coronaria sinistra") na bruździe wieńcowej lewej dzieli się na gałąź międzykomorową przednią (łac. "ramus interventricularis anterior") lub inaczej gałąź międzykomorową przystożkową (Łac. ramus interventricularis paraconalis) biegnącą w bruździe międzykomorowej przystożkowej, oraz na gałąź okalającą (łac. "ramus circumflexus") biegnącą w bruździe wieńcowej lewej.
U innych ssaków.
U świni i konia od gałęzi okalającej prawej, ku koniuszkowi serca, opuszcza się w bruździe międzykomorowej podzatokowej gałąź międzykomorowa podzatokowa (łac. ramus interventricularis subsinuosus). U bydła i psa tętnica wieńcowa prawa nie dochodzi do bruzdy międzykomorowej podzatokowej, a gałąź międzykomorowa podzatokowa w sercu tych gatunków jest odgałęzieniem tętnicy wieńcowej lewej.
Patofizjologia.
Naczynia wieńcowe należą do tętnic końcowych, to znaczy ich zamknięcie (spowodowane np. miażdżycą) powoduje niedokrwienie zaopatrywanego przez nie obszaru, aż do wystąpienia martwicy włącznie. Jeśli obszar martwicy jest duży, może spowodować śmierć; jeśli mały, to tylko ból przy wysiłku fizycznym.
Ocena tętnic wieńcowych w koronarografii.
Do bezpośredniej oceny stanu tętnic wieńcowych służy badanie koronarograficzne. Pośrednio możemy również zbadać tętnice wieńcowe badając lewą komorę mięśnia sercowego przy pomocy badania izotopowego scyntygrafia perfuzyjna mięśnia sercowego. 
Nomenklatura.
Celem opisu naczyń wieńcowych aktualnie stosuje się następującą nomenklaturę:
Wymiary prawidłowych tętnic.
Używa się sformułowania "dominująca tętnica wieńcowa", które oznacza tętnicę, od której odchodzi PDA (gałąź międzykomorowa tylna). W 85% przypadków jest to prawa tętnica wieńcowa.
Żyły serca.
Żyły wieńcowe serca (łac. "venae coronariae cordis") są to naczynia zbierające krew z serca. Większość z nich wpada do zatoki wieńcowej (łac. "sinus coronarius"), a z niej do przedsionka prawego.

</doc>
<doc id="841108" url="https://pl.wikipedia.org/wiki?curid=841108" title="Gheorghe Șincai">
Gheorghe Șincai

Gheorghe Șincai [george szinkaj] (ur. 28 lutego 1754 w Râciul de Câmpie w Siedmiogrodzie, zm. 2 listopada 1816 w Seni na Słowacji) – rumuński historyk, filolog, tłumacz, poeta oraz teolog; przedstawiciel rumuńskiego odrodzenia narodowego i tzw. szkoły siedmiogrodzkiej. Współautor pierwszej gramatyki języka rumuńskiego. Reprezentował pogląd, że język ten wywodzi się z łaciny.
Życie.
Po ukończeniu nauki w gimnazjum studiował teologię na uczelni Propaganda Fide w Rzymie oraz prawo na uniwersytecie w Wiedniu. Od 1781 roku pracował jako nauczyciel w gimnazjum w Blaju. W okresie od 1782 do 1794 roku pełnił funkcję dyrektora instytutu nauczycielskiego oraz instytutu zjednoczonych szkół wiejskich w Siedmiogrodzie. Prowadził działalność na rzecz rozwoju szkolnictwa wiejskiego. Dzięki niemu zaczęto wydawać pierwsze laickie podręczniki szkolne napisane w języku rumuńskim. Przy próbach przeprowadzania laicyzacji szkół wdał się w konflikt z rumuńskim Kościołem greckokatolickim. Wkrótce po tym został pozbawiony wszystkich pełnionych do tej pory funkcji w szkolnictwie. Od 1804 roku pracował razem z Samuelem Kleinem w Drukarni królewskiej w Budzie, gdzie w roku 1809 zastąpił go Petru Maior. Șincai ostatnie lata swego życia spędził w posiadłości hrabiego Vasse z Seni położonej nieopodal Koszyc.
Dzieło.
G. Șincai współpracował z Samuelem Kleinem przy pisaniu pierwszej gramatyki języka rumuńskiego pdt. "Podstawy dako-romańskiego czyli wołoskiego języka" (łac. "Elementa linguae daco-romanae sive valachicae", 1780), którą opatrzył przedmową. Jest autorem najbardziej znanej pracy historiograficznej przedstawicieli szkoły siedmiogrodzkiej pdt. "Kronika Rumunów i innych narodów" (rum. "Hronica românilor și a mai multor neamuri"). Kronika opisuje wydarzenia, które miały miejsce w latach 86–1739 i jest oparta na wielkiej liczbie rozmaitych źródeł pochodzących z Siedmiogrodu, Rzymu, Wiednia i Budy. W 1811 roku cenzorzy wstrzymali wydanie Kroniki określając ją mianem „nadającej się do spalenia”. Dzieło ukazało się po raz pierwszy dopiero w 1853 roku.

</doc>
<doc id="841112" url="https://pl.wikipedia.org/wiki?curid=841112" title="Wyżeł włoski krótkowłosy">
Wyżeł włoski krótkowłosy

Wyżeł włoski krótkowłosy – Bracco Italiano, jedna z ras psów należąca do grupy wyżłów, zaklasyfikowana do sekcji wyżłów kontynentalnych, w podsekcji psów w typie gończych. Typ wyżłowaty. Podlega próbom pracy.
Jest drugą, obok szorstkowłosego Spinone Italiano, rasą wyżłów włoskich. Jest to bardzo stara rasa, której początki sięgają aż rzymskich malowideł z IV – V w. p.n.e. Z uwagi na to, jak stara jest rasa, uważa się ją za przodka wszystkich innych wyżłów europejskich.
Wyżeł włoski krótkowłosy jest uznawany za przodka wyżłów kontynentalnych. Jest cięższy w budowie i masywniejszy. Pochodzi co najmniej z V w. p.n.e. Na polowaniu wytrwały, sprawdza się jako posokowiec i aporter. Występuje w dwóch odmianach:
Rasa głównie wykorzystywana do polowań na słonki. Odznacza się wydajnym kłusem i bardzo dobrą pracą górnym wiatrem. W pracy głównie indywidualista potrzebujący wypracowanej więzi z przewodnikiem.
Dojrzałość psychiczną osiągają w wieku ok. 3 lat.
Długość życia, to ok. 12-14 lat.
Z charakteru rasa bardzo opanowana, spokojna, z dużymi pokładami energii do pracy użytkowej. Doskonale spełniają się również jako psy rodzinne z uwagi na swoje usposobienie. 
Niezwykle cierpliwe, bardzo dobrze komunikujące się z innymi zwierzętami. Pojętny i łatwy w tresurze. Bracco Italiano są bardzo przyjazne i kochające. Uwielbiają spędzać czas ze swoimi właścicielami i bawić się z dziećmi. Nie sprawiają problemów wychowawczych, jednak powinny przejść podstawowy proces szkolenia.
Rasa jest odporna i wytrzymała, z reguły ciesząc się świetnym zdrowiem. Bez większych trudności poradzą sobie z warunkami zimowymi, ponieważ mają grubą sierść.
Z uwagi na budowę niezwykle ważne są badania zdrowotne- stawy biodrowe. 
Ważne proporcje:
Długość tułowia jest równa lub trochę dłuższa od wysokości w kłębie.
Długość głowy jest równa 4/10 wysokości w kłębie. Czaszka i kufa jednakowej długości z rozbieżnymi liniami głowy oraz wyraźnym garbem nosowym. Stop nie powinien być wyraźny, a fafle wiszące, ale nie sprawiające wrażenia zbyt ciężkich. 
Preferowana symetryczna maska na głowie.
Rasa ta popularna była w renesansie, kiedy to Włosi przekazywali ją jako podarunek Francuzom i Hiszpanom.
Szata i umaszczenie.
Wyżły włoskie krótkowłose mają umaszczenie: białe z oranżem (Bianco-Arancio) lub kasztanowe (Roano-Marrone) z brązowymi, bursztynowymi łatami na pysku, uszach, ogonie i brzuchu.

</doc>
<doc id="841114" url="https://pl.wikipedia.org/wiki?curid=841114" title="Weichering">
Weichering

Weichering – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Ingolstadt, w powiecie Neuburg-Schrobenhausen. Leży około 10 km na wschód od miasta Neuburg an der Donau, przy drodze B16 i linii kolejowej Donauwörth – Ingolstadt.
Polityka.
Wójtem gminy jest Thomas Mack z CSU, wcześniej urząd ten obejmował Hubert Landsberger, rada gminy składa się z 14 osób.

</doc>
<doc id="841115" url="https://pl.wikipedia.org/wiki?curid=841115" title="Uakari">
Uakari

Uakari ("Cacajao") – rodzaj ssaka naczelnego z podrodziny saki (Pitheciinae) w rodzinie sakowatych (Pitheciidae).
Występowanie.
Rodzaj obejmuje gatunki zamieszkujące tropikalne lasy deszczowe Niziny Amazonki (Brazylia, Kolumbia, Peru, Wenezuela).
Morfologia.
Długość ciała samic 36–57 cm, samców 38–56 cm, ogona 14–21 cm; masa ciała samic 1,9–3 kg, samców 1,9–4,5 kg.
Systematyka.
Podział systematyczny.
Do rodzaju należą w zależności od ujęcia systematycznego następujące gatunki:

</doc>
<doc id="841124" url="https://pl.wikipedia.org/wiki?curid=841124" title="Boček z Kunštátu">
Boček z Kunštátu

Boček z Kunštátu, niem.: "Boczek IV. von Kunstadt und Podiebrad", czeski: "Boček z Poděbrad" lub "Boček IV. z Poděbrad" (ur. 15 lipca 1442, zm. 29 września 1496 w Kłodzku) – członek czeskiej dynastii Podiebradów.
Życiorys.
Urodził się w 1442 roku jako najstarszy syn namiestnika i wielkorządcy królestwa czeskiego, późniejszego króla Czech Jerzego z Podiebradów i jego żony Kunegundy z Šternberka. Miejscowość jego narodzin nie jest znana. Na chrzcie otrzymał imię Bočka, które nosiło bardzo wielu jego przodków, panów na Kunštácie.
Pomimo że był najstarszym synem swojego ojca, nie był przewidziany jako jego następca ze względu na lekkie upośledzenie umysłowe. Również nie otrzymał żadnego z tytułów, które nosili jego młodsi bracia: Wiktoryn, Henryk Starszy i Henryk Młodszy, takich jak: książę Rzeszy, książę ziębicki i hrabia kłodzki.
Po tym jak Jerzy z Podiebradów został wybrany na króla czeskiego w 1458 roku, przekazał swoim synom, w tym Boczkowi w posiadanie dobra náchodzkie i homolskie, zastrzegając sobie jednak prawa do wyboru namiestników. Rok później wszyscy bracia potwierdzili dotychczasowe przywileje dla Náchodu, a nawet je rozszerzyli. W 1465 roku król Jerzy przekazał w posiadanie swoim synom część dawnych włości klasztoru benedyktynów w Opatovicach nad Labem. Jednak w tym samym roku ustanowił swoich synów książętami ziębickimi oraz hrabiami kłodzkimi, pomijając jednak Boczka.
Po niespodziewanej śmierci króla Jerzego w 1471 roku, jego synowie dokonali 1 lutego 1472 roku na zamku w Podiebradach podziału ziem i majątku rodowego. Boczek otrzymał jako swoją główną siedzibę zamek Litice wraz z zamkiem Rychmberk, Častolovicami, Černíkovicami, miastami Týniště nad Orlicí i Kunvald oraz połowę miast: Žamberk i Choceň. Ponadto bracia przekazali mu dobra w okręgu jiczyńskim, majątek poklasztorny w Postoloprtach i kilka innych wiosek. Jego bracia otrzymali znacznie więcej włości, stąd też zobowiązali się płacić Boczkowi 370 groszy praskich w ramach rekompensaty. Góry Złote i znajdujące się w nich kopalnie znajdowały się pod wspólnym zarządem braci, a zyski z nich były dzielone po równo. Boczek i Wiktoryn na mocy tego układu przekazał w zamian Henrykowi Starszemu swoje dotychczasowe posiadłości na wyłączną własność w Náchodzie i Homolu.
Dokument dotyczący podziału ojcowizny z 1472 roku jest ostatnim aktem, jaki samodzielnie podpisał Boczko. W kolejnych latach jego życia ze względu na jego stan zdrowia opiekę nad nim sprawowali bracia: Wiktoryn i Henryk Starszy, którzy sprzedali za jego życia część jego posiadłości w Czechach innym szlachcicom, w tym Wilhelmowi II z Pernštejna. W związku z tym Boczek znalazł się w Kłodzku, gdzie zmarł w 1496 roku i został pochowany w kościele bernardynów, a po jego zburzeniu jego szczątki przeniesiono do kościoła farnego. Boczek pozostał w stanie bezżennym, nie doczekawszy się potomstwa.

</doc>
<doc id="841125" url="https://pl.wikipedia.org/wiki?curid=841125" title="Interstate 12">
Interstate 12

Interstate 12 – autostrada międzystanowa w Stanach Zjednoczonych. Znajduje się całkowicie w stanie Luizjana.

</doc>
<doc id="841127" url="https://pl.wikipedia.org/wiki?curid=841127" title="Wyżeł włoski">
Wyżeł włoski



</doc>
<doc id="841128" url="https://pl.wikipedia.org/wiki?curid=841128" title="Interstate 16">
Interstate 16

Interstate 16 – autostrada międzystanowa w Stanach Zjednoczonych. Znajduje się całkowicie w stanie Georgia. Łączy miasta Macon i Savannah.

</doc>
<doc id="841142" url="https://pl.wikipedia.org/wiki?curid=841142" title="Gábor Király">
Gábor Király

Gábor Ferenc Király (ur. 1 kwietnia 1976 w Szombathely) – węgierski piłkarz, bramkarz od 2015 roku występujący w Szombathelyi Haladás, do którego trafił z Fulham F.C. Słynie ze swoich długich, szarych spodni dresowych, w których występuje w trakcie meczów.
Przebieg kariery.
Kariera klubowa.
Rozpoczynał swoją karierę w lokalnym klubie Szombathelyi Haladás w 1993 roku, by po czterech latach odejść do zespołu 1. Bundesligi, Herthy Berlin. Węgier miał spore problemy z wywalczeniem sobie miejsca w podstawowej jedenastce stołecznego klubu, który nie wygrał siedmiu kolejnych meczów z rzędu. Wreszcie, 28 września 1997 zastąpił między słupkami Christiana Fiedlera w meczu z 1. FC Köln. Tego samego dnia Hertha zdobyła pierwsze trzy punkty w sezonie. Pozycja Királya była od tego czasu niezagrożona i jego rywal Fiedler nie wystąpił przez kolejne dwa lata w meczu ligowym. Dopiero w lutym 2000 roku Węgier opuścił siedem spotkań ze względu na kontuzję. W sezonie 1999–2000 rozegrał z kolei dziesięć gier w Lidze Mistrzów.
Po objęciu funkcji szkoleniowca zespołu przez Hansa Meyera w zimowym okresie rozgrywek w sezonie 2003–2004, Fiedler otrzymał szansę zaprezentowania swoich umiejętności i jego długoletni węgierski oponent wreszcie musiał zadowolić się miejscem na ławce rezerwowych. Klub zagroził, że kontrakt Királya zostanie przedłużony tylko wtedy, gdy piłkarz zgodzi się na zmniejszenie zarobków. W rundzie wiosennej 2004 rozegrał swój ostatni mecz w lidze niemieckiej, spędzając zaledwie 14 minut na murawie. Była to potyczka przeciwko zespołowi, z którym rozpoczynał swoją karierę za granicą, a więc 1. FC Köln.
Po Węgra zgłosiło się następnie Crystal Palace, ale klub przed startem sezonu 2004-2005 sięgnął także po Argentyńczyka Juliána Speroniego, który został obdarzony większym kredytem zaufania podczas okresu przygotowawczego do zmagań w angielskiej Premier League. Király zadebiutował w klubie w ramach rozgrywek Carling Cup przeciwko Hartlepool United. Później zaczął regularnie występować w wyjściowej jedenastce londyńskiego klubu w związku ze słabą formą Speroniego. Grał bez przerwy przez 12 miesięcy aż do okresu świątecznego w 2005 roku, kiedy dano mu czas na odpoczynek. Rozegrał 32 kolejne mecze w Premier League zanim Crystal Palace zostali zdegradowani do Championship po zaledwie jednym sezonie spędzonym w najwyższej klasie rozgrywkowej. Po powrocie do bramki Crystal Palace rozegrał aż 43 mecze w sezonie 2005–2006 w Championship.
16 maja 2006 wystąpił do klubu o wystawienie go na liście transferowej. Po transferze Scotta Flindersa, wszystko wskazywało na to, że w krótkim czasie opuści klub z Selhurst Park. Po świetnym występie w przegranym 3:1 spotkaniu z Anglią, w którym obronił rzut karny egzekwowany przez Franka Lamparda, jego szanse na powrót do Premier League znacznie wzrosły. Dyrektor Palace Bob Dowie powiedział wówczas, że do klubu nie napłynęła jednak żadna oferta za piłkarza i ten zmuszony był rozpocząć kolejny, trzeci już sezon w zespole.
Nowy menedżer klubu Peter Taylor uczynił z Węgra golkipera numer 1, a Flinders został wypożyczony. Po powrocie otrzymał jednak szansę, choć ostatecznie rozegrał zaledwie dwa mecze, by Király znów znalazł uznanie w oczach Anglika. Na przełomie listopada i grudnia 2006 również wypożyczony na dwa tygodnie do West Hamu United, choć nie rozegrał ani jednego spotkania, spędzając trzy mecze na ławce rezerwowych.
Po powrocie do Crystal Palace znów został wypożyczony do klubu Premier League i wylądował w Aston Villi na miesiąc w związku z kontuzjami Thomasa Sørensena i Stuarta Taylora. Wreszcie po ośmiu miesiącach dane mu było zagrać w spotkaniu najwyższej klasy rozgrywkowej. Zadebiutował w przegranym na własnym boisku 1:0 meczu z Boltonem 16 grudnia 2006 roku. Jego ostatnim występem podczas okresu wypożyczenia było starcie z Manchesterem United na Old Trafford w FA Cup 7 stycznia 2007 roku. Węgier popełnił wówczas kosztowny błąd i podarował gola gospodarzom, którzy wygrali 2:1. 12 stycznia znów był do dyspozycji Petera Taylora. Pod koniec tego miesiąca powrócił do pierwszego składu swojego zespołu, a Crystal Palace zremisowało bezbramkowo z Sunderlandem. Speroni do końca sezonu był w stanie zagrać tylko trzy razy w związku z dobrą dyspozycją doświadczonego Madziara. Po ostatnim spotkaniu w rozgrywkach Taylor przyznał, że Gábor opuścił klub na tydzień przed ostatnią kolejką.
W Anglii żartowano, iż bramkarz występuje w spodniach od piżamy, które są jego cechą rozpoznawalną. Podczas gry na Wyspach tylko dwukrotnie wystąpił w innych spodenkach, raz w czasie, kiedy był związany z Crystal Palace, a raz w barwach Aston Villi. W przegranym 4:1 meczu z Chelsea na Stamford Bridge został ośmieszony przez Mateję Kežmana, który pokonał go strzałem między nogami. Jedynym oficjalnym meczem w barwach Herthy, w którym Király wystąpił w krótkich spodenkach był mecz przed własną publicznością z Dyskobolią Grodzisk Wielkopolski w Pucharze UEFA w 2003 roku. Hiszpański arbiter tłumaczył wówczas, że bramkarz nie może występować w treningowym stroju.
30 maja 2007 roku podpisał kontrakt z Burnley. W styczniu 2009 roku został wypożyczony do Bayeru 04 Leverkusen w związku z problemami drugiego bramkarza tego klubu. W czerwcu bieżącego roku opuścił Burnley wraz ze Steve’em Jonesem i Alanem Mahonem po wygaśnięciu kontraktu. Kilka dni później podpisał trzyletni kontrakt z TSV 1860 Monachium.
26 sierpnia 2014 roku podpisał kontrakt z Angielskim klubem Fulham F.C., występującym w Championship.
1 lipca 2015 został piłkarzem Szombathelyi Haladás, gdzie zaczynał swoją karierę zawodowego bramkarza.
Kariera reprezentacyjna.
Wystąpił w 101 meczach reprezentacji Węgier, a debiutował w niej w 1998 roku. Był jedynym graczem w kadrze, który rozegrał wszystkie dziesięć kolejek eliminacji Mistrzostw Świata 2006. 14 czerwca 2016 został najstarszym piłkarzem kiedykolwiek grającym na Mistrzostwach Europy w Piłce Nożnej. 15 listopada 2016 roku po raz ostatni wystąpił w reprezentacji Węgier w przegranym 0–2 meczu towarzyskim przeciwko Szwecji.
Sukcesy.
Hertha BSC
1. Bundesliga:
Puchar ligi:
Piłkarz roku na Węgrzech: 1998, 1999, 2000, 2001, 2015, 2016

</doc>
<doc id="841143" url="https://pl.wikipedia.org/wiki?curid=841143" title="Jehuda Lejb Eiger">
Jehuda Lejb Eiger

Lejb Jehuda Eiger, znany także jako Płaczący Cadyk lub Jehuda Lejb z Lublina (ur. 1815 w Warszawie, zm. 4 lutego 1888 w Lublinie) – rabin, założyciel i pierwszy cadyk chasydzkiej dynastii Lublin.
Był synem Salomona Egera i Gołdy z Herszonów oraz wnukiem Akiwy Egera. Nauki pobierał w warszawskiej jesziwie cadyka z Góry Kalwarii, Icchaka Meira Altera, a następnie u Menachema Mendla Morgensterna z Kocka i Mordechaja Józefa Leinera z Izbicy. W 1851 roku objął stanowisko głównego rabina w Lublinie. W latach 1852-1853 sprawował jednocześnie funkcję rabina w Poznaniu. W 1854 roku przejął w Lublinie uczniów cadyka Leinera z Izbicy, a w swoim dworze mieszczącym się przy obecnie nieistniejącej ulicy Szerokiej 40, założył synagogę, która była siedzibą cadyków lubelskich do czasów II wojny światowej. Był autorem traktatów religijnych, m.in. "Tora Emet".
Jest pochowany w ohelu na nowym cmentarzu żydowskim przy ulicy Unickiej w Lublinie. Jego następcą został najstarszy syn Abraham Eiger.

</doc>
<doc id="841162" url="https://pl.wikipedia.org/wiki?curid=841162" title="Biebrzański Park Krajobrazowy">
Biebrzański Park Krajobrazowy



</doc>
<doc id="841164" url="https://pl.wikipedia.org/wiki?curid=841164" title="Abraham Eiger">
Abraham Eiger

Rabin Abraham Eiger (hebr. אברהם איגר) - ur. 1846 w Lublinie, zm. 20 stycznia 1914 w Lublinie, drugi cadyk chasydzkiej dynastii Lublin.
Był synem Jehudy Lejba Eigera, założyciela dynastii, wnukiem Salomona Egera oraz prawnukiem Akiwy Egera. Po śmierci ojca w 1888 roku, który był jego nauczycielem, został cadykiem lubelskim. Był także cadykiem w Kraśniku, gdzie jego zwolennicy rywalizowali z chasydami z Góry Kalwarii. Do czasu wyboru na urzędowego rabina lubelskiego Eliasza Klatzkina, w latach 1907-1910 pełnił funkcję przewodniczącego lubelskiego rabinatu. Miał trzech synów: Izraela, Salomona i Meira. Jego następcą został najstarszy syn Izrael Noe Eiger.
Nagrobek.
Jest pochowany w ohelu na nowym cmentarzu żydowskim przy ulicy Unickiej w Lublinie. Macewa Abrahama Eigera, na cmentarzu w Bene Berak, Izrael. 

</doc>
<doc id="841169" url="https://pl.wikipedia.org/wiki?curid=841169" title="Izrael Eiger">
Izrael Eiger

Izrael Noe Eiger (zm. 16 czerwca 1930 w Lublinie) – rabin, trzeci cadyk chasydzkiej dynastii Lublin.
Był synem Abrahama Eiger, wnukiem Jehudy Lejba Eigera założyciela dynastii, prawnukiem Salomona Egera i praprawnukiem Akiwy Egera. Brat Salomona i Meira. Po śmierci ojca w 1914 roku został cadykiem lubelskim. Był członkiem Komitetu Budowy Wyższej Szkoły Rabinackiej Jeszywas Chachmej Lublin.
Jest pochowany w ohelu na nowym cmentarzu żydowskim przy ulicy Unickiej w Lublinie. Jego następcą został młodszy brat Salomon Eiger.

</doc>
<doc id="841176" url="https://pl.wikipedia.org/wiki?curid=841176" title="Marzec 2007">
Marzec 2007



</doc>
<doc id="841178" url="https://pl.wikipedia.org/wiki?curid=841178" title="Salomon Eiger">
Salomon Eiger

Salomon Eiger (ur. 1871 w Lublinie, zm. 1942 w Bełżcu) – rabin, czwarty i ostatni cadyk chasydzkiej dynastii Lublin.
Był synem Abrahama Eiger, wnukiem Jehudy Lejba Eigera założyciela dynastii, prawnukiem Salomona Egera i praprawnukiem Akiwy Egera. Brat Izraela i Meira. Po śmierci brata w 1930 roku został cadykiem lubelskim. Był członkiem Komitetu Budowy Wyższej Szkoły Rabinackiej Jeszywas Chachmej Lublin oraz w latach 1933-1939 jej rektorem. Przez wiele lat lokalny lider ortodoksyjnej partii Agudat Israel.
Salomon Eiger wraz z całą rodziną został zamordowany w 1942 w obozie zagłady w Bełżcu. Wraz z jego śmiercią lubelska dynastia chasydzka przestała istnieć.

</doc>
<doc id="841180" url="https://pl.wikipedia.org/wiki?curid=841180" title="Tischner (album)">
Tischner (album)

Album Tischner zarejestrowany w 2006 roku w studio S3 i S4 Polskiego Radia w Krakowie, to wspólne wydawnictwo połączonych sił zespołów Voo Voo i rodzinnej góralskiej kapeli Trebunie-Tutki pod wspólną nazwą Trebunie-Tutki + Voo Voo-nootki. Na płycie zawarte są myśli księdza Józefa Tischnera zapisane w tekstach Romana Kołakowskiego i górali z rodziny Trebuni-Tutków, np. skonstruowany w formie litanii utwór "Tischner czyta Katechizm" jest w rzeczywistości listą myśli księdza profesora wyrażonych w tytułach jego prac: "Homo sovieticus", "Miłość nas rozumie", "Ksiądz na manowcach" itp.
Historia wydawnictwa.
Pierwotnie projekt miał nosić tytuł "Pojednanie w sprzycności", następnie "Colloquia Tischneriana" – pod tym tytułem odbyły się dwa koncerty w październiku 2006 w ramach Studenckiego Festiwalu Piosenki (20 października 2006) i we Wrocławiu w ramach V Festiwalu Wyszehradzkiego (dzień później). Na koncercie krakowskim wystąpił również Marian Opania wspominając księdza Tischnera.
Z początkiem stycznia 2007 obie grupy odbyły serię koncertów zapowiadających wydanie płyty. Na koncertach tych oprócz utworów zawartych na płycie, zespół Trebunie Tutki wykonywał również utwory skomponowane przez Krzysztofa Trebunię z filmów "Karolek" i "Historia filozofii po góralsku...".
Premiera albumu miała miejsce 12 marca 2007 w rocznicę urodzin księdza Tischnera. Album ukazał się w formie książki z obszernym rozwinięciem myśli księdza Józefa Tischnera, jego spotkań z artystami występującymi na płycie i historią narodzin pomysłu rejestracji utworów.
Koncertowe wykonanie albumu uświetniło 45-lecie Programu III Polskiego Radia 1 kwietnia 2007.
Albumowi przyznano nagrodę Machinery 2007 w kategorii "Album roku"
Nagrania uzyskały status złotej płyty.

</doc>
<doc id="841185" url="https://pl.wikipedia.org/wiki?curid=841185" title="Holoprozencefalia">
Holoprozencefalia

Holoprozencefalia (jednokomorowe przodomózgowie, łac. "holoprosencephalia", ang. holoprosencephaly) – ciężka wada wrodzona polegająca na niedokonanym podziale przodomózgowia. 
Etiologia.
Holoprozencefalia jest malformacją przodomózgowia i środkowej części twarzy. Wiąże się z zaburzeniami różnicowania mezodermy przedstrunowej, i ma podłoże genetyczne. Ocenia się, że co najmniej 12 regionów chromosomowych zawiera geny, których mutacje biorą udział w patogenezie holoprozencefalii.
 
Holoprozencefalia w większości przypadków występuje sporadycznie, ale znane są rodziny z autosomalnie dominująco dziedziczoną jej rodzinną postacią. U około 30% pacjentów z holoprozencefalią rodzinną wykrywa się mutacje genu "SHH" (sonic hedgehog gene). Holoprozencefalia stanowi też składową wielu zespołów wad (najczęściej zaburzeń chromosomowych). Niektóre z nich to:
Obraz kliniczny.
Zaburzenie może być różnego stopnia, w zależności od stopnia niedokonanego podziału mózgowia: od częściowego połączenia płatów czołowych do całkowitego połączenia półkul z wytworzeniem pojedynczej komory mózgu. Wady twarzy w holoprozencefalii odzwierciedlają stopień wady mózgowia; ich zakres obejmuje tak poważne wady, jak połączenie gałek ocznych w jedną strukturę (cyklopia) i uformowaniem struktur nosa w ryjek ("proboscis"), etmocefalię, cebocefalię, agenezję szczęki z rozszczepem środkowym i hipoplazją nosa, po niewielki hipoteloryzm.
Podział kliniczny.
Wyróżnia się 3 postaci holoprozencefalii:

</doc>
<doc id="841187" url="https://pl.wikipedia.org/wiki?curid=841187" title="Korekta tekstu">
Korekta tekstu

Korekta tekstu – w ujęciu historycznym oznaczenie błędów składu zecerskiego na odbitkach próbnych (zwanych korektorskimi), za pomocą znormalizowanych znaków korektorskich; czynność poprawiania błędów w składzie zecerskim:
Korekta cyfrowa.
Sprawdzanie pisowni jest powszechne od czasu pojawienia się dokumentów cyfrowych. Sprawdzanie gramatyki jest dostępne w programie Microsoft Word od 1992 roku.
Oprogramowanie do sprawdzania nie jest powszechne od 2020 r., ale może pomóc w znajdowaniu i poprawianiu błędów.
Porównanie dokumentów w Libreoffice, rozgałęzianie w git i łączenie w 4 oknach w vimdiff może pomóc w scalaniu wielu asynchronicznych wersji. Jednoczesne edytowanie, takie jak dokumenty Google docs, pozwala uniknąć konfliktów wersji i umożliwia zdalne przeglądanie na żywo. Istnieją również komercyjni korektorzy, których można znaleźć w Internecie. To oferuje sprawdzanie gramatyki, sprawdzanie pisowni, sprawdzanie plagiatu i sprawdzanie interpunkcji..

</doc>
<doc id="841188" url="https://pl.wikipedia.org/wiki?curid=841188" title="Bodziszek czerwony">
Bodziszek czerwony

Bodziszek czerwony, b. krwisty ("Geranium sanguineum" L.) – gatunek rośliny wieloletniej z rodziny bodziszkowatych. Występuje w Europie, Azji Mniejszej i na Kaukazie, jest też uprawiany w wielu krajach. W Polsce występuje na całym niżu, ale nie jest zbyt pospolity. W górach jest bardzo rzadki.
Biologia i ekologia.
Bylina, hemikryptofit. Występuje w miejscach kamienistych, na suchych zboczach, w zaroślach, w widnych lasach, na słonecznych skrajach lasów. Preferuje lekko zasadowe gleby. W klasyfikacji zbiorowisk roślinnych gatunek charakterystyczny dla związku (All.) "Geranion sanguinei". Kwitnie od maja do września. Kwiaty częściowo przedprątne, częściowo równoczesne, zapylane przez błonkówki i muchówki, albo samopylne.
Zastosowanie.
Roślina ozdobna. Jest uprawiany dla swoich pięknych kwiatów. Wymaga słonecznego lub półcienistego stanowiska. Nie potrzebuje gleby żyznej i próchnicznej, lubi gleby piaszczysto-gliniaste lub żwirowate o odczynie lekko zasadowym. Nadaje się także jako roślina okrywowa, ale pełne zwarcie osiąga dopiero po kilku latach. Raz posadzony rośnie przez wiele lat.

</doc>
<doc id="841191" url="https://pl.wikipedia.org/wiki?curid=841191" title="Lista kobiet szefów państw i rządów">
Lista kobiet szefów państw i rządów

Lista kobiet szefowych państw i rządów – obejmuje zestawienie kobiet pełniących funkcję szefowej państwa w republikańskim systemie ustrojowym, zestawienie wszystkich kobiet pełniących funkcję szefowej rządu oraz listę obecnych monarchiń i wszystkich kobiet pełniących funkcję gubernatora generalnego.
Historia sprawowania władzy przez kobiety sięga swymi korzeniami okresu starożytności. W I połowie XX wieku, wraz upowszechnianiem się republikańskiego ustroju politycznego, kobiety po raz pierwszy zasiadły w fotelu prezydenckim i przewodniczyły pracom gabinetu. Pod koniec I wojny światowej pierwsza kobieta objęła urząd szefowej rządu, natomiast w czasie II wojny światowej kobieta po raz pierwszy stanęła na czele państwa. Najwyższe urzędy państwowe najwcześniej zajęły kobiety z państw socjalistycznych.
W 1997 powstała organizacja "Council of Women World Leaders", skupiająca urzędujące oraz byłe szefowe państw i rządów.
Historia.
Geneza.
Rola kobiet w rządzeniu państwem zmieniała się na przestrzeni wieków. Choć stanowiły zdecydowaną mniejszość w polityce, niemniej jednak zaznaczyły w niej swoją obecność już od czasów starożytnych. Pierwszymi kobietami – władczyniami były egipskie królowe, rządzące starożytnym Egiptem od ok. 3000 roku p.n.e. Pierwszą władczynią znaną z imienia była Kubaba, rządząca mezopotamskim miastem-państwem Ur około 2500 roku p.n.e. Niemal w każdej epoce historycznej można znaleźć przykłady kobiet stojących na czele państw. Do tych najbardziej znanych, stanowiących symbole kobiecych rządów, można zaliczyć: Kleopatrę, Elżbietę I, Marię Teresę, Katarzynę II, Wiktorię, a w Polsce: królową Jadwigę oraz Annę Jagiellonkę. W Holandii nieprzerwanie przez 123 lata (1890-2013) na tronie zasiadały same kobiety: Wilhelmina (1890-1948), Juliana (1948-1980) i Beatrycze (1980-2013).
Wraz z rozpowszechnianiem się republikańskiego ustroju politycznego w XIX i XX wieku, zmianie uległa cała koncepcja sprawowania władzy. Udział w polityce i sprawowaniu władzy od początku opierał się na istnieniu wielu cenzusów. Obok cenzusu wieku czy majątku, istniał również cenzus płci. Udział kobiet w polityce od początku był mocno ograniczony. Stopniowy wzrost aktywności kobiet w tej dziedzinie następował wraz z upowszechnianiem się prawa wyborczego dla kobiet oraz rozwojem ruchu emancypacji kobiet, którego symbolem stały się sufrażystki.
XX wiek.
Po raz pierwszy kobiety zagościły na scenie politycznej nowożytnych państw dopiero pod koniec i tuż po zakończeniu I wojny światowej. Pierwszymi gabinetami, w szeregach których znalazły się kobiety, były rewolucyjne rządy USRR (1917), Rosji (1917), Węgier (1918) oraz tymczasowy rząd Irlandii (1919). W Polsce pierwszą kobietą na stanowisku ministerialnym była Irena Kosmowska, pełniąca funkcję wiceministra pracy i opieki społecznej w Tymczasowym Rządzie Ludowym Republiki Polskiej Ignacego Daszyńskiego w listopadzie 1918, a pierwszą kobietą na czele resortu – Zofia Wasilkowska, minister sprawiedliwości PRL w latach 1956–1957. Pierwszą kobietą, ministrem w gabinecie wybranym na drodze demokratycznych wyborów, była duńska minister edukacji, Nina Bang w latach 1924-1926.
Pierwszą kobietą stojącą na czele rządu została Jewhenija Bosz. Od grudnia 1917 do marca 1918 pełniła ona funkcję sekretarza ludowego do spraw wewnętrznych i choć oficjalnie nie została mianowana szefową rządu USRR, to "de facto" i wedle dokumentów rządowych pełniła tę funkcję. Pierwszą wybraną premier była Sirimavo Bandaranaike, od lipca 1960 premier Sri Lanki. W 1999 Szwecja została pierwszym państwem, w gabinecie którego większość stanowiły kobiety (11 kobiet i 9 mężczyzn).
W latach 40. XX wieku kobiety po raz pierwszy objęły funkcję szefowych państw. Najwcześniej po stanowisko głowy państwa ("de facto" lub "de iure"), sięgnęły kobiety w państwach socjalistycznych. Pierwszą z nich była Chertek Ancimaa-Toka. W latach 1940–1944 zajmowała stanowisko przewodniczącej Małego Churału (parlamentu) Tuwińskiej Republiki Ludowej, a w związku z tym również stanowisko szefowej państwa. Następnie, w latach 1953-1954 Sühbaataryn Yanjmaa pełniła funkcję tymczasowego prezydenta Mongolii, a Song Qingling od 1968 do 1972 była jednym z dwóch tymczasowych przewodniczących Chińskiej Republiki Ludowej. W lipcu 1970 Isabel Perón jako wiceprezydent Argentyny, po śmierci swego męża Juan Peróna, objęła urząd prezydenta, zostając pierwszą – nie tymczasową prezydent. W sierpniu 1980 Vigdís Finnbogadóttir została pierwszą prezydent, wybraną w wyborach powszechnych.
Czasy obecne.
W styczniu 2023 funkcję szefowej państwa lub rządu sprawowało 31 kobiet. Wśród nich były monarchinie: królowa Danii Małgorzata II (od 14 stycznia 1972) oraz królowa Eswatini Ntombi (od 28 kwietnia 1986).
Reprezentantem króla Wielkiej Brytanii w państwach zrzeszonych w Commonwealth realm, jest gubernator generalny. W lutym 2023 funkcję gubernatora generalnego pełniło 6 kobiet: Cécile La Grenade w Grenadzie (od 2013), Susan Dougan na Saint Vincent i Granady (od 2019), Mary Simon w Kanadzie (od 2021), Froyla Tzalam w Belize (od 2021), Cindy Kiro w Nowej Zelandii (od 2021) oraz Marcella Liburd na Saint Kitts i Nevis (od 2023).
W marcu 2023 stanowisko prezydenta zajmowało 16 kobiet: Tsai Ing-wen w Republice Chińskiej (od 2016), Halimah Yacob w Singapurze (od 2017), Sahle-Work Zewde w Etiopii (od 2018), Salome Zurabiszwili w Gruzji (od 2018), Zuzana Čaputová na Słowacji (od 2019), Ekaterini Sakielaropulu w Grecji (od 2020), Maia Sandu w Mołdawii (od 2020), Samia Suluhu w Tanzanii (od 2021), Vjosa Osmani w Kosowie (od 2021), Sandra Mason na Barbadosie (od 2021), Xiomara Castro w Hondurasie, Katalin Novák na Węgrzech (od 2022), Draupadi Murmu w Indiach (od 2022), Dina Boluarte w Peru (od 2022), Nataša Pirc Musar w Słowenii (od 2022) i Christine Kangaloo w Trynidadzie i Tobago (od 2023). Dodatkowo 3 kobiety wchodzą w skład Szwajcarskiej Rady Federalnej, która funkcjonuje jako kolegialna głowa państwa. Są to mianowicie: Viola Amherd (od 2019), Karin Keller-Sutter (od 2019) oraz Élisabeth Baume-Schneider (od 2023). Również jedna kobieta jest członkinią Prezydium Bośni i Hercegowiny: Željka Cvijanović. 
W lutym 2023 na stanowisku szefowej rządu zasiadało 17 kobiet: Sheikh Hasina Wajed w Bangladeszu (od 2009), Saara Kuugongelwa w Namibii (od 2015), Ana Brnabić w Serbii (od 2017), Katrín Jakobsdóttir na Islandii (od 2017), Matte Frederiksen w Danii (od 2019), Sanna Marin w Finlandii (od 2019), Victoire Tomegah Dogbé w Togo (od 2020), Ingrida Šimonytė na Litwie (od 2020), Kaja Kallas w Estonii (od 2021), Naomi Mataʻafa na Samoa (od 2021), Robinah Nabbanja w Ugandzie (od 2021), Natalia Gavrilița w Mołdawii (od 2021), Najla Boudin Romdhane w Tunezji (od 2021), Élisabeth Borne we Francji (od 2022), Giorgia Meloni we Włoszech (od 2022), Borjana Krišto w Bośni i Hercegowinie (od 2023) oraz Manuela Roka Botey w Gwinei Równikowej (od 2023). Pierwszą osobą otwarcie homoseksualną była Jóhanna Sigurðardóttir, która zasiadała na stanowisku szefowej rządu Islandii (2009-2013). Najmłodszą kobietą, która pełniła funkcję szefowej rządu jest Sanna Marin z Finlandii (od 2019). W 2021 roku Estonia została pierwszym krajem na świecie, w którym kobiety pełniły funkcję szefowej rządu i państwa. Takim krajem w tym samym roku stały się także Mołdawia i Barbados.
Council of Women World Leaders.
W 1997 szefowe państw i rządów powołały do życia organizację "Council of Women World Leaders" (Rada Kobiet Przywódczyń Świata), zrzeszającą urzędujące oraz byłe szefowe państw i rządów. Misją organizacji jest mobilizacja światowych decydentek w celu podejmowania wspólnych działań w sprawach szczególnie ważnych dla kobiet. W skład Rady wchodzą obecnie 83 osoby (stan na 11-10-2021), a stanowisko przewodniczącej zajmuje premier Islandii Katrín Jakobsdóttir.
Częściami Rady są Inicjatywy Ministerialne, które tworzą obecne oraz byłe kobiety – członkinie rządów. Celem Inicjatyw Ministerialnych, zapoczątkowanych w 1998, jest promocja wymiany myśli i doświadczeń na temat spraw globalnych na poziomie ministerialnym, określenie i odpowiedź na wyzwania jakie stoją przed kobietami ministrami oraz generalnie upowszechnianie pozytywnego wizerunku kobiety ministra. W ramach istniejących czterech Inicjatyw Ministerialnych: ds. środowiska, ds. zdrowia, ds. kultury oraz ds. edukacji, organizowane są spotkania odpowiednich ministrów.
Kobiety – szefowe państw i rządów według kontynentów.
¹ 
² 
Monarchinie i kobiety gubernator generalne.
Funkcję szefowej państwa pełnią monarchinie wymienione w poniższej tabeli.

</doc>
<doc id="841194" url="https://pl.wikipedia.org/wiki?curid=841194" title="LCAC">
LCAC



</doc>
<doc id="841195" url="https://pl.wikipedia.org/wiki?curid=841195" title="Piaski (Jedlińsk)">
Piaski (Jedlińsk)

Piaski – przysiółek wsi Jedlińsk w Polsce, położony w województwie mazowieckim, w powiecie radomskim, w gminie Jedlińsk, przy DK7
W latach 1975–1998 przysiółek położony był w województwie radomskim.

</doc>
<doc id="841200" url="https://pl.wikipedia.org/wiki?curid=841200" title="Marian Banaś">
Marian Banaś

Marian Banaś (ur. 13 lipca 1955 w Piekielniku) – polski prawnik i urzędnik państwowy.
W latach 2005–2008 i 2015–2016 podsekretarz stanu w Ministerstwie Finansów, w latach 2005–2008 i 2015–2017 szef Służby Celnej, w latach 2016–2019 sekretarz stanu w Ministerstwie Finansów, w latach 2017–2019 szef Krajowej Administracji Skarbowej, w 2019 minister finansów w rządzie Mateusza Morawieckiego, od 2019 prezes Najwyższej Izby Kontroli.
Życiorys.
W 1979 ukończył studia na Wydziale Prawa i Administracji Uniwersytetu Jagiellońskiego. W 1980 ukończył studia podyplomowe z zakresu religioznawstwa na UJ. Studiował też filozofię na Papieskiej Akademii Teologicznej. Odbył pozaetatową aplikację sądową zakończoną w 1996 egzaminem sędziowskim oraz aplikację Najwyższej Izby Kontroli. Ukończył również podyplomowe studia z zakresu audytu wewnętrznego (2009–2010).
Od 1976 organizator kolportażu i kolporter niezależnych wydawnictw w Krakowie i na Podhalu. W latach 1976–1980 jako jeden z założycieli działał w ramach lokalnej Akcji na rzecz Niepodległości. Od 1977 działacz Studenckiego Komitetu Solidarności, od 1978 Instytutu Katyńskiego, w latach 1979–1981 Ruchu Obrony Praw Człowieka i Obywatela i Konfederacji Polski Niepodległej, a w latach 1980–1981 Ruchu Młodej Polski.
W latach 1981–1983 odbywał karę pozbawienia wolności za działalność w „Solidarności”. W 1984 współzałożyciel Komitetu Pomocy Więzionym za Przekonania (od 1985 Komitetu Obrony Więzionych i Prześladowanych za Przekonania Polityczne „Solidarności” Regionu Małopolska). W latach 1984–1987 redaktor naczelny podziemnego pisma „Homo Homini”. W 1985 współtwórca Polskiej Partii Niepodległościowej, był członkiem prezydium rady naczelnej PPN, w latach 1985–1989 pełnił funkcję przewodniczącego PPN na okręg południowy.
Doradzał ministrowi spraw wewnętrznych Antoniemu Macierewiczowi w okresie rządu Jana Olszewskiego. W 1992 podjął pracę w Najwyższej Izbie Kontroli, stając się współpracownikiem Lecha Kaczyńskiego. W NIK był zatrudniony do 2005 na różnych stanowiskach (m.in. głównego specjalisty i doradcy prawnego).
W wyborach parlamentarnych 25 września 2005 otwierał listę kandydatów Ligi Polskich Rodzin do Sejmu w okręgu częstochowskim, nie uzyskując mandatu. Bez powodzenia kandydował do Sejmu także w wyborach parlamentarnych 21 października 2007 z listy Prawa i Sprawiedliwości w okręgu nowosądeckim.
Od 21 listopada 2005 do 2 stycznia 2008 był podsekretarzem stanu w Ministerstwie Finansów, w tym od 28 listopada 2005 także szefem Służby Celnej. 19 listopada 2015 ponownie objął oba te stanowiska. 9 grudnia 2016 powołany na stanowiska sekretarza stanu w Ministerstwie Finansów, a także szefa Krajowej Administracji Skarbowej. Obowiązki w KAS objął z chwilą jej powstania 1 marca 2017 (dzień wcześniej została zlikwidowana Służba Celna, a jej struktury wcielono do Krajowej Administracji Skarbowej). 4 czerwca 2019 prezydent Andrzej Duda powołał Mariana Banasia na stanowisko ministra finansów w rządzie Mateusza Morawieckiego. W konsekwencji ustąpił ze stanowiska szefa KAS. 27 czerwca 2019 został powołany przez prezydenta w skład Rady Dialogu Społecznego.
30 sierpnia 2019 został wybrany przez Sejm na prezesa Najwyższej Izby Kontroli; tego samego dnia jego kandydaturę zatwierdził Senat. Również 30 sierpnia został odwołany z funkcji ministra, a także złożył ślubowanie przed Sejmem, obejmując funkcję prezesa NIK.
W 2021 został wiceprzewodniczącym EUROSAI, czyli Europejskiej Organizacji Najwyższych Organów Kontroli, pełni też funkcję członka zarządu INTOSAI – Międzynarodowej Organizacji Najwyższych Organów Kontroli.
Zarzuty.
21 września 2019 magazyn śledczy "Superwizjer" (TVN24) wyemitował reportaż sugerujący związki Mariana Banasia ze światem przestępczym. 23 września 2019 Marian Banaś „zawiesił swoją działalność w NIK” do czasu zakończenia przeprowadzanej przez Centralne Biuro Antykorupcyjne kontroli jego oświadczeń majątkowych.
Po wyborach parlamentarnych z 13 października 2019 zaczęły pojawiać się doniesienia w niektórych mediach, jakoby złożył rezygnację z pełnienia funkcji prezesa Najwyższej Izby Kontroli, ale zostały one zdementowane. 17 października 2019 Marian Banaś powrócił z bezpłatnego urlopu do wykonywania swoich obowiązków prezesa NIK.
W związku z ustaleniami kontroli, 29 listopada 2019 Centralne Biuro Antykorupcyjne skierowało do prokuratury zawiadomienie o możliwości popełnienia przestępstwa przez Mariana Banasia. W zawiadomieniu CBA wskazuje na podejrzenie złożenia przez Mariana Banasia nieprawdziwych oświadczeń majątkowych, zatajenie faktycznego stanu majątkowego oraz nieudokumentowanych źródeł dochodu.
Życie prywatne.
Żonaty, ojciec czwórki dzieci. W 2004 jego 21-letni wówczas syn Bartłomiej zginął w Pirenejach.
Jest karateką (stopień 1 dan uzyskany w 2013) i trenerem karate.

</doc>
<doc id="841201" url="https://pl.wikipedia.org/wiki?curid=841201" title="Wielowodzie">
Wielowodzie

Wielowodzie (łac. "polyhydramnion", ang. "polyhydroamniosis") – nadmierna ilość płynu owodniowego w czasie ciąży. Wielowodzie rozpoznaje się, gdy ilość płynu w III trymestrze ciąży wynosi ponad 2000 ml albo gdy wskaźnik AFI wynosi &gt;25.
Epidemiologia.
Wielowodzie dotyczy około 1,5% ciąż. 
Etiologia.
W 50% nie udaje się określić jego przyczyny (wielowodzie idiopatyczne), w drugiej połowie przypadków przyczyna leży w wadach wrodzonych płodu:
lub chorobie matki (najczęściej cukrzyca).
Postępowanie.
Postępowanie zależy od przyczyny wielowodzia. Gdy za wcześnie jest na ukończenie ciąży, a inne metody leczenia są nieskuteczne, stosuje się powtarzane amniopunkcje odbarczające.

</doc>
<doc id="841204" url="https://pl.wikipedia.org/wiki?curid=841204" title="Peter Bjorn and John">
Peter Bjorn and John

Peter Bjorn and John – szwedzki zespół ze Sztokholmu grający indie pop/rock. Zasłynął w 2006 roku singlem "Young Folks" (nagranego wraz z Victorią Bergsman), który znalazł się wśród 40 najpopularniejszych utworów w Wielkiej Brytanii. W 2009 roku zagrali jedyny dotąd koncert w Polsce na gdyńskim festiwalu Heineken Open’er Music Festival.

</doc>
<doc id="841207" url="https://pl.wikipedia.org/wiki?curid=841207" title="Lublin (dynastia chasydzka)">
Lublin (dynastia chasydzka)

Lublin – dynastia chasydzka z Lublina, której założycielem był cadyk Lejb Jehuda Eiger (ur. 1813, zm. 1888). Siedziba oraz główna synagoga znajdowała się przy obecnie nieistniejącej ulicy Szerokiej 40.
Wraz z zamordowaniem w 1942 roku cadyka Salomona Eigera w obozie zagłady w Bełżcu, chasydzka dynastia "Lublin" zakończyła swoje istnienie.

</doc>
<doc id="841208" url="https://pl.wikipedia.org/wiki?curid=841208" title="Struktura organizacyjna 1 Armii Wojska Polskiego">
Struktura organizacyjna 1 Armii Wojska Polskiego

Struktura organizacyjna 1 Armii Wojska Polskiego – struktura dowództwa armii oraz wykaz związków taktycznych, samodzielnych oddziałów i pododdziałów 1 Armii WP 
Dowództwo.
Dowództwo 1 Armii Wojska Polskiego
Jednostki bojowe.
Wojska pancerne.
Kawaleria
Artyleria.
Artyleria przeciwpancerna
Jednostki zabezpieczenia bojowego.
Wojska chemiczne:
Wojska inżynieryjno-saperskie:
Wojska łączności
Wojska samochodowe
Jednostki drogowe:
pododdziały taborowe:
Jednostki dowodzenia i obsługi
Inne jednostki.
Jednostki zapasowe
Szkoły wojskowe:
Jednostki lotnicze:
Instytucje polityczno-wychowawcze:
Jednostki poza etatem:
Dane liczbowe.
Stan osobowy – etat/stan
Wyposażenie:
czołgi – 22
działa pancerne – 90
samochody pancerne – 30
samochody – 3274
inne środki transportowe
uzbrojenie

</doc>
<doc id="841211" url="https://pl.wikipedia.org/wiki?curid=841211" title="South Ealing">
South Ealing

South Ealing – dzielnica Londynu należąca do London Borough of Ealing. 
Na obszarze dzielnicy znajduje się Cmentarz South Ealing w Londynie, na którym zostali pochowani liczni przedstawiciele polskiej emigracji po II wojnie światowej.

</doc>
<doc id="841218" url="https://pl.wikipedia.org/wiki?curid=841218" title="I liga urugwajska w piłce nożnej (1932)">
I liga urugwajska w piłce nożnej (1932)

Mistrzostwa Urugwaju w roku 1932 były mistrzostwami rozgrywanymi według systemu, w którym wszystkie kluby trzykrotnie rozegrały ze sobą mecze każdy z każdym, a o tytule mistrza i dalszej kolejności decydowała końcowa tabela. Pierwsza liga zawodowa miała liczyć 11 klubów, ale 11 maja 1932 kluby Capurro i Olimpia połączyły się tworząc nowy klub – River Plate. Z tego powodu liga liczyła 10 klubów.

</doc>
<doc id="841220" url="https://pl.wikipedia.org/wiki?curid=841220" title="Leonel Álvarez">
Leonel Álvarez

Leonel de Jesús Álvarez Zuleta (ur. 29 lipca 1965 w Remedios) – piłkarz kolumbijski grający na pozycji defensywnego pomocnika.
Kariera klubowa.
Álvarez jest wychowankiem klubu Independiente Medellín. W lidze kolumbijskiej zadebiutował już w wieku 18 lat w 1983 roku. Przez 5 lat gry w tym klubie nie wywalczył jednak znaczących sukcesów, a Independiente nie walczyło o mistrzostwo kraju (ostatnie zdobyło jeszcze w latach 50.). W 1988 roku przeszedł do lokalnego rywala, Atlético Nacional. Rok później awansował z nim do finału Copa Libertadores. Wystąpił w obu finałowych meczach z paragwajską Olimpią Asuncion (0:2, 2:0) i swoją postawą przyczynił się do wywalczenia przez klub pierwszy raz w historii tego trofeum. W 1990 roku Álvarez grał w Americe Cali, ale wkrótce wyjechał do Europy.
Leonel został graczem Realu Valladolid. W sezonie 1990/1991 wystąpił w Primera División w 21 meczach i zajął z klubem 11. miejsce w lidze. W 1991/1992 wystąpił w 14 meczach i spadł z drużyną do 2. ligi (ostatnie miejsce), jednak generalnie w Hiszpanii nie wiodło mu się najlepiej i nie prezentował takiej formy jak w ojczyźnie.
Latem 1992 Álvarez wrócił do Kolumbii i przez 4 lata grał w Americe Cali. Jeszcze w tym samym roku wywalczył mistrzostwo kraju, ale w kolejnych latach nie osiągał już z klubem z Cali większych sukcesów. W 1996 roku trafił do Dallas Burn, które przystępowało do nowo powstałej Major League Soccer. W Dallas pokazał się z całkiem dobrej strony. Wystąpił w 22 meczach drużyny i zdobył 3 gole oraz awansował do fazy play-off, jednak zespół odpadł już w 1. rundzie po meczach z Kansas City Wizards. Po sezonie trafił do meksykańskiego CD Veracruz, gdzie spotkał swoich trzech rodaków: gdzie spotkał aż trzech swoich rodaków: René Higuitę, Alexisa Mendozę oraz Ivána Valenciano. Zespół ten pomimo tak dobrych zawodników nie odniósł jednak sukcesów i ponosił więcej porażek jak zwycięstw. W 1998 roku Leonel wrócił do Dallas. Rozegrał tam niepełne 2 sezony ponownie pokazując się z dobrej strony, a pod koniec 1999 roku trafił do New England Revolution. W 2000 roku odpadł z nim już w ćwierćfinale play-off, a w 2001 w ogóle nie awansował do tej fazy. Grę w MLS zakończył na 128 występach i 3 golach.
W 2002 roku Leonel po północnoamerykańskich wojażach wrócił do Kolumbii. Najpierw rok grał w Deportivo Pereira, a następnie przeszedł do Quindio Armenia, w którym grał do końca 2004 roku i wtedy w wieku 39 lat zakończył piłkarską karierę.
Kariera reprezentacyjna.
W reprezentacji Kolumbii Álvarez zadebiutował 14 lutego 1985 w wygranym 1:0 towarzyskim meczu z Polską. Swojego pierwszego i jedynego gola zdobył już w trzecim występie w kadrze, a Kolumbia w czerwcu 1987 zremisowała 1:1 z Ekwadorem. W tym samym roku był w kadrze na Copa América 1987, na którym z Kolumbią zajął 3. miejsce (zagrał w 4 meczach). 2 lata później rozegrał 4 mecze na Copa América 1989, ale Kolumbia nie wyszła z grupy.
W 1990 roku Álvarez był członkiem kadry na Mistrzostwa Świata we Włoszech. Tam był podstawowym obrońcą kadry i zagrał we wszystkich meczach Kolumbii: grupowych z ZEA (2:0), z Jugosławią (0:1), RFN (1:1), a potem wystąpił także w meczu 1/8 finału z Kamerunem, który piłkarze z Afryki wygrali po dogrywce 2:1 i awansowali do ćwierćfinału.
4 lata później Álvarez pojechał na Mistrzostwa Świata w USA. Tam, podobnie jak we Włoszech, wystąpił we wszystkich meczach: z Rumunią (1:3), z USA (1:2) oraz ze Szwajcarią (2:0), a Kolumbia odpadła z turnieju już po fazie grupowej.
W swojej karierze Leonel wystąpił także w trzech kolejnych turniejach Copa América: Copa América 1991 (7 meczów, 4. miejsce), Copa América 1993 (6 meczów, 3. miejsce) oraz Copa América 1995 (6 meczów, 3. miejsce).
Swój ostatni mecz w kadrze Álvarez rozegrał 7 września 1997 roku, a Kolumbia zremisowała z Salwadorem 2:2. Łącznie w reprezentacji Kolumbii wystąpił w 101 meczach i zdobył 1 gola. Pod względem występów w kadrze Kolumbii znajduje się na drugiej liście wszech czasów za Carlosem Valderramą, który w kadrze wystąpił 111 razy.

</doc>
<doc id="841222" url="https://pl.wikipedia.org/wiki?curid=841222" title="Dallas Burn">
Dallas Burn



</doc>
<doc id="841223" url="https://pl.wikipedia.org/wiki?curid=841223" title="Ekspresje stłumione">
Ekspresje stłumione



</doc>
<doc id="841224" url="https://pl.wikipedia.org/wiki?curid=841224" title="Leonel Alvarez">
Leonel Alvarez



</doc>
<doc id="841226" url="https://pl.wikipedia.org/wiki?curid=841226" title="Anna Czapska">
Anna Czapska

Anna Zofia Czapska (ur. 29 czerwca 1919 w Warszawie, zm. 19 listopada 2007 tamże) – profesor architektury na Politechnice Warszawskiej, członek Honorowy Towarzystwa Opieki nad Zabytkami, twórca ekslibrisów, obywatelka honorowa miasta Węgrów.
Szkoła i studia.
Ojciec architekt Antoni Skaczkowski, matka Irena z domu Kossuth.
Gimnazjum Z. Sierpińskiej w Warszawie ukończyła w 1938 r. W roku akademickim 1938/39 wstąpiła na Wydział Architektury Politechniki Warszawskiej i jednocześnie chodziła do Szkoły Sztuk Pięknych im. W. Gersona na rysunek i grafikę. W czasie okupacji ukończyła szkołę im. Noakowskiego i chodziła do Wyższej Szkoły Technicznej oraz na tajne komplety Wydziału Architektury. Od 1945 r. pracowała w Biurze Odbudowy Stolicy (BOS) w Wydziale Zabytkowym przy odbudowie pałacu w Łazienkach, jednocześnie kończąc studia na Wydziale Architektury Politechniki Warszawskiej. Dyplom u prof. Bohdana Pniewskiego zdobyła w 1948 r.
Praca zawodowa.
W 1948 r. rozpoczęła pracę na Wydziale Architektury Politechniki Warszawskiej u prof. Z. Niemojewskiego jako młodszy asystent w Katedrze Historii Architektury Nowożytnej. W 1963 r. obroniła doktorat wykonany pod kierunkiem prof. Piotra Biegańskiego, w 1971 habilitowała się, w 1983 r. otrzymała tytuł profesora. Od 1974. r. była wicedyrektorem Instytutu Podstaw Rozwoju Architektury, a następnie jego dyrektorem do 1989 r. Prowadziła wykłady przedmiotu Historia Architektury Nowożytnej Włoskiej i Francuskiej oraz dyplomy i doktoraty z zakresu konserwacji zabytków. Jednocześnie prowadziła zajęcia na Uniwersytecie Warszawskim na Wydziale Historii Sztuki (1956-70), na Akademii Sztuk Pięknych (ASP) w Warszawie, Akademii Teologii Katolickiej (ATK) oraz na Wydziale Architektury Politechniki w Białymstoku.
W 1961 r. odbyła studia we Włoszech w Perugii na Uniwersytecie dla cudzoziemców. Odbyła liczne studialne wyjazdy zagraniczne.
Zajmując się konserwacją zabytków prowadziła przez 20 lat badania architektoniczne na terenie Białostocczyzny, publikując wiele prac o tej tematyce. Projektowała na terenie Starego Miasta w Warszawie adaptacje kilku kamienic (1948 r.) Projektowała także małe formy architektoniczne – kapliczki, nagrobki, wnętrza, czy zabezpieczania trwałe ruin zabytkowych.
Działała w Stowarzyszeniu Architektów Polskich – do 1980 r. prowadziła Sekcję Konserwatorską.
Została pochowana na cmentarzu Powązkowskim w Warszawie (kw. 211-IV-26).
Publikacje.
Publikacje książkowe:
Ponad 100 publikacji w pismach fachowych:
Działalność pozazawodowa.
Od 1963 r. prof. Anna Czapska zajmowała się projektowaniem ekslibrisów, przez te lata stworzyła ich ponad 500 techniką kreskową – piórko, tusz i powielonych metodą typograficzną.
Wystawiała je na bardzo wielu wystawach indywidualnych i zbiorowych m.in. w SARP (od 1980 r. coroczne zbiorowe wystawy koła „Plener”), Pałacu Kultury, Klubie „Ruch” w Warszawie, zaś za granicą w Paryżu, Wenecji i Edynburgu od 1998 r. Były to cykle, np. na Dzień Kobiet, Dzień Dziecka, Znaki Zodiaku, architekci – członkowie Rady Wydziału Architektury PW w ekslibrisie i wiele innych.
Szczególne znaczenie miały wystawy w Węgrowie i Tykocinie w 1989 r. w Klubach Międzynarodowej Książki i Prasy oraz w SARP w 1996 r. i 2006 r.
Prawie 10 ekslibrisów powstało w 1999 r. specjalnie dla potrzeb indywidualnej wystawy w Widzewskiej Galerii Ekslibrisu w Łodzi „Ekslibrisy członków TOnZ”, wykonane dla członków i działaczy Towarzystwa Opieki nad Zabytkami w Łodzi.
Anna Czapska należała do Towarzystwa Opieki nad Zabytkami od początku jego istnienia, wiele kadencji była członkiem Zarządu Głównego TOnZ. Walne Zebranie Delegatów TOnZ w 1998 r. uhonorowało prof. Annę Czapską godnością Honorowego Członka TOnZ.
Opinie.
"„Spośród kilku setek ekslibrisów stworzonych przez Annę Czapską, emerytowanego profesora architektury Politechniki Warszawskiej wybraliśmy do prezentacji połowę, bo 264, z których 50 reprodukujemy w katalogu. Miło, że kilkanaście ekslibrisów wykonała autorka dla łodzian – członków TOnZ, specjalnie na tę wystawę. Dziękujemy. Niektóre z ekslibrisów przedstawiają obiekty zabytkowe Łodzi. Łódź wszak posiada wiele cennych, unikalnych zabytków architektury przemysłowej, pałaców i willi fabrykantów, w tym zbudowane na początku XX wieku w stylu secesji. Z tymi zabytkami należy zapoznawać łodzian, także poprzez ich graficzne przedstawienie np. w interesujących, wiernie odwzorowujących obiekty, ekslibrisach Anny Czapskiej.”"
„Anna Czapska. Ekslibrisy członków TOnZ” Katalog wystawy. 1999. Widzewska Galeria Ekslibrisu .

</doc>
<doc id="841227" url="https://pl.wikipedia.org/wiki?curid=841227" title="Ber Percowicz">
Ber Percowicz

Dow Ber Percowicz (ur. 16 maja 1873, zm. 2 kwietnia 1961 w Warszawie) – polski rabin, w latach 1945–1956 i 1957–1961 naczelny rabin Polski.
Życiorys.
Ber Percowicz jest pochowany na cmentarzu żydowskim przy ulicy Okopowej w Warszawie (kwatera 1).

</doc>
<doc id="841229" url="https://pl.wikipedia.org/wiki?curid=841229" title="8 Dywizja Uzupełnień (Węgry)">
8 Dywizja Uzupełnień (Węgry)

8 Dywizja Uzupełnień – jedna z węgierskich formacji rezerwowych. Utworzona w 1944, rozwiązana w marcu 1945. Podlegała 3 Armii. Składała się z 3 pułków piechoty, batalionu artylerii, kompanii saperów, łączności i zaopatrzenia. 

</doc>
<doc id="841230" url="https://pl.wikipedia.org/wiki?curid=841230" title="Adam Burzyński">
Adam Burzyński

Adam „Burza” Burzyński (ur. 3 czerwca 1969) – polski gitarzysta. 
Życiorys.
Współtworzył zespół Kazik na Żywo, grał także w zespole Kobranocka. Uczestniczył również w solowych projektach Kazika.
Urodził się z problemami lewej dłoni, przez co będąc dzieckiem odwrócił gitarę i uczył się grać na niej nie zmieniając ułożenia strun. Obecnie mieszka w Warszawie. Prowadzi własną firmę „Wytwórnia Dźwięku Burzyński”, gdzie zajmuje się realizacją reklam i produkcji radiowo-telewizyjnych.
Wiosną 2018 roku założył wraz z Michałem Kwiatkowskim (kolegą z m.in. Kazika na Żywo) i Marcinem Siatkowskim gitarowe trio Honky Tonk Men wykonujące akustyczne wersje popularnych utworów.
Poza dorobkiem wraz z grupami muzycznymi, Burzyński był także autorem muzyki do kilku polskich produkcji filmowych.
Dyskografia.
Kobranocka

</doc>
<doc id="841232" url="https://pl.wikipedia.org/wiki?curid=841232" title="Śremska Mitrowica">
Śremska Mitrowica



</doc>
<doc id="841234" url="https://pl.wikipedia.org/wiki?curid=841234" title="Telekantus">
Telekantus

Telekantus (łac. "telecanthus") – mała wada wrodzona (cecha dysmorficzna) polegająca na zwiększonej odległości między wewnętrznymi kątami oczu. Gałki oczne ustawione są względem siebie prawidłowo i wymiar międzyźreniczy jest prawidłowy (w przeciwieństwie do hiperteloryzmu), a wada polega na przemieszczeniu wewnętrznego kąta oka do zewnątrz. Telekantus sprawia często wrażenie zeza zbieżnego.

</doc>
<doc id="841236" url="https://pl.wikipedia.org/wiki?curid=841236" title="Wassago">
Wassago

Wassago – w tradycji okultystycznej, demon, prałat piekła. Znany również pod imieniem Vassago. Rozporządza 26 legionami duchów. W Lemegetonie jest trzecim duchem. Ma tą samą naturę co Agares. Zaliczany jest do dobrych demonów.
W demonologii.
By go przywołać i podporządkować potrzebna jest jego pieczęć, która według "Sztuki Goecji" powinna być zrobiona z cyny.
Mówi o rzeczach przeszłych i tych, co dopiero nastąpią. Za jego pomocą można znaleźć rzeczy ukryte i zgubione.
W kulturze masowej.
W grach:
W literaturze:
W kinematografii:

</doc>
<doc id="841237" url="https://pl.wikipedia.org/wiki?curid=841237" title="Uszer Zibes">
Uszer Zibes

Uszer Zibes (hebr. אשר ציבעס; ur. 7 maja 1912 w Równem, zm. 10 lipca 1992 w USA) – polski rabin, w latach 1961–1966 naczelny rabin Polski.
Urodził się w Równem w rodzinie żydowskiej, jako syn Abrahama i Sary z domu Sojfer-Szrejber. W 1932 ukończył studia rabinackie na Wyższej Szkole Rabinackiej w Wilnie. W 1935 po ukończeniu jesziwy "Bejt Josef" w Pińsku otrzymał smichę rabinacką. Od tego czasu piastował funkcję rabina tego miasta. Po zakończeniu II wojny światowej, w latach 1946–1954 był rabinem w swoim rodzinnym mieście – Równem. W 1957 w wyniku ostatniej masowej fali wysiedleń Polaków z Kresów jako przesiedleniec osiadł we Wrocławiu, gdzie objął urząd rabina miejscowej Kongregacji Wyznania Mojżeszowego. Miał także uprawnienia mohela.
W 1961 po śmierci Bera Percowicza został wybrany naczelnym rabinem Polski. W związku z wyjazdem z Polski w 1966 do Stanów Zjednoczonych zrezygnował z pełnionych funkcji. Po jego wyjeździe przez 22 lata stanowisko naczelnego rabina Polski pozostało nieobsadzone (nie licząc Zewa Wawy Morejno nie uznawanego przez władze państwowe i większość członków ZRWM). Natomiast stanowisko rabina Wrocławia zostało obsadzone dopiero w 2000.

</doc>
<doc id="841238" url="https://pl.wikipedia.org/wiki?curid=841238" title="Temudżin">
Temudżin



</doc>
<doc id="841244" url="https://pl.wikipedia.org/wiki?curid=841244" title="Vassago">
Vassago



</doc>
<doc id="841246" url="https://pl.wikipedia.org/wiki?curid=841246" title="Ryszard II (książę Normandii)">
Ryszard II (książę Normandii)



</doc>
<doc id="841250" url="https://pl.wikipedia.org/wiki?curid=841250" title="Gary Breen">
Gary Breen

Gary Breen (ur. 12 grudnia 1973 w Hendon, na przedmieściach Londynu, Anglia) - były irlandzki piłkarz, z pochodzenia Anglik. Swoje mecze rozgrywał na pozycji obrońcy. Mierzy 186 centymetrów, waży 79 kilogramów.
Kariera piłkarska.
Gary Breen urodził się w Anglii. Pierwszym klubem był Charlton Athletic FC. Był w kadrze na sezon 1990/1991, ale nie zagrał ani jednego spotkania.
Całą swoją karierę rozgrywa w Anglii. Następnie był graczem mniej znanych zespołów: Maidstone United FC, Gillingham FC, Peterborough United FC, a następnie Birmingham City FC oraz Coventry City FC, gdzie rozegrał jeden z najlepszych okresów w jego karierze. Grywał tam w latach 1997-2002. Rozgrywając 146 spotkań ustrzelił dwie bramki.
Po Mistrzostwach Świata 2002 stał się jednym z najlepszych graczy w Irlandii. Szybko sprowadził go do siebie wyżej premiowany West Ham United FC. Choć spędził w nim jedynie sezon zaprezentował się z dobrej strony i na następne trzy lata był już graczem Sunderland AFC.
Obecnie gra w Wolverhampton Wanderers FC. Trafił do niego 20 lipca 2006 w ramach wolnego transferu. Zadebiutował 5 sierpnia w meczu
The Championship z Plymouth Argyle.
Kariera reprezentacyjna.
Z reprezentacją Irlandii jest związany od 1996 choć wcześniej proponowano mu grę dla reprezentacji Anglii. W obecnej kadrze zadebiutował 29 maja w meczu przeciwko Portugalii. Mecz został przegrany 0:1, a Gary zeszedł z boiska w 88 minucie.
Zaliczył również występ na Mistrzostwach Świata 2002, gdzie odpadł w 1/8 finału. Zdobył bramkę w potyczce pomiędzy Arabią Saudyjską (3:0). Dotychczas rozegrał 63 spotkania i zdobył 3 bramki.

</doc>
<doc id="841252" url="https://pl.wikipedia.org/wiki?curid=841252" title="Hormon antymüllerowski">
Hormon antymüllerowski

Hormon antymüllerowski, czynnik antymüllerowski, czynnik hamujący rozwój przewodów Müllera (ang. Anti-Müllerian Hormone, Müllerian Inhibiting Factor, AMH, MIF) – hormon produkowany przez komórki Sertolego gruczołów płciowych, oraz przez komórki warstwy ziarnistej.
Hormon ten jest produkowany przez komórki Sertolego płodowych jąder. Produkcja rozpoczyna się po piątym tygodniu. Jego działanie objawia się w postaci zarastania (inaczej wirylizacji) przewodów Müllera, co rozpoczyna się w ósmym tygodniu ciąży, a końca dobiega w jedenastym tygodniu.
W diagnostyce medycznej MIF jest używany jako indykator przy indukowaniu owulacji u kobiet, oraz przy niektórych stanach patofizjologicznych jajników, takich jak zespół policystycznych jajników. W przypadku leczenia niepłodności służy także do oceny rezerwy jajnikowej.
Poziom MIF u kobiet jest regulowany przez poziom witaminy D.
W badaniach na myszach dowiedziono wpływu MIF na owulację, wywoływanego poprzez zaburzenie wpływu hormonu folikulotropowego na jajniki, co wywołuje opóźnienie owulacji.
U ludzi gen kodujący AMH znajduje się na chromosomie 19, na locus 19p13.3 i składa się z pięciu egzonów. Jest glikoproteiną złożoną z jednego homodimeru.

</doc>
<doc id="841254" url="https://pl.wikipedia.org/wiki?curid=841254" title="Plus 44">
Plus 44

Plus 44 (lub po prostu +44) – amerykański zespół grający punk rock i pop punk. W skład zespołu weszli Mark Hoppus, Travis Barker, Shane Gallagher oraz Craig Fairbaugh. Formacja powstała niedługo po rozpadzie blink-182, a założyli ją Travis Barker (perkusja) i Mark Hoppus (gitara basowa). Działalność zespołu została zawieszona w roku 2009, niedługo przed ogłoszeniem reaktywacji blink-182.

</doc>
<doc id="841255" url="https://pl.wikipedia.org/wiki?curid=841255" title="+44">
+44



</doc>
<doc id="841258" url="https://pl.wikipedia.org/wiki?curid=841258" title="Niedek">
Niedek



</doc>
<doc id="841261" url="https://pl.wikipedia.org/wiki?curid=841261" title="AZAK">
AZAK

AZAK (od Archiwum Zakładowe) – pierwszy system komputerowy wdrożony w polskich archiwach państwowych zarządzeniem Naczelnego Dyrektora Archiwów Państwowych z dnia 16 stycznia 1985 r. Ankieta AZAK powstała w ramach pracy zespołu „Informatyka i archiwa” i stanowiła załącznik do protokołu pokontrolnego sporządzanego w ramach nadzoru archiwalnego archiwów państwowych nad archiwami zakładowymi. Ankieta zawierała 45 pytań dotyczących stanu zasobu kontrolowanego archiwum zakładowego dobranych pod kątem przydatności dla działu nadzoru Naczelnej Dyrekcji Archiwów Państwowych. Autorami tego systemu są mgr Krzysztof Urzędowski z Archiwum Państwowego w Piotrkowie Trybunalskim i dr inż. Krzysztof Wróblewski z Naczelnej Dyrekcji Archiwów Państwowych (obecnie Uniwersytet Pensylwanii w Filadelfii). System został uruchomiony i był eksploatowany na komputerze Mera 400 w Instytucie Chemii Organicznej Politechniki Łódzkiej. Oprogramowanie zostało napisane w języku Fortran i pracowało pod wielodostępnym systemem operacyjnym CROOK. System ten był eksploatowany do 1991 roku. W tym czasie wprowadzono do bazy danych ok. dziesięciu tysięcy ankiet, a więc zebrano dane dotyczące prawie wszystkich archiwów zakładowych podlegających nadzorowi państwowemu. W latach późniejszych powstała jego mutacja na komputery PC, a pod koniec lat 90. program przybrał formę bazy NADZÓR, wprowadzoną do obowiązkowego stosowania w archiwach państwowych.

</doc>
<doc id="841262" url="https://pl.wikipedia.org/wiki?curid=841262" title="Mistrzostwa Świata Juniorów">
Mistrzostwa Świata Juniorów



</doc>
<doc id="841263" url="https://pl.wikipedia.org/wiki?curid=841263" title="Prawo do narodzin">
Prawo do narodzin

Prawo do narodzin (hiszp. "El Derecho de Nacer") – meksykańska telenowela oparta na popularnej kubańskiej radiotelenoweli o tej samej nazwie. Na motywach powieści Félixa B. Caigneta o tej samej nazwie.
Krótki opis.
Ideą scenariusza telenoweli jest los nieślubnych dzieci które w latach 50. XX wieku w krajach chrześcijańskiej Ameryki Łacińskiej były potępione. Autorem tego scenariusza jest Félix B. Caignet. 
Produkcja.
Telenowela została wyprodukowana w 1981 r. Reżyserem jest Raul Araiza. Całość liczy 190, około 30-minutowych odcinków.
Obsada.
W telenoweli wystąpili m.in.::
Wersja polska.
W Polsce telenowela była emitowana na kanale Polonia 1 i Tele 5. Czytał Jacek Brzostyński.

</doc>
<doc id="841264" url="https://pl.wikipedia.org/wiki?curid=841264" title="Hartmut Michel">
Hartmut Michel

Hartmut Michel (ur. 18 lipca 1948 w Ludwigsburgu) – niemiecki biochemik, laureat Nagrody Nobla.
W 1969 roku, po okresie służby wojskowej, podjął studia na Uniwersytecie w Tybindze, który jako jedyny w ówczesnych Niemczech umożliwiał studiowanie biochemii już od pierwszego roku. Swoją pracę dyplomową na temat aktywności ATPazy u bakterii, pisał w Instytucie Biologii Maxa Plancka w Tybindze. W 1975 roku wraz z Dieterem Oesterhaltem przeniósł się na Uniwersytet w Würzburgu. Tam podjął próby uzyskania kryształów bakteriorodopsyny, które okazały się na tyle obiecujące, że podjął współpracę z zespołem krystalografów działających w Instytucie Biochemii im. Maxa Plancka w Martinsried pod Monachium, kierowanym przez Roberta Hubera. Uzyskane kryształy okazały się jednak zbyt małe i miały zbyt nieuporządkowaną strukturę.
Z tego względu Michel podjął próby uzyskania kryształów innych białek błonowych, zwłaszcza biorących udział w procesie fotosyntezy. Prowadzone w latach 1982-1985 przez niego oraz Johanna Deisenhofera badania rentgenostrukturalne pozwoliły na wyznaczenie dokładnego położenia ponad 10 tysięcy atomów w białku.
W 1988 roku otrzymał, wraz z Robertem Huberem i Johannem Deisenhoferem, nagrodę Nobla w dziedzinie chemii za wyznaczenie trójwymiarowej struktury centrum reakcji fotosyntezy u bakterii.

</doc>
<doc id="841267" url="https://pl.wikipedia.org/wiki?curid=841267" title="Rozciechowie">
Rozciechowie

Rozciecha, Rozciechowie – polski ród szlachecki zamieszkujący niegdyś okolice dzisiejszego województwa Małopolskiego, w szczególności okolic Krakowa. Wzmianki o nim pochodzą najwcześniej z końca XV wieku.

</doc>
<doc id="841277" url="https://pl.wikipedia.org/wiki?curid=841277" title="Janelle Commisiong">
Janelle Commisiong



</doc>
<doc id="841283" url="https://pl.wikipedia.org/wiki?curid=841283" title="Timo Glock">
Timo Glock

Timo Glock (ur. 18 marca 1982 w Lindenfels) – niemiecki kierowca wyścigowy.
Życiorys.
2004.
W sezonie 2004 występował w Formule 1 jako kierowca testowy w zespole Jordan Grand Prix. 13 czerwca zadebiutował jako kierowca wyścigowy w GP Kanady w miejsce chorego Giorgio Pantano. Zajął siódme miejsce i dołączył tym samym do grona nielicznych kierowców, którzy w swoim debiucie wywalczyli punkty. Dostał również szanse w trzech ostatnich wyścigach w Chinach, Japonii i Brazylii. We wszystkich trzech wyścigach zajmował 15. miejsca.
2005.
Po rozpadzie zespołu Jordan w 2005 roku ścigał się w Amerykańskiej serii Champ Car dla stajni Rocketsports Racing. Zajął ósme miejsce w klasyfikacji generalnej, co nie było spektakularnym sukcesem.
2006.
Kolejny sezon spędził w serii GP2, ścigając się dla brytyjskiej ekipy iSport International. Brał jednak udział w wyścigach w drugiej części sezonu, gdyż wcześniej ustępował miejsca Tristanowi Gommendy`emu. Nie przeszkodziło mu to w zwycięstwie w dwóch wyścigach i zajęciu 4. miejsca w klasyfikacji generalnej. W listopadzie rozpoczął testowanie bolidów Formuły 1 dla zespołu BMW Sauber.
2007.
Timo ponownie zasiadł za sterami bolidu GP2 ekipy iSport International, zdobywając mistrzostwo serii. Nadal miał ważny kontrakt z BMW Sauber, dla którego był pierwszym kierowcą testowym. 
Powrót do Formuły 1 (2008).
Po udanym sezonie 2007 Glock został zatrudniony przez zespół Toyota. Jego partnerem w sezonie 2008 został Jarno Trulli.
16 marca w Grand Prix Australii nie ukończył wyścigu. Powodem był wypadek na 43 okrążeniu na zakręcie numer 12. Glock pojechał za daleko na pobocze, potem jego bolid kilka razy odbijał się po torze, wykonał kilka piruetów i uderzył w ścianę. Wprowadzono samochód bezpieczeństwa na tor. Niemiec startował z 19 pozycji. Obniżono mu pozycję o 5 miejsc za wymianę skrzyni biegów i drugie 5 za blokowanie Marka Webbera podczas kwalifikacji.
23 marca w Grand Prix Malezji na 2 okrążeniu musiał zrezygnować z dalszego wyścigu po kolizji z Nico Rosbergiem.
6 kwietnia w Grand Prix Bahrajnu zajął 9 pozycję. Startował z 13 pozycji.
27 kwietnia w Grand Prix Hiszpanii zajął 11 pozycję. Startował z 14 pozycji.
11 maja w Grand Prix Turcji zajął 13 pozycję. Startował z 15 pozycji.
25 maja w Grand Prix Monako zajął 12 pozycję. Startował z 11 pozycji.
8 czerwca w Grand Prix Kanady zajął 4 pozycję zdobywając pierwsze 5 punktów w sezonie. Startował z 11 pozycji.
22 czerwca w Grand Prix Francji zajął 11 pozycję. Startował z 10 pozycji.
6 lipca w Grand Prix Wielkiej Brytanii zajął 12 pozycję, tę samą z której startował.
20 lipca w Grand Prix Niemiec Glock zakończył udział w wyścigu na betonowej barierze na 30 okrążeniu, tuż przed prostą startową. Powodem był wypadek, na skutek uszkodzonego tylnego zawieszenia. Startował z 11 pozycji.
3 sierpnia podczas Grand Prix Węgier, Glock zajął 2. miejsce w wyścigu, tuż za Heikki Kovalainenem. Startował z 5 pozycji.
24 sierpnia podczas Grand Prix Europy startując z 13 pozycji, wyścig zakończył na 7, zdobywając kolejne 2 punkty.
7 września podczas Grand Prix Belgii dojeżdżając na 8 pozycji stracił ją na rzecz Marka Webbera dostając karę 25 sekund za wyprzedzenie go w strefie żółtej flagi. Spadł na 9 pozycję. Startował z 13 pozycji.
14 września do Grand Prix Włoch wystartował z 9 pozycji dojeżdżając na metę jako 11.
28 września podczas Grand Prix Singapuru w swoim pierwszym nocnym wyścigu po raz kolejny zakwalifikował się do Q3 wywalczając 8 pozycję startową dojechał w wyścigu na dobrej 4 pozycji.
12 października podczas Grand Prix Japonii w Q1 uzyskał najlepszy czas, ale ostatecznie wywalczył 8 pozycję startową. Wyścigu nie ukończył z powodu problemów technicznych.
17 października w Grand Prix Chin zakwalifikował się na 13 miejscu. Wyścig ukończył na punktowanej 7 pozycji.
2 listopada wystartował do Grand Prix Brazylii z 10 miejsca. W wyścigu doszło jednak do nieprzyjemnej sytuacji dla Niemca, przez co był wrogiem numer jeden w Brazylii. Zaczęło się od tego, kiedy postanowił zaryzykować pozostaniem na torze na gładkich oponach w ciągle pogarszających się warunkach. Na okrążenie przed metą znajdował się wówczas na czwartej pozycji, dzięki czemu Felipe Massa miał zagwarantowany tytuł. Jednak na ostatnim okrążeniu został wyprzedzony przez Sebastiana Vettela i Lewisa Hamiltona będących na deszczowym ogumieniu. Dzięki temu to Hamilton, a nie Massa został mistrzem świata. Glock ukończył wyścig na 6 miejscu kilka sekund za Brytyjczykiem.
Ostatecznie Niemiec ukończył sezon na 10 miejscu w klasyfikacji generalnej z dorobkiem 25 punktów.
2009.
W sezonie 2009 ponownie reprezentował barwy japońskiego zespołu. 3 października, podczas sesji kwalifikacyjnej przed Grand Prix Japonii, Glock wypadł z ostatniego zakrętu toru Suzuka, uderzając z dużą siłą w bariery ochronne. Badania przeprowadzone w szpitalu w Yokkaichi bezpośrednio po wypadku nie wykazały poważnych obrażeń u kierowcy, jednak ze względów bezpieczeństwa nie wystartował on w wyścigu. Na tydzień przed Grand Prix Brazylii Toyota ogłosiła, iż Glock nie weźmie udziału również w kolejnym wyścigu, gdzie zostanie zastąpiony przez dotychczasowego kierowcę testowego zespołu, Kamui Kobayashiego. Przyczyną tej decyzji były badania przeprowadzone w Niemczech, które wykazały u Glocka uszkodzenie kręgu. Przed finałowym Grand Prix sezonu w Abu Zabi jego stan zdrowia nie uległ wystarczającej poprawie, przez co zespół ponownie zdecydował o zastąpieniu go przez Kobayashiego.
2010.
17 października 2009 ogłoszone zostało podpisanie umowy Timo Glocka z zespołem Virgin Racing na starty w sezonie 2010. Pierwsze trzy wyścigi tego sezonu były dla zawodnika pechowe. 14 marca przystąpił do wyścigu o GP Bahrajnu, lecz na 16 okrążeniu w jego bolidzie awarii uległa skrzynia biegów.

</doc>
<doc id="841286" url="https://pl.wikipedia.org/wiki?curid=841286" title="Włodzimierz Czacki">
Włodzimierz Czacki

Włodzimierz Czacki h. Świnka (ur. 16 kwietnia 1834 w Porycku na Wołyniu, zm. 8 marca 1888 w Rzymie) – dyplomata watykański, poeta, publicysta; od 1851 roku przebywał w Rzymie.
Życiorys.
30 listopada 1867 przyjął święcenia kapłańskie z rąk arcybiskupa Aleksandra Franchiego i został osobistym sekretarzem papieża Piusa IX. 12 sierpnia 1879 został prekonizowany arcybiskupem Salaminy i nuncjuszem papieża Leona XIII w Paryżu. 17 sierpnia 1879 otrzymał sakrę w rzymskim kościele św. Ludwika z rąk kard. Flawiusza Chigi. Tenże sam papież mianował go 25 września 1882 kardynałem i 15 marca 1883 otrzymał tytuł prezbitera Santa Pudenziana. Od 31 marca 1879 Baliw Wielkiego Krzyża Łaski Magistralnej Zakonu Maltańskiego. Pochowany 10 marca 1888 na cmentarzu Campo Verano. 25 marca 1982 przeniesiono szczątki zmarłego do kościoła tytularnego św. Pudenziany.

</doc>
<doc id="841292" url="https://pl.wikipedia.org/wiki?curid=841292" title="Henryk Gaertner">
Henryk Gaertner

Henryk Andrzej Gaertner (ur. 23 marca 1922 w Lublinie, zm. 4 lutego 2020 w Krakowie) – polski lekarz hematolog, profesor doktor habilitowany nauk medycznych, historyk i muzyk, emerytowany profesor Uniwersytetu Jagiellońskiego. Syn prof. Henryka Karola Gaertnera (1892–1935).
Życiorys.
Urodził się 23 marca 1922 roku w Lublinie, w rodzinie inteligenckiej – jego matka Anna Bachleda Curuś była polonistką, a ojciec Henryk Karol Gaertner był profesorem filologii polskiej i wykładał wówczas na Katolickim Uniwersytecie Lubelskim. We Lwowie ukończył szkołę podstawową i gimnazjum, a liceum w Krakowie, dokąd rodzina przeniosła się w 1935 roku po śmierci ojca. W latach 1927–1939 studiował również pianistykę. W 1939 roku zapisał się na studia lekarskie na Uniwersytecie Jagiellońskim, ale podjęcie ich uniemożliwił mu wybuch II wojny światowej.
Podczas Sonderaktion Krakau 6 listopada 1939 roku zbiegiem okoliczności uniknął aresztowania. W czasie niemieckiej okupacji pracował w Zakopanem jako sprzedawca, księgowy i portier w rodzinnym hotelu. W 1942 roku został aresztowany przez Gestapo, ale dzięki interwencji prof. Rudolfa Weigla został zwolniony i wkrótce potem zatrudniony w jego instytucie przeciwtyfusowym jako laborant i karmiciel wszy. W tym okresie podjął też studia na tajnym Wydziale Lekarskim Uniwersytetu Jagiellońskiego
Po zakończeniu wojny dokończył studia lekarskie, uzyskując w 1951 roku dyplom oraz jednocześnie tytuł doktora nauk medycznych pod kierunkiem prof. Juliana Aleksandrowicza, specjalizując się w hematologii. W 1949 roku podjął także studia muzykologiczne na Uniwersytecie Jagiellońskim. W swojej karierze zajmował się m.in. wykorzystywaniem muzyki w terapii bólu. Odbył stypendia w Czechosłowacji i Węgrzech, a w latach 1960–1961 korzystał ze stypendium Fundacji Rockefellera, dzięki któremu dokształcał się m.in. w Stanach Zjednoczonych, Francji i Niemczech.
W 1954 roku uzyskał specjalizację drugiego stopnia z chorób wewnętrznych, a w 1982 roku z hematologii. W 1971 roku objął posadę ordynatora oddziału chorób wewnętrznych w Szpitalu Miejskim im. Edmunda Biernackiego w Krakowie. W 1975 roku otrzymał tytuł profesora nadzwyczajnego, a w 1987 roku tytuł profesora zwyczajnego. W 1981 roku kierowany przez niego oddział przeniesiono do Szpitala im. J. Dietla. Wspólnie z dr. Andrzejem Kosiniakiem-Kamyszem przekształcił w 1984 roku swój oddział w pierwszą w Polsce Katedrę i Klinikę Medycyny Wsi i kierował nią do 1994 roku, kiedy odszedł na emeryturę.
Autor licznych monografii i podręczników medycznych, głównie z zakresu chorób wewnętrznych i hematologii, był także pionierem muzykoterapii. Był członkiem m.in. Towarzystwa Internistów Polskich, Polskiego Towarzystwa Edukacji Psychosomatycznej, Stowarzyszenia Lekarzy Homeopatów i Polskiego Towarzystwa Psychosomatycznego,a także członkiem honorowym Haute Académie Internationale de Lutéce, Académie Européenne des Arts i Club des Intellectuels Français. Był założycielem i przewodniczącym Komisji Historii i Filozofii Medycyny oraz członkiem Komisji Historii Nauk PAU.
Był honorowym członkiem Zakonu Bonifratrów. 
Zmarł 4 lutego 2020 roku w Krakowie, pochowany został na Cmentarzu Rakowickim (kw. KC).
Od 1962 roku był żonaty z dr. farm. Ludwiką Kuroś, miał z nią syna Henryka Ludwika.

</doc>
<doc id="841298" url="https://pl.wikipedia.org/wiki?curid=841298" title="33 South Sixth">
33 South Sixth

33 South Sixth – wieżowiec w Minneapolis w Stanach Zjednoczonych. Jest to 4. co do wysokości budynek w mieście. Ma 204 metry wysokości i 52 piętra. Wykorzystywany jest głównie jako biurowiec. W miejscu, gdzie stoi budynek, wcześniej znajdował się Hotel Dyckman, 10-piętrowy budynek z 1915 roku (zburzony w 1979 roku). Został on zaprojektowany przez Skidmore, Owings &amp; Merrill i powstał w roku 1982.

</doc>
<doc id="841299" url="https://pl.wikipedia.org/wiki?curid=841299" title="Gabor Kiraly">
Gabor Kiraly



</doc>
<doc id="841300" url="https://pl.wikipedia.org/wiki?curid=841300" title="Rozciecha">
Rozciecha



</doc>
<doc id="841307" url="https://pl.wikipedia.org/wiki?curid=841307" title="Slavland">
Slavland

Slavland – polski projekt muzyczny powstały w 2001 roku w miejscowości Sławków w województwie śląskim z inicjatywy multiinstrumentalisty znanego pod pseudonimem Belzagor. Muzyka Slavland zaliczana jest do nurtu pagan metal.

</doc>
<doc id="841315" url="https://pl.wikipedia.org/wiki?curid=841315" title="Uromastyx">
Uromastyx

Uromastyx – rodzaj jaszczurki z podrodziny Uromastycinae w rodzinie agamowatych (Agamidae). 
Zasięg występowania.
Rodzaj obejmuje gatunki występujące od północnej Afryki do południowo-zachodniej Azji.
Charakterystyka.
Obejmuje kilkanaście gatunków, największy biczogon egipski ("U. aegyptia") przekracza 70 cm długości ciała. Są roślinożerne, zamieszkują tereny pustynne i półpustynne. Żyją w norach nawet 3 metrowej długości, które wygrzebują w suchym i twardym gruncie. Umożliwia im to ochronę przed drapieżnikami oraz wahaniami temperatury. Potrafią długie miesiące obywać się bez picia, wykorzystując wodę powstającą w metabolizmie tłuszczów zawartych głównie w ogonie.
Systematyka.
Etymologia.
"Uromastyx" ("Uromastix"): "oura" „ogon”; μαστιξ "mastix", μαστιγος "mastigos" „bicz, bat”.
Podział systematyczny.
Do rodzaju należą następujące gatunki:

</doc>
<doc id="841322" url="https://pl.wikipedia.org/wiki?curid=841322" title="Geisha Goner">
Geisha Goner

Geisha Goner – polski zespół muzyczny wykonujący technical thrash metal. Powstał w styczniu 1990 roku w Warszawie z inicjatywy perkusisty Pawła Gawrychowskiego i gitarzysty Marka Szcześniaka. Następnie w lutym dołączył basista Robert Żurek, a miesiąc później gitarzysta Paweł Zakrzewski i wokalista Maciej Taff.
Niespełna rok później muzycy wystąpili na festiwalach S'thrash'ydło w Ciechanowie i Shark Attack Festival w Białej Podlaskiej. W maju, także 1991 roku w Izabelin Studio grupa zarejestrowała materiał na debiutancki album. Natomiast w październiku zespół zadebiutował w programie Luz emitowanym na antenie telewizji TVP1. Na zlecenie programu zostały zrealizowane teledyski do utworów "The Fallen Race" i "D.I.O.W. To S.Y.S."
22 kwietnia 1992 roku nakładem należącej do Mariusza Kmiołka wytwórni muzycznej Carnage Records ukazał się debiut Geisha Goner zatytułowany "Catching Broadness". Rok później grupa wystąpiła na Festiwalu Muzyków Rockowych w Jarocinie. Upamiętnie wydarzenia stanowiła składanka "Jarocin '93" na której znalazł się utwór "Funeral Voice". W 1994 roku dzięki Stuff Records został wydany drugi album kwintetu pt. "Hunting for the Human". Z kolei w październiku ukazało się demo zatytułowane "M.A.V.O.". 
Wkrótce potem zespół opuścił Marek Szcześniak, a w 1996 Paweł Gawrychowski i Paweł Zakrzewski. Pozostali członkowie zespołu stworzyli nowy projekt – Low, który grał przed Iron Maiden na ich koncercie w Polsce podczas trasy promującej płytę "The X Factor" (1995). Projekt rozpadł się niedługo potem, nie zostawiając po sobie żadnych nagrań.

</doc>
<doc id="841325" url="https://pl.wikipedia.org/wiki?curid=841325" title="Halowe Mistrzostwa Europy w Lekkoatletyce 2007">
Halowe Mistrzostwa Europy w Lekkoatletyce 2007

Halowe Mistrzostwa Europy w Lekkoatletyce 2007 rozegrane zostały w Birmingham w Wielkiej Brytanii w hali National Indoor Arena w dniach 2-4 marca 2007.

</doc>
<doc id="841326" url="https://pl.wikipedia.org/wiki?curid=841326" title="Indywidualne Mistrzostwa Świata na Żużlu 1969">
Indywidualne Mistrzostwa Świata na Żużlu 1969

Indywidualne Mistrzostwa Świata na Żużlu 1969 – cykl turniejów żużlowych mających wyłonić najlepszych żużlowców na świecie. Nowozelandczyk Ivan Mauger drugi raz zdobył mistrza świata (poprzedni rok wcześniej).
W Finale Światowym uczestniczyli nasi reprezentanci: siódmy Edward Jancarz, dziewiąty Andrzej Pogorzelski, dziesiąty Jan Mucha, dwunasty Henryk Glücklich, piętnasty Andrzej Wyglenda oraz rezerwowy Zbigniew Podlecki – nie startował.
Eliminacje europejskie.
Eliminacje kontynentalne.
Ćwierċfinały.
Miszkolc (1).
Awans: 8 do półfinału kontynentalnego
Ruhpolding (2).
Awans: 8 do półfinału kontynentalnego
Stralsund (3).
Awans: 8 do półfinału kontynentalnego
Krsko (4).
Awans: 8 do półfinału kontynentalnego
Półfinały.
Slany (1).
Awans: 8 do Finału Kontynentalnego
Bydgoszcz (2).
Awans: 8 do Finału Kontynentalnego
Uwaga! Andrzej Pogorzelski zastąpił Jürgena Hehlerta
Finał Kontynentalny.
Awans: 8 do Finału Europejskiego
Skandynawia.
Eliminacje szwedzkie.
Półfinały.
Göteborg (1).
Awans: 8 do kwalifikacji skandynawskiej
Vetlanda (2).
Awans: 8 do kwalifikacji skandynawskiej
Borås (3).
Awans: 8 do kwalifikacji skandynawskiej
Finał szwedzki.
Awans: 8 do kwalifikacji skandynawskiej
Uwaga! Torbjörn Harrysson w Finale Skandynawskim bez potrzeby kwalifikacji
Uwaga! Przerwano zawody po 16. biegu
Kwalifikacja skandynawska.
Półfinały.
Visby (1).
Awans: 5+1 do finału skandynawskiego
Uwaga! Torbjörn Karlsson zastąpił Leifa Larssona
Kumla (2).
Awans: 5 do finału skandynawskiego
Uwaga! Nils Ringström zastąpił Bo Magnussona
Gislaved (3).
Awans: 5+1 do finału skandynawskiego
Uwaga! Sigvard Johansson zastąpił Olle'a Nygrena
Finał skandynawski.
Awans: 8 do Finału Europejskiego
Finał Europejski.
Awans: 10+1 do finału światowego
Eliminacje brytyjskie.
Półfinały.
Leicester (1).
Awans: 8+1 do Finału Brytyjskiego
Sheffield (2).
Awans: 8 do Finału Brytyjskiego
Finał brytyjski.
Awans: 6+1 do finału światowego
Uwaga! Ronnie Moore zastąpił Rega Luckhursta, Arnold Haley – Normana Huntera, Martin Ashby – Tommy’ego Ropera

</doc>
<doc id="841327" url="https://pl.wikipedia.org/wiki?curid=841327" title="Dariusz Białkowski">
Dariusz Białkowski

Dariusz Białkowski (ur. 16 lipca 1970 w Białogardzie) – polski kajakarz, dwukrotny brązowy medalista olimpijski (1992, 2000), czterokrotny olimpijczyk (1992, 1996, 2000, 2004), trzykrotny medalista mistrzostw świata, mistrz Europy, wielokrotny mistrz Polski, były mąż olimpijki Anety Michalak-Białkowskiej.
Kariera sportowa.
W latach 1987-2004 był zawodnikiem Astorii Bydgoszcz, z przerwą w 1991, kiedy reprezentował barwy Zawiszy Bydgoszcz.
Igrzyska olimpijskie.
Czterokrotnie startował na igrzyskach olimpijskich:
Mistrzostwa świata.
Na mistrzostwach świata seniorów zdobył trzy brązowe, na sześciu imprezach mistrzowskich płynął łącznie w 8. finałach
Mistrzostwa Europy.
Sześciokrotnie startował na mistrzostwach Europy, zdobywając trzy medale, w tym jeden złoty.
Mistrzostwa Polski.
Zdobył 5. złotych medali mistrzostw Polski seniorów:

</doc>
<doc id="841332" url="https://pl.wikipedia.org/wiki?curid=841332" title="5 Pułk Chemiczny">
5 Pułk Chemiczny

5 Tarnogórski Pułk Chemiczny im. gen. broni Leona Berbeckiego (5 pchem) – oddział wojsk chemicznych Sił Zbrojnych RP (JW 3390).
Historia.
Jednostka Wojskowa 3390 została sformowana w 1995 roku i otrzymała nazwę 5 Batalion Chemiczny. Po przeprowadzonej reformie wojsk chemicznych Wojsk Lądowych, rozkazem Dowódcy Wojsk Lądowych, na bazie rozformowanych kompanii chemicznych i 5 Tarnogórskiego Batalionu Chemicznego stworzono nowy etat dla JW 3390. Zgodnie z nowym etatem tarnogórska jednostka wojskowa rozpoczęła funkcjonowanie z dniem 1 stycznia 2011 roku. W oparciu o nową strukturę JW 3390 nazwano 5 Tarnogórskim Pułkiem Chemicznym. Pułk stacjonuje w Tarnowskich Górach, w koszarach przy ulicy Opolskiej. Do pułku należy także obiekt „Lasowice”, przejęty w 2001 roku od rozformowanego 4 Ośrodka Przechowywania Sprzętu. W latach 1997, 2001, 2010 żołnierze 5 Batalionu Chemicznego brali udział w likwidacji skutków powodzi w Polsce na obszarach najbardziej nią dotkniętych.
Żołnierze tej jednostki wystawiali pododdziały na rzecz wielu Polskich Kontyngentów Wojskowych m.in. PKW Afganistan i PKW Irak.
JW 3390 wystawia pododdział na rzecz Wielonarodowego Batalionu Obrony przed Bronią Masowego Rażenia, działający w ramach NATO Response Force (NRF).
Pułk współpracuje z Liceum Ogólnokształcące nr VI w Tarnowskich Górach.
Struktura organizacyjna 5 pchem.
Osobną komórką organizacyjną funkcjonującą w strukturze pułku jest Zespół Ratownictwa Chemicznego (ZRChem), przeznaczona do udziału w akcjach ratowniczych w miejscach i instytucjach podlegających Ministerstwu Obrony Narodowej.
Pułk jest jedną z nielicznych jednostek wydzielającą w swoim rejonie odpowiedzialności w przypadku wystąpienia sytuacji kryzysowych takich jak np. powódź, bądź skażenie środkami radioaktywnymi czy chemicznymi, Chemiczny i Radiacyjny Zespół Awaryjny (ChRZA), organizowany w oparciu o macierzyste pododdziały pułku.
Wyposażenie.
Na wyposażeniu 5 pchem. im. generała Berbeckiego znajdują się:

</doc>
<doc id="841336" url="https://pl.wikipedia.org/wiki?curid=841336" title="Kaczkar">
Kaczkar



</doc>
<doc id="841338" url="https://pl.wikipedia.org/wiki?curid=841338" title="Kackar">
Kackar



</doc>
<doc id="841340" url="https://pl.wikipedia.org/wiki?curid=841340" title="Mikuláš Konopka">
Mikuláš Konopka

Mikuláš Konopka (ur. 23 stycznia 1979 w Rymawskiej Sobocie) – słowacki kulomiot, halowy mistrz Europy.
W gronie juniorów Konopka zdobył złoty medal mistrzostw świata w 1999. W 2002 zdobył brązowy medal halowych mistrzostw Europy, ale został zdyskwalifikowany za niedozwolony doping stanozololem. Został ukarany zawieszeniem na dwa lata. Powrócił do startów w 2004, zajmując 10. miejsce na Igrzyskach Olimpijskich w Atenach oraz 5. miejsce na halowych mistrzostwach Europy w 2005. W 2007 zdobył tytuł halowego mistrza Europy, pokonując Białorusina Pawła Łyżyna i Duńczyka Joachima Olsena.
W maju 2008 roku został dożywotnio zdyskwalifikowany za ponowne użycie dopingu, tym razem sterydu anabolicznego metandienonu. Po raz pierwszy w historii Słowacji zdecydowano o dożywotniej dyskwalifikacji sportowca.

</doc>
<doc id="841341" url="https://pl.wikipedia.org/wiki?curid=841341" title="Mikulas Konopka">
Mikulas Konopka



</doc>
<doc id="841343" url="https://pl.wikipedia.org/wiki?curid=841343" title="Beilngries">
Beilngries

Beilngries – miasto w Niemczech, w kraju związkowym Bawaria, w rejencji Górna Bawaria, w regionie Ingolstadt, w powiecie Eichstätt. Leży na terenie Parku Natury Altmühltal, w Jurze Frankońskiej, około 27 km na północny wschód od Eichstätt, nad rzekami Altmühl, Sulz i Kanałem Ren-Men-Dunaj, przy drodze B299.
Polityka.
Burmistrzem miasta jest Brigitte Frauenknecht, rada miasta składa się z osób.
Współpraca.
Miejscowości partnerskie:

</doc>
<doc id="841345" url="https://pl.wikipedia.org/wiki?curid=841345" title="Altmannstein">
Altmannstein

Altmannstein – gmina targowa w Niemczech, w kraju związkowym Bawaria, w rejencji Górna Bawaria, w regionie Ingolstadt, w powiecie Eichstätt. Leży na terenie Parku Natury Altmühltal, w Jurze Frankońskiej, około 33 km na wschód od Eichstätt, przy linii kolejowej Ingolstadt – Altmannstein.
Dzielnice.
W skład gminy wchodzą następujące dzielnice:
Polityka.
Wójtem gminy jest Adam Dierl z CSU/PW, rada gminy składa się z 20 osób.
Współpraca.
Miejscowości partnerskie:

</doc>
<doc id="841346" url="https://pl.wikipedia.org/wiki?curid=841346" title="Góry Kaçkar">
Góry Kaçkar

Kaçkar Dağları lub Góry Kaçkar (spotyka się również spolszczenia: "Kaczkar" i, rzadziej, "Kackar") – pasmo górskie w północno-wschodniej części Turcji, najwyższa partia Gór Pontyjskich ze szczytem Kaçkar Dağı (3937 m n.p.m.). Nazwa pasma pochodzi od armeńskiego słowa Խաչքար, czyli "chaczkar", kamienny krzyż, a sama nazwa stosowana jest również do głównej grupy szczytowej i najwyższego szczytu.
Od południa pasmo ograniczone jest doliną rzeki Çoruh, zaś jego północne stoki opadają stromo w stronę Morza Czarnego. Z tego powodu, północne zbocza gór są jednym z najwilgotniejszych miejsc w całej Turcji (roczne opady przekraczają tu 3000 mm) i pokryte są bujną roślinnością (najbardziej charakterystycznym gatunkiem porastającym północne zbocza Kaçkaru jest różanecznik). Panujące tam warunki sprzyjają uprawom herbaty. Południowe zbocza gór są suche, a porastające je łąki alpejskie służą jako miejsce wypasu bydła mieszkańcom typowych dla tego regionu "yayli".
Góry Kaçkar są jednym z popularniejszych celów wycieczek wysokogórskich na terenie Turcji (zwłaszcza wśród turystów z Izraela). Prawdopodobnie w rejonach gór Kaçkar, po raz pierwszy w historii, zostało zasadzone ziarno.

</doc>
<doc id="841347" url="https://pl.wikipedia.org/wiki?curid=841347" title="Franciszek Michejda">
Franciszek Michejda

Franciszek Michejda (ur. 3 października 1848 w Olbrachcicach, zm. 12 lutego 1921 w Nawsiu) – polski duchowny ewangelicko-augsburski, działacz narodowy na Śląsku Cieszyńskim, członek korespondent Towarzystwa Muzeum Narodowego Polskiego w Rapperswilu od 1895 roku.
Życiorys.
Był najstarszym z siedmiu synów Franciszka Michejdy i jego pierwszej żony Anny z domu Czech; bratem Jana Michejdy, Karola Michejdy i Jerzego Michejdy. Naukę szkolną odbył w szkole ludowej w Olbrachcicach. Później uczył się w gimnazjum ewangelickim w Cieszynie. Ukończył je w 1867 roku. Następnie studiował teologię na Wydziale Teologii Ewangelickiej w Wiedniu, później w Lipsku i Jenie. Po zakończeniu studiów był wikariuszem w Bielsku, później w Brygidowie koło Stryja, by 1874 roku powrócić na Śląsk Cieszyński. Został wtedy pastorem zboru w Nawsiu, którym był do końca życia. Po I wojnie światowej został seniorem zborów ewangelickich Śląska Cieszyńskiego.
Wspierał wiele instytucji gospodarczych oraz towarzystw oświatowych. Był współzałożycielem "Przyjaciela Ludu" i "Dziennika Cieszyńskiego" oraz redaktorem "Przeglądu Politycznego" i "Rolnika Śląskiego". Był prezesem Towarzystwa Ewangelickiego Oświaty Ludowej w Cieszynie, które wydawało polskie książki rozpowszechniane m.in. na Mazurach. Odegrał ważną rolę w organizowaniu Gazety Ludowej w Ełku w 1886 roku, współpracując w tej sprawie z Antonim Osuchowskim. Był członkiem Ligi Narodowej.
Życie prywatne.
Ożenił się z Anną z Roiczków, miał 5 synów i córki. Jego synami byli m.in. Władysław i Tadeusz, a wnukiem Andrzej Rieger.
Upamiętnienie.
W dniu 18 listopada 2013 roku Sejmik Województwa Śląskiego podjął uchwałę upamiętniającą zasłużonego pastora, współtwórcę ruchu narodowego i oświatowego na Śląsku Cieszyńskim. Treść uchwały wskazuje między innymi, że 
Przed podjęciem uchwały laudację na temat pastora wygłosił wicewojewoda śląski, Piotr Spyra. Prelegent mówił między innymi, że znaczenie Michejdy jest porównywalne z urodzonym 25 lat później Wojciechem Korfantym, zdaniem Spyry:
Podobne były też ich drogi życiowe. Obaj działali w polskich organizacjach oświatowych, dokonywali podobnych wyborów politycznych związanych z działalnością w obozie narodowym i podobnie istotny był ich wpływ na ówczesne polskie organizacje polityczne. Za porażkę ks. Michejdy uznał fakt włączenia po I wojnie światowej Zaolzia w granice państwa czechosłowackiego.

</doc>
<doc id="841348" url="https://pl.wikipedia.org/wiki?curid=841348" title="Ody (Biblia)">
Ody (Biblia)

Ody – zbiór passusów zawierający 14 kantyków pochodzących z tekstów biblijnych obecny w niektórych wydaniach Septuaginty lub jej wczesnych tłumaczeniach. Ody najczęściej umieszczane były na końcu Księgi Psalmów, niekiedy jednak stanowiły one oddzielny manuskrypt. Nie jest to typowa księga biblijna, lecz zbiór cytatów z różnych ksiąg Starego Testamentu i kilku z Ewangelii Łukasza.
Księgę zawiera wiele rękopisów Septuaginty, w tym tak znaczące jak: Kodeks Aleksandryjski (V wiek), kodeks Veronensis (VI wiek), Turicensis (VII wiek) i minuskuł 55 (Rahlfs). Niektóre starsze psałterze zawierają dodatkowo piętnasty kantyk.
Zawartość.
Niektóre starsze psałterze jak na przykład Psałterz synajski zawierają jeszcze piętnasty kantyk zatytułowany Gloria in excelsis Deo oparty na Ewangelii Łukasza 2,14.

</doc>
<doc id="841349" url="https://pl.wikipedia.org/wiki?curid=841349" title="Góry Kaczkar">
Góry Kaczkar



</doc>
<doc id="841352" url="https://pl.wikipedia.org/wiki?curid=841352" title="Dollnstein">
Dollnstein

Dollnstein – gmina targowa w Niemczech, w kraju związkowym Bawaria, w rejencji Górna Bawaria, w regionie Ingolstadt, w powiecie Eichstätt. Leży na terenie Parku Natury Altmühltal, w Jurze Frankońskiej, około 10 km na zachód od Eichstätt, nad rzeką Altmühl, przy linii kolejowej Ingolstadt – Würzburg i Rennertshofen – Dollnstein.
Dzielnice.
W skład gminy wchodzą następujące dzielnice: Breitenfurt, Dollnstein, Hagenacker, Eberswang, Obereichstätt i Ried.
Polityka.
Wójtem gminy jest Hans Harrer, rada gminy składa się z 14 osób.

</doc>
<doc id="841355" url="https://pl.wikipedia.org/wiki?curid=841355" title="Punky Reggae Live">
Punky Reggae Live

Punky Reggae Live – coroczna trasa koncertowa organizowana przez polski punkowy zespół Farben Lehre. Odbywa się ona od 2004.
2004.
Trasa odbyła się pod nazwą Pankregeparty w dniach 26.02 – 27.03. Objęła 14 miast w Polsce.
Zespoły:
2005.
Pierwsza trasa pod nazwą Punky Reggae live odbyła się w dniach 19.02 – 20.03. Objęła 17 miast w Polsce.
Zespoły:
2006.
Odbyła się w dniach 17.02 – 23.04. Objęła 30 miast w Polsce.
Zespoły:
2007.
Trasa rozpoczęła się 16 lutego w Skarżysku-Kamiennej, a skończyła 22 kwietnia w Zielonej Górze. Objęła 27 polskich miast.
Zespoły:
Gościnnie wystąpili także Zmaza, The Bill, Radio Bagdad, Leniwiec, Lunatics, Voltaire, De Łindows, Anima Liberti, Meltdown, Clockwork Mind.
2008.
Trasa rozpoczęła się 22.02.08 w Pszowie trwała od : 22.02 do : 27.04. Punky Reggae live objęło łącznie 28 Polskich miast.
Zespoły:
Gościnnie wystąpili także m.in. Anima Liberti, The Bill, Plebania, Radio Bagdad, Strajk, Zmaza, Progres, Prawda czy Voltaire
2009.
Trasa rozpoczęła się 20.02.09 w Lubinie i trwała do 5.05. Trasa objęła 28 miast.
Zespoły:
Gościnnie wystąpiły także: Acid Drinkers, Ananakofana, Bimber Poland, Chemical Garage, Enej, Etna, Fort Bs, Houba, Kontrkultura, Marians, Mordercy-P, Naaman, Neonovi, Pajujo, Radio Bagdad, Strajk, Zmaza.
2010.
Trasa rozpoczęła się 19.02.10 w Pszowie i trwała do 18.04. Trasa objęła 26 miast.
Zespoły:
Gościnnie wystąpili także: Ananakofana, Cela nr 3, Chemical Garage, Clockwork Mind, Dritte Wahl, Fix Up, Fort BS, Gaga/Zielone Żabki, KSU, Leniwiec, Mordercy P, Neonovi, No Future, Pajujo, Progres, Raggafaya, Rotten Bark, Skankan, Sun Flowers, Zmaza.
2011.
Trasa w tym roku została połączona z 25 leciem istnienia zespołu Farben Lehre i po raz pierwszy ruszyła w miesiącach jesiennych. Rozpoczęła się 16.09.11 w Żyradowie i trwać będzie do 27.11. obejmując 25 miast. Na prawie każdym z zaplanowanych koncertów zaprezentuje się inny zestaw wykonawców. 
Zespoły:
Gościnnie wystąpią także: Leniwiec, Sandaless, Smola a Hrusky ze Słowacji, Qulturka, Jakoś to będzie, No Future, Pull the Wire, Zmaza, Oreggano, Silesian Sound System.

</doc>
<doc id="841357" url="https://pl.wikipedia.org/wiki?curid=841357" title="Lista najdłużej urzędujących przywódców państwowych">
Lista najdłużej urzędujących przywódców państwowych

Lista najdłużej urzędujących przywódców państwowych – lista 50 osób sprawujących obecnie najdłużej funkcję szefa państwa lub rządu.
Zestawienie.
Wśród 50 najdłużej urzędujących przywódców znajduje się 41 szefów państw (sprawujących władzę "de iure" lub "de facto"), 1 gubernator generalny i 8 szefów rządu. Spośród 41 szefów państw, 16 osób stanowią monarchowie (cesarze, emirowie, królowie, książęta, regenci, sułtani). Pięciu monarchów znajduje się w pierwszej dziesiątce zestawiania.
Okres przejmowania władzy przez wymienionych szefów państw i rządów obejmuje okres od roku 1967 do 2012. Przywódcą państwowym najdłużej sprawującym swój urząd jest sułtan Brunei Hassanal Bolkiah, który zasiada na tronie nieprzerwanie od 1967 roku. W Europie najdłużej rządzi królowa duńska Małgorzata II (od 1972), natomiast w Afryce prezydent Kamerunu Paul Biya (od 1975). W Ameryce Północnej najdłużej pełni urząd premier Saint Vincent i Grenadyn Ralph Gonsalves (od 2001), a w Ameryce Południowej, prezydent Wenezueli Nicolás Maduro (od 2013). W regionie Australii i Oceanii najdłużej rządzi król Tonga Tupou VI (od 2012).
Najwięcej spośród 50 przywódców państw pochodzi z Azji (18 osób), a w dalszej kolejności z Europy (14), Afryki (14) i Ameryki Północnej (4).
Chalifa ibn Salman Al Chalifa, w latach 1971–2020 pełniący funkcję premiera Bahrajnu, był najdłużej urzędującym szefem rządu w historii. Z kolei przywódcą najdłużej zajmującym urząd prezydenta był zmarły w 2009 prezydent Gabonu Omar Bongo, który dzierżył władzę przez 42 lata. Fidel Castro był natomiast najdłużej urzędującym przywódcą państwa niebędącym monarchą; rządził Kubą przez 52 lata (1959–2011). Najdłużej panującym monarchą w historii był prawdopodobnie władca starożytnego Egiptu Pepi II, który według części badaczy rządził przez 94 lata. Biorąc jednak pod uwagę pewną i udokumentowaną długość panowania, wówczas najdłużej panował król Suazi, Sobhuza II, w latach 1899–1982 (82 lata i 254 dni).

</doc>
<doc id="841358" url="https://pl.wikipedia.org/wiki?curid=841358" title="Gaimersheim">
Gaimersheim

Gaimersheim – gmina targowa w Niemczech, w kraju związkowym Bawaria, w rejencji Górna Bawaria, w regionie Ingolstadt, w powiecie Eichstätt. Leży częściowo na terenie Parku Natury Altmühltal, w Jurze Frankońskiej, około 12 km na południowy wschód od Eichstätt, przy drodze B13 i linii kolejowej Ingolstadt – Würzburg.
Dzielnice.
W skład gminy wchodzą trzy dzielnice: 
Polityka.
Wójtem gminy jest Andrea Mickel z SPD, poprzednio urząd ten obejmował Anton Knapp, rada gminy składa się z 24 osób.
Oświata.
W gminie znajduje się 6 przedszkoli z 450 miejscami, szkoła podstawowa (25 nauczycieli, 524 uczniów) oraz Hauptschule (29 nauczycieli, 407 uczniów)
Współpraca.
Miejscowość partnerska:

</doc>
<doc id="841359" url="https://pl.wikipedia.org/wiki?curid=841359" title="Mistrzostwa Świata w Łyżwiarstwie Figurowym 2007">
Mistrzostwa Świata w Łyżwiarstwie Figurowym 2007

Mistrzostwa świata w łyżwiarstwie figurowym 2007 – zawody rangi mistrzowskiej w łyżwiarstwie figurowym, które odbywały się 20 do 25 marca w hali Tokyo Metropolitan Gymnasium w Tokio. Podczas zawodów rozgrywane były konkurencje solistów, solistek, par sportowych oraz par tanecznych. 
Złoty medal wśród solistów zdobył Francuz Brian Joubert, zaś wśród solistek triumfowała Japonka Miki Andō. W parach sportowych tytuł mistrzowski wywalczyli Chińczycy Shen Xue i Zhao Hongbo. W parach tanecznych triumfowali reprezentanci Bułgarii Ałbena Denkowa i Maksim Stawiski.
Wyniki.
Pary taneczne.
Tańcem obowiązkowym była "Rhumba".

</doc>
<doc id="841361" url="https://pl.wikipedia.org/wiki?curid=841361" title="Rancho La Brea">
Rancho La Brea

Rancho La Brea (właśc. "La Brea Tar Pits") – rejon asfaltowych jeziorek w Hancock Park w centralnej części Los Angeles, USA, znanych jako jedno z najbogatszych stanowisk paleontologicznych późnego plejstocenu na świecie.
Asfalt wypływał w tym rejonie przez dziesiątki tysięcy lat tworząc setki lepkich jeziorek będących pułapką dla zwierząt i roślin. W bardzo dobrym stanie zachowały się tam szkielety zwierząt, np. lwa amerykańskiego ("Panthera leo atrox"), smilodona i mastodonta amerykańskiego. Zaobserwowano, że zdecydowana większość dużych ssaków reprezentowana jest przez drapieżniki, przypuszczalnie zwabiane odgłosami unieruchomionych zwierząt. Była to więc pułapka selektywna.
Miejsce wpisane jest do rejestru National Natural Landmark pod pozycją 170.

</doc>
<doc id="841364" url="https://pl.wikipedia.org/wiki?curid=841364" title="XV Górski Korpus Armijny (III Rzesza)">
XV Górski Korpus Armijny (III Rzesza)

XV Korpus Górski, niem. "XV. Gebirgskorps" – jeden z niemieckich korpusów armijnych, utworzony w sierpniu 1943 roku z dowództwa wojsk niemieckich w Chorwacji. Podporządkowany najpierw 2. Armii Pancernej (lata 1943-1944), w 1945 Grupie Armii E.

</doc>
<doc id="841368" url="https://pl.wikipedia.org/wiki?curid=841368" title="Ekspresja stłumiona">
Ekspresja stłumiona



</doc>
<doc id="841370" url="https://pl.wikipedia.org/wiki?curid=841370" title="Thirty Seconds To Mars">
Thirty Seconds To Mars



</doc>
<doc id="841372" url="https://pl.wikipedia.org/wiki?curid=841372" title="EGTA">
EGTA

EGTA – organiczny związek chemiczny będący związkiem chelatującym. Jest stosowany w chemii analitycznej. Często jest składnikiem tzw. płynu Krebsa.
Właściwości chelatujące podobne do EDTA, w odróżnieniu od niego silniej wiąże jony wapniowe od magnezowych.

</doc>
<doc id="841375" url="https://pl.wikipedia.org/wiki?curid=841375" title="Kultura Villanova">
Kultura Villanova

Kultura Villanova, kultura willanowiańska – kultura wczesnej epoki żelaza. Odegrała decydującą role w dziejach Italii w okresie IX – VIII wiek p.n.e. Charakterystyczne dla tej kultury są urny stożkowo zdobione rytymi motywami geometrycznymi. Urny umieszczane były w grobowcach szybowych.
Archeolodzy rozróżniają dwie główne grupy:
Nazwa kultury pochodzi od miejscowości Villanova (nieopodal Bolonii), gdzie w 1853 roku odkryto pierwsze jej ślady. Kultura ta wywarła również silny wpływ na kształtowanie się cywilizacji etruskiej.

</doc>
<doc id="841377" url="https://pl.wikipedia.org/wiki?curid=841377" title="Landwehr">
Landwehr

Niemcy:
Osoby:
Zobacz też:

</doc>
<doc id="841378" url="https://pl.wikipedia.org/wiki?curid=841378" title="XV Korpus Górski">
XV Korpus Górski



</doc>
<doc id="841382" url="https://pl.wikipedia.org/wiki?curid=841382" title="Korpus Górski &quot;Norwegen&quot;">
Korpus Górski &quot;Norwegen&quot;



</doc>
<doc id="841384" url="https://pl.wikipedia.org/wiki?curid=841384" title="Per Jonsson">
Per Jonsson

Per Christer Jonsson (ur. 21 marca 1966 w Sztokholmie) – szwedzki żużlowiec, mistrz świata seniorów z 1990 oraz juniorów z 1985.
Życiorys.
W polskiej lidze występował w latach 1991–1994 w barwach Apatora Toruń. 26 czerwca 1994 podczas ligowych derbów Pomorza w Bydgoszczy z Polonią w biegu XII Jonsson upadł już na pierwszym łuku i następnie uderzył w bandę. Uderzenie motocyklem skończyło się bardzo tragicznie: uraz kręgosłupa sprawił, że 28-letni wówczas zawodnik zakończył karierę. Od wypadku porusza się na wózku inwalidzkim.
20 stycznia 2010 r. Rada Miasta Torunia podjęła uchwałę o nazwaniu jednej z ulic miasta jego imieniem 5 kwietnia 2010 r. odbyło się oficjalne otwarcie ulicy nazwanej imieniem Pera Jonssona, tuż przy toruńskiej Motoarenie.
Osiągnięcia.
Indywidualne mistrzostwa świata
Indywidualne Mistrzostwa Świata Juniorów
Drużynowe mistrzostwa świata
Mistrzostwa świata par
Indywidualne mistrzostwa Szwecji
Młodzieżowe indywidualne mistrzostwa Szwecji

</doc>
<doc id="841387" url="https://pl.wikipedia.org/wiki?curid=841387" title="Proroctwo kamieni">
Proroctwo kamieni

Proroctwo Kamieni (fr. "La Prophétie des pierres") – powieść fantasy dla młodzieży autorstwa Flavii Bujor, wydana w 2002 roku we Francji; jej autorka w roku ukazania się utworu skończyła 14 lat. Powieść stała się bestsellerem we Francji i Niemczech. Prawa do jej publikacji zostały sprzedane 20 wydawcom; nakład w USA wyniósł 65 tys. egzemplarzy. W Polsce "Proroctwo kamieni" ukazało się w 2005 roku.
Fabuła.
Opowiada o losach trzech dziewczyn. Wszystkie mają po czternaście lat i muszą uratować świat przed mrokiem i złem. Magiczne kamienie, które dostają w dniu czternastych urodzin, dają im wielką siłę. Zanim jednak uratują Czaroświat, magiczną krainę, która zostaje opanowana przez armię mroku, muszą przejść wiele prób i udowodnić, że są warte zaufania, jakim je obdarzają inni.

</doc>
<doc id="841388" url="https://pl.wikipedia.org/wiki?curid=841388" title="Uroda">
Uroda



</doc>
<doc id="841390" url="https://pl.wikipedia.org/wiki?curid=841390" title="Ogień (wojsko)">
Ogień (wojsko)

Ogień – sposób niszczenia sił i środków przeciwnika w walce naziemnej, powietrznej i morskiej, polegający na ostrzeliwaniu z różnych rodzajów broni. W natarciu ogień toruje drogę własnym wojskom, w obronie zamyka drogę przeciwnikowi.
Rażenie ogniowe to zorganizowane oddziaływanie na przeciwnika różnymi rodzajami środków ogniowych w celu pozbawienia go zdolności do prowadzenia skutecznych działań bojowych. Wyróżnia się: ogień pododdziałów piechoty i czołgów, wsparcie ogniowe wojsk oraz ogień przeciwlotniczy. 
System rażenia ogniowego.
System rażenia ogniowego jest elementem walki zbrojnej i powinien zapewnić skuteczne porażenie zgrupowań powietrzno-lądowych przeciwnika oraz osłonę przed siłami powietrznymi, przede wszystkim w rejonie głównego wysiłku obrony oraz na kierunku głównego uderzenia.
W zależności od szczebla i skali działań, obejmuje:
Gotowość ognia to stan gotowości danego oddziału do otwarcia ognia, na który składa się ustalenie systemu dowodzenia i łączności, dokonanie podziału zadań, rozmieszczenie środków ogniowych w terenie, oczyszczenie przedpola, przygotowanie danych ogniowych itp.
Rodzaje ognia.
Inne rodzaje.
Rodzaje ognia:
Ze względu na sposób strzelania rozróżnia się:
Kierowanie ogniem.
Kierowanie ogniem to zespół czynności polegający na zorganizowanym wykorzystaniu środków ogniowych przez dowódców podczas wykonywania zadań bojowych. Kierowanie ogniem stanowi podstawowy element kierowania walką.
Punkt kierowania ogniem.
Punkt kierowania ogniem to miejsce w terenie, odpowiednio przygotowane i wyposażone w przybory i urządzenia, w którym znajduje się kierujący ogniem artyleryjskim z odpowiednimi środkami rozpoznania i łączności. Punkt kierowania ogniem może być ruchomy lub stały. Wariant ruchomy organizuje się na specjalnie dostosowanym pojeździe mechanicznym.
&lt;br&gt;Punkt kierowania ogniem otrzymuje informacje rozpoznawcze o celach i zapotrzebowania na wsparcie ogniowe, a następnie przekłada je na właściwe zadania ogniowe.
Manewr ogniem.
Manewr ogniem jest to przenoszenie wysiłku ogniowego z jednego kierunku na inny, rozdzielanie celem rażenia różnych celów w jednym czasie i ześrodkowanie ognia wszystkich środków ogniowych (lub ich części) na ważne cele i elementy ugrupowania bojowego nieprzyjaciela dla uzyskania przewagi ogniowej w określonym miejscu i czasie bez zmiany pozycji ogniowej. Uwzględnia się przy tym najbardziej efektywne odległości strzelania.

</doc>
<doc id="841396" url="https://pl.wikipedia.org/wiki?curid=841396" title="DW693">
DW693



</doc>
<doc id="841397" url="https://pl.wikipedia.org/wiki?curid=841397" title="David Pearey">
David Pearey

David Pearey (ur. 1948) – gubernator Brytyjskich Wysp Dziewiczych od 18 kwietnia 2006. Na stanowisko został mianowany przez królową Elżbietę II, za radą brytyjskiego parlamentu, by reprezentować jej nominalną władzę na wyspach. Do funkcji gubernatora należy m.in. powoływanie szefa ministrów (premiera).

</doc>
<doc id="841400" url="https://pl.wikipedia.org/wiki?curid=841400" title="Rancho la Brea">
Rancho la Brea



</doc>
<doc id="841401" url="https://pl.wikipedia.org/wiki?curid=841401" title="DW962">
DW962



</doc>
<doc id="841414" url="https://pl.wikipedia.org/wiki?curid=841414" title="Grupa Guderian">
Grupa Guderian



</doc>
<doc id="841415" url="https://pl.wikipedia.org/wiki?curid=841415" title="Stereo MC's">
Stereo MC's

Stereo MC's – brytyjska grupa hip-hopowa, powstała w Londynie w 1985 roku, tworząca również muzykę z gatunków: trip-hop, acid-jazz czy house. Jej trzon tworzą raper Rob „Rob B.“ Birch, DJ i producent Nick „The Head“ Hallam oraz perkusista Ian „Owen If“ Rossiter.
Kariera.
Swój debiutancki krążek "33-45-78" wydali w 1989 roku. Później do Roba i Nicka dołączyli DJ Cesare, perkusista Owen If (Ian Rossiter) i wokalistka Cath Coffey (Catherine Muthomi Coffey). Ponadto z zespołem współpracowali Andrea Bedassie i Veronica Davis.
Następnym albumem był "Supernatural", ale prawdziwy przełom i popularność dla zespołu przyszła wraz z płytą "Connected", wydaną w 1992. Kolejna autorska płyta długogrająca powstała dopiero w 2001 roku. W międzyczasie zespół wydawał jedynie remiksy, m.in. album "DJ-Kicks: Stereo MCs" dla wytwórni Studio !K7.
Ostatni dotychczas album zespołu, "Emperor's Nightingale", został wydany w 2011 roku.
Grupa kilkakrotnie wystąpiła w Polsce. Ostatni koncert odbył się 2 sierpnia 2009 roku w Łebie w ramach Allegro Cup.

</doc>
<doc id="841419" url="https://pl.wikipedia.org/wiki?curid=841419" title="Odmrożenia">
Odmrożenia



</doc>
<doc id="841420" url="https://pl.wikipedia.org/wiki?curid=841420" title="Orlando Smith">
Orlando Smith

Daniel Orlando Smith (ur. 28 sierpnia 1944 w Tortola) – szef ministrów (premier) Brytyjskich Wysp Dziewiczych od 17 czerwca 2003 do 22 sierpnia 2007. Lider Narodowej Partii Demokratycznej. Premier Brytyjskich Wysp Dziewiczych od 9 listopada 2011 do 25 lutego 2019.
Życiorys.
Dr Orlando Smith z wykształcenia jest lekarzem, specjalistą w dziedzinie położnictwa. Przez wiele lat przed wkroczeniem w świat polityki pracował w swoim zawodzie. Polityką zainteresował się relatywnie późno. Został najpierw wybranym do Rady Legislacyjnej (parlamentu) Brytyjskich Wysp Dziewiczych w 1999 jako lider stworzonej przez siebie Narodowej Partii Demokratycznej.
W 2003 w wyborach parlamentarnych jego partia wywalczyła zwycięstwo, zdobywając 8 z 15 mandatów i pokonała tym samym rządzącą nieprzerwanie od 1971 Partię Wysp Dziewiczych.
W wyborach parlamentarnych w 20 sierpnia 2007 Narodowa Partia Demokratyczna poniosła druzgoczącą klęskę, zdobywając tylko dwa mandaty spośród 13 wybieranych w głosowaniu. Smith pozostał jednak członkiem parlamentu, stając się liderem opozycji.

</doc>
<doc id="841422" url="https://pl.wikipedia.org/wiki?curid=841422" title="Przetacznik krzewinkowy">
Przetacznik krzewinkowy

Przetacznik krzewinkowy ("Veronica fruticans") – gatunek rośliny należący do rodziny babkowatych ("Plantaginaceae"), w systemach XX-wiecznych klasyfikowany zwykle do trędownikowatych ("Scrophulariaceae"). Występuje w Europie i na Grenlandii. W Polsce wyłącznie w Tatrach i Pieninach.

</doc>
<doc id="841423" url="https://pl.wikipedia.org/wiki?curid=841423" title="Veronica fruticans">
Veronica fruticans



</doc>
<doc id="841424" url="https://pl.wikipedia.org/wiki?curid=841424" title="Veronica montana">
Veronica montana



</doc>
<doc id="841432" url="https://pl.wikipedia.org/wiki?curid=841432" title="David Miliband">
David Miliband

David Wright Miliband (ur. 15 lipca 1965 w Londynie) – brytyjski polityk i politolog, członek Partii Pracy, były minister spraw zagranicznych Wielkiej Brytanii.
Pochodzenie i rodzina.
David Milliband urodził się w Londynie. Jest Brytyjczykiem żydowskiego pochodzenia. Jest starszym synem Marion Kozak i teoretyka marksizmu Ralpha Milibanda. Marion Kozak urodziła się w Częstochowie i wyemigrowała z Polski w latach 50. Dziadkowie Davida ze strony ojca mieszkali w żydowskiej dzielnicy Warszawy. Dziadek, Samuel Miliband, miał wstąpić do Armii Czerwonej w 1919 i brać udział w wojnie polsko-bolszewickiej. Samuel Miliband w 1920 wyemigrował do Belgii, gdzie urodził się ojciec Davida – Adolph. W 1940 rodzina Milibandów uciekła przed Niemcami do Londynu, gdzie ojciec Davida zmienił imię na Ralph. Młodszy o cztery lata brat Davida, Ed Miliband, również jest laburzystowskim politykiem, do niedawna liderem partii.
Wykształcenie.
Kształcił się w różnych szkołach w Londynie, Benton Park School w Leeds oraz Haverstock Comprehensive School. Następnie rozpoczął naukę w Corpus Christi College w Oksfordzie, gdzie ukończył studia licencjackie w zakresie filozofii, ekonomii i politologii, a w 1990 uzyskał magisterium z ostatniej z tych dziedzin. W latach 1989–1994 pracował w sektorze pozarządowym
Kariera polityczna.
W 1994 został etatowym działaczem Partii Pracy i jednocześnie szefem zespołu doradców politycznych Tony’ego Blaira. W 2001 uzyskał mandat parlamentarny w okręgu South Shields, który do dziś reprezentuje w Izbie Gmin.
Po rocznym pobycie w tylnych ławach parlamentu (przeznaczonych dla mniej znaczących deputowanych) w 2002 został młodszym ministrem w departamencie edukacji. 15 grudnia 2004 przeszedł do Urzędu Gabinetu. Po wyborach w 2005 stał się członkiem gabinetu, formalnie bez teki, a faktycznie wyręczającym wicepremiera Johna Prescotta w doglądaniu przypisanych mu obszarów mieszkalnictwa i samorządów. Po gruntownej rekonstrukcji rządu z maja 2006, stanął na czele resortu środowiska, żywności i spraw wsi.
28 czerwca 2007 został mianowany ministrem spraw zagranicznych w rządzie premiera Gordona Browna. Był najmłodszym politykiem piastującym to stanowisko od 1977, kiedy ministrem został David Owen. Na czele Foreign Office pozostał do wyborczej porażki laburzystów w 2010.
We wrześniu 2010 ubiegał się o stanowisko lidera Partii Pracy, przegrał jednak ze swoim bratem, Edem.
Życie prywatne.
Żonaty z Louise Shackleton, wiolonczelistką Londyńskiej Orkiestry Symfonicznej. Małżonkowie nie mają własnych dzieci, ale adoptowali dwóch synów w Stanach Zjednoczonych. Jest kibicem Arsenalu Londyn, a także prezesem lokalnego klubu piłkarskiego South Shields F.C. Jest również pierwszym brytyjskim ministrem, który prowadzi internetowego bloga.

</doc>
<doc id="841435" url="https://pl.wikipedia.org/wiki?curid=841435" title="Brożek (pojazd)">
Brożek (pojazd)

Brożek to rodzaj pojazdu konnego o otwartej skrzyni w kształcie prostopadłościanu nakrytej baldachimem wspartym na słupach. Paradne brożki posiadały bogate zdobienia - malowidła, złocenia, płaskorzeźby etc.
W Polsce ten typ pojazdu pojawił się najpóźniej w 1592 i modne były do XVII wieku, na południu Europy do XVIII wieku. Do dziś zachowało się niewiele takich pojazdów - jeden z ok. 1600 roku można zobaczyć w Orużejnej Pałacie na Kremlu w Moskwie.

</doc>
<doc id="841441" url="https://pl.wikipedia.org/wiki?curid=841441" title="Brek (powóz)">
Brek (powóz)

Brek () − duży, odkryty, czterokołowy, wieloosobowy i wielokonny pojazd z bocznymi ławkami, o prostej skrzyni. Nazwa pochodzi od wózka do ujeżdżania koni.

</doc>
<doc id="841443" url="https://pl.wikipedia.org/wiki?curid=841443" title="Jerzy Gabryelski">
Jerzy Gabryelski

Jerzy Józef Gabryelski (ur. 30 października 1906 we Lwowie, zm. 3 lutego 1978 w Nowym Jorku) – polski reżyser i scenarzysta filmowy, aktor.
Życiorys.
Jerzy Józef Gabryelski urodził się 30 października 1906 we Lwowie. Uczęszczał do szkoły powszechnej we Lwowie i gimnazjum w Chyrowie. U kresu I wojny światowej w listopadzie 1918 uczestniczył w obronie Lwowa podczas wojny polsko-ukraińskiej, za co otrzymał Odznakę Honorową „Orlęta”.
Studiował na Uniwersytecie Jagiellońskim (będąc wtedy jednocześnie statystą w Teatrze im. Juliusza Słowackiego), a następnie w Państwowym Instytucie Sztuki Filmowej w Warszawie. Za swoją pracę dyplomową "Pierwiastek filmowy w utworach Stanisława Wyspiańskiego" otrzymał stypendium na studia we Francji. Podjął je w 1931 roku w studio „Eclair” w Épinay. W 1934 nakręcił we Francji eksperymentalny film "Buty" na podstawie wiersza Rudyarda Kiplinga.
Po powrocie do Polski początkowo nie był w stanie znaleźć pracy w kinematografii, udało mi się jednak otrzymać zlecenie od Ministerstwa Spraw Wojskowych na nakręcenie filmu o Centralnym Okręgu Przemysłowym. Film "COP Stalowa Wola" powstał w 1938 roku. Najważniejsze dzieło Gabryelskiego, "Czarne diamenty", powstało w 1939 roku na podstawie scenariusza Jana Fethke i przy współpracy Wilhelma Szewczyka. Film opowiada o górnikach, którzy – nie zgadzając się na to, by ich kopalnia przeszła w ręce zagranicznego kapitału – próbują przejąć ją na własność. W 1939 roku planował nakręcić jeszcze ekranizację "Między ustami a brzegiem pucharu".
Po wybuchu II wojny światowej filmował obronę Warszawy we wrześniu 1939, a pięć lat później w czasie powstania warszawskiego realizował film, towarzysząc powstańcom przez 63 dni. W 1946 roku potajemnie przekazał taśmy z powstania Fundacji Kościuszkowskiej w Nowym Jorku, nie udało mu się ich potem odzyskać, nawet po wejściu na drogę sądową z siecią telewizyjną CBS, która stała się posiadaczem taśm.
Z powodu działalności podczas wojny bezpośrednio po wojnie był aresztowany przez NKWD (zadenuncjowany przez Aleksandra Forda), bity i maltretowany. Władze komunistyczne oskarżały go o antysemityzm. W PRL pozwolono mu tylko na nakręcenie kilku filmów dokumentalnych.
Po wojnie często bywał na Górnym Śląsku. Napisał scenariusz filmu "Synowie płonącej ziemi", będący fabularyzowaną historią górnictwa. Filmu nie udało się zrealizować, ale fragmenty scenariusza opublikowano w katowickim tygodniku „Odra”.
Przymierzał się do realizacji dzieła o królowej Jadwidze i o św. Maksymilianie Marii Kolbem. Po tych zamierzeniach pozostały scenariusze.
W 1947 roku wziął ślub z Wiktorą Węcłowską. Doczekali się syna Jacka Jerzego.
W 1949 rozpoczął realizację filmu "Wesele na Kurpiach" dla Wytwórni Filmów Oświatowych w Łodzi, udało się go ukończyć dopiero w 1957 roku. Od 1956 roku pracował w Wytwórni Filmów Oświatowych, gdzie tworzył filmy oświatowe i instruktażowe. Mimo starań, nie nakręcił już kolejnych filmów fabularnych.
W 1964 roku wyjechał do Egiptu w celu nakręcenia cyklu filmów. Z Egiptu wyruszył do Paryża, gdzie przybywała już jego żona z synem. Tam podjął decyzję o emigracji. W 1966 roku przeniósł się do Nowego Jorku, gdzie pracował jako montażysta i scenarzysta. Tam też zmarł 3 lutego 1978 roku. Jest pochowany na cmentarzu Powązkowskim w Warszawie (katakumby, rząd 111-3).
Powstały na jego temat dwie publikacje: książka Janusza Skwary pt. "Zerwany film. Szkice do portretu Jerzego Gabryelskiego" (Nowy Jork 1999) i praca Wiesława Stradomskiego pt. "Exodus Jerzego Gabryelskiego; zaprzepaszczona szansa polskiej sztuki filmowej", która została zamieszczona w książce pt. "Między Polską a światem. Kultura emigracyjna po 1939 roku" (Warszawa 1992).

</doc>
<doc id="841446" url="https://pl.wikipedia.org/wiki?curid=841446" title="Las Zwierzyniec w gminie Krzeszowice">
Las Zwierzyniec w gminie Krzeszowice

Las Zwierzyniec – fragment lasu położonego na obszarze Garbu Tenczyńskiego w gminie Krzeszowice. Potoccy urządzali tu polowania. W Rzeczkach, najbardziej na wschód wysuniętej części Tenczynka, stoi "Brama Zwierzyniecka", pozostałość po ogrodzonym zwierzyńcu. Od tego miejsca pochodzi nazwa lasu – Las Zwierzyniec.
Od zachodu Las Zwierzyniec sąsiaduje z Puszczą Dulowską, w jego centrum znajduje się czynna kopalnia diabazów "Niedźwiedzia Góra" oraz całkowicie zalesione wzniesienia Niedźwiedziej Góry (350 m n.p.m.) i Czerwieńca (380 m n.p.m.).
Przez las prowadzą szlaki turystyki rowerowej i konnej. Znajduje się w nim kilka leśnych stawów: "Staw Wroński" (obecnie zagospodarowany jako miejsce aktywnego wypoczynku), "Czarny Staw", "Staw Rzeczki", "Staw Papki".
Historia.
Niektóre źródła podają, że las ten od XVI w. był terenem łowieckim "„panów na Tenczynie”", którego ogrodzona część obejmowała ok. 860 ha. Według nowych bardziej wiarygodnych źródeł w połowie XIX w. istniał tu zwierzyniec Potockich, gdzie trzymano zwierzęta łowne (m.in.: daniele, borsuki, dziki, jelenie itd.). Istniał on do 1919. O starszym zwierzyńcu Tenczyńskich mowa jest natomiast w niedalekiej Woli Filipowskiej.
Na terenie lasu znajdują się kamieniołomy bazaltu i diabazu świadczące o istnieniu na tych terenach czynnych wulkanów. W diabazach występują m.in. pirokseny rombowe, ametysty, agaty, kwarc i jaspis. W początkach XX wieku działały tutaj dwie kopalnie węgla kamiennego: "Krystyna I" oraz "Krystyna II".

</doc>
<doc id="841457" url="https://pl.wikipedia.org/wiki?curid=841457" title="Bitwa HMAS Sydney z HSK Kormoran">
Bitwa HMAS Sydney z HSK Kormoran

Bitwa HMAS Sydney z HSK Kormoran – bitwa morska, która odbyła się 19 listopada 1941 na Oceanie Indyjskim w pobliżu zachodniego wybrzeża Australii między australijskim krążownikiem lekkim i niemieckim krążownikiem pomocniczym HSK „Kormoran”.
W wyniku bitwy oba okręty zostały zniszczone, przy czym krążownik „Sydney” zatonął wraz z całą załogą, natomiast załoga „Kormorana” została w większości uratowana i resztę wojny spędziła w obozie jenieckim nr 13 w Australii. W wyniku wieloletnich poszukiwań wraki obu jednostek odnaleziono 16 marca 2008 roku. Początkowo opis przebiegu starcia oparty był wyłącznie na zeznaniach załogi „Kormorana”, dopiero w 2009 po odnalezieniu wraku okrętu udało się zrekonstruować, w jaki sposób „Sydney” został zatopiony.
Okręty.
HMAS „Sydney” (lekki krążownik brytyjskiego typu "Leander") został zwodowany w roku 1934 w stoczni Swan Hunter and Wigham Richardson Ltd w Wallsend w Wielkiej Brytanii i przekazany marynarce wojennej Australii. Jego podstawowe uzbrojenie składało się z ośmiu dział 152 mm i czterech 102 mm. W roku 1940 „Sydney” operował na Morzu Śródziemnym, gdzie wsławił się w bitwie koło Przylądka Spatha, ciężko uszkadzając włoski krążownik „Bartolomeo Colleoni” (posłany wkrótce na dno przez inne jednostki) i dwa niszczyciele w kolejnym starciu. Po powrocie na wody australijskie w lipcu 1941 roku dotychczasowy dowódca, doświadczony kapitan John Augustine Collins, został zastąpiony przez nieposiadającego jeszcze wojennego doświadczenia kapitana Josepha Burnetta. Z nim wypłynął w swój ostatni rejs. Ponadto dokonano zmian w składzie załogi – większość doświadczonych marynarzy została przeniesiona do służby na lądzie lub na inne okręty, a na ich miejsce przybyli niedoświadczeni.
„HSK-8” Kormoran, statek towarowy przekształcony w tzw. "Hilfskreuzer" (krążownik pomocniczy, w rzeczywistości rajder nastawiony na niszczenie alianckiej floty handlowej), dowodzony był przez komandora porucznika ("Fregattenkapitän") Theodora Detmersa. Niemiecki korsarz występował pod nazwą holenderskiego statku handlowego „Straat Malakka”. „Kormorana” od prawdziwego okrętu różniły (poza wyglądem) jedynie mniejsza szybkość i prawie całkowity brak opancerzenia; posiadał natomiast silne uzbrojenie, na które składało się sześć dział 150 mm i trzy wyrzutnie torped. W ciągu ponad rocznego rajdu zatopił na południowym Atlantyku, Oceanie Indyjskim i Pacyfiku jedenaście jednostek pływających Aliantów o łącznym tonażu 68 274 BRT.
Podłoże konfliktu.
Opierając się na doświadczeniach I wojny światowej brytyjska Admiralicja uważała, że dla ochrony morskich szlaków handlowych potrzebuje co najmniej 70 krążowników. Tymczasem, gdy we wrześniu 1939 roku Zjednoczone Królestwo wypowiedziało wojnę Niemcom, Royal Navy miała jedynie 58 krążowników, z czego tylko 18 ciężkich. Resztę stanowiły krążowniki lekkie z działami 152 mm artylerii głównej.
Niemiecka Kriegsmarine również była słabo przygotowana. Wejście Wielkiej Brytanii do wojny była szokiem dla Seekriegsleitung (SKL – Dowództwo Operacji Morskich), które w tym momencie miało jedynie 3 pancerniki kieszonkowe i 23 duże, oceaniczne U-Booty do zwalczania żeglugi handlowej przeciwnika. Dlatego SKL natychmiast zaczęła wdrażać plan budowy flotylli 12 krążowników pomocniczych, z których sześć miało wyruszyć na oceany w roku 1940, reszta zaś w przyszłości. W rzeczywistości w latach 1940–1942 wybudowano ich jedenaście:
27 września 1940 roku zawarto w Berlinie trójporozumienie niemiecko-włosko-japońskie, zwane paktem berlińskim, będące przedłużeniem wcześniejszego paktu antykominternowskiego, na mocy którego dotychczasowe posiadłości brytyjskie i holenderskie na Dalekim Wschodzie miały przypaść Niemcom, ale – wobec odległości – atak na te terytoria przypuściły siły japońskie, co miało zmusić nieprzyjaciela do wycofania się na dalekie pozycje: Aleuty i Hawaje na północy i wschodzie, Mongolię i Indie na zachodzie, oraz Australię na południu. W ramach szeroko zakrojonej operacji marynarka i lotnictwo Japonii rozpoczęły w grudniu 1941 roku operację, której głównym celem było zajęcie bogatych w ropę naftową Indii Holenderskich. Zdając sobie sprawę z zamiarów japońskich podjęto w Londynie decyzję o obronie sojuszniczych terenów, w czym miały uczestniczyć siły zbrojne całego Zjednoczonego Królestwa, w tym Australii i Nowej Zelandii. W efekcie do macierzystych portów powróciły operujące na europejskich wodach okręty Royal Australian Navy.
HSK Kormoran był ostatnim z siedmiu pierwszych "Hilfskreuzerów", jakie wyruszyły do akcji i swój rejon operacyjny na Południowym Atlantyku między wybrzeżem brazylijskim a Afryką osiągnął dopiero w styczniu 1941 roku. W ciągu trzech miesięcy Detmers zatopił osiem alianckich statków, po czym skierował rajdera na Ocean Indyjski, gdzie w okresie od czerwca do września posłał na dno kolejne trzy jednostki. W tym czasie „Kormoran” został kilkakrotnie namierzony, a w Zatoce Bengalskiej ścigał go bezskutecznie krążownik pomocniczy .
Detmers spędził jeszcze jeden tydzień pośrodku Oceanu Indyjskiego. Następnie udał się na wody południowoaustralijskie, w okolice Cape Leeuwin, gdzie uzupełnił zapasy amunicji i paliwa ze statku zaopatrzeniowego „Kulmerland”. Jego zamiarem było postawić swe miny na wysokości Perth, ale odebrał ostrzeżenie drogą radiową, że w okolicach portu kręcą się australijskie okręty. W tej sytuacji skierował się na północ, ku Zatoce Rekina.
Przebieg starcia.
Około godziny 16:00, 19 listopada 1941 roku, HMAS „Sydney” znajdował się w pobliżu zachodniego wybrzeża Australii (prawdopodobnie na przybliżonej pozycji 28S111E). Kierował się ku bazie marynarki we Fremantle po odprowadzeniu do Cieśniny Sundajskiej transportowca z wojskiem „Zealandia”. Wtedy właśnie dostrzeżono z pomostu nierozpoznany statek w odległości 12 mil morskich (około 20 km). „Sydney” zbliżył się do statku, który również kierował się na południe. Jak się później okazało, na „Kormoranie” wcześniej dostrzeżono obcy statek i Demster kazał zawrócić i zwiększyć prędkość. Kapitan Burnett bez trudu dogonił podejrzany statek i rutynowo zażądał przedstawienia się nazwą, portem docelowym i alianckim numerem kodowym (którego dowódca „Kormorana” prawdopodobnie nie znał). W tej sytuacji jedyną szansą Niemców było zaskoczenie przeciwnika atakiem z jak najmniejszej odległości, bowiem przy walce na dystans opancerzenie i szybkość „Sydney” dawały krążownikowi australijskiemu znaczną przewagę.
Podczas powtarzających się pytań i coraz bardziej niejasnych odpowiedzi, co trwało blisko pół godziny, obie jednostki zbliżyły się do siebie na ok. 1000 – 1200 metrów, płynąc równolegle w tym samym kierunku. O godzinie 17:30 Detmers postanowił wykorzystać szansę i dał rozkaz „Tarnung fallen lassen” („zrzucić maskowanie”) i otworzyć ogień. Pierwsze salwy niemieckie całkowicie zaskoczyły Australijczyków. Zgodnie z zeznaniami jeńców niemieckich „Sydney” został trafiony co najmniej 50 pociskami 150 mm, a ogień szybkostrzelnych działek przeciwlotniczych 20 mm zmasakrował obsadę pomostu i otwartych pokładów krążownika. Według zeznań jeńców „Sydney” został również trafiony jedną torpedą. Zgodnie z późniejszymi przeprowadzonymi badaniami wraku „Sydney” i symulacjami komputerowymi, okręt ten został trafiony przynajmniej 87 pociskami 150 mm, 400 pociskami 37 mm oraz ok. 3000 pociskami 20 mm oraz torpedą, która wybuchła tuż przed wieżą działową „A” czyniąc ją niezdolną do walki i poważnie niszcząc sekcję dziobową okrętu. W ciągu kilku minut krążownik mocno zanurzył się dziobem, a jego prędkość spadła do 5-7 węzłów. Jak wykazały przeprowadzone w roku 2009 badania wraku australijski krążownik wystrzelił w stronę krążownika niemieckiego 6 torped, ale żadna nie trafiła.
Artylerzyści „Sydney” przez pierwszych dwadzieścia minut starcia nie potrafili odpowiedzieć celnym ogniem. Przyczyną było zniszczenie dowództwa okrętu i centrali artyleryjskiej nad pomostem, ale w końcu kilka pocisków 152 mm z wieży działowej „X” trafiło maszynownię „Kormorana”, zniszczyło jedno z dział 150 mm wraz z obsługą i wywołało na śródokręciu gwałtowny pożar, który zaczął przesuwać się w kierunku rufy.
Obie jednostki zostały unieszkodliwione w wyniku starcia, choć Niemcy strzelali do krążownika jeszcze przez 25 minut. Następnie zaczęły się z wolna oddalać od siebie, przy czym „Kormoran” został na miejscu, a płonący „Sydney” kierował się powoli na południowy wschód, w stronę Perth, ale na pokładzie nie było widać śladów życia. Tuż przed północą, w zupełnych ciemnościach, załoga „Kormorana” dostrzegła błysk na horyzoncie i usłyszała serię dalekich eksplozji, co prawdopodobnie było spowodowane przedostaniem się ognia do komór amunicyjnych krążownika. HMAS „Sydney” zatonął wraz z całą załogą liczącą 645 marynarzy i oficerów.
Tymczasem na „Kormoranie” rozszerzał się gwałtowny pożar zagrażający eksplozją zmagazynowanych w rufowej ładowni min. W tej sytuacji Detmers nakazał opuszczenie i zatopienie okrętu. Zeszło z niego około 360 ludzi (ponad trzydziestu zginęło podczas bitwy). Otwarto zawory denne, ale statek nie tonął. Krótko po północy detonowały jednak miny oraz magazyn amunicji i „Kormoran” zatonął rufą naprzód w serii potężnych wybuchów.
317 członków załogi wraz z dowódcą uratowało się. Większość z nich zostało po kilku dniach wyłowionych z morza przez załogi australijskiego okrętu pomocniczego i statków „Koolinda” i AHS „Centaur”, a jedna łódź dotarła 28 listopada do wybrzeża w okolicach miejscowości Carnarvon w Zatoce Rekina. Wszyscy zostali przesłuchani, a następnie osadzeni w australijskich obozach jenieckich, skąd zwolniono ich i odesłano do Niemiec w roku 1947.
Pozostałości po HMAS „Sydney”.
Australijskie Muzeum Wojny (ang. Australian War Memorial) jest w posiadaniu jedynego śladu po krążowniku – tratwy ratunkowej typu Carley, odnalezionej przez . Tratwa ta została uszkodzona przez serie z broni maszynowej; znaleziono ją na morzu, w okolicy Zatoki Rekina, w kilka dni po bitwie. Tratwa nie nosiła oznakowania świadczącego, że pochodzi z HMAS „Sydney”.
Około 6 lutego 1942 roku inną tego typu tratwę ze zwłokami niezidentyfikowanego człowieka odkryto w pobliżu Wyspy Bożego Narodzenia w odległości 2500 km na zachód od miejsca bitwy. Zwłoki pochowano na wyspie; co się stało z tratwą, nie wiadomo. Dokumentacja dotycząca pochówku zaginęła podczas japońskiej okupacji wyspy, a powojenne poszukiwania na lokalnym cmentarzu nie dały rezultatu. W roku 2006 archeolodzy znaleźli jednak grób niezidentyfikowanej osoby, w której czaszce tkwił pocisk 9 mm lub (co również możliwe) odłamek pocisku artyleryjskiego. Badania szkieletu (także metodą DNA) nie pozwoliły zidentyfikować go jako członka załogi HMAS „Sydney”.
W marcu 1943 roku na plaży wyspy Moreton w stanie Queensland (około 60 km na północny wschód od Brisbane, a więc na wschodnim wybrzeżu kontynentu australijskiego) znaleziono kamizelkę ratunkową z HMAS „Sydney”, jest jednak prawdopodobne, że została ona zgubiona w tej okolicy na długo przed bitwą z Kormoranem.
Kontrowersje.
Zaraz po weryfikacji zeznań niemieckiej załogi „Kormorana” (a były one wyjątkowo zgodne) w prasie australijskiej pojawiły się wątpliwości co do prawdziwego przebiegu zdarzeń z 19 listopada 1941. Nawet specjalistom trudno było uwierzyć, że „statek handlowy” mógł posłać na dno w pełni sprawny i gotowy do boju okręt wojenny wraz z całą załogą. Wydało się również wątpliwe, że dowódca australijskiego okrętu zaniedbał do tego stopnia ostrożność, by zbliżyć się na odległość tysiąca metrów do udzielającego wykrętnych odpowiedzi „statku handlowego”. Pytano też, dlaczego z załogi „Sydney” nie ocalał nikt, podczas gdy większość załogi „Kormorana” zdołała opuścić pokład. Brak jakichkolwiek dowodów oraz opis wydarzeń pochodzący wyłącznie od Niemców stały się przyczynkiem szeregu spekulacji i licznych teorii spiskowych.
Sugerowano, że Niemcy, po wygranej bitwie morskiej, wymordowali rozbitków z „Sydney”. Inna teoria głosiła, że w akcji brała udział załoga niezidentyfikowanego japońskiego okrętu podwodnego. Zgodnie z tą drugą teorią udział Japończyków został utajniony, bowiem w tym czasie Japonia nie była jeszcze w stanie wojny z Australią. Wojnę wypowiedziano z obu stron 7 grudnia, po ataku na Pearl Harbor. Jednakże nie ma żadnych materialnych dowodów na to, że niemiecka załoga „Kormorana” dokonała zbrodni wojennej, jak również na to, że w bitwie brali udział Japończycy.
Powracająca w mediach australijskich dyskusja była przeładowana emocjami i daleka do wyciągnięcia ostatecznych wniosków. Np. na jesieni roku 2006 prasa opublikowała list Toma Burnetta, syna poległego kapitana HMAS „Sydney”, który zaprotestował przeciwko poszukiwaniom wraku krążownika, by nie urazić uczuć rodzin marynarzy. Jednak większość społeczeństwa Australii była za kontynuowaniem poszukiwań dla wyjaśnienia zagadki, a ruch o nazwie „Zatopiony, lecz nie zapomniany” (ang. Sunk-but-not-Forgotten) skupiał setki tysięcy ludzi.
Poszukiwania wraków.
Podstawową trudnością w zlokalizowaniu wraków obu jednostek była niemożność dokładnego ustalenia miejsca bitwy. Mogła ona przebiegać zarówno na pełnym morzu wiele kilometrów od wyspy Dirk Hartog, jak i dużo bliżej, na północny zachód od miejscowości Carnarvon. Firma HMAS Sydney Search Party Ltd, powstała w roku 1989, zaplanowała dalsze poszukiwania, w którym to celu zawarto porozumienie z „łowcą wraków” Davidem Mearnsem wsławionym zlokalizowaniem w lipcu 2001 roku wraku na północnym Atlantyku. Mearns uważał, że będzie w stanie zlokalizować oba wraki przy użyciu najnowszej technologii poszukiwawczej oraz na podstawie opublikowanych w ostatnich latach danych z szyfrowanych zapisków komandora Detmersa.
Niektóre fakty dotyczące bitwy i zatonięcia „Sydney” zostały ujawnione w oficjalnej historii działań Royal Australian Navy autorstwa G.H. Gilla, opublikowanej w 1957 roku. Dwa lata później komandor Detmers wydał drukiem swoje wspomnienia zatytułowane "Krążownik «Kormoran»" (polskie wydanie Gdańsk, 2011), oparte na prywatnym dzienniku rejsu i zapiskach dotyczących ostatniej bitwy. W latach 1997–1998 przeprowadzone zostało przez Połączony Stały Komitet Spraw Zagranicznych, Obrony i Handlu parlamentu australijskiego ("The Parliamentary Joint Standing Committee on Foreign Affairs, Defence and Trade") dochodzenie celem wyjaśnienia okoliczności zatopienia „Sydney”. Wykazało ono, że wyjaśnienia jeńców niemieckich udzielone w czasie przesłuchań pod koniec 1941 roku zawierają prawdopodobne odpowiedzi na wiele pytań. W czasie seminarium, które odbyło się we Fremantle w 2001 roku, przedstawiono parlamentarną rekomendację do prowadzenia poszukiwań obu wraków i wydzielenia publicznych środków na ten cel.
W sierpniu 2005 roku premier rządu australijskiego John Howard zapowiedział przekazanie firmie poszukiwawczej kwoty 1,3 mln dolarów australijskich; dalsze pół miliona obiecał rząd stanu Australia Zachodnia, a ćwierć miliona stan Nowa Południowa Walia; HMAS Sydney Search Party miała nadto obiecane fundusze w wysokości 8 milionów ze źródeł prywatnych. Poszukiwania miały zostać podjęte najpierw o okolicach Zatoki Rekina. Inna grupa poszukiwawcza zamierzała prowadzić badania w płytszych wodach przybrzeżnych. Do kwietnia roku 2007 poszukiwania nie przyniosły rezultatów. Były one prowadzone na szelfie przybrzeżnym, gdzie głębokości nie przekraczają 200 metrów, a dno jest stosunkowo gładkie i względnie płaskie.
Mearns, który zaczął poszukiwania z nastaniem wiosny (listopad 2007), zamierzał penetrować znacznie głębszy akwen, gdzie dno – poza granicą szelfu – opada do dwóch, a nawet czterech tysięcy metrów. Nie chciał on ani wydobywać, ani penetrować wraków, a jedynie sporządzić dokumentację fotograficzną i umieścić pamiątkowe plakietki. Sprzęt, jakim dysponował, to wysoce wyspecjalizowane batyskafy-roboty, dlatego poszukiwacz był pełen optymizmu, czemu dawał wyraz w wywiadach dla mediów. Jedyna trudność, jaką przewidywał, to ogromny obszar, który należy przeszukać (ok. 150–200 tys. mil kwadratowych).
W końcu 2005 ukazała się książka autorstwa australijskiej dziennikarki Glenys McDonald, oparta na wywiadach przeprowadzonych z ludźmi zamieszkującymi zachodnie wybrzeże w końcu roku 1941. Zgodnie z tymi (niezbyt wiarygodnymi) relacjami mieszkańcy wioski rybackiej Port Gregory – około 80 km na północ od Geraldton – mieli widzieć rozbłyski i słyszeć odgłosy kanonady mniej więcej w tym czasie, gdy „Sydney” i „Kormoran” toczyły swój śmiertelny bój. Oznaczałoby to, że bitwa miała miejsce dużo dalej na południe niż powszechnie przypuszczano.
Odnalezienie wraków.
17 marca 2008 premier Australii Kevin Rudd ogłosił, że po dwutygodniowej, szeroko zakrojonej, sponsorowanej przez rząd australijski akcji poszukiwawczej, w pobliżu zachodnich wybrzeży Australii (około 150 km na zachód od Shark Bay) odnaleziono wrak „Kormorana”. Wrak okrętu australijskiego, który był głównym celem poszukiwań, odnaleziono jeszcze w tym samym dniu, ale poinformowano o tym 24 godziny później.
Wrak „Kormorana” został zlokalizowany 12 marca 2008 roku, na głębokości 2560 metrów, rozłamany na dwie części oddalone od siebie o 1300 metrów. W godzinę po oświadczeniu premiera ekipa poszukiwawcza zlokalizowała również szczątki okrętu australijskiego, co ogłoszono publicznie następnego dnia. „Sydney” spoczywa na dnie morskim na głębokości ponad 2200 m, 180 km na zachód od Steep Point w Australii Zachodniej. Na skutek wielokrotnych trafień pociskami artyleryjskimi i torpedą okręt przełamał się przed pójściem na dno. Część dziobowa zatonęła pionowo w miejscu katastrofy, pozostałe sekcje tonęły skośnie, pozostając w odległości około 500 metrów na południowy wschód. Miejsce zatonięcia okrętów objęte jest ochroną na podstawie zapisów "Historic Shipwreck Act" i jakakolwiek działalność podwodna jest tam zabroniona bez specjalnego zezwolenia.

</doc>
<doc id="841460" url="https://pl.wikipedia.org/wiki?curid=841460" title="Herb gminy Chlewiska">
Herb gminy Chlewiska

Herb gminy Chlewiska to złożenie trzech herbów szlacheckich na półkolistej, trójpolowej tarczy. Mianowicie: W polu pierwszym (prawym), czerwonym rogacizna biała ułożona w słup. W polu drugim (lewym górnym) orzeł czarny z koroną na szyi ze zbrojną ręką z mieczem na złotym tle. W polu trzecim (lewym dolnym) łabędź biały zwrócony w prawo na niebieskim tle. Wszystkie te pola przedstawiają herby szlacheckie (kolejno: Odrowąż, Sołtyk i Łabędź). Pierwsza część nawiązuje do założycieli wsi - Szydłowieckich, trzecia do bocznej linii tego rodu - Chlewickich - pieczętujących się tymże znakiem.

</doc>
<doc id="841461" url="https://pl.wikipedia.org/wiki?curid=841461" title="Jagdwagen">
Jagdwagen

Jagdwagen (z niem. "pojazd myśliwski") - rodzaj myśliwskiego pojazdu konnego, otwartego, o skrzyni kanciastej z drabinką z tyłu na upolowaną zwierzynę.

</doc>
<doc id="841462" url="https://pl.wikipedia.org/wiki?curid=841462" title="Tadeusz Michejda">
Tadeusz Michejda

Tadeusz Michejda (ur. 26 września 1879 w Nawsiu, zm. 18 kwietnia 1956 w Warszawie) – polski działacz społeczny, lekarz i polityk. Senator III kadencji w II RP, poseł do Krajowej Rady Narodowej i na Sejm Ustawodawczy, w latach 1947–1951 minister zdrowia, następnie do 1952 minister bez teki. W latach 1949–1950 kierował Stronnictwem Pracy.
Życiorys.
Był synem pastora Franciszka Michejdy i Anny z domu Roiczek, a także bratem Władysława oraz bratankiem prawnika Jana Michejdy. W 1909 wziął ślub z Anną z domu Kühnel (zm. 1948), a w 1950 z Heleną z domu Filińska-Stawińska.
Ukończył polskie gimnazjum w Cieszynie, następnie podjął studia lekarskie na Uniwersytecie Jagiellońskim i na Uniwersytecie Karola w Pradze oraz w lekarskiej szkole wojskowej w Wiedniu, w 1906 na UJ został doktorem medycyny. Należał do organizacji młodzieżowej „Jedność” w Cieszynie, w czasie studiów prezes „Ogniska” w Pradze, Związku Akademików Polskich na Śląsku, „Znicza” i Towarzystwa Wzajemnej Pomocy Uczniów Uniwersytetu Jagiellońskiego.
Służył w armii Austro-Węgier w 1902 w 97 Pułku Piechoty, a w latach 1906–1909 jako lekarz wojskowy szpitalach w Wiedniu i Lwowie, zwolniony w stopniu kapitana rezerwy. W okresie 1906–1910 był asystentem i sekundariuszem w szpitalach w Wiedniu, a w 1911 lekarzem miejskim w Tuchowie. Następnie do 1921 pracował jako lekarz kolejowy i kopalniany w Suchej Górnej, od 1914 do 1915, był lekarzem garnizonowym w Krakowie. Członek zarządu głównego Polskiej Macierzy Szkolnej, był prezesem Polskiego Towarzystwa Gimnastycznego „Sokół”, „Sekretariatu Kresowego” i spółki wydawniczej „Dziennika Cieszyńskiego”. Należał też do Ligi Narodowej.
W 1918 jako członek Rady Narodowej Księstwa Cieszyńskiego uczestniczył w akcji rozbrajania wojsk okupacyjnych na Zaolziu, a w 1919 przewodniczył akcji plebiscytowej na tym terenie. Aresztowany podczas wojny polsko-czechosłowackiej przez władze czechosłowackie 28 stycznia 1919 za organizowanie zbrojnego oporu, przebywał w więzieniu garnizonowym w Morawskiej Ostrawie, następnie do 5 lutego w obozie jeńców i internowanych, zwolniony wskutek interwencji misji alianckiej, do końca sierpnia 1921 przebywał w Czechosłowacji po podziale Śląska Cieszyńskiego. W Wojsku Polskim otrzymał stopień kapitana lekarza rezerwy (ze starszeństwem od 1 czerwca 1919) przydzielony do 1 Batalionu Sanitarnego, należał do Związku Oficerów Rezerwy Rzeczypospolitej Polskiej. W latach 1921–1929 był lekarzem powiatowym w Działdowie, następnie do 1932 lekarzem naczelnym Kasy Chorych w Toruniu i kierownikiem własnego Zakładu Terapii Fizykalnej. W Toruniu należał do miejscowej parafii ewangelicko-augsburskiej.
Był członkiem wydziału powiatowego, sejmiku wojewódzkiego i zarządu Komunalnej Kasy Oszczędności w Toruniu. Należał również do rady nadzorczej Związku Obrony Kresów Zachodnich, zarządu okręgowego Polskiego Czerwonego Krzyża i wiceprezesem Pomorskiego Związku Lekarzy. W 1921 wstąpił do Narodowej Partii Robotniczej, w której był wiceprezesem zarządu okręgu, a także członkiem zarządu wojewódzkiego, rady nadzorczej i głównego komitetu wykonawczego. Prezes spółki wydawniczej „Obrona Ludu” w Toruniu.
Po przewrocie w maju 1926 stanął w opozycji wobec obozu sanacyjnego. Od 1932 prowadził praktykę prywatną i pracował w samorządzie, od 1937 był dyrektorem i lekarzem naczelnym Kasy Chorych w Ostrowie Wielkopolskim. W 1937 uczestnik kongresu zjednoczeniowego NPR, Polskiego Stronnictwa Chrześcijańskiej Demokracji i Związku Hallerczyków, na którym został wybrany do Rady Naczelnej i Zarządu Głównego nowo utworzonego Stronnictwa Pracy. Od 1936 związany z lożą masońską „Staszic” w Zagłębiu Dąbrowskim. W czasie II wojny światowej początkowo przebywał w Warszawie, od 1940 w Ostrowie Wielkopolskim i Cieszynie, poszukiwany przez Niemców wyjechał do Krakowa. W latach 1942–1945 naczelny lekarz Kasy Chorych w Rzeszowie, nie uczestniczył w konspiracji. Po wojnie krótko służył jako lekarz 10 Dywizji Piechoty, organizował Izbę Lekarską i Związek Zawodowy Lekarzy w Rzeszowie i w Ostrowie Wielkopolskim.
Pełnił mandat senatora III kadencji z ramienia Centrolewu, należał do Zespołu Senatorów ChD i NPR. Po wojnie pełnił mandat posła do Krajowej Rady Narodowej z ramienia SP, a następnie był posłem na Sejm Ustawodawczy (reprezentując kolejno SP i SD). Zasiadał także w Miejskiej Radzie Narodowej w Ostrowie Wielkopolskim.
Był wiceprezesem SP po reaktywacji jej działalności (od 1945). Od 1946 do 1949 był prezesem RN SP, a 6 lutego 1949 stanął na czele partii (jako przewodniczący Głównego Komitetu Wykonawczego). W lipcu 1950 wraz z częścią członków SP (które w kraju się rozwiązało) wstąpił do Stronnictwa Demokratycznego. W SD był wiceprzewodniczącym prezydium Centralnego Komitetu od 1950 do śmierci. Był radnym Miejskiej Rady Narodowej w Ostrowie Wielkopolskim i organizatorem tamtejszego Towarzystwa Przyjaźni Polsko-Radzieckiej. Od 10 stycznia 1946 wiceminister, a od lutego 1947 do stycznia 1951 minister zdrowia, następnie do listopada 1952 minister bez teki. W listopadzie 1949 został członkiem Ogólnokrajowego Komitetu Obchodu 70-lecia urodzin Józefa Stalina.
Wiceprezes Zarządu Głównego PCK, członek Rady Naczelnej Polskiego Związku Zachodniego (prezes honorowy okręgu Ostrów), Związku Bojowników o Wolność i Demokrację i TPPR, prezes Rady Naczelnej Spółdzielni Pracy Ministerstwa Zdrowia.
Pochowany na Cmentarzu Rakowickim w Krakowie.

</doc>
<doc id="841463" url="https://pl.wikipedia.org/wiki?curid=841463" title="Donikąd">
Donikąd

Donikąd (tytuł oryg. "Nowhere") – francusko-amerykański dramat filmowy science-fiction w reżyserii Gregga Arakiego z 1997 roku. Do udziału w filmie zaangażowano pokaźną grupę aktorów młodego pokolenia, wśród których znaleźli się między innymi James Duval, Christina Applegate, Heather Graham, Ryan Phillippe i Denise Richards. Jest to trzeci, finałowy projekt z trylogii Arakiego "Teenage Apocalypse Trilogy", portretującej współczesną dorastającą młodzież.
Film promowano sloganem reklamowym: "Kwasowe „Beverly Hills, 90210”".
Fabuła.
Nastolatkowie Dark i Mel, para głównych bohaterów, żyją w stałym związku. Mimo tego są sobie niewierni i zdradzają się wzajemnie w aktach biseksualnych kontaktów. Nie mniej kontrowersyjne okazują się pomysły na codzienność pozostałych bohaterów filmu – m.in. muzyka rockowego-geja, oszalałej na punkcie seksu pary nihilistów, sadomasochistycznego motocyklisty czy anorektyczek – którzy używają życia do granic możliwości. Pobocznym wątkiem są tajemnicze porwania obcych, którzy na uprowadzonych Ziemianach dokonują badań i obserwacji.
Zobacz też.
Pozostałe filmy przynależne do trylogii "Teenage Apocalypse Trilogy" :

</doc>
<doc id="841464" url="https://pl.wikipedia.org/wiki?curid=841464" title="Nowhere">
Nowhere



</doc>
<doc id="841466" url="https://pl.wikipedia.org/wiki?curid=841466" title="David Chase">
David Chase

David Henry DeCesare (ur. 22 sierpnia 1945 w Mount Vernon, Nowy Jork) – amerykański scenarzysta, reżyser i producent filmowy pochodzenia włoskiego. Największą sławę przyniosło mu stworzenie serialu HBO "Rodzina Soprano", który opisuje mafię z New Jersey. Serial miał swoją premierę w 1999 i od razu zyskał wielką sławę. W 1978 zdobył swoją pierwszą nagrodę Emmy za najlepszą serial dramatyczny "Prywatny detektyw Jim Rockford" ("The Rockford Files"). W 2005 otrzymał specjalną nagrodę im. Edgara Allana Poego przyznawaną przez Mystery Writers of America za całokształt twórczości.
Dorastał we włosko-amerykańskiej rodzinie w Clifton w New Jersey. Jego ojciec, Henry Chase, właściciel sklepu z narzędziami, zmienił nazwisko z „DeCesare” na „Chase” na długo przed urodzeniem syna. W 1964, po ukończeniu szkoły średniej, David Chase uczęszczał na Wake Forest University w Winston-Salem. Występował jako perkusista w zespole rockowym i starał się być profesjonalnym muzykiem, grając na perkusji i basie, próbując być częścią odnoszącego sukcesy zespołu rockowego w latach 60. na scenie muzycznej East Coast. Zainteresował się filmem po obejrzeniu dramatu gangsterskiego "Wróg publiczny nr 1" (1931) z Jamesem Cagneyem i serialu kryminalnego "Nietykalni" (1959) z Robertem Stack. Po dwóch latach przeniósł się na Uniwersytet Nowojorski, gdzie postanowił kontynuować karierę filmową, choć decyzja ta nie została dobrze przyjęta przez jego rodziców. Następnie uczęszczał do szkoły filmowej Tisch School of the Arts przy Uniwersytecie Stanforda.
Był głównym scenarzystą i producentem 20. odcinków serialu kryminalnego NBC "Prywatny detektyw Jim Rockford" ("The Rockford Files", 1976–1979) z udziałem Jamesa Garnera w roli prywatnego detektywa Jamesa Scotta „Jima” Rockforda, wyreżyserował i napisał scenariusz do jednego z odcinków serialu NBC "Nowa seria Alfred Hitchcock przedstawia" - pt. „Enough Rope for Two” (1986) z Jeffem Fahey, Darlanne Fluegel i Timem Daly oraz był scenarzystą i producentem wykonawczym "Przystanku Alaska" (1993–1995).
Był reżyserem i scenarzystą dramatu "Not Fade Away" (2012) z Bellą Heathcote i Jamesem Gandolfini.
Zasiadał w jury sekcji „Horyzonty” na 71. MFF w Wenecji (2014).

</doc>
<doc id="841469" url="https://pl.wikipedia.org/wiki?curid=841469" title="Kościół św. Marcina w Krzeszowicach">
Kościół św. Marcina w Krzeszowicach

Kościół św. Marcina z Tours – neogotycki kościół położony w zachodniej części centrum Krzeszowic nad Krzeszówką.
Wcześniejsza świątynia istniała tu prawdopodobnie w 1337. Obecną wzniesiono w latach 1832 i 1840-1844 według projektu Karola Perciera, Leonarda Fontaine i Karola Fryderyka Schinkla.
Kościół jest murowany z cegły, natomiast fasada licowana jest piaskowcem. W przyziemiu fasady mieści się otwarty przedsionek, poprzedzony trzema ostrołukowymi arkadami. Powyżej, na konsolach umieszczono figury czterech ewangelistów. Centralnym elementem fasady jest rozeta wypełniona maswerkiem, po bokach której znajdują się herby fundatorów: Pilawa Potockich i Korczak Branickich. Niski, trójkątny szczyt zwieńczony jest ażurową kamienną balustradą, na której umieszczono figurę św. Michała Archanioła. Fasada flankowana jest przez niewydatne przypory, przechodzące ponad dachem w ażurowe wieżyczki w formie cyboriów.
W 1908 pochowano w nim Andrzeja Potockiego. W podziemiu znajduje się nekropolia z grobami 15 przedstawicieli krzeszowickiej linii Potockich, m.in. Katarzyny Potockiej (1825–1907).
Kościół znajduje się na obszarze "Krzeszowice (Natura 2000)", projektowanego specjalnego obszaru ochrony siedlisk, aktualnie obszaru mającego znaczenie dla Wspólnoty. Utworzony został w celu ochrony kolonii rozrodczej nietoperzy (nocka orzęsionego) zlokalizowanego właśnie na terenie kościoła św. Marcina oraz na okolicznych miejscach żerowania (Park Miejski, Aleja Spacerowa). Jest to kluczowa kolonia rozrodcza nocka orzęsionego – druga pod względem liczebności tego nietoperza w Polsce.

</doc>
<doc id="841470" url="https://pl.wikipedia.org/wiki?curid=841470" title="Komisarz do Spraw Indian">
Komisarz do Spraw Indian



</doc>
<doc id="841472" url="https://pl.wikipedia.org/wiki?curid=841472" title="Kocz (powóz)">
Kocz (powóz)

Kocz (węg. "kocsi", tzn. pochodzący z "Kocs" – miejscowości nad Rabą) – pierwszy pojazd resorowany, czterokołowy, dwuosiowy, pochodzący z Węgier. Znany od XVI wieku, po kolejnych przemianach popularny do XIX wieku. Produkowany także w Polsce. Jako lekki półkryty lub kryty pojazd wyparł wcześniejsze karety. Resorowanie początkowo wykonane było przez zawieszenie skrzyni na skórzanych pasach lub łańcuchach.
W XIX w. koczami nazywano niekiedy powozy.

</doc>
<doc id="841473" url="https://pl.wikipedia.org/wiki?curid=841473" title="Metoda elementów dyskretnych">
Metoda elementów dyskretnych

Metoda elementów dyskretnych () – zbiór metod numerycznych i algorytmów mające na celu obliczenie właściwości fizycznych dużej liczby obiektów w ruchu swobodnym. Przykładowymi obiektami (najczęściej występującymi w symulacjach) są:
Schemat działania.
Symulacja MED (DEM) rozpoczyna się od umieszczenia obiektów w określonych pozycjach i nadanie im prędkości początkowych. Całkowity czas symulacji zostaje podzielony na dużą ilość przedziałów czasowych i dla pojedynczego przedziału dokonywane są obliczenia na każdym obiekcie.
Obliczenia te dla pojedynczego przedziału mają najczęściej następujący schemat:
W punkcie drugim najczęściej są wyliczane:
Dobór obliczanych parametrów zależy od rodzaju przeprowadzanych symulacji i wymagań użytkownika.
W punkcie trzecim stosowane są metody integrujące, tj.:
i inne.
Zastosowanie.
W chwili obecnej większość programów wykorzystujących MED znajduje się w fazie testów i jest wykorzystywane głównie przez instytuty badawcze. W związku z tym zastosowanie tego typu programów może być o wiele szersze niż te jakie na dzisiaj przewidujemy.
Obecnie stosuje się między innymi w:
wytrzymałości materiału i jego zachowania przy użyciu dużych sił działających na nie.

</doc>
<doc id="841474" url="https://pl.wikipedia.org/wiki?curid=841474" title="I liga urugwajska w piłce nożnej (1931)">
I liga urugwajska w piłce nożnej (1931)

Mistrzostwa Urugwaju w roku 1931 były mistrzostwami rozgrywanymi według systemu, w którym wszystkie kluby rozgrywały ze sobą mecze każdy z każdym u siebie i na wyjeździe, a o tytule mistrza i dalszej kolejności decydowała końcowa tabela. Z ligi spadł jeden klub i ponieważ nikt nie awansował, liga zmniejszyła się z 12 do 11 klubów.
Ogólne zgromadzenie urugwajskiej federacji piłkarskiej AUF (Asocación Uruguaya de Fútbol) utworzyło 29 kwietnia 1932 roku urugwajską ligę zawodową złożoną z 11 klubów które pozostały w pierwszej lidze po sezonie roku 1931.

</doc>
<doc id="841476" url="https://pl.wikipedia.org/wiki?curid=841476" title="George Fergusson">
George Fergusson

George Raukawa Fergusson (ur. 30 września 1955) – brytyjski dyplomata. Od kwietnia 2006 do 18 maja 2010 brytyjski Wysoki Komisarz (ambasador) w Nowej Zelandii i Samoa, gubernator Pitcairn, Henderson, Ducie i Oeno. Zastąpił na stanowisku Richarda Fella. W latach 2012–2016 pełnił funkcję gubernatora Bermudów.
Życiorys.
Imię "Ruokawa" jest pochodzenia maoryskiego. Kariera zawodowa Fergussona jest ściśle związana z dyplomacją. W 1978 rozpoczął pracę w rządowym Biurze Irlandii Północnej ("Northern Ireland Office"). W 1988 trafił do Foreign Office, z którym związał większość życia zawodowego. Od 1991 do był dyrektorem Departamentu Wschodniego. W 1994 wyjechał jako dyplomata do Seulu. W 1996 powrócił do Londynu i objął w kierownictwo Departamentu Południowej Afryki, a później Departamentu Republiki Irlandii w Foreign Office. 
W 1999 Fergusson został konsulem generalnym w Bostonie. W kwietniu 2006 został Wysokim Komisarzem w Nowej Zelandii i jednocześnie gubernatorem Pitcairn.
Jego ojciec Lord Ballantrae był gubernatorem Nowej Zelandii w latach 1962–1967. Fergusson jest żonaty, ma trzy córki. W 2005 zginął mu syn. W 2010 jego następcą na stanowisku Wysokiego Komisarza została Victoria Treadell. 23 maja 2012 powierzono mu stanowisko gubernatora Bermudów. Funkcję tę pełnił do 2 sierpnia 2016.

</doc>
<doc id="841481" url="https://pl.wikipedia.org/wiki?curid=841481" title="Nie wierzcie elektrykom">
Nie wierzcie elektrykom

Nie wierzcie elektrykom – druga płyta zespołu Big Cyc wydana 22 lutego 1991 przez Polskie Nagrania „Muza”, w 1995 ukazała się reedycja albumu wydana przez Silverton. W 2019 firma Hussar Records wydała album na winylu.
Na płycie zespół parodiował różne gatunki muzyczne – m.in. hard-rock w stylu TSA („Biały miś”), w tekstach piętnował m.in. klerykalizm ("Chrześcijańscy kanibale") i narodowe wady Polaków ("Polacy"). Utwór „Marian, wierny kibic” w ironiczny, lecz i nieco realistyczny sposób przedstawia zachowanie polskich kibiców piłki nożnej, a tekst można odnieść również do dzisiejszych ekscesów na stadionach. „Oszukani partyzanci” jest utworem opisującym fałsz i hipokryzję tzw. działaczy narodowych. „Ruskie idą” to z kolei utwór o opuszczających Polskę wojskach rosyjskich. Między utworami znalazły się ich prześmiewcze i surrealistyczne komentarze, co było wstępem do programów telewizyjnych w rodzaju "Lalamido". Pewne kontrowersje wywołała okładka płyty. Przedstawiała ona rysunek Lecha Wałęsy w koszulce z literką S stylizowaną na logo Supermana, ze znaczkiem Playboya w klapie. Płyta uzyskała status złotej płyty.
Skład.
gościnnie

</doc>
<doc id="841482" url="https://pl.wikipedia.org/wiki?curid=841482" title="Metoda Elementów Dyskretnych">
Metoda Elementów Dyskretnych



</doc>
<doc id="841484" url="https://pl.wikipedia.org/wiki?curid=841484" title="André Gagnon">
André Gagnon

André Gagnon (ur. 2 sierpnia 1936 w St-Pacôme-de-Kamouraska w prowincji Quebec, zm. 3 grudnia 2020) – kanadyjski kompozytor. Początkowo komponował utwory wybitnie klasyczne, jednak w latach 70. jego muzyka przeobraziła się i stała się bardziej współczesna.
André Gagnon skomponował również muzykę dla wielu artystów, takich jak Diane Dufresne (Le 304), Renée Claude ("Je suis une femme d'aujourd'hui", "Ballade pour mes vieux jours") czy Nicole Martin (Mannequin).
Dyskografia.
Albumy
Single, piosenki

</doc>
<doc id="841511" url="https://pl.wikipedia.org/wiki?curid=841511" title="Kozia Góra (powiat białogardzki)">
Kozia Góra (powiat białogardzki)

Kozia Góra (niem. "Koseeger") – osada w Polsce położona w województwie zachodniopomorskim, w powiecie białogardzkim, w gminie Karlino. W latach 1975–1998 osada należała do województwa koszalińskiego. W roku 2007 osada liczyła 187 mieszkańców. Miejscowość wchodzi w skład sołectwa Malonowo, jest największą osadą w gminie.
Geografia.
Osada leży ok. 1,5 km na wschód od Malonowa, przy drodze krajowej nr 6, między Karlinem a Malonowem, nad rzeką Młynówką.
Historia.
Wieś folwarczna, wszystkie budynki mieszkalne i gospodarcze należały do folwarku, którego fundatorem byli dawni właściciele majątku. Zabudowania dworskie znajdują się pomiędzy szosą a parkiem dworskim. Pozostałe zabudowania (służebne w stosunku do majątku) zbudowano przed rzeką Młynówką. Od XIV do 1. poł. XX wieku osada była w posiadaniu rodu von Podewils, który był ściśle związany z dworem książęcym w Szczecinie. M.in. Adam Podewils jeździł z poselstwem do króla Kazimierza Jagiellończyka proszącym o rękę Anny Jagiellonki dla Bogusława X, natomiast Piotr Podewils towarzyszył księciu w wyprawie do Ziemi Świętej. W 1818 roku majątki Kozia Góra i Malonowo zostały połączone; dobra objął Heinrich F. Podewils i w majątku zbudował dwór, budynki gospodarcze, założył park i ogród dworski. Przed II wojną światową właścicielką Koziej Góry była hrabina Jadwiga Ponińska z domu Podewils. Po wojnie stacjonowały w miejscowości wojska radzieckie. Od 1947 r. majątek i pałac przejęły PGR.
Zabytki.
Do wojewódzkiego rejestru zabytków wpisane są:
inne zabytki:
Przyroda.
Na nieczynnym cmentarzu rosną pomniki przyrody: lipa drobnolistna o obw. 310 cm i wys. 32 m, trzy buki zwyczajne o obw. 195, 265, 285 cm i wys. 30 m. 
Kultura i sport.
W osadzie jest boisko sportowe. 
Komunikacja.
W Koziej Górze znajduje się przystanek komunikacji autobusowej.

</doc>
<doc id="841520" url="https://pl.wikipedia.org/wiki?curid=841520" title="Alojzy Kaufmann">
Alojzy Kaufmann

Alojzy Kaufmann (ur. 3 października 1772 r. w Widnawie, zm. 23 lipca 1847 r. w Cieszynie) – prawnik morawskiego pochodzenia, długoletni burmistrz Cieszyna, autor monumentalnej "Kroniki miasta Cieszyna" (niem. "Gedenkbuch der Stadt Teschen").
Nie ustalono dotychczas gdzie i kiedy dokładnie Alojzy Kaufmann się urodził. Przez długi czas sądzono, że urodził się w 1773 w Cieszynie. Najprawdopodobniej jednak miało to miejsce w Widnawie, a w każdym razie tam został ochrzczony 3 października 1772 pod imionami Aloisius Jacobus Michael Franciscus. Był synem Johanna Michaela Kaufmanna, miejskiego urzędnika podatkowego i Marii Anny.
W 1787 r. ukończył gimnazjum w Cieszynie, po czym studiował prawo na Uniwersytecie Karola w Pradze, jednak brak jest dowodów, by studia ukończył i zwieńczył je dyplomem. Był syndykiem i radcą kryminalnym w Nowym Jiczynie, od 1804 roku syndykiem i I radcą magistrackim w Cieszynie, wreszcie od 1814 roku burmistrzem tego miasta i przełożonym cieszyńskiego sądu kryminalnego, które to stanowiska piastował aż do swej śmierci (przez 33 lata). Był najdłużej urzędującym burmistrzem w dziejach miasta.
Pozostawił monumentalną "Kronikę miasta Cieszyna" w czterech tomach (1233 stron rękopisu), będącą do chwili obecnej jednym z podstawowych źródeł do dziejów miasta.
Został pochowany na cmentarzu przy kościele św. Trójcy w Cieszynie.

</doc>
<doc id="841546" url="https://pl.wikipedia.org/wiki?curid=841546" title="Szymanowice (powiat legnicki)">
Szymanowice (powiat legnicki)

Szymanowice – wieś w Polsce położona w województwie dolnośląskim, w powiecie legnickim, w gminie Krotoszyce.
Nieopodal wsi znajduje się węzeł drogowy "Legnica Południe" łączący drogę ekspresową S3 z autostradą A4.
Podział administracyjny.
W latach 1975–1998 miejscowość administracyjnie należała do województwa legnickiego.
Zabytki.
Do wojewódzkiego rejestru zabytków wpisany jest:

</doc>
<doc id="841554" url="https://pl.wikipedia.org/wiki?curid=841554" title="Jay Warren">
Jay Warren

Jay Warren (ur. 29 lipca 1956), polityk Pitcairn, burmistrz wysp od 15 grudnia 2004 do 9 grudnia 2007. Objął urząd po Brendzie Christian, siostrze Steve'a Christiana, który został pozbawiony urzędu burmistrza w związku z oskarżeniami o gwałty na nieletnich na wyspie. (Pitcairn liczy 49 mieszkańców)
Życiorys.
Warren już wcześniej odgrywał istotną rolę w życiu politycznym wysp i był bardzo wpływową postacią. W 1982 został członkiem Rady Wyspy. W 1985 został przewodniczącym Komitetu Wewnętrznego. 1 stycznia 1991 został "Magistrate" na Pitcairn (ówczesna nazwa obecnego urzędu burmistrza) i urząd sprawował do 31 grudnia 1999, kiedy zastąpił go Steve Christian. 
24 października 2004 Warren został oskarżony w procesie o gwałty na nieletnich lecz był jedynym z siedmiu mężczyzn, którego nie uznano winnym przestępstwa. Dzięki temu mógł 15 grudnia 2004 objąć stanowisko burmistrza Pitcairn, które jest równoznaczne z funkcją szefa rządu. Burmistrz wybierany jest w powszechnym głosowaniu na okres trzech lat.
Jego siostra, Meralda Warren wchodzi w skład Rady Wyspy. 9 grudnia 2007 został zastąpiony na stanowisku przez Mike'a Warrena.

</doc>
<doc id="841558" url="https://pl.wikipedia.org/wiki?curid=841558" title="Greg Lauren">
Greg Lauren

Greg Lauren Dana Smith (ur. 6 stycznia 1970 w Nowym Jorku) – amerykański aktor, artysta malarz i projektant mody.
Wystąpił w roli Bretta Nelsona, byłego trenera piłki nożnej, który umawiał się z Niną (Tricia Cast) w operze mydlanej CBS "Żar młodości" ("The Young and the Restless", 1998–1999).
Życiorys.
Wczesne lata.
Urodził się w Nowym Jorku jako syn Susan Lauren i Jerry’ego Laurena, wicedyrektora wykonawczego projektów mody męskiej. Jest siostrzeńcem projektanta mody Ralpha Laurena. W 1991 ukończył studia na Uniwersytecie Princeton z tytułem licencjata z historii sztuki.
Kariera.
Po ukończeniu studiów przeniosła się do Los Angeles, aby spróbować sił w aktorstwie. Na małym ekranie pojawił się po raz pierwszy w operze mydlanej "Melrose Place" (1994). Napisał scenariusz, wyprodukował i zagrał w filmie Marca Forestera "Leżaki" ("Loungers", 1995). Dostał kilka innych małych ról w filmach kinowych, w tym w filmie fantasy "Batman Forever" (1995) czy komedii romantycznej "Powiedz tak" ("The Wedding Planner", 2001) z Jennifer Lopez. 
Odniósł sukces jako artysta malarz sprzedający swoje obrazy za piętnaście tysięcy dolarów takim gwiazdom jak Renée Zellweger, Demi Moore, Cuba Gooding Jr. czy Ben Stiller.
Stworzył wszystkie ubrania dla Chrisa Martina do teledysku Coldplay „Magic” (2014) i kostium dla Shailene Woodley do filmu "Zbuntowana" (2015).
Życie prywatne.
W kwietniu 2000 związał się z aktorką Elizabeth Berkley, którą poślubił 1 listopada 2003 w Esperanza Resort w Cabo San Lucas w Meksyku. Berkley oficjalnie zmieniła nazwisko na Elizabeth Berkley Lauren; jednak wciąż używa nazwiska panieńskiego. 5 marca 2012 roku, Berkley ogłosiła, że spodziewa się pierwszego dziecka latem. Berkley 8 dni przed swoimi 40. urodzinami, 20 lipca 2012 urodziła syna Sky Cole’a.

</doc>
<doc id="841559" url="https://pl.wikipedia.org/wiki?curid=841559" title="Pfänder">
Pfänder

Pfänder – szczyt o wysokości 1064 metrów n.p.m. położony w Północnych Alpach Wapiennych (Nördliche Kalkalpen), w Vorarlberg, Austria w pobliżu Bregenz nad Jeziorem Bodeńskim. Wierzchołek góry jest atrakcją turystyczną ze względu na rozległy widok na jezioro i okolicę.

</doc>
<doc id="841561" url="https://pl.wikipedia.org/wiki?curid=841561" title="Gretna F.C.">
Gretna F.C.

Gretna Football Club – szkocki klub piłkarski z miejscowości Gretna, działający w latach 1946–2008.
W mieście działał amatorski klub sportowy o nazwie Gretna Green, który został założony pod koniec XIX wieku, jednak zbankrutował w latach 20. XX w. W 1946, grupa lokalnych pracowników i mechaników powracających z frontów II wojny światowej, postanowiła założyć w mieście nowy klub i tak powstała Gretna F.C..
Do sezonu 2001/2002 grał w niższych ligach angielskich, a największym sukcesem był awans do 1 rundy Pucharu Anglii w sezonach 1991/1992 i 1993/1994.
W czerwcu 2002 uzyskano zgodę na przystąpienie do Scottish Football League. W sezonie 2004/2005 klub wygrał Scottish Third Division, bijąc rekordy zdobytych punktów i goli. W następnym sezonie klub zwyciężył w Scottish Second Division, a także odniósł największy sukces w historii, awansując do finału Pucharu Szkocji, gdzie uległ drużynie Heart of Midlothian w rzutach karnych 2:4 (po dogrywce 1:1). Jako finalista Pucharu Szkocji, klub zadebiutował w Pucharze UEFA ulegając irlandzkiemu Derry City F.C. 1:5 u siebie i remisując 2:2 na wyjeździe. W sezonie 2006/2007 klub awansował do Scottish Premier League zajmując pierwsze miejsce w Scottish Football League First Division. Z powodu nieudanego występu w lidze szkockiej w sezonie 2007/2008 klub rozpoczął procedurę upadłościową, za którą klub został ukarany przez władze ligi punktami ujemnymi. Gretna F.C. została postawiona w stan upadłości 3 czerwca 2008, a 8 czerwca 2008, klub ostatecznie został zlikwidowany. W tym samym roku powołano nowy klub, który przystąpił do amatorskich rozgrywek w Szkocji, zespół nosi nazwę Gretna FC 2008.

</doc>
<doc id="841590" url="https://pl.wikipedia.org/wiki?curid=841590" title="Gucek i Roch">
Gucek i Roch

Gucek i Roch – dwóch przyjaciół, współczesnych marynarzy, bohaterów komiksów Janusza Christy, rysowanych w latach 1978-1981 i wydanych na łamach Relaxu.
Są to nieliczne komiksy Janusza Christy, w których jako autora scenariusza podano inną osobę (Adama Kołodziejczyka), choć w rzeczywistości scenariusz napisał również Christa.
Pierwsze albumowe wydania komiksów miały miejsce w 1986 roku, a wydane zostały przez Krajową Agencję Wydawniczą. Drugie wydanie nastąpiło w 1988 roku. W 2004 roku Egmont Polska wznowił oba komiksy w tomiku pt. „Kajtek Koko i inni” – ale tylko w wersji czarno-białej.
Scenariusz komiksu.
Na okładce pierwszego wydania komiksu widnieje jako autor scenariusza Adam Kołodziejczyk, jednak faktycznym autorem jest sam Janusz Christa, co on sam tłumaczył następująco: "To był naczelny KAW-u. Mój dobry przyjaciel. Morze wódki wypiliśmy. Już nie żyje. Pewnego razu spytał, czy nie może się podpisać pod komiksem. Chciał być autorem, literatem. To jest jednak mój scenariusz. Niech mu ziemia lekką będzie."

</doc>
<doc id="841608" url="https://pl.wikipedia.org/wiki?curid=841608" title="Anchiano">
Anchiano

Anchiano – miejscowość w gminie Vinci, w regionie Toskania, prowincji Florencja, we Włoszech. Znajduje się tam muzeum i dom, w którym 15 kwietnia 1452 prawdopodobnie urodził się Leonardo da Vinci.

</doc>
<doc id="841626" url="https://pl.wikipedia.org/wiki?curid=841626" title="Romanistyka">
Romanistyka



</doc>
<doc id="841643" url="https://pl.wikipedia.org/wiki?curid=841643" title="Michael Clancy">
Michael Clancy

Michael Clancy (ur. 31 marca 1949, zm. 25 lutego 2010) – gubernator Świętej Heleny od października 2004 do 11 listopada 2007.
Na stanowisko został wyznaczony przez królową Elżbietę II, za radą rządu brytyjskiego. Gubernator wchodzi z urzędu w skład Rady Legislacyjnej (parlament wysp) i Rady Wykonawczej (rząd), pełniąc jednocześnie funkcję szefa rządu. Wyznacza również administratorów dla dwóch dependencji kolonii.

</doc>
<doc id="841648" url="https://pl.wikipedia.org/wiki?curid=841648" title="I liga urugwajska w piłce nożnej (1929)">
I liga urugwajska w piłce nożnej (1929)

Mistrzostwa Urugwaju w roku 1929 były mistrzostwami rozgrywanymi według systemu, w którym wszystkie kluby rozgrywały ze sobą mecze każdy z każdym u siebie i na wyjeździe, a o tytule mistrza i dalszej kolejności decydowała końcowa tabela. Z ligi spadły trzy kluby, a awansował tylko jeden, wobec czego liga zmniejszyła się z 14 do 12 klubów.
W następnym sezonie mistrzostw Urugwaju nie rozegrano z powodu pierwszych w historii mistrzostw świata w piłce nożnej.

</doc>
<doc id="841690" url="https://pl.wikipedia.org/wiki?curid=841690" title="Egzoszkielet wspomagany">
Egzoszkielet wspomagany

Sztuczny egzoszkielet lub pancerz wspomagany – mocowana na zewnątrz ciała powłoka, której celem jest wzmocnienie siły mięśni użytkownika. Egzoszkielet może wzmacniać wszystkie partie mięśni lub tylko niektóre (np. sztuczne ramię).
Poruszanie się w egzoszkielecie zależy od kilku czynników (właściwego dopasowania egzoszkieletu, odpowiedniego oprogramowania komputera sterującego, możliwości sterowania nim osoby z niego korzystającej). Za ruch urządzenia odpowiedzialny jest zazwyczaj system siłowników elektrycznych, pneumatycznych lub hydraulicznych mocowanych w jednolitej osłonie (kombinezonie). Aktywne egzoszkielety są zasilane przy pomocy różnego rodzaju silników lub energią z akumulatorów. Ruch jest nadzorowany zazwyczaj poprzez sterownik w postaci komputera.
Tematyka sztucznych egzoszkieletów jest poruszana w literaturze, filmach, czy grach SF, jak również jest tematem projektów badawczych prowadzonych w rzeczywistości. Pierwsze próby stworzenia egzoszkieletu sięgają lat 60. dwudziestego wieku, kiedy to firma General Electric prowadziła badania związane z projektem "Hardiman". Jednakże próby te, podobnie jak inne zakończyły się niepowodzeniem (w projekcie Hardiman ukończono jedynie ramię). Za przyczynę podaje się brak możliwości technicznych niezbędnych do ich realizacji w owym czasie. Obecnie prace nad egzoszkieletem są znacznie bardziej zaawansowane, o czym może świadczyć np. projekt "BLEEX" lub "HAL 5".
Zastosowanie.
Obecnie na świecie (głównie w USA i Japonii) trwają prace nad różnymi wersjami egzoszkieletów, jednak głównie z założeniem wykorzystania w celach wojskowych – dla poprawienia zdolności bojowych żołnierza na polu walki.
Egzoszkielety mogą mieć również zastosowanie dla celów cywilnych, np.
W 2016 egzoszkielet firmy SuitX, kosztujący 40 000 USD (ok. 160 tys. złotych) umożliwił chodzenie, osobie sparaliżowanej, do tej pory poruszającej się dzięki wózkowi inwalidzkiemu.
Sterowanie.
Sterowanie egzoszkieletem odbywać się może na 4 sposoby:

</doc>
