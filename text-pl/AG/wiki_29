<doc id="871640" url="https://pl.wikipedia.org/wiki?curid=871640" title="Lalita Wadżra">
Lalita Wadżra

Lalita Wadżra – wielki buddyjski mahasiddha z Indii, który otrzymał kompletny przekaz tantry Wadźrabhajrawa, inaczej zwanej Jamantaka, od Dżnianadakini, która przechowywała tę tantrę Buddy Siakjamuniego. 
Lalita Wadżra był nauczycielem z klasztoru Nalanda w Indiach. Po dogłębnych studiach, powodowany potrzebą odkrycia zapomnianych nauk o "Mandziuśrim, wadżra-przeraźliwym", otrzymał wizję tego bodhisattwy, z pouczeniem, jak odszukać nauki. Lalita Wadżra ostatecznie odnalazł miejsce, gdzie przechowywano tantrę Wadżrabhajrawę i gdzie przebywała Dżnianadakini Rolangma, która dała mu kompletny przekaz Jamantaki. 
Obecnie tantra Wadżrabhajrawa nauczana jest w szkołach gelug, sakja i niektórych podszkołach kagju buddyzmu tybetańskiego.

</doc>
<doc id="871641" url="https://pl.wikipedia.org/wiki?curid=871641" title="Jamantaka">
Jamantaka



</doc>
<doc id="871644" url="https://pl.wikipedia.org/wiki?curid=871644" title="Dokumenty papieskie">
Dokumenty papieskie

Dokumenty papieskie – akty prawne i inne dokumenty wydawane przez papieża. Nie wszystkie z nich pochodzą bezpośrednio z inicjatywy papieża, niemniej są przez niego sygnowane. Faktycznie mogą powstawać w wyniku pracy Kurii Rzymskiej lub soborów, albo synodów, ale ze względu na władzę absolutną papieża bez jego sygnatury nie mają mocy wiążącej. 
Podział dokumentów papieskich:

</doc>
<doc id="871646" url="https://pl.wikipedia.org/wiki?curid=871646" title="Marek Walburg">
Marek Walburg

Marek Walburg (ur. 16 września 1976 w Szczecinie) – polski piłkarz grający na pozycji obrońcy.
Walburg jest wychowankiem Pogoni Szczecin. Debiut w I lidze zaliczył w meczu przeciwko Hutnikowi Kraków 26 listopada 1994 (1-1). W rodzimym klubie występował z krótkimi przerwami (Błękitni Stargard, Chemik Police) do końca sezonu 2002/2003.
Później występował w Widzewie Łódź, klubie z III ligi duńskiej – kopenhaskim Boldklubben af 1893 i II-ligowym Świcie Nowy Dwór Mazowiecki (12 występów, 1 bramka).
Broniąc barw Pogoni, w ciągu 8 sezonów rozegrał 77 spotkań w ekstraklasie zdobywając 1 bramkę, w 58 min. wyjazdowego meczu w Ostrowcu Świętokrzyskim z miejscowym KSZO (19 kwietnia 2003, 1-0).
W sumie w I lidze rozegrał 98 meczów (77 w Pogoni-1 gol, oraz 21 w Widzewie).
W 1999 r. pojechał z kadrą U-23 na turniej towarzyski do Argentyny, gdzie wystąpił w 2 meczach.
Jesienią 2006 rozegrał towarzysko kilka spotkań w zespole rezerw Pogoni, by w lipcu 2007 r., po przejęciu klubu przez nowych właścicieli, ponownie zostać piłkarzem pierwszej drużyny Pogoni Szczecin, grającej w IV lidze.

</doc>
<doc id="871647" url="https://pl.wikipedia.org/wiki?curid=871647" title="Okunie">
Okunie

jeziora w Polsce:

</doc>
<doc id="871648" url="https://pl.wikipedia.org/wiki?curid=871648" title="Triamcynolon">
Triamcynolon

Triamcynolon – organiczny związek chemiczny, fluorowany kortykosteroid, syntetyczna pochodna prednizolonu.
Działanie.
Średnio silne działanie przeciwzapalne i łagodzące objawy uczulenia, po zastosowaniu na skórę wchłania się częściowo do krwiobiegu i wywołuje działanie układowe. Swoje działanie wywołuje na około 12-36 godzin (podany doustnie).
Zastosowanie.
Choroby skóry (łuszczyca, uczulenia kontaktowe, świąd skóry, oparzenia słoneczne). Typowe wskazania : łojotokowe zapalenie skóry, atopowe zapalenie skóry, liszaj pokrzywkowy, wyprysk kontaktowy alergiczny, rumień wielopostaciowy, toczeń rumieniowaty, liszaj płaski. Nie powinno stosować się na błony śluzowe, na zmiany nowotworowe lub wirusowe.
Znalazł on też zastosowanie w okulistyce (przy leczeniu stanów zapalnych siatkówki, bądź też przy wysiękowym AMD)
Działania niepożądane.
Jak w przypadku glikokortykosteroidów, najczęściej są to osteoporoza, miopatia i naczyniowa skaza krwotoczna ze znacznymi nierzadko wylew krwi oraz zanikami skóry.
Przy leczeniu okulistycznym mogą nastąpić powikłania w postaci zaćmy lub jaskry wtórnej.

</doc>
<doc id="871650" url="https://pl.wikipedia.org/wiki?curid=871650" title="I liga paragwajska w piłce nożnej (1929)">
I liga paragwajska w piłce nożnej (1929)

Mistrzem Paragwaju został klub Club Olimpia, natomiast wicemistrzem Paragwaju - Club Libertad.
Ponieważ mistrzostwa 1928 roku przeciągnęły się do lipca 1929 roku, mistrzostwa 1929 skrócono o połowę. Z tego powodu kluby grały ze sobą każdy z każdym tylko jeden mecz, bez rewanżów. Mistrzem Paragwaju został najlepszy w tabeli klub.
Z ligi nikt nie spadł, a ponieważ awansowały cztery kluby - CALT Asunción, Club Presidente Hayes, Presidente Alvear Asunción i Universo Asunción - liga zwiększyła się z 10 do 14 klubów.

</doc>
<doc id="871651" url="https://pl.wikipedia.org/wiki?curid=871651" title="Prądno">
Prądno

Prądno – kolonia wsi Krzynka w Polsce położona w województwie zachodniopomorskim, w powiecie myśliborskim, w gminie Barlinek.
W latach 1975–1998 kolonia administracyjnie należała do województwa gorzowskiego.

</doc>
<doc id="871657" url="https://pl.wikipedia.org/wiki?curid=871657" title="Przymiarki (Dzikówko)">
Przymiarki (Dzikówko)

Przymiarki – kolonia wsi Dzikówko w Polsce, położona w województwie zachodniopomorskim, w powiecie myśliborskim, w gminie Barlinek.
W latach 1975–1998 kolonia administracyjnie należała do województwa gorzowskiego.

</doc>
<doc id="871658" url="https://pl.wikipedia.org/wiki?curid=871658" title="Pustać (Dzikowo)">
Pustać (Dzikowo)

Pustać – kolonia wsi Dzikowo w Polsce, położona w województwie zachodniopomorskim, w powiecie myśliborskim, w gminie Barlinek.
W latach 1975–1998 kolonia administracyjnie należała do województwa gorzowskiego.

</doc>
<doc id="871661" url="https://pl.wikipedia.org/wiki?curid=871661" title="Rówienko">
Rówienko

2 miejscowości w Polsce:

</doc>
<doc id="871664" url="https://pl.wikipedia.org/wiki?curid=871664" title="Rówienko (województwo zachodniopomorskie)">
Rówienko (województwo zachodniopomorskie)

Rówienko – osada w Polsce położona w województwie zachodniopomorskim, w powiecie myśliborskim, w gminie Barlinek.
W latach 1975–1998 miejscowość administracyjnie należała do województwa gorzowskiego.
Zobacz też: Rówienko

</doc>
<doc id="871665" url="https://pl.wikipedia.org/wiki?curid=871665" title="Rezerwat przyrody Wda – Trzebiocha">
Rezerwat przyrody Wda – Trzebiocha

Rezerwat przyrody Wda – Trzebiocha – postulowany, faunistyczny rezerwat przyrody na obszarze Wdzydzkiego Parku Krajobrazowego (o powierzchni 9,07 ha). Rezerwat obejmuje przepływ rzeki Wdy na południe od Lipusza poprzez jezioro Schodno do ujścia Wdy do akwenu jezior Wdzydzkich, jak również fragment przepływu rzeki Trzebiochy od Grzybowskiego Młynu do jej ujścia do Wdy w okolicach Loryńca wraz z całym ekosystemem wodnym i przyrodniczym. Akwen rezerwatu obejmuje tarliska jedynej w Polsce populacji troci jeziorowej tzw. troci wdzydzkiej. Wody rezerwatu stanowią element szlaków wodnych Graniczna – Trzebiocha i Wda. Występują tu również stanowiska roślin chronionych takich jak bagno zwyczajne, storczyk plamisty, widłak jałowcowaty i kocanki piaskowe jak również roślin rzadkich: bobrek trójlistkowy, kozłek dwupienny i skrzyp zimowy. Najbliższe miejscowości to Czarlina i Loryniec. Obszar rezerwatu znajduje się na turystycznych szlakach Kamiennych Kręgów i Kaszubskim.

</doc>
<doc id="871666" url="https://pl.wikipedia.org/wiki?curid=871666" title="GE E60">
GE E60

GE E60 - amerykańska lokomotywa elektryczna produkowana przez GE Transportation.
E60C.
Pierwszą wersją lokomotywy E60 była E60C zamówiona przez BM&amp;LM. Pomiędzy 1972 a 1976 rokiem linie te zamówiły 6 lokomotyw E60C (o numerach 6000-6005). Były one przeznaczone do obsługi składów transportujących węgiel z kopalni Black Mesa (Kayenta, w stanie Arizona) do odległej o 125 km elektrowni w Page. Lokomotywy tej wersji maja jedną kabinę maszynisty i jeden pantograf. Silniki lokomotyw E60C zasilane są prądem zmiennym o napięciu 50 kV wytwarzanym przez elektrownię w Page.
E60CP/E60CH.
Drugim nabywcą lokomotyw GE E60 był Amtrak. W latach 1974-1976 GE wyprodukował dla tych linii 26 lokomotyw E60 w dwóch E60CP i E60CH. Lokomotywy E60CP (7 sztuk o numerach 950, 952-957) zostało wyposażone w generatory pary i przeznaczone do obsługi składów pasażerskich z wagonami ogrzewanymi parą, E60CH (9 sztuk o numerach 951, 958-975) było przystosowanych do obsługi wagonów pasażerskich ogrzewanych elektrycznie. Lokomotywy E60CP i E60Ch miały kabiny maszynistów na obu końcach i dwa pantografy. W 1976 roku lokomotywy 951 i 957 zamieniły się numerami i w rezultacie elektrowozy E60CP miały numery z zakresu 950-956, a E60CH 957-975.
Masa lokomotyw E60 sprawiła, że słabo nadawały się one do obsługi składów pasażerskich. Dużym problemem okazała się skłonność tych lokomotyw do zbaczania podczas przyśpieszania. W rezultacie podczas testów przeprowadzanych przez Federal Railroad Administration dwukrotnie doszło do wykolejenia lokomotyw tego typu. Problemy ze zboczeniem i skutkujące zwiększonym zużyciem szyn i ryzykiem wykolejenia sprawiły, że FRA obniżyła dopuszczalną prędkość maksymalną lokomotyw E60 do 145 km/h (według projektów miała sięgać 193 km/h). W rezultacie Amtrac zrezygnował z dalszych zakupów lokomotyw E60 i zastąpił stare elektrowozy pasażerskie PRR GG1 produkowanymi na szwedzkiej licencji przez General Motors Electro-Motive Division lokomotywami AEM-7.
W 1984 roku po rozpoczęciu użytkowania elektrowozów AEM-7 większość E60 została zmagazynowana. Dziesięć E60CH (958-963, 967, 971-973) zostało w 1984 roku sprzedane firmie New Jersey Transit, E60CH 966 i 968 liniom Navajo Mine Railroad. W 1985 roku NJT odsprzedał lokomotywę numer 961 Navajo Mine Railroad. Lokomotywy E60 należące do NJT zostały wycofane w 1998 roku (zachowano lokomotywę 958), Navajo Mine Railroad wycofał E60 w 2003 roku.
E60MA.
W latach 1986-1988 Amtrak zmodernizował użytkowane E60. Z lokomotyw E60CP zdemontowano generatory pary, a cztery z nich otrzymały wyposażenie do obsługi wagonów ogrzewanych elektrycznie (HEP). Wszystkie lokomotywy E60 linii Amtrak zostały zmodernizowane, a ich oznaczenie zmieniono na E60MA (Motor Alternating). Otrzymały one także nowe numery z zakresu 600-610 (lokomotywy z HEP) oraz 620-621 (lokomotywy bez HEP). Zmodernizowane lokomotywy ważyły 183 tony, o 10,5 tony mniej niż przed modernizacją. Elektrowozy E60MA przeznaczono do obsługi ciężkich, dalekobieżnych składów pasażerskich takich jak "Crescent" (Nowy Jork-Nowy Orlean), "Silver Meteor" (Nowy Jork-Miami), "Broadway Limited" (Nowy Jork -Chicago), "Clocker" (Nowy Jork-Filadelfia).
W 2003 roku Amtrak wycofał E60MA. W kwietniu 2004 roku E60 603 została przekazana do muzeum kolei w Lancaster. Pozostałe zostały zezłomowane.
E60C-2.
Pomiędzy sierpniem 1982 a styczniem 1983 roku linie Black Mesa and Lake Powell zamówiły dwie dodatkowe lokomotywy W60C w wersji E60C-2. Podobnie jak starsze E60C miały one pojedynczą kabinę maszynisty i pantograf.
We wrześniu 1982 roku rozpoczęto dostawy E60C-2 dla Ferrocarriles Nacionales de México. Do grudnia 1983 miało być dostarczone 39 lokomotyw o numerach EA001-EA039. Podobnie jak lokomotywy linii Amtrak miały one mieć dwie kabiny maszynistów i pantografy. Zamówione lokomotywy miały obsługiwać pociągi na linii Meksyk-Irapuato. Problemy ekonomiczne sprawiły, że dopiero 24 lutego 1994 roku 28 lokomotyw weszło do służby na tej trasie, z czego sześć w następnych latach uległo awariom. Jedenaście pozostałych zostało zmagazynowane. 
Po prywatyzacji Ferrocarriles Nacionales de México 1997 roku używane E60 ((22 sztuki) zostały przejęte przez nowo powstałe Transportación Ferroviaria Mexicana, a zmagazynowane 110 sztuk pozostało własnością rządu.
W następnych latach meksykańskie E60C-2 zostały sprzedane. 22 lokomotywy sprzedano firmie GE w zamian za lokomotywy spalinowe GE AC4400CW. Trzy E60 zostały odsprzedane w 1999 roku amerykańskiej firmie Texas Utilities (TXU), kilka zakupiła BM&amp;LP, siedem Deseret-Western Railway (do obsługi składów towarowych wożących węgiel z kopalni w Rangely do elektrowni w Bonanzie), a siedem przez kanadyjską Montréal Agence Métropolitaine de Transport.

</doc>
<doc id="871670" url="https://pl.wikipedia.org/wiki?curid=871670" title="Siły Zbrojne Południa Rosji">
Siły Zbrojne Południa Rosji

Siły Zbrojne Południa Rosji (ros. Вооружённые силы Юга России, ВСЮР) – oficjalna nazwa antybolszewickich ("białych") wojsk rosyjskich, działających jako formacja od 8 stycznia 1919, gdy doszło do formalnego połączenia Armii Ochotniczej z Armią Dońską (do których przyłączyły się inne związki operacyjne "białych" Rosjan) do 10 maja 1920, gdy zostały formalnie przemianowane na Armię Rosyjską. Określane popularnie jako Armia Ochotnicza, zarówno przez współczesnych, jak i w historiografii.
Początkowo Dowódcą Sił Zbrojnych Południa Rosji był gen. Anton Denikin, a po odwrocie na Krym, gen. Piotr Wrangel. Wiosną 1919 armia rozpoczęła natarcie z Północnego Kaukazu w kierunkach północnym i zachodnim, w maju-czerwcu zajmując Donbas i Charków, a następnie 23 sierpnia Kijów. Na zdobytych ziemiach ukraińskich głoszono ideę jedynej i niepodzielnej Rosji, niszczono ukraińskie szkoły i organizacje kulturalne, wprowadzano masowe represje wobec ukraińskiej inteligencji.
31 sierpnia 1919 opuściła Kijów, który został zajęty przez armię URL i wspomagające ją oddziały UHA.
Walki pomiędzy Armią Ochotniczą a wojskami ukraińskimi trwały przez wrzesień i październik 1919. Z powodu ciężkiej sytuacji (epidemia tyfusu, brak amunicji) Komenda Główna UHA była zmuszona podpisać 6 listopada 1919 (oficjalnie 17 listopada) umowę o wejściu UHA w skład Armii Ochotniczej. Na wypełnienie tej umowy nie wyraził zgody dyktator ZURL Jewhen Petruszewycz, zresztą i tak nie zrealizowano jej z powodu szybkich sukcesów wojsk bolszewickich rozpoczynających walkę przeciw AO i jej szybkiego odwrotu.
Po zdobyciu w końcu czerwca 1919 r. Carycyna Siły Zbrojne Południa Rosji rozpoczęły marsz na Moskwę. Do połowy października 1919 r. odniosły szereg zwycięstw, zajmując kolejno Kursk, Woroneż i Orzeł. Następnie zostały jednak zmuszone do wycofania się. Przegrane bitwy pod Woroneżem i Kastornoje oznaczała ostatecznie przejście inicjatywy w wojnie na stronę czerwonych.
Resztki rozbitych Sił Zbrojnych Południa Rosji po ciężkich walkach na Kubaniu (luty-marzec 1920) wycofały się przez port w Noworosyjsku na Krym. 4 kwietnia 1920 gen. Anton Denikin podał się do dymisji i udał się na emigrację, a dowództwo przejął gen. Piotr Wrangel. 10 maja 1920 SZPR zostały oficjalnie przekształcone w Armię Rosyjską pod dowództwem Piotra Wrangla.

</doc>
<doc id="871672" url="https://pl.wikipedia.org/wiki?curid=871672" title="Oława (stacja kolejowa)">
Oława (stacja kolejowa)

Oława – stacja kolejowa w Oławie, w województwie dolnośląskim, w Polsce. Według klasyfikacji PKP ma kategorię dworca regionalnego. Stacja jest stacją graniczną tzw. dużej aglomeracji wrocławskiej, Dolnośląskiej Kolei Aglomeracyjnej na linii kolejowej nr 132.
Pasażerowie.
W roku 2017 wymiana pasażerska wyniosła 621 tys. osób (1,7 tys. dziennie), co dało jej 11. miejsce w Polsce.
W roku 2018 wymiana pasażerska wyniosła 730 tys. osób (2 tys. dziennie).
W roku 2019 wymiana pasażerska wyniosła 840 tys. osób (2,3 tys. dziennie).
W roku 2020 wymiana pasażerska wyniosła 549 tys. osób (1,5 tys. dziennie).
W roku 2021 stacja obsługiwała 1,9 tys. pasażerów na dobę (łącznie 694 tys. osób).
Modernizacja.
W dniu 21 kwietnia 2009 roku uroczyście przekazano do eksploatacji stację Oława po zakończeniu kontraktu „Modernizacja linii kolejowej E 30 na odcinku Opole-Wrocław-Legnica”.
Modernizacja objęła prawie 10 km toru i sieci trakcyjnej. Przebudowa obiektu objęła również most nad rzeką Oławą i wiaduktu drogowy, a nowym elementem w krajobrazie stacji są ekrany ochronne.
Inwestycja realizowana w ramach modernizacji Linii E 30 Opole-Wrocław-Legnica uwzględniła historyczny charakter stacji, obsługującej pasażerów od 1842, w którym uruchomiono pierwszą na Dolnym Śląsku trasę kolejową Wrocław-Oława. Tym samym ten budynek jest najstarszą na terenie obecnej Polski stacją kolejową znajdującą się w aktywnej jeszcze służbie i eksploatacji.
Kontrakt za kwotę ponad 66 milionów zł realizowały: Przedsiębiorstwo Robót Kolejowych i Inżynieryjnych we Wrocławiu S.A., DOLKOM Dolnośląskie Przedsiębiorstwo Napraw Infrastruktury Komunikacyjnej, Przedsiębiorstwo Robót Komunikacyjnych w Krakowie S.A.

</doc>
<doc id="871681" url="https://pl.wikipedia.org/wiki?curid=871681" title="Słonki (województwo zachodniopomorskie)">
Słonki (województwo zachodniopomorskie)

Słonki – kolonia w Polsce położona w województwie zachodniopomorskim, w powiecie myśliborskim, w gminie Barlinek.
W latach 1975–1998 miejscowość administracyjnie należała do województwa gorzowskiego.

</doc>
<doc id="871684" url="https://pl.wikipedia.org/wiki?curid=871684" title="Sucha (powiat myśliborski)">
Sucha (powiat myśliborski)

Sucha – osada leśna śródleśna w Polsce położona w województwie zachodniopomorskim, w powiecie myśliborskim, w gminie Barlinek.
W latach 1975–1998 miejscowość administracyjnie należała do województwa gorzowskiego.
Zobacz też: Sucha

</doc>
<doc id="871685" url="https://pl.wikipedia.org/wiki?curid=871685" title="Royal Air Maroc">
Royal Air Maroc

Royal Air Maroc – marokańskie narodowe linie lotnicze, z siedzibą w Casablance. Ma połączenia z Afryką, Bliskim Wschodem, Europą i Ameryką Północną. Głównym węzłem jest Port lotniczy Casablanca.
Agencja ratingowa Skytrax przyznała liniom cztery gwiazdki.
Flota.
Stan na 2022 r.

</doc>
<doc id="871688" url="https://pl.wikipedia.org/wiki?curid=871688" title="Euroregion Silesia">
Euroregion Silesia

Euroregion Silesia – jeden z szesnastu euroregionów w Polsce, położony w południowo-zachodniej części kraju.
Powstał we wrześniu 1998 roku na mocy porozumienia Stowarzyszenia Gmin Dorzecza Górnej Odry po stronie polskiej oraz Regionalnego Stowarzyszenia Współpracy Czesko-Polskiej Śląska Opolskiego po stronie czeskiej.
Euroregion skupia 19 gmin i miast po stronie polskiej (powiaty: raciborskiego, rybnickiego, wodzisławskiego w województwie śląskim oraz powiatu głubczyckiego w województwie opolskim) i 19 gmin i miast po stronie czeskiej.
Celem Euroregionu jest podejmowanie wspólnych działań dla rozwoju gospodarczego i społecznego regionu oraz zbliżenie jego mieszkańców i instytucji. Polska część Euroregionu leży w dorzeczu górnej Odry i obejmuje Kotlinę Raciborską, część Płaskowyżu Głubczyckiego i Kotliny Ostrawskiej, natomiast czeska część leży w dorzeczu Opawy i Morawicy.
Zgodnie ze statutem celem współpracy w Euroregionie Silesia jest podejmowanie wspólnych działań dla równomiernego i zrównoważonego rozwoju regionu oraz zbliżenia jego mieszkańców i instytucji po obu stronach granicy poprzez:

</doc>
<doc id="871689" url="https://pl.wikipedia.org/wiki?curid=871689" title="Hamilton Academical F.C.">
Hamilton Academical F.C.

Hamilton Academical – szkocki klub piłkarski z siedzibą w Hamilton, grający w Scottish Championship. Przydomek klubu to „The Accies”, a główną barwą - czerwony. Hamilton gra mecze na New Douglas Park, posiadającym 6 078 krzesełek. 
Największymi rywalem z racji położenia geograficznego są Motherwell, Airdrie United i Albion Rovers - mecze pomiędzy tymi zespołami określa się jako Lanarkshire derby.
Skład zespołu.
"Stan na 6 września 2015"

</doc>
<doc id="871690" url="https://pl.wikipedia.org/wiki?curid=871690" title="Hamilton Academical">
Hamilton Academical



</doc>
<doc id="871699" url="https://pl.wikipedia.org/wiki?curid=871699" title="Humberto Suazo">
Humberto Suazo

Humberto Andrés "Chupete" Suazo Pontivo (ur. 10 maja 1981 roku w San Antonio) – chilijski piłkarz występujący na pozycji napastnika.
Jest legendą meksykańskiego klubu CF Monterrey, do którego przeszedł w 2007 roku za sześć milionów dolarów. W jego barwach występował przez siedem lat; zdobył dwa mistrzostwa Meksyku i trzy razy wygrał Ligę Mistrzów CONCACAF, przez kilka miesięcy był również kapitanem zespołu. Przez wiele lat był najlepiej zarabiającym piłkarzem w lidze meksykańskiej, w 2008 roku zostając królem strzelców. Ze 121 golami we wszystkich rozgrywkach jest najlepszym strzelcem w historii klubu. Jego numer 26 po odejściu z Monterrey został zastrzeżony.
Kariera klubowa.
Humberto Suazo zawodową karierę rozpoczynał w 2000 roku w CD Ñublense. Następnie grał kolejno w takich klubach jak Deportes Magallanes, San Antonio Unido, San Luis Quillota, Audax Italiano oraz CSD Colo-Colo. W 2007 roku podpisał kontrakt z CF Monterrey. W debiutanckim sezonie w barwach nowego klubu stworzył duet napastników z Matíasem Fernándezem. W rozgrywkach pierwszej ligi meksykańskiej zdobył szesnaście bramek.
8 stycznia potwierdzono jego półroczne wypożyczenie do Realu Saragossa za 400 tys. euro oraz możliwość transferu definitywnego za 10 mln euro.
Kariera reprezentacyjna.
W reprezentacji Chile Suazo zadebiutował w 2005 roku. Rozegrał dla niej już 60 spotkań i strzelił 21 goli.

</doc>
<doc id="871700" url="https://pl.wikipedia.org/wiki?curid=871700" title="Kościół miejscowy">
Kościół miejscowy



</doc>
<doc id="871703" url="https://pl.wikipedia.org/wiki?curid=871703" title="St Johnstone F.C.">
St Johnstone F.C.



</doc>
<doc id="871704" url="https://pl.wikipedia.org/wiki?curid=871704" title="Adamów k. Zamościa">
Adamów k. Zamościa



</doc>
<doc id="871707" url="https://pl.wikipedia.org/wiki?curid=871707" title="Aleksandrów k. Biłgoraja">
Aleksandrów k. Biłgoraja



</doc>
<doc id="871710" url="https://pl.wikipedia.org/wiki?curid=871710" title="Więcław (gmina Barlinek)">
Więcław (gmina Barlinek)

Więcław – osada leśna w Polsce położona w województwie zachodniopomorskim, w powiecie myśliborskim, w gminie Barlinek.
W latach 1975–1998 miejscowość administracyjnie należała do województwa gorzowskiego.

</doc>
<doc id="871713" url="https://pl.wikipedia.org/wiki?curid=871713" title="Żelice (Jarząbki)">
Żelice (Jarząbki)

Żelice – osada wsi Jarząbki w Polsce, położona w województwie zachodniopomorskim, w powiecie myśliborskim, w gminie Barlinek.
W latach 1975–1998 osada administracyjnie należała do województwa gorzowskiego.

</doc>
<doc id="871715" url="https://pl.wikipedia.org/wiki?curid=871715" title="Stella Gniezno">
Stella Gniezno

KS Stella Gniezno – polski wielosekcyjny klub sportowy z siedzibą w Gnieźnie założony w 1915 r.
Zrzeszanie się Polaków w zaborze pruskim napotykało na liczne trudności. W przypadku towarzystw sportowych władze zaborcze ingerowały np. w nazwę klubów, dlatego też gnieźnianie musieli zrezygnować z szyldu Polonia. W styczniu 1916 r. na walnym zebraniu wybrano zarząd, którego prezesem został Wacław Wrześniewicz. Pierwszą sekcją Stelli, wiodącą prym do 1939 r., była piłka nożna. 
W latach powojennych największe sukcesy odnosili laskarze, którzy wielokrotnie sięgali po tytuł Mistrza Polski (1947, 1948, 1949, 1956, 1957, 1958, 1974; pod nazwą "Spójnia" w roku 1951, 1952, 1953). W sezonie 2008/2009 drużyna seniorów z sekcji hokejowej - po 12 latach przerwy - rozpoczęła grę w najwyższej klasie rozgrywkowej, by w 2011 roku znów znaleźć się w II lidze. Trenerem hokeistów jest obecnie Rafał Grotowski. 
W 2010 r. awans do ekstraklasy wywalczyły tenisistki stołowe (trenowane przez Tadeusza Nowaka), ale osiągane wyniki nie pozwoliły na utrzymanie się w gronie najlepszych i sezon 2010/2011 zakończył się spadkiem do I ligi.

</doc>
<doc id="871719" url="https://pl.wikipedia.org/wiki?curid=871719" title="Ugly Betty">
Ugly Betty



</doc>
<doc id="871721" url="https://pl.wikipedia.org/wiki?curid=871721" title="Czewoja II">
Czewoja II

Czewoja II odmiana herbu szlacheckiego Czewoja.
Opis herbu.
"W polu czerwonym krzyż kawalerski ćwiekowy, srebrny, między dwiema takimiż podkowami w pas barkami ku sobie. Klejnot: trzy pióra strusie."
Najwcześniejsze wzmianki.
Herb polski. Najstarsze wzmianki z 1409 r.
Herbowni.
Herb używany głównie w ziemi krakowskiej i sandomierskiej. Posługiwało się nim około 10 rodzin.

</doc>
<doc id="871723" url="https://pl.wikipedia.org/wiki?curid=871723" title="Jan Żabczyc">
Jan Żabczyc

Jan Żabczyc lub "Jan z Żabczyca", krypt.: "J. Z." (ur. po 1580, zm. po 1629) – poeta, paremiograf, autor pierwszego zbioru polskich kolęd, zatytułowanego "Symfonie anielskie abo Kolęda mieszkańcom ziemskim od muzyki niebieskiej, wdzięcznym okrzykiem na Dzień Narodzenia Pańskiego zaśpiewane" (wyd. Kraków, 1630).
Życiorys.
Prawdopodobnie pochodził z chłopskiej lub mieszczańskiej warstwy społecznej, wykształcenie zdobywał w Akademii Krakowskiej, gdzie się immatrykulował w roku 1612. Związany był z małopolskimi magnatami (Mniszchowie samborsko-sanoccy), na cześć których pisał (już przed rokiem 1610) utwory panegiryczne. Utrzymywał także dobre stosunki z małopolskimi rodzinami Kotkowskich i Gołuchowskich. Następnie przeniósł się na ziemię czerwieńską. W latach 1605-1630 publikował w Krakowie, gdzie spędził część życia.
Twórczość.
Jest autorem zbioru pt. "Symfonie anielskie..." (1630), zawierającym 36 kolęd, głównie w odmianie pasterskiej. Utwory charakteryzują się sporym zróżnicowaniem: począwszy od tematyki, a skończywszy na budowie wierszy. W zbiorze znalazły się także pastorałki zbudowane w formie dialogowej, zbliżone do jasełek. "Symfonie..." poprzedził "Instrukcją", w której zawarł odesłania do popularnych wówczas w Polsce melodii, na bazie których napisał kolędy. Posłużył się tym samym tzw. kontrafakturą, tzn. wykorzystał melodię piosenki świeckiej w pieśni o charakterze religijnym. 
W latach późniejszych zbiór był publikowany pod innym nazwiskiem – Jana Karola Dachnowskiego, stąd istnieją wątpliwości, czy Żabczyc nie był tylko kolekcjonerem bożonarodzeniowych utworów. Liczne pieśni z tego zbioru weszły na stałe do kanonu polskich kolęd, np. "Przybieżeli do Betlejem", "Pastuszkowie, bracia mili".
Ponadto Żabczyc był autorem zbiorów pt. "Praktyka dworska" (1615), "Etyka dworskie" (1615), "Polityka dworskie" (1616), "Quaternio, w którym się wyrażają Boskie sprawy niepojęte, aniołów, nieba, żywiołów powinności i obyczaje ludzkie" (1629). Wydania te zawierały głównie maksymy, wierszyki, parafrazy przysłów. Ponadto Żabczyc jest autorem parodii tzw. prognostyka astrologicznego pt. "Kalendarz wieczny" (1614).
Utwory o autorstwie niepewnym.
Pełniejszą bibliografię podaje M. Piszczkowski "Pisma J. Żabczyca", Lwów 1937, "Archiwum Towarzystwa Naukowego Lwowa", dz. 1, t. 5, zeszyt 3
O stylistyce i wersyfikacji Jana Żabczyca pisała Cecylia Galilej.

</doc>
<doc id="871726" url="https://pl.wikipedia.org/wiki?curid=871726" title="Park Tysiąclecia (Zielona Góra)">
Park Tysiąclecia (Zielona Góra)

Park Tysiąclecia w Zielonej Górze – park miejski w Zielonej Górze, znajduje się w ścisłym sąsiedztwie centrum miasta, pomiędzy ulicami Wazów, Bankową i Stanisława Staszica. Powstał w 1966 roku na terenie cmentarza. Odznacza się bogactwem flory – z drzew występują tu m.in.: lipa, klon, daglezja, miłorząb japoński czy żywotnik zachodni oraz liczne krzewy, m.in. forsycja i tawuła. Wśród przedstawicieli fauny, park upodobały sobie wiewiórki oraz – wyjątkowo liczne w mieście – sroki. 
Szczątkowo na przestrzeni całego parku widać pozostałości dawnej infrastruktury cmentarnej jak alejki czy fragmenty małej architektury W parku znajduje się też klasycystyczny budynek krematorium z 1922 (obecnie siedziba ZSP) oraz dobrze zachowany, monumentalny grobowiec znanego zielonogórskiego przemysłowca – Georga Beuchelta. W centralnej części parku zachowała się też mogiła z 1941 r. Wśród infrastruktury powojennej wyróżnia się plac zabaw i powstały pod koniec lat 90. XX w. skatepark.
Historia.
Przed II wojną światową był tu Cmentarz Zielonego Krzyża (Grünes Kreuz - Friedhof). Powstał w pierwszej połowie XVII w. i przez długie lata powiązany był z istniejącym na jego zachodnim skraju szpitalem. Budynek w 1912 roku przemianowano na przytułek dla starców (w związku z budową obok nowego szpitala przy ul. Wazów), po wojnie mieściła się tu Liga Obrony Kraju. Wyburzony został w roku 2011. Znaczne rozbudowanie cmentarza nastąpiło na początku XIX w. gdy likwidacji uległa nekropolia na Placu Słowiańskim. Cmentarz Zielonego Krzyża podzielony był na część ewangelicką (część wschodnia parku) i katolicką (część zachodnia). Część katolicka wykorzystywana była również po wojnie, do czasu otwarcia cmentarza komunalnego przy ul. Wrocławskiej (rok 1954). W roku 1958 przez zachodnią część nekropolii poprowadzono ulicę Fornalskiej, mająca połączyć budynek Wojewódzkiej Rady Narodowej (później Urząd Wojewódzki, obecnie – Urząd Marszałkowski) z gmachem KW PZPR (obecnie – Centrum Biznesu). Dziś ulica ta – po znacznym przebudowaniu – wchodzi w skład Placu Marszałka J. Piłsudskiego. Cmentarz zlikwidowany został w roku 1966, gdy był już otoczony zabudową mieszkalną. Przypadająca wówczas tysięczna rocznica powstania państwa polskiego dała początek nazwie nowo powstałego parku. Mogiły powojenne przeniesiono wówczas na cmentarz komunalny.
W 2022 kosztem blisko 15 mln zł przystąpiono rewitalizacji parku. W jej ramach odnowiono grobowiec Beuchelta, wymieniono elementy małej architektury (fontanny, ławki, lampy, kosze), dokonano nowych nasadzeń (lipy srebrzyste i drobnolistne, choiny kanadyjskie, magnolie, wiśnie japońskie i katalpy), a ponadto przystąpiono do budowy w parku tężni solankowej. W trakcie prac odkryto szereg nieekshumowanych dotąd pochówków.
Krematorium.
Nawiązujący do klasycyzmu budynek zielonogórskiego krematorium zaprojektował architekt o nazwisku Nerche w 1922 roku. Zaprojektował on też reprezentacyjną część cmentarza oraz kolumbarium mogące pomieścić do 1000 urn. Krematorium zaczęło funkcjonować 23 sierpnia 1923 roku.

</doc>
<doc id="871728" url="https://pl.wikipedia.org/wiki?curid=871728" title="Szarbel Makhlouf">
Szarbel Makhlouf

Szarbel Makhlouf, właściwie Jusuf Antun Machluf (ur. 8 maja 1828 w Bika Kafra, zm. 24 grudnia 1898 w Annaja) − duchowny maronicki, mnich i pustelnik, święty Kościoła katolickiego. Przez wiernych określany jako „święty Bogiem upojony”.
Życiorys.
Urodził się w ubogiej rodzinie chrześcijańskiej w Bika Kafra w północnym Libanie. Na chrzcie otrzymał imię Jusuf. Już jako dziecko odznaczał się wielką pobożnością, zamiłowaniem do modlitwy i samotności. W wieku 23 lat wstąpił do maronickiego klasztoru św. Marona w miejscowości Annaja, gdzie otrzymał zakonne imię Szarbel. Po odbyciu studiów teologicznych w klasztorze w Kafifan i otrzymaniu święceń kapłańskich, wrócił do klasztoru św. Marona, gdzie przebywał do 1875 roku. W tym też roku ojciec Szarbel przeniósł się do znajdującej się w pobliżu klasztoru pustelni pod wezwaniem świętych Piotra i Pawła. Żyjąc w odosobnieniu, prowadził niezwykle ascetyczny tryb życia, poszcząc i umartwiając się, większość czasu spędzając na modlitwie i praktykach religijnych. W pustelni spędził ostatnie 23 lata swego życia. 16 grudnia 1898 roku podczas odprawiania mszy świętej dostał udaru mózgu. Zmarł w Wigilię Bożego Narodzenia – 24 grudnia 1898 roku. Został pochowany na klasztornym cmentarzu. Zgodnie z zakonną tradycją niezabalsamowane ciało ubrane w habit zostało złożone w grobie bez trumny.
Kult pustelnika.
Wydarzenia po śmierci ojca Szarbela.
Po pogrzebie ojca Szarbela miało miejsce niezwykłe zjawisko. Nad jego grobem pojawiła się niezwykła, jasna poświata, utrzymująca się przez wiele tygodni. Łuna ta spowodowała, że do grobu pustelnika zaczęły przychodzić co noc rzesze wiernych i ciekawskich. Gdy po kilku miesiącach zaintrygowane wydarzeniami władze klasztoru dokonały ekshumacji pochówku, okazało się, że ciało ojca Szarbela jest w doskonałym stanie, zachowało elastyczność i temperaturę ciała osoby żyjącej oraz wydzielało ciecz określaną przez świadków jako pot i krew. Po umyciu i przebraniu zwłoki zostały złożone w drewnianej trumnie i umieszczone w klasztornej kaplicy. Mimo usunięcia wnętrzności i osuszenia, z ciała zmarłego dalej sączyła się substancja, która została uznana za relikwię.
Szybko zaczął rozwijać się kult zakonnika. Do klasztoru w miejscowości Annaja zaczęły przybywać tłumy pielgrzymów z Bliskiego Wschodu. Miały też miejsce liczne uzdrowienia związane z niezwykłą cieczą sączącą się z ciała zmarłego.
W 1926 roku Kościół maronicki rozpoczął starania w Rzymie o uznanie Szarbela Makhloufa błogosławionym Kościoła katolickiego. W 1927 roku mumia zakonnika została drobiazgowo zbadana przez komisję kościelną, na której czele stali dwaj lekarze z Francuskiego Instytutu Medycyny w Bejrucie. Następnie złożono ją do nowej metalowej trumny, którą zamurowano w grobowcu w niszy kaplicy.
W 1950 roku miało miejsce kolejne niezwykłe zjawisko związane z ojcem Szarbelem Makhloufem. Pielgrzymi odkryli bowiem, że z kamiennego grobowca znowu zaczęła sączyć się lepka ciecz, z którą spotkali się świadkowie ekshumacji zwłok sprzed kilkudziesięciu lat. 22 kwietnia 1950 roku komisja kościelna otworzyła trumnę i odkryła, że ciało ojca Szarbela jest w doskonałym stanie, zachowało elastyczność i temperaturę ciała osoby żyjącej. Znaleziono także dobrze zachowany humerał, na którym odciśnięta była twarz zmarłego.
Na stronach internetowych Tradycji Katolickiej znajduje się informacja, że ojciec Joseph Mahfouz (postulator), potwierdził, że w 1965 r. ciało ojca Szarbela nadal było nienaruszone. W 1976 roku postulator ponownie był świadkiem otwarcia grobu; tym razem ciało było całkowicie rozłożone; pozostał tylko szkielet.
Beatyfikacja.
5 grudnia 1965 roku, na zakończenie Soboru Watykańskiego II papież Paweł VI ogłosił ojca Szarbela Makhloufa błogosławionym. Po tym czasie ponownie zamknięto grobowiec zakonnika.
Kanonizacja.
9 października 1977 roku w Watykanie papież Paweł VI kanonizował ojca Szarbela. Do dziś grób świętego w Annaji jest celem licznych pielgrzymek z całego świata.
Relikwie.
W 2014 roku ks. Paweł Kubani sprowadził relikwie świętego do kościoła Świętego Krzyża w Krakowie. Nabożeństwo ku czci św. Szarbela odbywa się w tej świątyni 30. dnia każdego miesiąca. Rozpoczyna się ono o 16:30 modlitwą próśb i podziękowań, następnie o 17:30 odmawiany jest różaniec, a o godzinie 18:00 – msza św.
23 lipca 2017 roku pielgrzymi z Libanu podczas uroczystej mszy św. przekazali do Łagiewnickiego Sanktuarium św. Jana Pawła II w Krakowie relikwie I stopnia św. Szarbela – XIX-wiecznego pustelnika i uzdrowiciela. Tym samym na terenie Krakowa wierni w dwóch świątyniach mogą modlić się i prosić tajemniczego mnicha o łaski dla siebie i bliskich. W Sanktuarium św. Jana Pawła II msza św. wotywna i nabożeństwo ku czci świętego odbywają się 28. dnia każdego miesiąca o godzinie 17:00.
W 2021 roku relikwia świętego Szarbela została sprowadzona do kościoła św. Karola Boromeusza w Warszawie.
Filmografia.
W 2009 powstał libański film fabularny „Charbel” (reż. Nabil Lebbos) o życiu świętego. W 2012 ksiądz Jarosław Cielecki nakręcił film pt. „Liban, Ziemia Świętych”, traktujący o libańskich świętych, również o św. Szarbelu.
Pisownia imienia.
W listopadzie 2017 roku Komisja KEP ds. Kultu Bożego i Dyscypliny Sakramentów, po zasięgnięciu opinii arabistów, prof. dr. hab. Michaela Abdalli i dr. Bartłomieja Grysy, i Zespołu Języka Religijnego Rady Języka Polskiego PAN, podjęło decyzję, by imię świętego było zapisywane w formie „Szarbel” w miejsce dotychczas najczęściej stosowanego „Charbel”. „W różnych językach transkrypcja tego imienia jest uzależniona od własnych norm: łacina – Sarbelius, francuski – Charbel, angielski – Sharbel, niemiecki – Scharbel, czeski – Šarbel. Nie ma więc powodu, aby w Polsce to imię było zapisywane według francuskiej ortografii”.

</doc>
<doc id="871730" url="https://pl.wikipedia.org/wiki?curid=871730" title="Powiat Komló">
Powiat Komló

Powiat Komló () – jeden z dziewięciu powiatów komitatu Baranya na Węgrzech. Siedzibą władz jest miasto Komló.

</doc>
<doc id="871731" url="https://pl.wikipedia.org/wiki?curid=871731" title="Powiat Mohács">
Powiat Mohács

Powiat Mohács, powiat Mohacz () – jeden z dziewięciu powiatów komitatu Baranya na Węgrzech. Siedzibą władz jest miasto Mohacz (węg. Mohács).

</doc>
<doc id="871732" url="https://pl.wikipedia.org/wiki?curid=871732" title="Powiat Pécs">
Powiat Pécs

Powiat Pécs, powiat Pecz () – jeden z dziewięciu powiatów komitatu Baranya na Węgrzech. Siedzibą władz jest Pecz.

</doc>
<doc id="871733" url="https://pl.wikipedia.org/wiki?curid=871733" title="Powiat Pécsvárad">
Powiat Pécsvárad

Powiat Pécsvárad () – jeden z dziewięciu powiatów komitatu Baranya na Węgrzech. Siedzibą władz jest Pécsvárad.

</doc>
<doc id="871734" url="https://pl.wikipedia.org/wiki?curid=871734" title="Powiat Sásd">
Powiat Sásd

Powiat Sásd () – jeden z dziewięciu powiatów komitatu Baranya na Węgrzech. Siedzibą władz jest miasto Sásd.

</doc>
<doc id="871735" url="https://pl.wikipedia.org/wiki?curid=871735" title="Powiat Sellye">
Powiat Sellye

Powiat Sellye () – jeden z dziewięciu powiatów komitatu Baranya na Węgrzech. Siedzibą władz jest Sellye.

</doc>
<doc id="871736" url="https://pl.wikipedia.org/wiki?curid=871736" title="Powiat Siklós">
Powiat Siklós

Powiat Siklós () – jeden z dziewięciu powiatów komitatu Baranya na Węgrzech. Siedzibą władz jest Siklós.

</doc>
<doc id="871737" url="https://pl.wikipedia.org/wiki?curid=871737" title="Powiat Szentlőrinc">
Powiat Szentlőrinc

Powiat Szentlőrinc () – jeden z dziewięciu powiatów komitatu Baranya. Siedzibą władz jest Szentlőrinc.

</doc>
<doc id="871738" url="https://pl.wikipedia.org/wiki?curid=871738" title="Powiat Szigetvár">
Powiat Szigetvár

Powiat Szigetvár () – jeden z dziewięciu powiatów komitatu Baranya. Siedzibą władz jest Szigetvár.

</doc>
<doc id="871740" url="https://pl.wikipedia.org/wiki?curid=871740" title="Béla Varga">
Béla Varga

Béla Varga (ur. 3 lutego 1903 w Börcs k. Győru, zm. 13 października 1995 w Budapeszcie) – węgierski ksiądz katolicki, prałat i protonotariusz apostolski, poseł, przewodniczący Zgromadzenia Narodowego Węgier, działacz węgierskiej emigracji antykomunistycznej.
Młodość.
Béla Varga urodził się w chłopskiej rodzinie, czym bardzo się szczycił. Był najstarszym z pięciorga dzieci Ferenca Vargi i Márii Somogyi. W rodzinnej wsi Börcs ukończył gminną szkołę powszechną. Za namową nauczyciela, który dostrzegł u chłopca ponadprzeciętne zdolności, rodzice posłali go do gimnazjum benedyktynów w pobliskim mieście Győr. Po zdaniu matury powziął decyzję o zostaniu księdzem. Nie pociągało go jednak życie zakonne: jego celem było zostać zwykłym wiejskim księdzem-nauczycielem.
Jeszcze podczas jego nauki w gimnazjum do Węgier dotarła I wojna światowa, po której nastąpił okres dyktatury bolszewickiej. Młodym Bélą Varga bardzo wstrząsnęły wydarzenia powojenne, szczególnie traktat w Trianon, a potem głęboki kryzys ekonomiczny i polityczny lat dwudziestych. W 1921 przyłączył się do powstańców węgierskich walczących przeciwko oderwaniu od Węgier terenów dzisiejszego Burgenlandu. Jako gimnazjalista Béla Varga był z przekonania rojalistą i do powstańców przyłączył się jedynie z młodzieńczego zapału. Wydarzenia te wzmocniły w nim postanowienie o zostaniu księdzem. Został przyjęty do seminarium duchownego w Veszprém, a jego młodszy brat Andor wkrótce podążył w jego ślady (później towarzyszył mu też na wieloletniej emigracji).
W 1926 Béla Varga został wyświęcony na księdza, po czym jego – najpierw posłał jego jako kapłana do wsi Somlóvásárhely, a później do wsi Várpalota. Tu ks. Varga pierwszy raz zetknął się z ruchem socjaldemokratów.
W 1929 ks. Varga został proboszczem w Balatonboglár, gdzie początkowo posługiwał w biednym kościółku przerobionym z chłopskiej lepianki. Z inicjatywy księdza zawiązał się komitet budowy kościoła. Na jego czele stanął miejscowy właściciel ziemski Gaston Gaal. Tenże Gaston Gall wskrzesił i zreorganizował Niezależną Partię Drobnych Rolników, do której ks. Varga wstąpił za zgodą swojego biskupa. Konsekracja świątyni w Balatonboglár nastąpiła w 1931 roku. Zbudowano go w bardzo nowoczesnym, wówczas jeszcze w nader śmiałym stylu, przy pełnym poparciu wiernych, co w okresie recesji miało wielkie znaczenie. Sukces ten jeszcze zachęcił księdza Vargę do postawienia obok kościoła pokaźnego domu kultury. Oprócz tego ks. Varga nauczał w miejscowej szkole.
II wojna światowa.
Podczas II wojny światowej właśnie drogą kontaktów z działaczami Partii Drobnych Rolników do ks. Vargi trafili duchowni i wojskowi organizujący pomoc dla polskich uchodźców na Węgrzech. Ks. Varga niezwłocznie przeznaczył budynek domu kultury przy kościele w Balatonboglár na szkołę dla polskiej młodzieży, które przy jego wsparciu działało do 1944. Ks. Varga i jego parafianie pomagali również uciekinierom zmierzającym do armii polskiej we Francji i udzielali schronienia kurierom rządu londyńskiego, chronili Pod koniec wojny pomagali również jeńcom francuskim, których obóz powstał koło Balatonboglár.
Jeszcze przed agresją hitlerowską biskup sufragan w Veszprém József Mindszenty mianował ks. Vargę najmłodszym w diecezji kanonikiem. Po hitlerowskiej agresji na Węgry 19 marca 1944 ks. Varga musiał natychmiast uchodzić z Balatonboglár. Przy pomocy biskupa Mindszenty'ego znalazł doskonałe schronienie w klasztorze w Homokkomárom. Po przewrocie Szálasiego w listopadzie 1944 ks. Varga udał się do Budapesztu i schronił się u jezuitów, gdzie nawiązał kontakt z całym szeregiem polityków z Niezależnej Partii Drobnych Rolników i innych partii. Ostatecznie ks. Varga uniknął aresztowania przez Gestapo.
Czasy powojenne.
Ks. Béla Varga nie uniknął jednak niewoli sowieckiej. Po zajęciu Budapesztu przez Armię Czerwoną sowieccy wojskowi zawieźli go do jednej z will w Kispest i usiłowali zmusić do wyjawienia, czy Polacy mówili mu coś o Katyniu. Ks. Varga nikogo nie zdradził. Został uwolniony dopiero na wieść, że został posłem do Tymczasowego Zgromadzenia Narodowego w Debreczynie. Brał udział w reorganizowaniu swojej partii i w tworzeniu koalicji z innymi partiami. Atmosfera stawała się coraz bardziej napięta – przez komunistów został okrzyknięty „reakcjonistą”. Béla Varga został prezesem komitetu stołecznego Partii Drobnych Rolników, wziął udział w wyborach, w których jego partia odniosła absolutne zwycięstwo, po czym wybrano go przewodniczącym Zgromadzenia Narodowego, ale po podpisaniu układu pokojowego w Paryżu (luty 1947) sytuacja już tak się zaogniła, że nocą 2 czerwca 1947 ks. Varga uciekł do Austrii.
Przez Wiedeń ks. Varga dostał się do Salzburga – jednej z najważniejszych baz amerykańskiej strefy okupacyjnej. Stąd przez Szwajcarię i Irlandię dostał się do Stanów Zjednoczonych.
Na emigracji Béla Varga wraz z innymi politykami zajął się działaniami politycznymi zmierzającymi do międzynarodowego uznania, że Węgry są okupowane przez Sowietów. To umożliwiło utworzenie emigracyjnego komitetu narodowego z nim samym na czele. Ks. Varga brał udział m.in. w organizowaniu Radia Wolna Europa. Dzięki niemu przedstawicieli sowieckich Węgier nie przyjęto do ONZ – Węgry reprezentowały władze emigracyjne. Przed ONZ ks. Varga potrafił udowodnić, że Sowieci na Węgrzech przetrzymują ludzi w obozach pracy przymusowej, czyli opierają się na pracy niewolniczej. W latach 50. XX wieku ks. Béla Varga często występował na tytułowych stronach czołowych światowych gazet i czasopism. Po odwilży pod koniec lat siedemdziesiątych, dzięki ks. Vardze mogła powrócić na Węgry Korona Świętego Stefana. Ks. Varga nawiązał kontakty m.in. ze Zbigniewem Brzezińskim i księciem Jerzym Giedroyciem.
Po upadku komunizmu w 1990 ciężko chory ks. Béla Varga wrócił na Węgry, gdzie został przyjęty z honorami. W 1991 ostatecznie osiedlił się w domu, w Balatonboglár, gdzie obrano go honorowym obywatelem. Zmarł w szpitalu w Budapeszcie 13 października 1995. Pochowano go w Balatonboglár.
Odznaczony pośmiertnie Krzyżem Komandorskim z Gwiazdą Orderu Zasługi Rzeczypospolitej Polskiej (2010).

</doc>
<doc id="871741" url="https://pl.wikipedia.org/wiki?curid=871741" title="Eleonora Magdalena von Pfalz-Neuburg">
Eleonora Magdalena von Pfalz-Neuburg

Eleonora Magdalena von Pfalz-Neuburg, niem. "Eleonore Magdalene von Pfalz-Neuburg". (ur. 6 stycznia 1655 w Düsseldorfie, zm. 19 stycznia 1720 w Wiedniu) – księżniczka palatyńska, cesarzowa rzymsko-niemiecka, królowa Czech i Węgier z dynastii Wittelsbachów.
Życiorys.
Była najstarszą córką elektora palatyna Renu Filipa Wilhelma Wittelsbacha, oraz jego żony Elżbiety Amalii, córki landgrafa Hessen-Darmstadt Jerzego II. Eleonora Magdalena miała szóstkę sióstr i braci. Jej młodszymi siostrami były m.in. Maria Zofia – królowa Portugalii jako żona Piotra II Spokojnego, Maria Anna – królowa Hiszpanii jako żona Karola II Habsburga, i Jadwiga Elżbieta Sobieska – synowa króla Jana III Sobieskiego.
Małżeństwo i potomstwo.
14 grudnia 1676 r. poślubiła cesarza Leopolda I Habsburga (1640–1705), syna cesarza Ferdynanda III i Marii Anny, córki króla Hiszpanii Filipa III Habsburga. Jego dwie pierwsze żony, nie dały mu następcy tronu, więc od Eleonory Magdaleny wiele się spodziewano. Para miała ostatecznie 11 dzieci, w tym 2 przyszłych cesarzy:

</doc>
<doc id="871742" url="https://pl.wikipedia.org/wiki?curid=871742" title="Gąska (herb szlachecki)">
Gąska (herb szlachecki)

Gąska ("Anser, Budzisz, Paparona") – herb szlachecki.
Opis herbu.
W polu błękitnym gęś srebrna siedząca na kępie trawy zielonej. Klejnot: pięć piór strusich.
Najwcześniejsze wzmianki.
Najstarszy zapis z 1402 r., najstarsza pieczęć 1501 r.
Herbowni.
Bildzieszewski, Budziłowicz, Budzisz, Budziszewski, Budźko, Bujnowski, Bury, Burych, Chodowski, Choduski, Chołodowski, Dawibiński, Galin, Gorliszewski, Gąska, Hanaszewski, Jachlicki, Jaczyc, Jarogłowski, Kałuwur, Kamionomojski, Nienidzki, Niewodzki, Papara, Parpura, Parzniewski, Parzniowski, Pstrokoński, Rawil, Rzekiecki, Rzekocki, Szydłowski, Wadoracki, Wodziniecki, Wojucki, Woszczenko, Wuydzyn.

</doc>
<doc id="871744" url="https://pl.wikipedia.org/wiki?curid=871744" title="Juńczyk (herb szlachecki)">
Juńczyk (herb szlachecki)

Juńczyk ("Junczyk") – polski herb szlachecki.
Opis herbu.
Opis zgodnie z klasycznymi regułami blazonowania:
W polu czerwonym krzyż podwójny rozdarty w wąs, srebrny. Klejnot: pięć piór strusich.
Odmiana:
Juńczyk II (W polu czerwonym krzyż łaciński rozdarty w wąs, srebrny. Klejnot: trzy pióra strusie.)
Pochodzenie herbu i legenda.
Herb Juńczyk powstał w XIII wieku.
Aleksandr Łakijer w Swoim dziele z 1855 roku pt. Heraldyka Rosyjska w części poświęconej heraldyce polskiej opisuje herb Juńczyk i podaje następującą legendę herbową:
Herbowni.
Apostoł, Boguszewski, Bohuszewski, Bolesławski, Bołdyk, Bołdysz, Dobrzański, Drohomierecki, Enczyk, Flodzyński, Gomontowicz, Inczyk, Jamont, Jamonth, Jasewicz, Jassewicz, Jucewicz, Juchniewicz, Jucowicz, Juniewicz, Juńczyk, Juński, Pietrykowski, Pietrzykowski, Rostocki, Rostowski, Rzętkowski, Skrutkowski, Szulce, Szulecki, Szyryński-Agiszewicz, Wabiszczewicz, Waskiewicz
Boguszewski, Bolbas, Gołub, Krzyżanowski, Rostowski, Turkowski

</doc>
<doc id="871747" url="https://pl.wikipedia.org/wiki?curid=871747" title="Scottish Football League First Division">
Scottish Football League First Division

Scottish First Division (znana też jako Scottish Division One) – druga piłkarska klasa ligowa w szkockim systemie, a zarazem pierwsza w Scottish Football League do 2013. W lipcu 2013 doszło do połączenia Scottish Football League i Scottish Premier League, w wyniku którego utworzono Scottish Professional Football League, obejmujący cztery najwyższe klasy rozgrywkowe w Szkocji. Drugim poziomem ligowym w sezonie 2013/2014 jest Scottish Championship.
Zwycięzcy First Division.
"To są zwycięzcy First Division, kiedy była ona drugą ligą. Dla sprawdzenia zwycięzców First Division jako najwyższej ligi zobacz: Mistrzowie Szkocji w piłce nożnej."

</doc>
<doc id="871748" url="https://pl.wikipedia.org/wiki?curid=871748" title="Niechwaszcz">
Niechwaszcz

Niechwaszcz – rzeka przepływająca przez obszar województwa pomorskiego. 
W okresie wiosennym wysoki stan wód rzeki doprowadza do lokalnych podtopień areałów rolnych na obszarze gminy Brusy. Obszarem źródłowym rzeki są mokradła i torfowiska kompleksu leśnego Borów Tucholskich, odwadniane są one w kierunku południowym przez rzekę Niechwasz, a w kierunku północnym przez strumień Niechwaszcz z częstym występowaniem zjawiska bifurkacji. Główny nurt rzeki przepływa równoleżnikowo przez połacie leśne Borów Tucholskich aż do ujścia do Wdy w Czarnej Wodzie.
Strumień Niechwaszcz uchodzi do jeziora Leśno Dolne.
Poprzez rzekę prowadzi wodny szlak kajakowy łączący dorzecze Brdy poprzez Zbrzycę i Młosienicę ze szlakiem dorzecza Wdy. W dolnym odcinku znajduje się "Kanał Niechwaszczy" (niem. "Rieselkanal").

</doc>
<doc id="871749" url="https://pl.wikipedia.org/wiki?curid=871749" title="Neighborhood Watch">
Neighborhood Watch

Neighborhood Watch – trzeci album studyjny amerykańskiej grupy hip-hopowej Dilated Peoples, wydany 6 kwietnia 2004.

</doc>
<doc id="871751" url="https://pl.wikipedia.org/wiki?curid=871751" title="Scottish First Division">
Scottish First Division



</doc>
<doc id="871752" url="https://pl.wikipedia.org/wiki?curid=871752" title="Carlos Solis">
Carlos Solis

Carlos Solis – postać fikcyjna, bohater serialu "Gotowe na wszystko". Grał go Ricardo Antonio Chavira.
Przeszłość.
Carlos, syn Juanity i Diega Solisów, urodził się 15 lipca 1971 roku w Guadalajarze (Meksyk).
Pewnej nocy, kiedy miał 4 lata, Diego wrócił do domu pijany i zbił go. Wtedy Juanita przeszła gwałtowną metamorfozę i wiedziała, że Diego nie skrzywdzi już jej ani Carlosa. Juanita zabiła swego męża. Synkowi wmówiła, że Diego uciekł z kelnerką z El Paso. W 2003 roku Carlos poznał słynną modelkę, Gabrielle Marquez. Spojrzała jednak na niego dopiero na szóstym pokazie mody. Oświadczył się jej na trzeciej randce a ona go przyjęła, bo chciał, by jej śmiech towarzyszył mu przez resztę życia. Zanim doszło do ślubu, Gabrielle została zmuszona przez podejrzliwą matkę jej narzeczonego do podpisania intercyzy.
W tym samym roku przeprowadził się z nią na Fairview, 4349 Wisteria Lane i tam poznał wszystkie sąsiadki, czyli Mary Alice, Bree, Susan i Lynette w dosyć niekomfortowej sytuacji. Carlos kochał żonę, ale bardziej skupił się na pracy. Dlatego Gabrielle była samotna i zaprzyjaźniła się z 9−letnim Eddim Orlofsky. Tę relację ukrócił Carlos i zakazał spotykania się z tym dzieckiem bo byłoby to co najmniej dziwne.
Historia.
Sezon 1.
Carlos i Gabrielle kłócili się. Był on biznesmenem, którego często nie było w domu, gdyż prowadził interesy z Tanaką. Po odwiedzinach Jonathana Lisco, zaczął nabierać jednak podejrzeń, że żona ma romans. Sprowadził swą matkę, Juanitę „Mamę” Solis, która potwierdziła mu przed zapadnięciem w śpiączkę od potrącenia pojazdem, że jej synowa go nie zdradza.
Przeżywał stres pracując z partnerem w firmie z Tanaką. W końcu ten wmieszał go w pracę niewolniczą pracowników z Laosu. Został aresztowany a konta Carlosa i Gabi zablokowano.
Gabi musiała iść do pracy i kontynuować ją, mimo że Carlosa wypuścili na warunkach aresztu domowego. Chciał dziecka, więc zmienił jej tabletki antykoncepcyjne na zwykłe. Gabi zmusiła go jednak do tego by poszedł do więzienia, przy okazji pogrzebu Juanity. Wtedy mogła korzystać z odblokowanych kont bankowych.
Carlos, w zamian, zmusił fizycznie Gabi do podpisania umowy post-małżeńskiej. Podarł ją jednak, gdy Gabi przekonała go, że nigdy nie będzie sama, ponieważ jest ładna, a przez to zawsze znajdzie utrzymującego ją mężczyznę.
Wkrótce odkryła, że jest w ciąży i Carlos wmówił jej że to była sprawka jego matki. Z listu z apteki, dowiedziała się, że Carlos kłamał i wyjechała z domu, rzucając do niego, że dziecko może być nie jego. Carlos „pożyczył” samochód Edie i – łamiąc zasadę aresztu – wyśledził ją. Pojechała do domu Justina. Ten był w szlafroku i tylko objął Gabi, ale Carlos myślał, że Gabi miała z nim romans.
Pobił Justina i przy policjantach dopiero dowiedział się, że Justin też jest gejem. W areszcie, Carlos powiedział, do żony, że sprowokowała go do tego, ponieważ udawała, że miała romans. Tę wersje chcieli przedstawić w sądzie, ale Gabi początkowo się nie zgodziła. Mając jednak w perspektywie niedogodności macierzyństwa, przystała na to. Wszystko szło gładko, dopóki John pojawił się na sali i szepnął Carlosowi, że romansował z Gabrielle. Carlos rzucił się na niego, ale po drodze był Justin, więc zatrzymano Solisa.
Sezon 2.
Carlos trafił do więzienia i nie mógł wybaczyć Gabrielle zdrady. Dopiero gdy test na ojcostwo wyszedł pozytywnie (wskazywał jego na ojca) i Gabi rozpłakała się na jego oczach przyznając się do błędu, pogodzili się. Musiał też zapłacić innemu więźniowi w postaci wpłaty na operację piersi dla jego dziewczyny, co Gabrielle wykorzystała na swoją korzyść. Teraz ona mogła dysponować wydzielanymi jej pieniędzmi.
Pogodzeni, załatwili sobie nawet wizyty małżeńskie w więzieniu, dzięki Davidowi Bradleyowi. Był to adwokat zatrudniony przez Gabi. Mimo że David próbował przespać się z Gabi i Carlos był zazdrosny, do niczego nie doszło.
Po stracie dziecka, Carlos wpadł w szał i poranił się, ale był zszokowany obojętnością żony. Działający na jego polecenie Hector Ramos (Danny Trejo) uświadomił jej, że strata dziecka jest strasznym bólem i pomógł się z nim uporać.
Niedługo potem Carlos został wypuszczony z więzienia, dzięki wstawiennictwu Kościoła Katolickiego a zwłaszcza siostry Mary Bernard. Obie panie od razu zaczęły się ze sobą pojedynkować. W końcu Gabi wysłała siostrę na Alaskę. Sama zrozumiała, że chce dziecka i będzie ono zabezpieczeniem przed utratą Carlosa.
Krótko potem Gabi przyjęła pod swój dach Xiao Mei jako nową pokojówkę, a następnie przyjechała do niej matka, Lucia Marquez. Na jaw wyszły stare żale i bóle, które Carlos wkrótce zrozumiał. Gabi i Carlos odrzucili ofertę Lucii by była ich surogatką. Poszli jednak do państwowej kliniki adopcyjnej, ale tam pracowała pamiętliwa Helen Rowland.
Skierowali się więc do prywatnej agencji, gdzie Eugene Beale znalazł im, po wielu trudach, piękną Libby Collins. Była ona zdecydowana oddać dziecko. Gdy już jednak wszystko było załatwione, nic z tego nie wyszło a mała Lily została im odebrana.
Praktycznie nazajutrz Gabi dowiedziała się, że Xioa Mei ma być deportowana do Chin. Było za późno a Solisowie potrzebowali dziecka, więc wpadli na pomysł, by Xiao Mei została ich surogatką. Zgodziła się i zapłodnienie się udało. Nagle jednak Carlos zaczął przedkładać potrzeby pokojówki nad swej żony i Gabi zaczęła coś podejrzewać. Wkrótce, dzięki krótkofalówce, dowiedziała się, że Carlos ma romans z pokojówką. Wyrzuciła go z domu i zaczęła ostro traktować Xiao Mei.
Sezon 3.
Minęło pół roku. Xiao Mei musiała od tamtej pory służyć Gabi. W międzyczasie toczyła się też sprawa rozwodowa między małżeństwem. Sama Xiao zaczęła rodzić na weselu Bree i Orsona. Podczas porodu, w szpitalu, okazało się, że jest to upragniony chłopiec, ale koloru czarnego. Podmieniono embriony, ale ich się nie utrzymał.
Oznaczało to jedno: rozwód bez bagażu utrzymującego razem Carlosa i Gabi. Wojna Solisów nabierała tempa. Ona urządziła wyprzedaż rzeczy Carlosa a on wprowadził się do niej ponownie, bo adwokat mówił, że miał pełne prawo, skoro ma płacić wysokie alimenty. Wkrótce potem musiał się włamać do domu, gdyż Gabi zmieniła zamki. Policjanci szybko przyjechali, ale gdy usłyszeli co Gabi zrobiła, właśnie ją aresztowali. Gdy Carlos ją odwoził, wyznała, że go nie kocha i przespała się z Johnem. Carlos wyrzucił ją z auta. Gdy wróciła do domu, Gabi myślała, że mąż chce ją uwieść, ale szybko znalazła w wannie Trishelle (Evelina Oboza). Gabi za to poszła z Philem Lopezem (Marco Sanchez) nad basen za domem i „seks” który udawała by odrzucić od siebie Carlosa.
Przez samochody, Solis domyślił się wszystkiego i nazajutrz znalazł on w swym łóżku Gabi z innym mężczyzną, kompletnie nagich. Carlos użył podstępu i podczas spotkania adwokatów dzielących majątek, zrezygnował z wszystkiego. Dostał jednak do domu paczkę, z której Gabi dowiedziała się, że Carlos dostał pracę, z dwuletnim dochodem 2 000 000 dolarów. Otrzymała by pieniądze tylko wtedy, gdyby rozwodu nie było. Uwiodła Carlosa i nazajutrz zaproponowała by zapomnieli o rozwodzie. Carlos wyśmiał ją i nazwał „dziwką” a ta wypchnęła go przez okno. Wrócił jednak do domu o własnych siłach.
Podczas ostatniej rozprawy rozwodowej okazało się, że Carlos nagrał cały stosunek jaki odbyli. Sędzia (John C. Moskoff) orzekł, że Gabi dostała dom bez alimentów a Carlos całe wyposażenie. W domu, świeżo rozwoedzeni zdemolowali całe wnętrze budynku w akcie zemsty, jednakże pod wrażeniem działań Carolyn Bigsby w supermarkecie, pogodzili się.
Latynos wprowadził się do domu przy 4356 Wisteria Lane i zaczął spotykać się z Lucy Blackburn. Naśmiewał się, że eks żona spotyka się z Billem Pearce. Pomógł jej za to z problemem Zacha Young.
Zaopiekował się synem Edie Traversem McLain co zauważyła Edie i chciała nawiązać z nim romans. Próbowała nawet zmienić warunki opieki nad synem z jego ojcem, Charlesem, ale Carlos przekonał ją, że zaopiekuje się Edie. Jej syn wyjechał a sam usłyszał z telewizji, że Gabrielle zaręczyła się z kandydatem na burmistrza, Victorem Lang. Zaangażował się w związek Edie, która doprowadziła do tego, że Carlos został wyrzucony z domu Mike’a. Zaproponowała mu mieszkanie i przyszłego syna lub córkę. Brała jednak tabletki antykoncepcyjne. Carlos przez przypadek dowiedział się o tym w dniu ślubu Gabi i Victora. Pokazał jej, że zna prawdę i zerwał z nią, co doprowadziło Edie do płaczu. Załamanego w pokoju z prezentami nakryła Gabi i zaczęła się z nim całować.
Sezon 4.
Gabi postanowiła nawiązać romans z Carlosem i uciec z nim gdy się ściemni. Carlos zawiódł jej oczekiwania, ponieważ Edie powiesiła się, by go zatrzymać. Carlos nie wiedział, że to był tylko podstęp. Musieli razem odwołać swój plan.
Po miesiącu wzajemnego nieodzywania się, romans jednak odżył, gdyż Edie dowiedziała się o tajnym koncie Carlosa na Kajmanach a Gabi nie mogła porozumieć się z zajętym pracą burmistrzem, swym mężem. W pewnym momencie zostali nawet zagrożeni nakryciem przez Johna Rowlanda, którego teść był przyjacielem Victora. Carlos zrozumiał, że to on jest teraz „nowym Johnem” i wybaczył ich byłemu ogrodnikowi. Carlos zadbał też o to by pieniądze, o których powiedział Gabi, zostały zatuszowane przez Ala Kaminsky.
Edie w międzyczasie zaraziła się wszami łonowymi, od niejakiej Minzy Porter. Carlos sypiał z Edie, więc przeniósł tę dolegliwość na Gabrielle, z którą miał romans. Gabrielle sypiała też z Victorem, by niczego nie podejrzewał, więc on też się zaraził. Cała czwórka musiała więc używać tego samego szamponu, pachnącego jak przypalona lukrecja.
Kochankowie nadal ukrywali się a Carlos zerwał z Edie, która to doniosła do urzędu skarbowego na Carlosa. Gdy odkryła, że pieniędzy nie ma, zemściła się. Pokazała zdjęcia całujących się Gabi i Carlosa samemu Victorowi. Lang zabrał Gabi na swój jacht by z nią porozmawiać o wspólnej przyszłości. Ona została powiadomiona przez Carlosa o sytuacji i wypchnęła Victora z łodzi. Przypłynęła po Carlosa i razem odszukali Victora, ale w walce między mężczyznami burmistrz znowu został wypchnięty za burtę.
Victor planował zemstę i chciał zabić Carlosa, ale zginął, przebity sztachetą od płotu, podczas tornada w Fairview. Chwilę potem odłamek uderzył w skroń Carlosa co doprowadziło do utraty wzroku przez Carlosa, potwierdzonego przez lekarza w szpitalu. Edie dowiedziała się od pielęgniarki o ślepocie Carlosa.
Gabrielle Lang, za pośrednictwem księdza Crowley, ponownie związała się węzłem małżeńskim z Carlosem Solis i ponownie przyjęła nazwisko męża. Ten ją okłamał, że nie będzie widział, ale tylko przez trzy/cztery miesiące. Edie jednak przekazała info do nowej/starej żony Carlosa. Gabi była wściekła, ale powiedziała, że go kocha i z nim zostanie aż do śmierci. Do tego doszedł problem z psem przewodnikiem Roxy.
W końcu małżeństwo było tak wydrenowane finansowo, że znalazło współlokatorkę, Ellie Leonard. Okazała się ona handlarzem narkotyków i zgromadziła dużo pieniędzy. Solisowie je znaleźli a krótko potem Ellie zmarła.
Gabrielle dowiedziała się od doktora prowadzącego (Tim Bagley) o ciąży za co go spoliczkowała. Carlos był wniebowzięty i powiedział jej, że zatrudni się jako masażysta w lokalnym klubie.
Teresa Pruitt (Patty McCormack) – pielęgniarka w lokalnym szpitalu, która od lat pomagała kobietom przy dzieciach po porodzie – zamieniła pierwszą córkę Solisów, Grace na dziecko innej pary, Carmen i Hectora Sanchez.
Ten sam lekarz rok później przekazał jej tę sam wiadomość a Gabrielle kazała poddać się Carlosowi zabiegowi wazektomii.
Sezon 5.
Dziewięć lat od śmierci Mary Alice Gabi przeszła prawdziwą przemianę. Z ponętnej, gorącej latynoski, do której lgnęli wszyscy mężczyźni, stała się niezadbaną, typową kurą domową. Kiedyś nie chciała mieć dzieci, dzisiaj ma: dwie córki.
Poziom życia całej rodziny Solis dramatycznie spadł od tamtego czasu. Z dwójki milionerów, stali się uboższymi mieszkańcami Wisteria Lane. Do tego mieli dwie córeczki, które były „puszyste”. Gabi szybko zaczęła się frustrować, ponieważ chciała je odchudzić by sąsiadki o niej nie plotkowały. Nie zaproszono też jej na przyjęcie u Michelle Downing (Jodi Carlisle). Wprosiła się, ale szybko ich wyrzucono. Gabi musiała też interweniować w sprawie zatargu między dzieckiem Susan, Maynardem Jamesem Delfino, zwanym „M.J.” a jej córką, Juanitą. Pobiła się nawet z Susan, ale wieczorem się pogodziły. Poza tym, musiała sprzedać swego Astona Martina i kupić stary samochód Andrew Van De Kampa. Gabi, razem z mężem, odkryła „seks na ślepca”. Mogli odczuwać doznania innymi zmysłami. Niestety pierwszy taki incydent przerwała im nieświadoma Juanita i jej rodzice mieli potem mały problem z innymi rodzicami.
W związku z pracą Carlosa masażysty bogaczy, Solisowie zaczęli mieć kontakt z majętną wdową, Virginią Hildebrand. Niestety, ta spragniona ciepła kobieta okazała się zbyt zaborcza dla Gabi i małżonkowie zerwali z nią kontakty. Było to podczas koncertu w klubie „biały koń”, który uległ spaleniu. Carlos dostał się do szpitala i lekarze wykryli małą kość uciskającą nerw wzrokowy. Jej usunięcie oznaczało ogromny wzrost szans na odzyskanie wzroku u Carlosa. Gabi była zachwycona, ponieważ operacja miała się odbyć za miesiąc, ale zasmuciła się, ponieważ nie była już tak piękna. Zmieniła dietę, wciskając też zdrowe jedzenie córkom. Żaliła się nawet Susan i Edie, która już od pół roku ponownie mieszkała na uliczce. Carlos powiedział jej, że to nie jej ciało kocha a duszę i charakter. Gabi wydała przyjęcie na cześć Carlosa. Wyszło na jaw, że posprzedawała kilka rzeczy by ratować dach nad głową, w tym piłkę baseballową męża z autografem. Odzyskała ją, ale gdy Carlos zobaczył, że sprzedała też własne rzeczy, wymienił piłkę na elegancką suknię dla swej bohaterki.
Wkrótce Gabi spotkała Bradleya, po którym Carlos otrzymał posadę i awans w firmie finansowej. Krótko przedtem Gabi, dzięki Edie, odzyskała swą dawną figurę.
Carlos chciał się dobrze wywiązywać z zadania. Zatrudnił na swoje dawne miejsce pracy swą byłą dziewczynę, z czasów po rozwodzie z Gabi, Lucy Blackburn. Gabi wkręciła szybko Lynette Scavo, swą przyjaciółkę, do firmy męża aby go szpiegowała. Na szczęście dla Gabi, wkrótce potem Lucy odeszła z firmy.
Po śmierci Edie Britt, która jak się okazało, bardzo pomogła uwierzyć Gabi w swoją urodę po rozwodzie z Carlosem, Gabi zaczęła się udzielać w kółku ogrodniczym. Dzięki niej panie przestały dbać o ogródki tylko spotykały się z udziałem drinków i alkoholu. Na jednej z nich widziała Toma, męża Lynette z miejscową kobietą lekkich obyczajów, Patty Rizzo (Sarah Knowlton). Gabi martwiła się, że Tom może zdradzić Lynette, ale sama nie wiedziała, że Carlos widział nagą Lynette. Pary powiedziały sobie o tym podczas kolacji, ale potem wszystko sobie wyjaśniły.
Juanita poszła do szkoły w makijażu, ponieważ wszyscy nie wierzyli, że nie jest córką pięknej matki. Gabi poszła bez makijażu na spotkanie z okazji przyznania Carlosowi tytułu biznesmena roku. Mimo że w końcu nałożyła makijaż do zdjęcia i Juanita była zawiedziona, obie doszły do porozumienia. Rodzina Solis razem pojechała na spotkanie rodzinne do żony brata ojca Carlosa, cioci Connie. Oświadczyła ona, że umiera i poprosiła którąś z rodzin o zaopiekowanie się jej nastoletnią krewną. Carlos i niechętna Gabi zgodzili się. Już pierwszego dnia doszło do starcia między paniami, ponieważ Ana okazała się być tak samo temperamentna jak Gabi.
Sezon 6.
Gabi, jak podejrzewała, zaczęła mieć problemy z zachowaniem Any Solis oraz, jak z edukacją córki, Juanity. W trakcie załatwiania jej miejsca w szkole katolickiej, Gabi odkryła, że Lynette jest w zaawansowanej ciąży. Sąsiadka nic nie mówiła, bo nie chciała stracić pracy a Gabi, obraziła się ponieważ Lynette jej nie zaufała.
Lynette sama powiedziała Carlosowi w jakim jest stanie i, w ramach małej zemsty, zdegradował ją z biura do małego schowka na szczotki. Gabi to zauważyła i zrobiło jej się żal Lynette. Podczas gdy poszła do niej z przeprosinami, Lynette zdążyła załatwić sobie adwokata, który pozwał firmę Carlosa o złe traktowanie ciężarnej. Lynette próbowała go powstrzymać, ale nie zdążyła a Gabi wypowiedziała jej wojnę. Carlos zlecił Lynette wykonanie, na następny dzień rano, bilansu firmy z roku poprzedniego i Lynnette miała to uporządkować. Nie zdążyła, ponieważ poszła na przedstawienie do córki Penny.
Carlos wiedział o tym i zwolnił Lynette. Na Boże Narodzenie Carlos przyszedł do domu i oświadczył, że nie wygrają sprawy z Lynette. Gdyby doszło do procesu, stracił by firmę i stanowisko prezesa. Tymczasem Lynette chciała przeprosić, ale Gabrielle zaogniała sytuację. Było tak aż do ocalenia Celii przez Lynette przed awionetką, prowadzoną przez Daphne i Jeffa Bicks.
Wskutek takiego błogosławieństwa, Lynette ucierpiała, ponieważ straciła jedno z dzieci, płci męskiej, które nazwała „Patrick”. Zdołała jednak wybaczyć Gabi za jej zachowanie. Solisowie podarowali 60-calową plazmę Tomowi i Lynette a Carlos załatwił jej wypłacanie pensji z firmy.
Tom zaproponował Carlosowi, że będzie pracował na miejsce żony. Carlos się zgodził, ale Lynette była zła. Zdenerwowała się jeszcze bardziej, gdy Tom zaproponował Carlosowi, by została w domu i opiekowała się córką, gdy się urodzi. Tom w końcu musiał ustąpić i zgodził się, że się zamienią miejscami, gdy dziecko się urodzi.
Gabi tymczasem załatwiła wreszcie Juanicie miejsce w szkole prywatnej, gdzie pracowała Susan, w Oak Ridge. Niedługo potem, wraz z Susan, desperacko rozpracowała które z dzieci należy do jakiej grupy zaawansowania. Tymczasem Ana i Danny zaczęli się spotykać.
Gabi obawiała się, że Ana zajdzie w ciąże z Bolenem. W zamian za obietnicę kariery modelki po skończeniu szkoły, Ana miała nie sypiać z synem Angie. Carlos ich jednak przyłapał, niemalże nagich, na kanapie i zaczął szarpać Danny’ego. Angie, która przez przypadek akurat stała pod oknem, zauważyła to. Wpadła do domu i, zanim wyprowadziła syna, zagroziła śmiercią Carlosowi, gdyby sytuacja się powtórzyła. Solisowie chcieli przeprosić Bolenów, ale przez przypadek podsłuchali kłótnię Angie Bolen i jej męża Nicka. Mieli oni tajemnicę, którą strzegli. Jej wyjawienie miałoby straszliwe konsekwencje.
Gabi wykorzystała więc Robin Gallagher i dzięki niej, wysłała Anę, która zerwała z Dannym, do Nowego Jorku, do agencji modelek.
Gdy Celia dostała ospy wietrznej, Gabi musiała przeprowadzić się do sąsiadów, Boba Huntera i Lee McDermotta. Prowadziła u nich prawdziwe życie singielki. Gdy jednak zobaczyła ich dziecięcy pokój, zrozumiała, że dziecko to największe błogosławieństwo. Wróciła więc do domu, do córek i męża. Wkrótce odkryła, dzięki Angie, że jej syn pojechał za Aną do Nowego Jorku. Obie panie spotkały tam Heidi Klum i Paulinę Porizkovą. Angie dowiedziała się, że Gabi była największą jędzą spośród modelek. Dlatego też Gabi przekonała Anę, by taka nie była. W samolocie powrotnym, Gabi dowiedziała się od Angie, że Nick nie jest biologicznym ojcem Danny’ego.
Między Juanitą a M.J-em Delfino doszło wkrótce do spięcia, ponieważ oboje walczyli o to, kto więcej sprzeda czekolad. M.J. nigdy nic nie wygrał a Juanita nie miała przyjaciół. Wygrała Juanita, ale M.J. okazał się na tyle mądry, że Gabi pogratulowała mu „moralnego zwycięstwa”.
Sama Gabi zaoferowała wkrótce swe jajeczka Bobowi i Lee, którzy od dwóch lat starali się zaadoptować dziecko. Gdy jednak zrozumiała, że będzie to dla niej za trudne emocjonalnie, odmówiła im, a Lee zerwał z Bobem. Niedługo potem Gabi poprosiła męża o domek w Aspen. Odmówił a Gabi przez przypadek dowiedziała się, że pieniądze na domek pożyczył Mike’owi i Susan Delfino, którzy byli zadłużeni. Gabi wraz z Susan ukarały mężów, wystawiając ich ego na pośmiewisko, ponieważ Mike nie chciał pieniędzy żony za sprzedaż klubu Karla.
Następnie w życie Gabi wróciła sprawa Angie, ponieważ do Fairview przyjechał Patrick. Gabi go nie poznała początkowo, bo przedstawił się jako brat Angie Bolen, Anthony. Angie jednak powiadomiła o wszystkim Gabi, Gabi ściągnęła Nicka i koniec końców, Patrick zginął na Wisteria Lane. Angie wyjechała do Atlanty. Natomiast Bree, zmuszona sytuacją rodzinną i swym pasierbem Samem, postanowiła wyznać Gabi prawdę: tożsamości tego kto potrącił jej teściową, Juanitę.
Sezon 7.
Carlos dowiedział się o aferze z podmianą swojego dziecka na inne od prawnika Jacka Pinkhama (Kevin Symons). Wpadł w furię, ale wiedział, że prawda bardzo zrani Gabi, dlatego postanowił nie mówić o tym. Zaszantażował też Jacka, że nie wytoczy procesu szpitalowi na milionów dolarów odszkodowania, jeśli placówka zaprzestanie poszukiwań drugiej rodziny. Wieczorem Gabi natomiast powiedziała Bree, że nie powie nic mężowi o incydencie sprzed lat bo ich życie jest idealne. Przypadkowe, delikatne potrącenie Juanity zmusiło Carlosa do przekazania jej prawdy, gdyż Gabi sądziła, że kiedys niechcący zdradziła męża, będąc pod wpływem alkoholu.
Gabi była zdruzgotana i początkowo zgodziła się nie szukać drugiej rodziny. Podpisała nawet odpowiednie dokumenty w szpitalu, ale Carlos dowiedział się podjęciu poszukiwań przez żonę od Boba Huntera. Zagroził rozwodem jeśli sprawy pójdą niepomyślnie.
Nawiązali kontakt z Carmen i Hectorem Sanchez oraz Grace Sanchez. Gabi bardzo się przywiązała do swej biologicznej córki, nie wyjawiając prawdy dziewczynkom. Biologiczni rodzice Juanity musieli jednak wyjechać z kraju, bo okazali się nielegalnymi imigrantami. Wraz z nimi wyjechała Grace i Gabi wpadła w rozpacz. Podczas zamieszek na Wisteria Lane powiedziała Carlosowi, że Juanita dowiedziała się prawdy i oboje uratowali ją z oblężonego auta Boba i Lee.
Gabi została zmuszona przez Carlosa do usunięcia wszystkiego co wiązało się z Grace. Kobieta znalazła substytut Grace w sklepie panny Charlotte z drogimi lalkami. Kobieta za bardzo przywiązała się do lalki, którą posiadała, dlatego bardzo przeżyła to, gdy ją skradziono.
Nie pomogły jej słowa Carlosa, że to nie Grace i namówił Gabi na terapię. Nie chciała na nią chodzić, ponieważ terapeutka (Patricia Lentz) chciała rozmawiać z nią o dzieciństwie. Oszukiwała męża, że chodzi na terapię, ale ten w końcu się dowiedział i pomógł żonie zmierzyć się z przeszłością. Terapeutka Gabi kazała jej jechać to rodzinnego miasta i przeczytać list opisujący jej odczucia nad grobem ojczyma. Kiedy Gabrielle i Carlos zrobili to, pani Solis była w centrum uwagi. Gabrielle spotkała zakonnicę Marthę (Jill Larson). Zmierzyła się z nią i wtedy wróciła do domu.
Mąż Gabi dowiedział się przez zupełny przypadek od Bree, że jej syn zabił jego matkę. Wpadł we wściekłość, ale wybaczył Andrew. Tylko dlatego, że był dzieckiem. Zakazał jednak Bree i Gabrielle kontaktowania się w jakiejkolwiek formie między sobą. Carlos wykrył to, że kobiety złamały ten zakaz. Gabi wprowadziła się wraz z córkami do Bree. Wtedy o powodach śmierci matki mężczyzny dowiedziały się Juanita i Celia, a w sprawę został nawet wmieszany detektyw Chuck Vance. Na szczęście Carlos umiejętnie oszukał go w tym co sam powiedział córkom. Bree zdecydowała, że nie może rozbijać rodziny przyjaciółki i Solisowny wróciły do swojego domu.
Wyjazd do Las Colinas sprowadził jednak do Fairview Alejandra, domniemanie zmarłego ojczyma Gabi. Kobieta dowiedziała się o tym, że żyje i chciała go zabić, ale się powstrzymała. W noc uczczenia powrotu rodziny Delfino na uliczkę, Alejandro zakradł się do pustego domu Solisów i kłamiąc, że ma jej broń, chciał skrzywdzić Gabrielle. Carlos wrócił do domu i zabił mężczyznę świecznikiem. Bree, Susan i Lynette weszły do ich domu. Zgodziły się ukryć zwłoki w skrzyni gdy reszta gości kroczyła już ulicą. To pogodziło Carlosa i Bree.
Sezon 8.
Carlos zaczął przeżywać śmierć Alejandra. Nie pomogła mu próba spowiedzi u księdza Dugana (Sam McMurray). Stan psychiczny Carlosa przełożył się też na kryzys ich pożycia seksualnego. Solis wynajęła nawet striptizerkę Dakotę (Jillian Nelson) za namową przyjaciółek. Carlos był wściekły, że podzieliła się tym z dziewczynami i nigdy nie będzie już normalnie bo to co zrobił, będzie już z nim zawsze. czy alkohol by zapomnieć o tamtej nocy.
Dopiero rozmowy z Susan, którą musiał odebrać z aresztu, dawały mu jako taką ulgę. Do czasu gdy on i ona powiedzieli Mike’owi co zrobili. Mike zakazał mu spotykania się z Susan, gdyż jej te rozmowy nie pomagały. Carlos znalazł ukojenie w alkoholu.
Stan Carlosa miał też wpływ na jego firmę w której Geoffrey (Jeremy Glazer) próbował podkraść klientów Carlosa. Jeden z nich (Richard Greene) gdy dowiedział się co dolega Carlosowi, przyjechał do jego domu i zaproponował mu miejsce odwykowe, w którym sam się leczył. Mężczyzna zgodził się na wyjazd do ośrodka. Nie było go w nocy gdy zginął Chuck Vance, dlatego podejrzewała męża, że ten maczał palce w uśmierceniu detektywa.
Znalazła Carlosa w domu, ale jego auta nie było w garażu. Na pogrzebie Chucka, usłyszała od policjanta (Robert Reinis), że Carlos zamierzał się przyznać w nocy do winy, ale wezwanie o śmierci byłego chłopaka Bree przerwało mu to. W nocy, Gabi ostrzegła go by nie robił tego bez porozumienia z nią. Pozostał w ośrodku a Gabi przejęła jego obowiązki.
Po tym zdarzeniu, Gabi otrzymała lekcję od Juanity, dotyczącą jej zauroczenia i tego, że ciągle była okłamywana, co zmusiło obie panie Solis do pojawienia się w ośrodku odwykowym u męża/ojca.
Carlos, po powrocie do domu, zaczął powątpiewać w swą misję jako biznesmena. Zdecydował, że będzie pracował w pomocy społecznej. Gabi odciągała go od tego pomysłu bo sama też dużo wycierpiała, chociażby z powodu jego alkoholizmu. Postanowiła ratować rodzinę i teraz była jego pora by robił to samo.
Śmierć Mike’a tylko upewniła Carlosa w swej decyzji a Gabi zmusiła do poparcia męża. Sama zaczęła szukać pracy. Znalazła ją jako osobista asystentka zakupów bogatych klientów. To spowodowało, że Carlos zaczął być zazdrosny o to, że żona utrzymuje dom i płaci rachunki, dzięki takim damom jak Doris Hammond.
Tymczasem rozpoczął się proces Bree o morderstwo Alejandro „Ramona Sanchez”. Gabi pozyskała natomiast męża dla pomysłu by niczego nie mówił policji. Nie na długo, gdyż zamierzał się przyznać, ale żona powstrzymała go. Wszyła w płaszcz męża nóż, który wyczuł wykrywacz metali. Proces zakończył się przyznaniem Karen McCluskey do morderstwa. Karen, ze względu na chorobę i Bree zostały uniewinnione
Gabi otrzymała awans w pracy. Odtąd była kierownikiem obsługi kluczowych klientów. Zaczęła też stosować stare sztuczki męża sprzed lat, czyli ofiarowywanie drogich prezentów za brak uwagi. Carlos posłużył się fortelem i zatrudnił, w miejsce starego ogrodnika, atrakcyjną Carmen (Roselyn Sánchez). Gabi była wściekła na męża i porozmawiali dopiero na weselu Renee Perry i Bena Faulkner. Gabi wstydziła się tego co robiła z Johnem a Carlos, tego, że ją zaniedbał. Zatrudnił Carmen jako ostrzeżenie tego co się stało. Gabi zastanawiała się też dlaczego inne pary przechodzą śpiewająco swe małżeństwo. Carlos uznał, że oni wolą tango.
Gabrielle i Carlos Solis opuścili Wisteria Lane następnego roku. Zaraz po tym, gdy Carlos pomógł jej utworzyć oficjalną stronę jako doradcy ds. ubioru, co doprowadziło do otrzymania przez Gabi jej autorskiego programu w telewizyjnej stacji modowej. Później kupili rezydencję w Kalifornii, gdzie długo i szczęśliwe kłócili się między sobą.
Powiązane z postacią.
Al Kaminsky.
Al Kaminsky (James Luca McBride) to nieżyjący księgowy Carlosa Solis.
Były mąż Gabrielle wynajął go by ukrył pieniądze, które miał na tajnym koncie na Kajmanach. Edie Britt odkryła ich istnienie i poprosiła go o rękę, grożąc, że jako żona, nie będzie musiała zeznawać przeciwko niemu. Latynos zgodził się na jej propozycję by zyskać na czasie. Al znalazł sposób na załatwienie problemu. Zadzwonił do Solisa, że zajmie mu to około 10 dni. Zobowiązał się też, że powiadomi go, gdy już będzie po wszystkim. Carlos zerwał z Edie a Al Kaminsky zdążył do tego czasu przelać pieniądze i usunąć poprzednie konto. Kilka tygodni później, Carlos i Gabi chcieli uciec z miasta przed Victorem oraz tornadem. Al przyjechał pod dom przy 4349 Wisteria Lane by dać kochankom dokumenty z dostępem do nowego konta. Przekazał je Edie, sądząc, że to Gabrielle. Odjechał spod ich domu, ale próbując przebić się przez tornado, wjechał w słup i spalił się w swoim aucie. Gabrielle próbowała jeszcze szukać w jego garażu dokumentów z numerem konta, ale nic nie znalazła. Żona Diane (Sylvia Kelegian) spaliła dokumenty zagranicznych kont, by chronić siebie i interesy zmarłego męża.
Ana Solis.
Ana Solis (Maiara Walsh) to kuzynka drugiego stopnia Carlosa, córka jego kuzyna od strony ciotki Connie. Urodziła się w 1997 roku. Jej ojciec odszedł gdy miała 3 lata a matka odsiaduje wyrok w więzieniu.
Gabi i Carlos musieli się nią zająć ponieważ Connie, jej babcia, oznajmiła, że niedługo umrze. Ana przyjechała do domu przy 4349 Wisteria Lane. Gabrielle szybko zauważyła, że Ana jest typem dziewczyny, która wykorzystuje urodę by zdobyć to czego chce, jak sukienki od Versace i Very Wang. Tak wykorzystała rodzeństwo Scavo do posprzątania domu
Carlos żądał podpisu od żony pod dokumentami upoważniającymi ich do opieki nad Aną. Gabi odmówiła, ponieważ, najpierw żądała zmiany w jej zachowaniu. Ana to usłyszała. Pomimo zakazu ciotki, poszła na otwarcie klubu nocnego. Gdy Gabi zrozumiała, że to wszystko działo się przez brak podpisu, zrobiła to, by mieć na oku dziewczynę. Tej wpadł w oko Danny Bolen. Chłopak poprosił ją by zapewniła mu alibi na noc kiedy „Dusiciel z Fairview” prawie zabił Julie Mayer. Później otrzymała pracę w restauracji należącej do Johna Rowlanda. Zauroczyła się byłym ogrodnikiem, ale ten tylko wykorzystał ją by ponownie próbować uwieść Gabi. Ana widziała, jak pocałował ją i uciekła. Następnie odkryła stare zdjęcia kuzynki z Johnem sprzed dekady i zamierzała powiedzieć Carlosowi o pocałunku. Gabi zapewniła ją, że on już wie i jest w pełni szczęśliwa z mężem. Błagała by nie robiła czegoś co zrujnuje jej szczęście. Ana dotrzymała słowa, ale rzuciła pracę w restauracji. Gdy już oficjalnie zaczęła się spotykać z Dannym, Ana poznała także jego matkę. Nie przypadły sobie do gustu. Gabrielle wysłała kuzynkę do Nowego Jorku by rozpoczęła pracę modelki. Po tym jak usłyszeli z Carlosem kłótnie Angie z mężem na temat ich kryjówki, Danny wyśledził Anę i pojechał za nią do Nowego Jorku. Wrócił na Wisteria Lane a gdy problem Bolenów został pogrzebany, Angie i Nick pozwolili mu jechać do Any i jego babci, by mogli być razem.
Bradley Scott.
Bradley Scott (David Starzyk) to były współpracownik Carlosa z czasów ich pierwszego małżeństwa, gdy Gabrielle zdradzała Carlosa z Johnem. Jego małżeństwo z Marią trzęsło się w posadach i przestali ze sobą sypiać. Kilka miesięcy później nawiązał romans z fryzjerką, Shaylą Grove (Megan Hilty).
Gabrielle spotkała go ponownie kilka lat później, gdy Carlos odzyskał wzrok. Namawiała męża do przyjęcia pracy podczas wspólnej kolacji z jego żoną, która to zażądała od niego rozwodu. Carlos w końcu się zgodził, przez co Bradley mógł poświęcić więcej czasu Marii. Z powodu kryzysu ekonomicznego, Bradley wstrzymał jednak wypłatę premii. Gabi wywalczyła ją dla męża, szantażując Bradleya, gdyż widziała go z kochanką.Musiała się jednak zgodzić na różne taktyczne ruchy by ukrywać jego romans. Zostali nawet rodzicami chrzestnymi kolejnego dziecka Bradley’ów, gdyż Maria zaszła w ciążę. Gra w kotka i myszkę zaczęła męczyć Solisów i po nieudanej interwencji u Shayli, Bradley zgodził się powiedzieć Marii prawdę, ale zapowiedział, że zwolni Carlosa. Maria dźgnęła go nożem kuchennym w plecy po tym jak powiedział, że czuje miłość do Shayli, przez co wykrwawił się w ich kuchni. Podczas pogrzebu Oven Johnson (Kevin Cooney), dyrektor generalny firmy, zaproponował Carlosowi stanowisko Brada.
Postać Bradleya pojawiła się milcząco jeszcze raz na Wisteria Lane, ubrana w biel. Była jednym z duchów obserwujących Susan Delfino, gdy opuszczała Wisteria Lane wraz z dziećmi i wnuczką, by rozpocząć nowy rozdział w życiu poza uliczką.
Celia Solis.
Celia Solis (Daniella Baltodano; Karolinah Villarrea jako 11-latka w epizodzie „If...” s06e11 i Gloria Garayua jako nastolatka w epizodzie „If...” s06e11) to młodsza córka Gabrielle i Carlosa, wnuczka Juanity oraz Diega i Lucii. Gabi urodziła ją w 2010 roku.
Lynette Scavo użyła Celii i Juanity, by pozbyć się Lucy Blackburn z firmy ich ojca.
Gdy awionetka rozbiła się na Wisteria Lane i zaczęła sunąć w kierunku Ślepego Zaułku, Celia stała na jej trasie. Dopiero interwencja Lynette Scavo w zaawansowanej ciąży doprowadziła do jej ocalenia. To skłoniło Gabrielle do przemyśleń, że może jej córka jest stworzona do wyższych celów. Wyobraziła sobie jak forsuje ją do kariery telewizyjnej – niezbyt udanej – kosztem zrujnowania domu i rozpadu rodziny. Uznała, że Celia jest cudowna taka jaka jest. Celia zapadła na ospę wietrzną. Dlatego Gabi musiała przeprowadzić się do Boba i Lee. Gdy zobaczyła dziecięcy pokój homoseksualnej pary, zatęskniła za dziećmi. Celia wypluła kartkę włożoną do lasagne od Angie na blat kuchenny. Tak Gabi dowiedziała się, że sąsiadka potrzebuje pomocy w związku z przyjazdem Patricka Logan.
Młodsza Solisówna poznała Grace Sanchez, swą biologiczną siostrę jako koleżankę. Gdy Carlos dowiedział się kto potrącił jego matkę wiele lat wcześniej oraz o spotkaniach Gabrielle z osobą która kryła sprawcę, kazał żonie wybrać między sobą a Bree. Gabi z córkami zamieszkała u sąsiadki. Juanita w końcu usłyszała prawdę o tym jak jej babcia zmarła. Dziewczynka przekazała Celii krótką informację „to Bree zabiła babcię”. Zaczęły się bać Bree aż wezwały policję, gdy Van De Kamp chciała im poprawić poduszkę, gdy spały. Gabi uznała, że najlepiej jak wrócą razem do Carlosa.
W związku z Alejandrem, Carlos z żoną zdecydowali się poprosić Boba i Lee o wyrażenie zgody na zostanie opiekunami prawnymi dla nich. Gabi wykorzystała kryzys w małżeństwie Karen i Roya. Pozwoliła jej małżonkowi zostać w jej domu a ten dyscyplinował jej dzieci. Celia została zaproszona wraz z siostrą oraz rodzicami na wesele Bena Faulknera i Renee Perry. Rok później, Gabi i Carlos przeprowadzili się wraz z dziećmi z Wisteria Lane do słonecznej Kalifornii.
Connie Solis.
Connie Solis (Liz Torres) to ciotka Carlosa Solis. Była żoną brata ojca Carlosa. Jest babcią Any Solis. Connie wzięła Carlosa i Juanitę Mamę Solis pod swe skrzydła, gdy Diego Solis „odszedł” od nich.
Wychowywała także Anę, zanim Carlos i Gabi zabrali ją do siebie.
David Bradley.
David Bradley (Adrian Pasdar) był najlepszym prawnikiem w Fairview. Jego argumenty były przekonujące, działał bezkompromisowo i zawsze wygrywał bezapelacyjnie. Kiedy w grę wchodziły trudne sprawy, wiedział, że korzystniej zgłosić sprzeciw. Stał się adwokatem Solisów w czasie kiedy Carlosa zamknięto w więzieniu, za napaść na gejów.
Zastąpił pierwszego adwokata Carlosa (Michael Hitchcock), gdy ten wypomniał jego żonie dawny romans. Zaczął ja podrywać, ale oznajmiła mu, że jest w ciąży. Następnego dnia zorganizował im 45 minut wizyty małżeńskiej. Carlos chciał z niego zrezygnować, a ten otwarcie przyznał mu się przy Gabrielle, że chce się z nią przespać, przez co zmienił zdanie. Gabrielle w końcu udowodniła mu, że jej nie kocha. W przeciwieństwie do Carlosa, którego sama myśl o dzieleniu się nią popchnęła do przemocy. David tylko pożądał Gabrielle i był w szoku pourazowym. Latynoska kazała mu wypełnić swoje obowiązki albo oskarży go o napastowanie seksualne.
Doris Hammond.
Doris Hammond (Doris Roberts) to bardzo zamożna klientka usług Gabrielle jako osobistej stylistki w sklepie. Została żoną Williama Hammonda, który był bogatym, lecz skąpym człowiekiem. Fortunę zbił na funduszach inwestycyjnych, dlatego mógł sobie pozwolić na zafundowanie teatru, szpitala i biblioteki nazwanych jego nazwiskiem i założonych w Fairview. Kiedy zmarł, jego żona Doris odziedziczyła jego fortunę.
Doris stała się jedną z klientek Gabrielle. Ta traktowała ją jak „kurę znoszącą złote jaja”. Tymczasem Carlos zaczął pracę w MOPS – ie. Gdy usłyszała czym zajmuje się Latynos, zwróciła wszystko co nabyła u Gabi by przeznaczyć fundusze na działalność charytatywną. Gabi była wściekła i wyposażyła jego biuro w drogi sprzęt oraz fortepian. Doris zobaczyła nowy wystrój i kazała mu znaleźć inną staruszkę do „naciągania”. Doris uznała Carlosa i Gabi za wariatów, dlatego zerwała z nimi kontakty.
Juanita Solis.
Juanita Solis (Madison De La Garza) to córka nielegalnych imigrantów Carmen i Hectora Sanchez. Urodziła się w 2009 roku. Niemal od razu po narodzinach została zamieniona z córką Gabrielle i Carlosa Solis. Zrobiła to pielęgniarka Teresa Pruitt (Patty McCormack), która sama nadużywała alkoholu w pracy. Juanita przyswoiła sobie bystrość umysłu niespokrewnionej z nią Gabrielle, ale odziedziczyła cechy fizyczne swego biologicznego i podatnego na otyłość ojca, Hectora.
Gabrielle próbowała odchudzać 4½ – letnią Juanitę, ale bezskutecznie. Dziewczynka za to tyranizowała też Maynarda Jamesa Delfino, dopóki ich matki się nie pogodziły. To Juanita odkryła zwłoki Eliego Scruggsa na dachu Susan Mayer. Dziewczynka poszła do szkoły w makijażu, ponieważ wszyscy śmiali się, że nie jest córką pięknej matki. Rodzice Juanity stali się ponownie bogaci. Dlatego Juanita zażądała nowego łóżka z baldachimem. Gabi zaprowadziła ją do kuchni dla ubogich by zobaczyła jak to jest być biednym i doceniła to co ma.
Juanita użyła wulgaryzmu podczas sztuki teatralnej w szkole publicznej. Gabi próbowała załagodzić sprawę, ale gdy dyrektorka podważyła jej zdolności matczyne, Gabi wypisała córkę ze szkoły. Carlos oświadczył żonie, że będzie musiała ją uczyć w domu. Zatrudnił do domu sprzątaczkę Ivanę (Anna Katarina). Była doktorem inżynierii uniwersytetu w Bukareszcie. Pomogła Juanicie w ułamkach, ale zaniedbała dom więc Carlos ją zwolnił. Dowiedział się wszystkiego od córki i obiecał żonie zorganizować szkołę dla Juanity. Gabi w końcu umieściła Juanitę w Oak Ridge, prywatnej szkole gdzie pracowała Susan. Juanita nie wiedziała, iż jest latynoską bo mieszkała w dzielnicy, gdzie przebywali ludzie o anglosaskiej urodzie. Gabrielle nie uczyła córki o jej korzeniach, gdyż kojarzyły się jej z biedą i głodem, ale obiecała mężowi poprawę. Gabi wraz z Susan rozpracowały które z ich dzieci należy do jakiej grupy zaawansowania edukacyjnego. Juanita była na wyższym poziomie i doprowadziło to do konfliktu rodziców w szkole oraz między Gabi a Susan. Pomiędzy Juanitą a Maynardem Jamesem Delfino doszło wkrótce do starcia, ponieważ oboje walczyli o to, kto sprzeda więcej czekolad. M.J. nigdy nic nie wygrał, a Juanita nie miała przyjaciół. Wygrała dziewczynka, ale Gabi pogratulowała chłopcu „moralnego zwycięstwa” za to, że zrobił dobry uczynek.
Bree wpatrywała się w Keitha, gdy uderzyła bagażnikiem auta w Juanitę. Po serii badań w szpitalu wyszło na jaw, że Juanita nie jest spokrewniona z Carlosem i Gabi. Bob Hunter sprowadził do życia Juanity Grace Sanchez, lecz dziewczynka wzbudziła u Juanity zazdrość o matkę. Nawet Carlos zauważył, że Juanita czegoś się domyśla. Gabrielle była załamana z powodu wyjazdu Grace z Eagle State. Juanita znalazła list w którym Gabi przelała swój ból z powodu utraty biologicznej córki. Uciekła z domu, wprost w tłum protestujący przeciw domu drugiej szansy Paula Younga dla byłych kryminalistów. Schowała się w samochodzie Boba i Lee. Tłum wkrótce obległ pojazd a cała trójka znalazła się w pułapce, z której wyciągnęli ich Lynette oraz Solisowie. Juanita i Celia odkryły istnienie lalki, którą Gabi traktowała jak Grace i ją zniszczyły. Gabi naprawiła lalkę, ale ta została skradziona. Spięcie między Gabrielle a Lee podczas szkolnego konkursu talentów, uświadomiło byłej modelce, że zmiana córki na siłę i porównywanie jej do Jenny Hunter – McDermott nie przyniesie pozytywnych rezultatów. Carlos dowiedział się kto potrącił jego matkę wiele lat wcześniej oraz o spotkaniach Gabrielle z osobą która kryła sprawcę. Kazał żonie wybrać między sobą a Bree. Gabi z córkami zamieszkała u sąsiadki. Juanita w końcu usłyszała prawdę o tym jak jej babcia zmarła. Dziewczynka przekazała Celii krótką informację, „to Bree zabiła babcię”. Zaczęły się bać Bree aż wezwały policję, gdy Van De Kamp chciała im poprawić poduszkę, gdy spały. Gabi uznała, że najlepiej jak wrócą razem do Carlosa. Dziewczynka widziała też jak ktoś zaczął obserwować ich dom, ale Gabrielle zbyła te obawy jej fantazją.
W związku z Alejandrem, Carlos z żoną zdecydowali się poprosić Boba i Lee o wyrażenie zgody na zostanie opiekunami prawnymi dla nich. Juanita napisała „geje są głupi” na drzwiach garażu co zauważyli sąsiedzi. Gabi przyrzekła jej zorganizować wakacje, tak jak zawsze, pomimo złych perspektyw na ich zrealizowanie. Gabi wykorzystała kryzys w małżeństwie Karen i Roya. Pozwoliła jej małżonkowi zostać w jej domu a ten dyscyplinował jej dzieci. Juanita z siostrą oraz rodzicami została zaproszona na wesele Bena Faulknera i Renee Perry. Rok później, Gabi i Carlos przeprowadzili się wraz z dziećmi z Wisteria Lane do słonecznej Kalifornii.
Juanita "Mama" Solis.
Juanita „Mama” Solis (Lupe Ontiveros) to nieżyjąca matka Carlosa, urodzona ok. 1954 roku. Gdy miała 16 lat, w 1971 roku, wyszła za mąż za Diego Solisa. Kilka miesięcy po ślubie zaczął ją bić. Jej sytuacja była tak zła, że modliła się o śmierć. Wtedy pojawiło się ich jedyne dziecko, Carlos. W 1975 roku, kiedy ich synek miał 4 lata, Diego wrócił do domu pijany i zbił go. Wtedy przeszła gwałtowną metamorfozę i wiedziała, że Diego nie skrzywdzi już jej ani Carlosa. Juanita prawdopodobnie zabiła swego męża. Dziecku wmówiła, że Diego uciekł z kelnerką z El Paso. Bratowa udzieliła jej schronienia po tym incydencie. Juanita popadła w pewnym okresie w uzależnienie od hazardu. Straciła nawet oszczędności i biżuterię. Przed ślubem syna w 2003 roku narzekała na Gabrielle, że jest łowczynią posagów i zbankrutuje przez nią. Carlos uświadomił jej jednak, że jest szczęśliwy bo uśmiech jego przyszłej żony będzie i jest dla niego bezcenny. Gabi wygrała tę bitwę z Juanitą, ale wkrótce to ona zmusiła swą przyszłą synową do zgodzenia się na jej orkiestrę weselną, przemalowanie domu oraz podpisanie intercyzy.
Carlos sprowadził ją na Wisteria Lane po incydencie z Jonathanem Lisco. Sądził, że Gabrielle ma romans, ale nie podejrzewał właściwego człowieka. Juanita zobowiązała się zdobyć dowody. Namawiała synową na dziecko co ta konsekwentnie odrzucała. Drugi pobyt w sklepie przyniósł czas wolny Gabrielle, gdyż Juanita została zatrzymana za próbę kradzieży kreacji o czym nie miała pojęcia. sklep nie wniósł oskarżenia do sądu. Teściowa poprosiła ją o rozmowę. Opowiedziała jej o swoim małżeństwie. Gabi wtrąciła, że Carlos sądził, iż jego ojciec uciekł z kelnerką z El Paso. Juanita tak mu powiedziała. Dodała też, że każda matka chroni swoje dzieci. Niektóre z nich traktują ten obowiązek poważniej niż inne. Wojna o Carlosa wybuchła w dniu zaręczyn. Gabrielle przegrywała bitwę za bitwą. Teraz, kiedy Juanita podejrzewała synową o romans, stało się jasne, że w tej wojnie nie bierze się jeńców. Kobieta zasugerowała Carlosowi zwolnienie pokojówki co dało by im oszczędności. Gabi przekonała go skutecznie, że bez Yao Lin będzie zmęczona i nie zadba tak o małżonka, jak powinna. Carlos nazajutrz zmienił zdanie. Podczas wyprzedaży u Youngów, Juanita i Carlos dyskutowali o tym z kim Gabi może mieć romans. Matka zapewniła syna, że nie musi się obawiać mężczyzn, z którymi publicznie rozmawia. Gabi dowiedziała się natomiast o sekrecie teściowej związanym z hazardem. Sama sprowokowała, że Juanita zadłużyła kartę syna i spłaciła ją nie informując męża. Zyskała zaufanie Juanity do czasu, gdy Carlos powiedział jej co zrobił. Juanita była pewna, że jej troskliwa synowa ma romans. Pozostało pytanie „z kim?” Na werandzie zaobserwowała jak Gabi i John Rowland niezręcznie minęli się. Miała już podejrzanego. Do Johna zadzwonił telefon i upewniła się, że to jego numer gdy wykonała „głuchy telefon” na jego aparat z porzuconego przez Gabi aparatu. Podsłuchała kochanków jak Gabi obiecała mu piękne pożegnanie w sypialni. W końcu zrobiła zdjęcie gdy zabawiali się, podczas gdy Carlos był na spotkaniu biznesowym z matką. Juanita powaliła Johna który się z nią szarpał, ale gdy biegła do taksówki, potrąciło ją auto Andrew Van De Kampa. Nikt go nie widział a Juanita trafiła do szpitala w stanie śpiączki. Spała pięć miesięcy. Czasami śniła jej się szokująca tajemnica synowej. Innymi razy, wypadek, po którym trafiła do szpitala. Ale najczęściej śniło jej się, że mówi synowi prawdę. Pewnej nocy, Juanita Solis uznała, że pora się obudzić. Po chwili chodzenia korytarzami, zauważyła telefon obok otwartych drzwi na klatkę schodową. Pomiędzy kobietą a jej celem była świeżo umyta podłoga. Juanita jej nie zauważyła i gdy szła do telefonu poślizgnęła się. Wpadła przez drzwi i poturbowała się na schodach. Tam spotkała Ruth Ann Heisel po czym zmarła. Ciało Juanity spoczęło, mimo trudności finansowych Gabrielle i Carlosa, w solidnej krypcie na cmentarzu w Fairview.
Sprawa jej śmierci stała się osią sporu między Bree a Betty Applewhite, która dowiedziała się o wszystkim od syna, Matthew a ten od Danielle Van De Kamp.
Najstarsza córka Gabi i Carlosa otrzymała po niej imię.
Danielle – pod silnym wpływem alkoholu – po raz drugi przekazała informacje o śmierci Juanity. Tym razem do Sama Allena co kosztowało Bree utratę swojej firmy i rozwód z Orsonem za wolność Andrew.
Dziesięć lat po wypadku Juanity, Gabrielle dowiedziała się od samej Bree kim była osoba, która przejechała jej teściową. Kilka miesięcy później, przez zupełny przypadek, Bree wykrzyczała to także w twarz Carlosa ponieważ bała się, że sam Andrew to zrobi. Carlos był wściekły, ale przebaczył Andrew a znacznie później Bree.
„Mama” Solis pojawiła się milcząco jeszcze raz na Wisteria Lane, ubrana w biel. Była jednym z duchów obserwujących Susan Delfino, gdy opuszczała Wisteria Lane wraz z dziećmi i wnuczką, by rozpocząć nowy rozdział w życiu poza uliczką.
Lucy Blackburn.
Lucy Blackburn (Lesley Boone) to była dziewczyna Carlosa z czasów gdy był rozwiedziony z Gabrielle i była wiceprezes jego firmy.
Gabi przygotowywała kolację, by gościć nową asystentkę Carlosa. Byłą w szoku, gdyż Lucy była otyła od studiów. Zaangażowała Lynette do pracy w firmie Carlosa by obserwowała Lucy. Między Scavo a nią wybuchł konflikt związany z przepracowaniem, gdyż walczyli o ważny kontrakt. Lynette nie mogła odwiedzać dzieci, więc wpuściła do gabinetu Lucy dzieci Gabrielle. Ta sądziła, że są to córki sprzątaczki i skrzyczała ją. Carlos dał jej reprymendę, bo chciał firmy przyjaznej pracownikom, a nie obozu pracy. Doszli do zgody, że Lucy musi odejść.
Mary Bernard.
siostra Mary Bernard (Melinda Page Hamilton) to blondynka, katoliczka i zakonnica.
Pomogła Carlosowi wyjść przedterminowo z więzienia. Ona i Gabi od razu nie przypadły sobie do gustu. Gabi był zazdrosna a oskarżyła żonę Carlosa o materializm i nakłanianie go do grzeszenia. Zasugerowała jej nawet, że niektóre małżeństwa można unieważnić. Carlos zaangażował się w wyjazd sióstr do Botswany. Gabi dopilnowała by siostry wyjechały, finansując ich podróż oraz spowodowała reakcje alergiczną u męża by jego nie wypuścić z domu. Po powrocie z Afryki, siostra zasugerowała Carlosowi anulację małżeństwa. Wręczyła nawet odpowiednią ulotkę na ten temat a ten powiedział o tym Gabi. Latynoska, dzięki pomocy księdza Crowleya, pozbyła się rywalki sugerując mu, że ona i jej mąż mają romans, a nawet, że ze sobą spali. Carlos dowiedział się o tym, że parafia przeniesie ją na Alaskę, bez podania przyczyny decyzji, od siostry Mary. Gabi zabrała ulotkę siostry ze stołu i odwiedziła ją w kościele gdy szorowała podłogę. Zdążyła się z nią pobić, zanim ją wydalili z Fairview.
Xiao Mei.
Xiao Mei (Gwendoline Yeo) to druga była służąca Solisów. Została sprzedana przez wujka w niewolę do Maxime Bennet (Jane Lynch).
Tworzyła dla niej legendarne, wielodaniowe obiady do czasu gdy oswobodziła ją policja. Ojciec Crowley postanowił ją przechować u Solisów. Gabrielle doprowadziła do tego, że sama chciała zostać bo była zachwycona jej zdolnościami krawieckimi i kulinarnymi. Xiao Mei ukryła jednak listy z ostrzeżeniem o możliwości deportacji z kraju. Odkryła też, że nie wyślą jej ponownie do Chin, jeśli zajdzie w ciążę z amerykańskim obywatelem. Zachęciła ją do bycia ich surogatką. Xiao Mei zaprotestowała, gdyż uważała, że będzie „zepsuta” jeśli nie zachowa cnoty do ślubu. Gabrielle przekonała ją, że mężczyźni chcą kobiet doświadczonych przez co Chinka przystała na umowę. Nie zrozumiała jednak procesu jak do tego ma dojść. Rozebrała się do naga i zaczekała aż Carlos przyjdzie. Gabi nie była zadowolona z tego, że Carlos nie wyprowadził jej z błędu. Przekazała informacje o tym, że jest dziewicą Carlosowi co go bardzo zainteresowało. Zabieg zapłodnienia się udał a Carlos zaczął o niej fantazjować aż Gabrielle zaczęła podejrzewać, że mają romans. W szpitalu odkryła, że Xiao Mei nie ma już błony dziewiczej. Obydwoje zostali nagrani przez urządzenie zwane „elektryczną nianią” i nakryci przez Gabrielle w garażu. Żona Carlosa wyrzuciła męża z domu, a także zażądała rozwodu a Xiao Mei kazała zostać bo nosiła jej dziecko.
Pół roku później Gabrielle zagroziła swej służącej, że wyśle ją do Chin jak tylko urodzi. Xiao Mei uciekła z domu. Edie Britt odnalazła ją w domu Young a wody płodowe odeszły jej na weselu Bree i Orsona Hodge. Wydała na świat czarnoskóre dziecko, gdyż ich embrion został zamieniony, ale sam nie przetrwał. Dziecko oddano biologicznej rodzinie a Xiao Mei przeprowadziła się do chińskiej dzielnicy miasta by pracować dla przyjaciółki (Jeanne Sakata) w jej restauracji.
Roxy.
Roxy (Golden Retriever) to suczka oraz pies – przewodnik Carlosa gdy ten stracił wzrok.
Steve (Archie Kao), zarządca ośrodka szkoleniowego dla psów, przywiózł psa i niewidomego Carlosa do domu. Pies zaczął rywalizować z Gabrielle o względy Carlosa i na nią warczeć. Za każdym razem gdy chodziło czy o przekąskę, czy spanie w ich łóżku. Gabrielle Solis nie tolerowała tylko jednej rzeczy: rywalki. Niezależnie od tego czy chodziła na dwóch, czy na czterech nogach. Kiedy Gabrielle rano wślizgnęła się do sypialni, zdecydowała: suka musi odejść. Wywiozła Roxy do ośrodka, ale ta pobiegła za nią. Steve zdążył przekazać Carlosowi nowinę a Carlos wybaczył żonie

</doc>
<doc id="871756" url="https://pl.wikipedia.org/wiki?curid=871756" title="Scottish Division One">
Scottish Division One



</doc>
<doc id="871757" url="https://pl.wikipedia.org/wiki?curid=871757" title="Synagoga w Pińczowie">
Synagoga w Pińczowie



</doc>
<doc id="871763" url="https://pl.wikipedia.org/wiki?curid=871763" title="Danielle Van De Kamp">
Danielle Van De Kamp

Danielle Van De Kamp Katz – postać fikcyjna, bohaterka serialu "Gotowe na wszystko". Grała ją Joy Lauren.
Przeszłość.
Danielle Van De Kamp urodziła się w 1989 roku. Ma o rok starszego brata, Andrew. W 1994 roku przeprowadziła się z rodzicami do Fairview, 4354 Wisteria Lane. Gdy miała 12 lat, w 2001 roku, Danielle przefarbowała włosy na czarny kolor z fioletowymi paskami. Bree się na to nie zgodziła i wkrótce córka wróciła do starego koloru.
Historia.
Sezon 1.
Danielle to 15-letnia córka Bree i Rexa Van de Kamp, których pożycie małżeńskie zmierzało ku katastrofie. Danielle czuła, że coś się święci po tym jak ojciec się wyprowadził i jasno stwierdziła, że małżeństwo się skończyło.
W międzyczasie John Rowland zakończył potajemny romans z Gabrielle Solis. Zaczął się umawiać za to z Danielle. Przyszli razem się uczyć, gdy Gabi, jej teściowa Juanita i Bree spotkały się w kuchni Van De Kamp’ów. Bree była spokojna o Danielle, ponieważ wyznała, że oboje z Johnem zapisali się do klubu abstynencji seksualnej, na co Gabi zakrztusiła się napojem. John związał się z Danielle, ponieważ Gabi była uważnie obserwowana przez swoją teściową. Po wypadku matki Carlosa, kiedy kobieta zapadła w śpiączkę, John został z córką Van De Kampów. Danielle nie mogła jednak zaoferować mu więcej niż on oczekiwał, więc John zerwał z nią.
Po pierwszym zawale Rexa, Bree dowiedziała się, kim była kochanka męża. Maisy wszystko jej potwierdziła. Dlatego też Bree nie chciała, by Rex wrócił do jej domu. Ich dzieci zmieniły jej decyzję.
Danielle próbowała nawet stracić z Johnem dziewictwo i kupiła prezerwatywę, którą jej matka odkryła w praniu. Sama wiedziała za dużo o „szczęściu” rodziców. Dlatego też nie przyjęła argumentów matki, by tego nie robiła. Dziewczyna poszła na imprezę Zacha Younga przy basenie, ale ten zerwał z nią tak, że się popłakała.
Wkrótce Rex doznał drugiego zawału serca. Danielle była w szoku, gdy jej matka, zamiast od razu zawieźć swego męża do szpitala, najpierw posłała łóżko. Następnie dziewczyna zadzwoniła do koleżanek matki, by mogły ją wspierać w szpitalu. Rex zmarł w szpitalu.
Sezon 2.
Na Wisteria Lane przyjechała Phyllis Van De Kamp, matka zmarłego.
Po jej wyjeździe, Bree zabrała córkę i syna na przesłuchanie z użyciem wykrywacza kłamstw. Danielle widziała na nim jak urządzenie zarejestrowało, że Bree kłamie przy pytaniu o miłość do George’a Williamsa. W związku z tym Bree podejrzewano, że otruła męża, ale wkrótce sprawa została wyjaśniona.
Danielle była świadkiem wojny domowej jej brata z matką, między innymi o niezależność finansową. Uczestniczyli w tym adwokat Andrew, Sam Bormanis, dziadkowie od strony matki, Henry i Eleanor Masonowie oraz terapeuta Bree od alkoholizmu, Peter McMillan. Danielle miała go uwieść na prośbę brata. Nie zrobiła tego, więc Andrew poszedł z nim do łóżka, co zakończyło się wyrzuceniem go z domu przez matkę.
Natomiast sama związała się z Matthew Applewhitem. Ich związkowi przeszkadzało upośledzenie młodszego brata Matthew, Caleba i apodyktyczna Betty oraz postawa Bree. Kilka miesięcy później, po nieudanej próbie pozbycia się Caleba, wspólnie uciekli z Wisteria Lane. Wyprawa zakończyła się powrotem do domu Bree po pieniądze, gdzie Bree wyznała córce, że to Matthew zabił Melanie Foster. Nie uwierzyła jej a wkrótce snajper z policji zastrzelił Matthew.
Sezon 3.
Pół roku po śmierci Matthew, Danielle otrząsnęła się z szoku. Jej matka zaręczyła się i wyszła za mąż za dentystę Orsona Hodge. Dziewczyna była obecna na ich ślubie.
Wkrótce potem, dzięki nowemu ojczymowi, na Wisteria Lane wrócił Andrew. W szkole, do której uczęszczała Danielle, trwał natomiast konkurs prac na temat początków Fairview. Danielle ciężko pracowała nad swoim projektem ze swoim nauczycielem historii, Robertem Faladi, za co Bree była mu wdzięczna. Niedługo potem Bree dowiedziała się od Very Keck (Lisa Banes), że Robert i Danielle ze sobą sypiają. Romans udało się matce szybko i sprytnie zakończyć.
W międzyczasie koleżanką Danielle, Julie Mayer, zaczął się interesować Austin McCann. Julie przyszła do Danielle i opowiedziała im o nim. Poruszyła temat tego, że on chciał uprawiać seks a Julie się nie zgadzała. Danielle doradziła jej by czekał, pomimo tego, że Andrew ostrzegł Julie iż on potraktuje ją w końcu jak koleżankę. Krótko potem Julie przespała się z Austinem i to samo zrobiła Danielle. Oboje zostali też wkrótce nakryci przez Susan Mayer i Edie Britt a Julie zerwała z Austinem.
Andrew poprosił Danielle by zaopiekowała się matką po tym jak przebywała w szpitalu w wyniku upadku z drabiny. Sam miał pracować w „Pizzerii Scavo”. Dziewczyna była temu bardzo niechętna, więc Gloria Hodge skorzystała z okazji. Pod pozorem opieki nad synową, nieświadoma Danielle zaniosła zupę ze środkiem usypiającym do matki. Gloria następnie kazała iść się bawić przyszywanej wnuczce. Gdy dziewczyna wyszła, nie usłyszała krzyczącej do niej Almy Hodge, byłej żony jej ojczyma, która krzyczała do niej z dachu domu przy 4351 Wisteria Lane i w końcu z niego spadła. Andrew i Orson odpowiednio wcześnie zdążyli zareagować i ocalili matkę Danielle.
Bree wyjechała wpierw do rodziców, zanim udała się w podróż poślubną. Orson miał do niej dołączyć, ale Danielle zaszła w ciążę z Austinem. Nie zgodziła się na aborcję proponowaną przez Austina i zażądała nawet ślubu od siostrzeńca Edie. Austin się nie zgodził, a Bree i Orson zdecydowali się zabrać Danielle do siebie. Orson osobiście zmusił Austina do wyjazdu z miasta, co też chłopak uczynił, po rozmowie z Andrew.
Miesiąc później, ciężarna Bree i Orson wrócili na Wisteria Lane, bez Danielle. Bree skłamała Julie, że Danielle została w prywatnej szkole w Szwajcarii, ale przyrzekła, że do niej napisze. Wieczorem Danielle zadzwoniła do matki z lokalnego zakonu i narzekała na miejscowe warunki.
Sezon 4.
Danielle nadal przebywała w klasztorze w Fairview.
Na dwa tygodnie przed dziewiątym miesiącem ciąży, Danielle poprosiła matkę o odtwarzacz DVD i przewróciła się, jeżdżąc na wrotkach. Lekarze stwierdzili, że łożysko oddzieliło się od macicy. Bree stwierdziła, że pojedzie do niej. Zaczęła szarpać się z odtwarzaczem DVD, gdy lekarz znowu zadzwonił i uspokoił małżonkę. Bree objęła Orsona.
Dzięki Phyllis Van De Kamp, Danielle znowu trafiła na Wisteria Lane. Podczas Halloween, które wkrótce nastało, Danielle przebrała się za swoją matkę i przyszła tak do domu Boba i Lee. Rozpoznała ją m.in. Karen MCluskey. Bree się zdenerwowała i kazała jej iść do domu, bo inaczej zrobi awanturę. Danielle ją wyśmiała, ale w tym momencie odeszły jej wody płodowe. Bree skłamała Bobowi, że Danielle przebiła zbyt wcześnie balon z wodą i zabrała rodzinę do domu. Sprowadziła też doktora Adama, który domyślił się całego przekrętu. Odebrał on poród na stole, w kuchni Bree.
Danielle leżała w łóżku, gdy Bree dała jej dziecko. Dziewczyna z ciężkim sercem, postanowiła, że syn zostanie z jego babcią. Nazajutrz wyjechała z Wisteria Lane. Niemowlę nazwano „Benjamin Tyson Hodge”.
Krótko po ujawnieniu sekretu Katherine, Orson udał się do więzienia a Bree wróciła do picia alkoholu w ograniczonych ilościach. Została sama tylko z Benjaminem. Dwa lata po oddaniu swego dziecka matce, Danielle wróciła po niego, tym razem już jako żona prawnika Leo Katz i zabrała go do swojego domu. Z pomocą Katherine Mayfair, Bree zwalczyła alkoholizm i razem stworzyły firmę kateringową, którą Bree uznała za „swoje dziecko”. Tymczasem Danielle zaczęła uczyć syna w domu, przeszła na wegetarianizm i porzuciła wiarę protestancką, na rzecz judaizmu.
Sezon 5.
Cztery lata po tej nieprzyjemnej wizycie, Leo z Danielle i 6-letnim Benjaminem Katz przyjechali na Wisteria Lane, jak powiedział Orson, po długich namowach. Bree była w szoku, gdy usłyszała o zmianach w życiu Danielle i jej wnuka. Próbowała przekonać Benjamina do mięsa i wręczyła mu dwa hot-dogi, które z chęcią zjadł.
Niestety Benjamin zwymiotował tuż przed wspólną kolacją z sąsiadami. Danielle wpadła w szał, gdy zobaczyła zawartość żołądka syna, czyli niestrawione mięsko z parówek. Zabrała męża wraz z Benjaminem i nazajutrz rano wyjechała z Wisteria Lane.
Sezon 6.
Półtora roku później Danielle znów przyjechała do rodzinnego domu tylko po to by poznać, na wspólnej kolacji, swego przyrodniego brata, Sama Allena. Pijana, przekazała mu informację na temat tego, że Andrew 10 lat wcześniej przejechał matkę Carlosa Solis.
Sezon 7.
Krótko potem, dwa lub trzy miesiące później, Danielle pojawiła się wraz 8-letnim synem na cały weekend, tylko dlatego, że została ona sprowadzona przez Renee Perry. Sąsiadka Bree chciała udowodnić Keithowi, że Bree jest starsza od niej.
Sezon 8.
Rok później Danielle znowu przyjechała do matki, na wisteria Lane, gdyż jej mąż Leo, po siedmiu latach małżeństwa, odszedł od niej. Tam, po kilku dniach leczenia złego nastroju, wtajemniczyąl matkę w swój biznesplan i namówiła ją na inwestycję w swój biznesplan. Ta wyłożyla kwotę i użyczyła swej zewnętrznej kuchni by ona i Benjamin mogli szyć huśtawki do stosunku płciowego. Benjamin i Bree nie wiedzieli do czego służą „przyrządy do ćwiczeń”. Tę ostatnią wtajemniczyła w to Renee Perry, która sama kupiła od Danielle jedną sztukę. Bree była zszokowana, zawiedziona i bardzo krytyczna do pomysłu, ale poprosiła o wybaczenie. Uznała, że nie ma prawa jej osądzać i będzie jej cichym, niewykrywalnym wspólnikiem. Wkrótce wróciła do swojego domu.
Powiązane z postacią.
Benjamin Van De Kamp.
Benjamin Katz lub Benjamin Van De Kamp (Jake Soldera) to syn Danielle z Austinem, wnuk Bree oraz Rexa i siostrzeniec Edie Britt drugiego stopnia. Jego żydowskie imię to „Simcha”.
Dziecko zostało poczęte wskutek zbliżenia Austina McCann, siostrzeńca Edie z Danielle, gdy ten chodził z Julie Mayer. Zaproponował aborcję, ale Danielle się nie zgodziła. Została za to wysłana do lokalnego zakonu a Bree skłamała, że córka jest w prywatnej szkole w Szwajcarii. Sama udawała ciążę by ochronić reputację Danielle oraz rodzinę od skandalu.
Phyllis Van De Kamp, prababcia dziecka, chciała się odegrać na byłej synowej i zabrać Danielle z klasztoru. Bree przekonała córkę, że Phyllis jest za stara na opiekę i sama nie będzie miała rozrywek o jakich marzy. Danielle wyprowadziła się od babci do matki. Chłopiec urodził się w Halloween, 4 listopada 2007 roku. Poród odebrał Adam Mayfair, który domyślił się wcześniej całej maskarady. Danielle oddała syna swej matce Bree, która to – krótko potem, wbrew woli Orsona – poddała dziecko obrzezaniu.
Danielle odebrała go jednak gdy miał 3 lata. Wyszła za mąż za Leo Katz’a i wychowywała syna na wegetarianina. Danielle przyjechała do matki dwa lata później a ta dała mu hot-doga do spożycia, po tym jak usłyszała rewelacje córki. Benjamin zwymiotował i Danielle odkryła postępek matki. Wyjechała od niej wściekła.
Benjamin został w domu, gdy Danielle przyjechała do domu rodzinnego poznać jego wujka i swego przyrodniego brata od strony ojca, Sama Allena.
Dwa lata później, na prośbę Renee Perry, Danielle zabrała swego syna do jego babci by ją odwiedzić. Był to jednak tylko element rozgrywek miłosnych między Bree a Renee o chłopaka, Keitha Watsona.
Kolejny rok później Benjamin przyjechał do babci wraz z matką, tuż po tym jak jego ojczym, Leo, odszedł od Danielle. Dziewięcioletni Benjamin pomagał matce w szyciu huśtawek erotycznych, ale sam nie był świadomy tego do czego służą.
Leo Katz.
Leo Katz (Andrew Leeds) to były mąż Danielle z lat 2009–2016, prawnik żydowskiego pochodzenia. Studiował prawo na uniwersytecie Cornella i pracował w agencji ochrony środowiska.
Cztery lata po ślubie, podczas których pasierb i żona przeszli na jego wiarę, odwiedził swoich teściów na Wisteria Lane. Trzy lata po tamtej wizycie Danielle wspomniała tylko, że Leo odszedł od niej.
Robert Faladi.
Robert Faladi (Anthony Azizi) to rozwodzący się, były kochanek Danielle i jej były nauczyciel historii.
Pomagał on swej uczennicy w zrobieniu prezentacji o Edvardzie Sibleyu. Bree dowiedziała się o relacji jej córki z Robertem, gdy sama przekazała Verze Keck (Lisa Banes), jak to jej syn sypiał z Howardem (Terry Rhoads), jej mężem. Danielle orzekła matce, że się kochają. Udała też próbę samobójczą, gdy dowiedziała się, że Bree widziała się z nim. Andrew wiedział, że nie chciała zrobić tego na poważnie i m.in. dlatego ją odratowano. Rodzina poszła na terapię i Danielle zaszantażowała matkę, że jeśli rozdzieli ją z Robertem, ucieknie z domu. Bree pobłogosławiła im i przyniosła rzeczy córki do Roberta, bez jej wiedzy. Gdy odmówił przyjęcia bagaży Danielle, zaszantażowała go tak, że nie wspomniał o jej roli. Bree zmusiła go także do zaprzestania widzeń z jej córką. Robert zerwał z Danielle. Dziewczyna nagrała Roberta przez telefon przez co wyrzucono go ze szkoły a żona nie musiała płacić alimentów.

</doc>
<doc id="871765" url="https://pl.wikipedia.org/wiki?curid=871765" title="Zabawa (herb szlachecki)">
Zabawa (herb szlachecki)

Zabawa – polski herb szlachecki.
Opis herbu.
Opis zgodnie z klasycznymi regułami blazonowania:
Tarcza dwupolowa, dzielona w słup. Pole prawe błękitne, pole lewe szachowane czerwono-srebrne.
Klejnot: Pięć piór strusich.
Labry: Z prawej błękitne, podbite srebrem, z lewej czerwone, podbite srebrem.
W najstarszych herbarzach, można spotkać opis herbu z odwrotnym układem pól.
Legenda Herbowa.
Legenda herbowa ,przytaczana w herbarzu Kaspra Niesieckiego, wywodzi nazwę herbu od legendy o rycerzu Wiślimierzu herbu Szachownica, który jako dowódca straży przedniej, wraz ze swymi ludźmi zaatakował przyczajonego w zasadzkach nieprzyjaciela i nękał go tak długo różnymi podchodami, czy utarczkami zbrojnymi (nazwanymi zabawami), aż nadciągnął idący za nim hetman wraz z wojskiem i ustawił je do boju. Król będąc wdzięczny owemu rycerzowi, w uznaniu jego męstwa i zabawieniu na sobie nieprzyjaciela, pośród upominków, herb jego nazwał Zabawą.
Herbowni.
Bruski, Bubelwic, Bubełwic, Brzeziński, Drochecki, Dąbrowski, Koczeński, Koczyński, Koczywski, Kościelecki, Piasecki, Pierocki, Pirocki, Pirucki, Sokół, Szwyradzki, Węchadłowski, Włodek, Zabawski, Świradzki, Świraski.
Niektórzy heraldycy, mylnie przypisują do tego herbu jeszcze nazwiska: Burski, Goliński i Niesiecki.
Tym nazwiskom, przysługują inne herby. I tak Burscy pieczętują się herbem Jastrzębiec, Golińscy herbem Wyssogota, Niesieccy herbem Poraj.
Częste zjawisko przypisywania rodom szlacheckim niewłaściwych herbów, szczególnie było nasilone w czasie legitymacji szlachectwa przed zaborczymi heroldiami, co zostało następnie utrwalone w wydawanych kolejno herbarzach. Identyczność nazwiska nie musi oznaczać przynależności do danego rodu herbowego. Przynależność taką mogą bezspornie ustalić wyłącznie badania genealogiczne.

</doc>
<doc id="871769" url="https://pl.wikipedia.org/wiki?curid=871769" title="Gerde">
Gerde



</doc>
<doc id="871774" url="https://pl.wikipedia.org/wiki?curid=871774" title="Andrew Van De Kamp">
Andrew Van De Kamp

Andrew Van De Kamp – postać fikcyjna, bohater serialu "Gotowe na wszystko". Grał go Shawn Pyfrom.
Przeszłość.
Andrew urodził się w 1988 roku. Przy jego narodzinach były komplikacje, ponieważ pępowina owinęła się wokół jego szyi.
Wraz z rodzicami wprowadził się z rodzicami do Fairview, 4354 Wisteria Lane. w 1994 roku. Musiał przeprosić Mary Alice Young za to, że ukradł z jej ogródka ceramiczną żabę, słowami „"Przepraszam, że panią okradłem. Mama nauczyła mnie odróżniać dobro od zła, więc moje czyny nie powinny wpłynąć na opinię o niej jako o matce"”.
Będąc już starszym chłopcem, zamierzał startować w klasowych wyborach na przewodniczącego. Dzień przed ogłoszeniem kandydatury, usłyszał od matki „Jesteś pewien? Brak Ci genu przywódcy”. Później, nawet nie wysłuchała przemówienia. Ma młodszą siostrę, Danielle, urodzoną rok później.
Historia.
Sezon 1.
Andrew wszedł w okres buntowniczy, zwłaszcza wobec konserwatywnej matki. Narzekał na Bree, że za dużo przebywa w kuchni i został okłamany przez nią w sprawie wyprowadzenia się ojca z domu. Prawdy dowiedział się od ojca. Udał się do klubu ze striptizem, ale Bree wyciągnęła go stamtąd siłą perswazji. Przeprosiła za kłamstwo, ale zabrała mu drzwi od pokoju na 3 miesiące.
Bree i Rex przyszli do szkoły Andrew, gdzie wepchnął głowę pierwszoklasisty do szafki, przez co złamał mu nos. Van De Kampowie zaczęli się kłócić i dyrektorka (Trisha Simmons), zaproponowała by chłopak został za karę po lekcjach.
Rodzice oświadczyli dzieciom, że się rozwiodą a Andrew od razu zgłosił chęć zamieszkania z ojcem. Rex kupił synowi samochód, ale odmówił matce gdy wyniosła jego rzeczy z domu by go zwrócił i za co ponownie otrzyma prawo wejścia do domu. Pokłócił się z ojcem o chęć mieszkania u niego i potrącił Juanitę Solis pod wpływem alkoholu. Bree z Rexem ukryli samochód w swoim garażu a następnie porzucili wraz z kluczykami w ubogiej dzielnicy Fairview.
Andrew nie okazywał żadnej skruchy wobec swego czynu, a był wręcz wściekły na to, że stracił auto. Gdy dowiedziała się, że zażył marihuanę i od Danielle, że trzyma ją w szafce w pływalni, anonimowo doniosła szkole o całej sprawie. Rex skrzyczał syna, że trzymał marihuanę.
Gdy ojciec chłopaka dostał pierwszego ataku serca, Bree zdecydowała się wyrzucić Rexa z domu, ale jej dzieci ją powstrzymały. George Williams odwiózł Bree pod dom i mieli się pocałować, ale Andrew im przeszkodził i zaczął się kłócić z matką. Bree powiedziała synowi, że Rex miał romans, ale on nie uwierzył. Nazajutrz, Andrew potwierdził informacje u ojca i chciał pomóc matce wyrzucić go z domu, ale ona wyznała, że nadal go kocha i dlatego ma go szanować. Rex wszystko usłyszał.
Bree wkrótce znalazła prezerwatywę w praniu. Najpierw podejrzewała Rexa, ale on powiedział, że musiała należeć do Andrew. Danielle przyznała się, że to ona ją kupiła. Andrew i Danielle poszli na prywatkę przy basenie u Zachary’ego Younga. Andrew naigrawał się z Zacha i zostali sami z Justinem. Razem całowali się w basenie i Susan Mayer ich nakryła.
Andrew został przyłapany przez woźnego jak palił z przyjaciółmi w samochodzie. Nie posłuchał porad mężczyzny i odjechał, przez co wyrzucili go ze szkoły, na dwa miesiące przed jej ukończeniem. Rex nie mógł uwierzyć w to a Bree przedstawiła mu kilka broszur z „obozów szkoleniowych” dla trudnej młodzieży. Rex nie był przekonany i poprosił żonę o rozmowę z synem. Andrew okazał się jednak butny i arogancki wobec matki. Nawet podłożył jej nogę tak że prawie się przewróciła. Ojciec, który to widział i surowo zakazał takiego traktowania matki. Zdecydowali, że pojedzie do Camp Hennessey. Dwoje pracowników obozu wytargało Andrew z łóżka a on, zanim wyszli, zdążył opluć matkę.
Bree przygotowała karton z jedzeniem dla syna i odwiedzili go w obozie. Andrew chciał się początkowo spotkać tylko z ojcem, ale Bree wdarła się na ich spotkanie, po czym wygłosiła krótki monolog, że jest dobrą matką skoro zapewniła synowi edukację, miłość i dobry, czysty dom. Rex powiedział żonie, że Andrew dlatego chciał się widzieć z nim, bo myślał, że lepiej przyjmie homoseksualizm syna.
Van de Kampowie zabrali syna z obozu. Wieczorem zaprosili pastora Sykesa. Miał on nawrócić Andrew na heteroseksualizm. Podczas rozmowy pastor nie naciskał a Rex wręcz przeciwnie, wsparł syna na jego drodze. Wtedy Bree wyznała, że Rex jest masochistą. Potem tłumaczyła się synowi, że nie chciała by on trafił do piekła. Dlatego też Andrew zgodził się porozmawiać z pastorem.
Chłopak wyznał pastorowi, że zwiedzie matkę zachowując się dobrze, i zaatakuje ją w najmniej spodziewanym momencie, pastor przyrzekł na Biblię, że zachowa wszystko co powiedzą w tajemnicy. Sykes zaniepokoił się zachowaniem chłopaka. Krótko potem Rex zmarł w wyniku trzeciego zawału serca.
Sezon 2.
Do Bree przyjechała jej była teściowa Phyllis Van De Kamp. Bree zakazała jej wejścia na pogrzeb. Dzieci Rexa wymusiły zmianę decyzji a Bree wysłała ją wkrótce potem do domu.
Sama powiedziała też dzieciom o postępowaniu policyjnym a Andrew stwierdził, że wierzy w niewinność matki bo nie ma odwagi do popełnienia morderstwa. Bree wiedziała, że dzieci mają wątpliwości. Zażądała od policji by Andrew i Danielle byli obecni przy przesłuchaniu jej za pomocą wykrywacza kłamstw. Procedura wykryła, że Bree podświadomie kocha George’a Williamsa. 
Bree próbowała pogodzić kłócących się Andrew i George'a. Ogłosiła termin wspólnej kolacji. Andrew nie chciał przyjść, ale Bree zaszantażowała go nie wpłaceniem dużej sumy dolarów na klub pływacki, jeśli by się nie pojawił. Andrew udawał, że się śmiał z dowcipów George’a a gdy jego matka i siostra poszły do kuchni, wykorzystał sytuację. Spytał się czy był z kobietą, bo „troszczył się o to czy jego matka będzie zaspokojona seksualnie”. Zdradził także jaki dźwięk miała wydawać Bree podczas stosunku z jego ojcem. Bree weszła do jadalni i podała deser. Gdy go spróbowała, wydała identyczny dźwięk, który oddał chwilę wcześniej Andrew. George nie wytrzymał i wstał. Kategorycznie zażądał by Andrew poszedł do siebie. Bree go nie poparła, dlatego też wyszedł.
Bree i George znowu się spotkali. Farmaceuta stwierdził, że nie mogą być razem. Dowiedział się też, że Andrew był już kiedyś na karnym obozie. Trafił by tam ponownie tylko gdyby jego zachowanie się drastycznie pogorszyło. Bree zdecydowała, że skupi się na synu. George przyszedł na zawody pływackie Andrew z prezentem dla Bree i ta objęła go z wdzięczności. Mężczyzna zaczął całować usilnie jej szyję. Andrew wyszedł z basenu i rzucił się na George’a. Bree wysłała syna ponownie na obóz Hennessey.
Chłopak wrócił do domu dopiero wtedy gdy George zmarł a detektywi, na podstawie twardych dowodów, wskazali aptekarza jako mordercę Rexa. Gdy dowiedział się o wszystkim od matki, oskarżył ją o to, że przez nią zmarł jego ojciec. Dlatego też wypowiedział jej posłuszeństwo. Ostrzegł też ją, że przyjdzie do niego Justin. Został on wkrótce wtajemniczony w plan Andrew, akurat gdy Bree wyjawiła synowi, że nie zapobiegła śmierci aptekarza.
Andrew pocałował Justina przed domem. Bree źle to przyjęła i uznała by tego nie robił. Andrew za to kpił z jej uzależnienia od wina. Nazajutrz rano Bree nakryła Andrew z Justinem, zupełnie nagich w łóżku. Próbowała zakazać spotkań z nim ale Andrew zagroził matce, że pójdzie na policję i powie im o udziale Bree w samobójstwie George’a. Wdowa po Rexie zapłaciła Karlowi Mayerowi za poradę prawną i ten wyjaśnił Andrew, że jego matka nie złamała prawa. Gdy Andrew zagroził, że zbezcześci jej dobre imię tą informacją, Karl poprosił Bree o nową kawę do kuchni a sam przycisnął chłopaka do ściany. Zagroził młodemu sąsiadowi, że jeśli sam nie nabierze szacunku do matki, on mu go wpoi ręcznie.
W międzyczasie problem alkoholowy Bree zaczął narastać tak, że gdy wracała z restauracji, była kompletnie pijana. Dzięki Karen McCluskey, Andrew obudził matkę zraszaczami od wody. Naśmiewał się z jej porannej niedyspozycji i nie uwierzyły w jej wyjaśnienia.
Andrew poprosił matkę o samochód ze swojego funduszu powierniczego. Miał mieć do niego pełny dostęp za 3 lata. Bree odmówiła, argumentując to rozrzutnością i brakiem cierpliwości. Kiedy porównał matkę do starej pijaczki, spoliczkowała go. Wieczorem Andrew poprosił Justina, z pierścionkiem Bree na palcu, by go uderzył. Zrobił to minimum dwa razy i to bardzo niechętnie.
Nazajutrz u Van De Kampów pojawił się adwokat Samuel Bormanis. Ojciec Bree, Henry, nie dopuścił do rozpoczęcia procesu. Wizyta dziadków, w tym Eleanor Mason – macochy Bree, spowodowała jedynie kasację funduszu ich wnuka. Bree zaproponowała synowi ułożenie wzajemnych stosunków na nowo i jako gest dobrej woli, zaprosiła Justina na kolację.
Gospodyni, od czasu spotkania z adwokatem syna, chodziła na spotkania byłych alkoholików. Jej opiekunem był Peter McMillan. Andrew dowiedział się wkrótce, że Peter był seksoholikiem o orientacji biseksualnej. Przespał się z nim w sypialni Bree a nazajutrz kobieta wywiozła syna na pustkowie, pod pozorem zwiedzenia „Perkins college”. Pożegnała go przy stacji benzynowej z zapakowaną częścią jego rzeczy i pieniędzmi do czasu znalezienia pracy. Dała mu wolność i przyznała mu rację, że zwyciężył. Bree rozpowiedziała wszystkim, oprócz Susan Mayer, że uciekł z domu.
Sezon 3.
Andrew tułał się po jadłodajniach i ulicach Fairview przez kolejne 7 miesięcy. By przeżyć, prostytuował się i spał na gazetach. Z jednej z nich wyczytał, że jego matka wyszła ponownie za mąż. Gdy reporterka (Christine Clayburg) zrobiła o nim relację telewizyjną, Bree zaczęła go szukać. Gdy się spotkali, nie chciał mieć z nią nic wspólnego. Ojczym, Orson Hodge, odszukał go i kupił mu posiłek, po czym namówił pasierba na powrót do domu. Andrew nie był przekonany bo nadal chciał karać matkę, ale usłyszał, że kiedyś ból minie a on zostanie z błędami przeszłości. Wrócił do domu.
Wkrótce rodzina ustaliła, mimo oporów Andrew, że syn Bree był na prestiżowym obozie teatralnym. Razem też wybrali się na wystawę początków Fairview. Tam Andrew zauważył doktora Howarda Keck'a (Terry Rhoads), „szanowanego obywatela” który był jego klientem. Orson dowiedział się prawdy od Andrew i przekazał żonie informacje o tym do czego doszło.
Gdy na jaw wyszła afera z Danielle i Robertem Faladi Bree była zszokowana. Andrew pocieszył matkę, że nie jest zła, a dzieci zawsze ciągną do zakazanego. Nie chciał się jednak podzielić przeżyciami z ulicy. Przystał jednak na wersję z obozem dramatycznym, bo taką historię przekazał przyjaciołom.
Andrew szydził z siostry za wybór starszego kochanka. By zwrócić na siebie uwagę, udała, że chciała popełnić samobójstwo. Andrew ze spokojem powiedział o tym matce i ojczymowi. W szpitalu nadal kpił z postępku siostry ale Orson ostro zganił go za naśmiewanie się z samobójstwa. Rodzina poszła zatem na jedną sesję terapeutyczną.
Gdy Carolyn Bigsby zabarykadowała się w supermarkecie po tym, jak Bree powiedziała jej, że Harvey Bigsby miał romans z Monique Polier, Andrew przekazał zgromadzonym w ich domu mieszkańcom uliczki informacje od Edie Britt, Julie Mayer, Austin McCann i Lynette Scavo byli także w środku. Tylko Carolyn i Nora Huntington poniosły śmierć na miejscu.
Gdy nadeszły święta, Andrew pomagał matce „sprzedawać świąteczne kłamstwa”.
Julie Mayer umawiała się z Austinem McCann. Przyszła do Danielle podzielić się wrażeniami i Andrew doradził córce sąsiadki, że mężczyźni potrzebują seksu. Jeśli on będzie za długo czekał, ujrzy w Julie tylko przyjaciółkę.
Andrew otrzymał pracę w pizzerii małżeństwa Scavo. Przygotowywał ją do otwarcia. Wyjawił Lynette, że nie mają licencji na alkohol i gdy nie udało jej się załatwić zgody mieszkańców, Andrew zebrał formalne podpisy.
Andrew podsłuchał jak Bree zagroziła Orsonowi, że zgłosi go na policję, jeśli on sam nie doprowadzi do uniewinnienia Mike’a. Wieczorem jego matka spadła z drabiny usiłując zdjąć z okna domu satynowy woreczek z perłami w środku. Nic jej się nie stało, ale Andrew podejrzewał ojczyma o podpiłowanie szczebla i poprosił pielęgniarkę (Lynette Dupree) by nie dopuszczał Orsona do jego żony. Później Andew przekazał matce, że Orson prawdopodobnie chciał się zabić, gdyż spadł z dachu i znaleziono odciski jego butów na maskach samochodu. Przeżył, ponieważ drzewo powstrzymało siłę upadku. Na korytarzu spotkał Susan Mayer, której powiedział o pobycie swojej matki.
Bree przyjechała do domu a Andrew miał się nią zająć. Lynette poprosiła go jednak by popracował w lokalu, w wieczór jego otwarcia. Dlatego przekazał swe obowiązki siostrze. W pizzerii odpowiednio wcześnie zauważył Danielle i podążył do domu by uratować matkę przed Glorią, matką Orsona. Został znokautowany laską przybranej babci. Orson przyjechał tuz po nim i uratował sytuację, nokautując matkę, przez co dostała wylewu i paraliżu ciała. Wyniósł ją pod dom swej byłej żony, obecnie martwej Almy Hodge.
Bree wyjechała w podróż poślubną a Orson miał do niej dołączyć. Andrew dowiedział się jednak, że jego siostra jest w ciąży z Austinem. Orson i Andrew przekonali ojca dziecka do wyjazdu z Fairview. Natomiast Danielle pojechała z Orsonem i matką w podróż poślubną. Andrew został w domu i nadal pracował w „Pizzerii Scavo”. Miesiąc później, gdy Bree i Orson przyjechali ponownie na uliczkę, Andrew stał się strażnikiem tajemnicy „sztucznego brzucha” matki, czyli planu zaadoptowania siostrzeńca lub siostrzenicy przez Bree.
Sezon 4.
Andrew zaprotestował, że nie będzie uczestniczyć w tej „maskaradzie”. Nie chciał pomóc matce w założeniu sztucznego ciążowego, w dniu kiedy przyjechała Katherine Mayfair. Wkrótce Andrew zorganizował dla Stelli Wingfield dużą paczkę marihuany za pieniądze. Lynette była w trakcie chemioterapii i nic nie jadła a jej matka chciała to zmienić.
Zaaranżował też „przyjęcie pępkowe” dla swojej matki, gdzie zaprosił całą okolicę oraz Phyllis Van De Kamp. Była to jego, swego rodzaju, osobista zemsta za to, że matka nie pozwoliła zachować im skuteru, przesłanego przez nią dla Danielle. Na imprezie, Phyllis dowiedziała się o sekrecie swej eks synowej i miejscu przebywania wnuczki.
Phyllis zabrała Danielle do swojego domu w ośrodku emerytalnym. Andrew natomiast podsunął matce pomysł jak wyrwać siostrę stamtąd. Skoro babcia zaoferowała córce Rexa wygodne życie, Bree i Orson musieli ją przelicytować. Tak też się stało i Danielle wróciła na Wisteria Lane, tuż na Halloween.
Andrew poszedł na zabawę do domu Boba i Lee jako Cher. Danielle też przyszła, przebrana, by nie zwracać uwagi, za Bree. Wkrótce zaczęła rodzić w kuchni swego domu i na świat przyszedł zdrowy siostrzeniec Andrew a dziewczyna wyjechała z Fairview.
Chłopczyk dostał imiona Benjamin Tyson. Cała uwaga Bree była skupiona na dziecku. Wkrótce kilka źle zinterpretowanych i wypowiedzianych słów ze strony Bree doprowadziły do tego, że Andrew wyprowadził się do mieszkania w gorszej dzielnicy miasta. Mógł siebie sam utrzymać dzięki pracy u Scavo. Bree była w szoku i przyjechała do syna. Chciała go namówić na powrót, ale on się nie zgodził. Wytknął matce, że nigdy głośno go nie pochwaliła za to, że dojrzał i się zmienił. Pomimo tego podziękował jej, że pomogła mu dojrzeć. Wybaczył jej dawno także to, że wyrzuciła go z domu. Gdy poprosił Bree by położyła napój na podkładkę, Bree rozpłakała się ze szczęścia.
Po tornadzie, jaki przeszedł w Fairview, rodzina Hodge zamieszkała u Mike’a i Susan Delfino. Walter Bierlich (J.C. Mackenzie), gej i doskonała „złota rączka”, miał remontować dach Bree, jednakże zerwał z chłopakiem, co go przygnębiło. Bree wykorzystała syna by pocieszyć Waltera, a przez to, by naprawił im dom. W zamian Andrew miał dostać 16 − calowy płaski telewizor. Cały zamysł zepsuła Susan, która wolała zatrzymać Bree i jej zdolności organizowania jej życia u siebie.
Podczas gdy matka Andrew urządziła, wraz z Katherine, doroczny „Bal Fundatorów” Fairview, Andrew został w pizzerii. Poinformował telefonicznie Lynette o pożarze w restauracji Ricka Coletti. Wkrótce sprawa wyjaśniła się w gronie rodziny Scavo.
Rok po ślubie homoseksualnych sąsiadów, Bree zaprosiła ich do siebie. Wraz z Andrew oraz Katherine pożegnali w żartach i przy szampanie Orsona, który nazajutrz miał być zabrany przez policję, na trzy lata do więzienia. Po tym jak się sam dobrowolnie do nich zgłosił. W takiej atmosferze poprosił Bree o kolejny kieliszek szampana. Ta, za jego plecami, przerwała abstynencję od alkoholu.
W pewnym momencie, w trakcie 5 lat jakie minęły od odkrycia sekretu Katherine, Bree zatrudniła Andrew jako menedżera i wiceprezesa w swojej firmie kateringowej.
Sezon 5.
Orson poszedł do więzienia na trzy lata. Bree zaczęła pić alkohol od czasu do czasu. Gdy Danielle, zamężna z Leo Katz'em, zabrała 2 − letniego Benjamina, Bree nie miała już powodów by się ograniczać w piciu. Dopiero Katherine wyciągnęła ją z całego bałaganu, wypełniając jej puste życie pracą. Tak Andrew stał się asystentem Bree w firmie, która to rozkwitła.
Wkrótce też matka przedstawiła synowi nową okładkę pierwszej książki kucharskiej.
Kiedy Gabi straciła niemal wszystko: figurę, lśniące i długie włosy, piękno, poziom życia i samochód, sprzedała swoje sportowe auto i postanowiła kupić pojazd od Andrew. Była to jednak maszyna nadająca się praktycznie tylko do poważnej naprawy. Gabi zagroziła mu, że swoim autem zniszczy jego nowy, sportowy samochód, jeśli nie zapłaci 300 dolarów za chłodnicę. Andrew się zgodził.
Bree została „bizneswoman roku” miasta Fairview. Jeden z pracowników Bree, Charlie (Drew Tyler Bell), został przyłapany jak ukradł 200 dolarów z kasy na narkotyki. Było to nagrane na płycie, o której Charlie się dowiedział. Ukradł ją i zażądał 10 – krotnie większej sumy, niż zawłaszczył. Andrew odzyskał nagranie, zastraszając Charliego motocyklistami przekupionymi skrzynią piwa. Gdy razem odtworzyli płytę, by pokazać matce i ojczymowi co zarejestrowała, Bree i Orson zobaczyli nie siebie, lecz sąsiadów, który od niedawna się spotykali.
Po pożarze klubu „biały koń”, Bree i Orson poznali dr Alexandra Cominis, chłopaka Andrew.
Alex ogłosił na wspólnej kolacji ze swą matką Meliną w domu Hodge, że razem z Andrew zdecydowali się pobrać. Bree, chcąc zatrzymać ich blisko siebie a z dala od Meliny, kupiła im dom przy 4350 Wisteria Lane.
Wkrótce, dzięki Alexowi, Orson dowiedział się o podwyżce wypłaty Andrew. Pasierb zarabiał podwójną stawkę jego wypłaty. W ramach zemsty, ukradł mu drogi długopis, co było początkiem jego kleptomanii. Bree chciała nawet sprzedać swą firmę by powstrzymać Orsona. Jednakże Andrew przekonał matkę by tego nie robiła. Nie w imię niszczenia jej szczęścia.
Kilka dni później ojczym Andrew, chcąc ukryć prawdę o włamaniu do Rose Kemper, postanowił być szczęśliwy. Andrew mu nie wierzył i postanowił szukać adwokata rozwodowego, podczas gdy on miał się „napawać szczęściem”. Dzięki Katherine, Bree dowiedziała się, że Orson kłamał na temat Rose i powiedziała synowi, że zdecydowała się na rozwód.
Sezon 6.
W wieczór ponownego wesela Susan i Mike’a, Julie została niemalże uduszona. Andrew odwiedził swą przyjaciółkę w szpitalu, lecz była w śpiączce. Susan doceniła to, że jej córka i syn Bree zachowali przyjaźń przez te wszystkie lata. Andrew wyznał, że nie rozmawiali ze sobą od czasu gdy sześć miesięcy wcześniej Julie rzuciła szkołę medyczną. W tym czasie rozmyślała co zrobić ze swym życiem i pracowała jako kelnerka. Susan chciała wiedzieć z kim Julie się spotykała. Nie wierzyła, że córka mogłaby to zataić przed nią. Nie podała by przy tym jego imienia, gdyż tamten mężczyzna był żonaty.
Bree zatrudniła w swojej firmie Sama Allena. Ten zwolnił niekompetentnego Tada (Eric Ian Colton), z którym Andrew miał jednorazową seksualną przygodę. Wkrótce na jaw wyszedł fakt, że był to przyrodni brat Andrew i Danielle. Pierworodny syn Rexa i Lilian Allen (Linda Purl) sprzed ślubu z Bree. Dalszy rozwój wypadków doprowadził do nieoczekiwanej sytuacji. Sam dowiedział się o przestępstwie Andrew sprzed 11 lat od pijanej Danielle. Bree, w zamian za milczenie, przepisała mu swą całą firmę kateringową. Orson, mając w pamięci to, że Bree sama zmusiła go do pójścia do więzienia, za potrącenie Mike'a, odszedł od niej. Bree, za pozwoleniem Andrew, poszła do Gabi wyznać jej dawno skrywaną prawdę.
Sezon 7.
Gabrielle była rozgoryczona prawdą o winie Andrew za przejechanie teściowej. Postanowiła nie ujawniać tego mężowi. Po tym jak Bree potrąciła młodą Juanitę Solis, Gabrielle, Bree i Andrew zebrali się w szpitalu. Gabi skrzyczała oboje Van De Kampów i wyznała, że skrywa sekret tylko dlatego, że nie lubiła swojej teściowej. Andrew podziękował jej za to. Gdy Gabi wyszła, ostrzegł matkę przed zbytnim angażowaniem się w związek z 15 lat młodszym Keithem.
Znacznie później, wypuszczony na wolność Paul Young chciał otworzyć dom drugiej szansy dla byłych więźniów. Brakowało mu tylko jednego domu by mieć przewagę podczas głosowania w związku właścicieli Wisteria Lane. Lynette ostrzegła sąsiadów by nie sprzedali domu Paulowi a Andrew był jednym z tych mieszkańców, który zdeklarowali się, że tego nie zrobią.
Wkrótce mężczyzna zaczął pić zbyt dużo alkoholu. Karen McCluskey znalazła go w swoim salonie kompletnie pijanego. Alex zastanawiał się nawet nad odejściem od Andrew. Bree kazała mu zaczekać bo mu pomoże. Andrew poszedł nieświadomie z matką na spotkanie AA i tam zrobił jej scenę, ponieważ przyznał innym, że matka, bez wskazywania na nią, go kontrolowała. Nie poszedł na kolejne spotkanie, więc Bree, która nie odpuściła, zrobiła mu spotkanie w cztery oczy, w jego domu. Niestety, było już za późno, bo Alex odszedł od niego.
Miesiąc później, po 30 dniach trzeźwości, Bree była dumna z syna. Nie tylko za to, że walczył z uzależnieniem, ale też, że pomimo początkowych oporów Bree, wziął na siebie pełną odpowiedzialność za wypadek sprzed 11 lat. Przyznał się Carlosowi do tego, co zrobił jego matce. Uzyskał od niego wybaczenie bo był 16 − letnim dzieckiem, który mógł popełniać błędy.
Sezon 8.
Rok później sytuacja finansowa Andrew znacznie się pogorszyła. Spotkał on na swej drodze dziedziczkę wielomiliardowej fortuny, Mary Beth. Ona, w zamian za małżeństwo, zgodziła się spłacić jego zaległości finansowe. Były one już tak duże, że stracił dom przy 4350 Wisteria Lane. Interwencja jego matki zapobiegła zrealizowaniu takiego układu. Zaproponowała mu zamieszkanie z nią dopóki sam nie będzie w stanie zarabiać.
W ciągu kolejnych trzech lat od wesela Renee i Bena, Bree wyszła za mąż za Tripa Westona. Wyprowadziła się z nim do Louisville w stanie Kentucky.
Powiązane z postacią.
Alex Cominis.
dr Alexander Cominis (Todd Grinnell) to były mąż Andrew i chirurg. Alex zagrał rolę w filmie pornograficznym, dla gejów pod tytułem "rozmieszczenie na tyłach", gdzie grał żołnierza. Zrobił to tylko dlatego, żeby opłacić studia medyczne. Uznał to za życiowy błąd.
Hodge'owie poznali go przypadkowo po podpaleniu klubu "biały koń". Orson dzięki temu wypadkowi miał skrzywiony nos. Po przeprowadzeniu operacji przegrody nosowej, Bree zaprosiła Alexa do siebie wraz z Bobem i Lee. Na kolacji Alex ogłosił zaręczyny z Andrew. Bob i Lee natomiast powiedzieli Bree co nieco o przeszłości Alexa. Bree była w szoku, ale Andrew wiedział już o tym i rozumiał. Dzięki wizycie Meliny Cominis, doktor i Andrew otrzymali od Bree dom na 4350 Wisteria Lane. Alex szybko zdobył sobie uznanie Bree, gdyż pozwoliła mu by ograniczał ją w strofowaniu Orsona. Na wspólnej kolacji, Orson dowiedział się o podwyżce pasierba od Alexa.
Dwa lata później Alex odszedł od Andrew, gdyż nie mógł się uporać z alkoholizmem swego męża. Zrobił tak nawet pomimo zapewnień teściowej, że pomoże ona w tym problemie.
Justin.
Justin (Ryan Carnes) to były chłopak Andrew i przyjaciel Jonathana Rowlanda.
Przez przypadek matka jego przyjaciela usłyszała od niego podczas gry w kosza, że John ma romans z mężatką. Pół roku później Justin zgłosił się do Gabi, i zaszantażował ją by się z nim przespała bo nie wiedział, czy lubi chłopaków, czy dziewczyny. Gabi zdecydowanie odmówiła, ale ułatwiła mu zaakceptowanie jego homoseksualności. Wieczorem, Susan odkryła jak Justin i Andrew van de Kamp całowali się w basenie Youngów. Gabi zaszła w ciążę, dzięki oszustwu małżonka z tabletkami antykoncepcyjnymi. Justin miał pretensję do Gabi, że odrzuciła Johna jako potencjalnego ojca. Ta spoliczkowała go, co widział Carlos i nabrał podejrzeń. W końcu Gabi odkryła oszustwo Carlosa i sugerując, że ma kochanka, pojechała do Justina. Carlos widział jak Gabi przytuliła się do Justina i gdy odjechała, pobił chłopaka. Latynos uciekł z aresztu domowego, dlatego na miejsce przyjechała policja. Okazało się, że Carlos znowu pobił geja. Latynosowi wytoczono proces a Jonathan Lisco i Justin byli obecni na sali rozpraw. Carlos wiedział już z kim Gabi sypiała, więc rzucił się w kierunku Johna a po drodze powalił Justina na ziemię, zanim go obezwładniono.
Andrew był przeciwny związkowi George'a z jego matką. Chłopak padł ofiarą manipulacji George'a przez co został wysłany na karny obóz przez matkę. Po śmierci aptekarza dowiedział się, że George zabił jego ojca. Zaprosił do domu Justina i zwierzył się mu z planu pogrążenia matki. Bree synowi zakazała się zbliżać do Justina po tym jak zobaczyła ich całujących się. Nazajutrz kazała go wyrzucić, gdyż nakryła ich nagich w jednym łóżku a Andrew zagroził matce policją, za to, że nie uratowała George'a, przed samobójstwem. Bree spoliczkowała syna za to, że nazwał ją starą alkoholiczką. W zamian Andrew kazał ubrać stary pierścionek matki na dłoń Justinowi i siebie uderzyć. Miało to wyglądać na to, że Bree biła Andrew. Wdowa po Rexie nakryła syna na zakupach skradzioną jej kartą kredytową. Andrew wysnuł przeciw niej, przy Justinie, argumenty o molestowaniu seksualnym. Gdy do Andrew zawitali spowinowacona babcia Eleanor i dziadek, Henry Mason, dla Bree i Justina pojawiło się zagrożenie, że Andrew wyprowadzi się do nich. Justin wyznał Bree, że kocha jej syna. W zamian za to, że Andrew zostanie na Wisteria Lane, Justin pożyczył jej najgorszą z możliwych pornografii gejowskich, którą zobaczyli Masonowie. Dzięki temu cofnęli mu fundusz powierniczy i wyjechali. Bree powiedziała, że zaprosi Justina na kolację. Chłopak pojawił się ostatni raz na rodzinnej kolacji Van De Kampów z Peterem McMillan.
Mary Beth.
Mary Beth (Ashley Austin Morris) to była narzeczona Andrew. Rodzice Mary Beth wynaleźli mrożony krem "Mary Beth". Zbili na nim olbrzymi majątek, lecz ich córka stała się otyła. Jej spotkania Anonimowych Grubasów i spotkania zadłużonego Andrew w Anonimowych Alkoholikach doprowadziły ido tego, że spotkali się. Zostali parą. gdyż ona bo nie chciała być sama po tym jak zrzuciła 100 kg wagi a on, być biedny.
Mary Beth została przedstawiona Bree, która to otworzyła oczy dziewczynie na to, że Andrew jest gejem i zasługuje na kogoś innego. Zorganizowała m.in. przyjęcie dla jego homoseksualnych przyjaciół by dowieść prawdy. Mary Beth wiedziała, że nie zbudują trwałego związku a już na pewno takiego, który będzie się opierać na zakłamaniu siebie. Mary Beth zerwała z Andrew i wyjechała do Wisconsin. Bree w zamian za to zaoferowała synowi wprowadzenie się do niej do czasu gdy poprawi swoją pozycję finansową.
Sam Bormanis.
Samuel "Sam" Bormanis (Bruce Jarchow) to były adwokat Andrew.
Syn Bree wykorzystał fakt, że jego matka go spoliczkowała. Spreparował dowody przeciwko matce, jakoby go pobiła, gdyż użył jej pierścionka, którym uderzył go Justin. Bree doszła do wniosku, że chce on przejąć fundusz powierniczy i udała się na spotkania Anonimowych Alkoholików oraz wylała cały alkohol w domu. Chłopak błagał Bormanisa o wydostanie go z tego miejsca. Adwokat stwierdził tylko, że skoro kobieta się leczy, wytrąciła im potężną broń z dłoni. Ich jedyną szansą miało być przekonanie Bree przez syna, że jeśli jego klient odejdzie, będzie to dla wszystkich lepsze rozwiązanie. Bormanis podał listę świadków jacy mieli zeznawać w sądzie. Widnieli na niej m.in. Karen McCluskey i Lynette Scavo, której to dzieci uciekły od zamroczonej alkoholem Bree. Ta ostatnia sama poddała testowi Andrew i uznała, że kłamie. Tak też zeznała przez adwokatem. Pojawił się też w sądzie, ale rozprawę odwołał dziadek Andrew, Henry Mason.

</doc>
<doc id="871777" url="https://pl.wikipedia.org/wiki?curid=871777" title="Maria Anna von Pfalz-Neuburg">
Maria Anna von Pfalz-Neuburg

Maria Anna von Pfalz Neuburg (ur. 28 października 1667, w Düsseldorfie, zm. 16 lipca 1740) – księżniczka palatyńska, królowa Hiszpanii jako druga żona Karola II Habsburga.
Rodzicami Marii Anny byli: palatyn Filip Wilhelm, oraz jego żona Elżbieta Amalia Hessen-Darmstadt. Maria Anny miała liczne rodzeństwo. Jej starszymi siostrami były: Eleonora Magdalena – cesarzowa Austrii jako żona Leopolda I i Maria Zofia – królowa Portugalii jako żona Piotra II. Jej młodszą siostrą była Jadwiga Elżbieta Sobieska – synowa króla Jana III Sobieskiego.
Pierwsza żona Karola II – Maria Ludwika Orleańska, zmarła bezdzietnie w lutym 1689 roku. Maria Anna została wybrana na jej następczynię spośród wielu kandydatek, ponieważ jej przodkowie byli bardzo płodni. Wyszła za mąż za Karola II, w 1690. Jednak ona również nie potrafiła dać mężowi upragnionych potomków – prawdopodobnie nie z jej winy, lecz ze względu na problemy zdrowotne króla.
Z matką męża – ze swoją teściową i królową-wdową Marianną Austriaczką była w złych relacjach. Dzieliła je z różnica zdań na temat sukcesji tronu po mężu i synu – królu Karolu II. Królowa-matka chciała, aby tron objął młodziutki Józef Ferdynand Wittelsbach, a królowa-małżonka chciała aby tron objął jej bratanek – arcyksiążę Karol Habsburg, przyszły cesarz. Obie panie szczerze się nienawidziły – toczyła się pomiędzy nimi cicha walka o władzę.
Kiedy jej teściowa – Marianna Austriaczka umarła w maju 1696 roku, pozycja Marii Anny na dworze wzrosła. W tym czasie pogodziła się z ostatnią wolą umierającej teściowej dotyczącą sukcesji po śmierci Karola II, by młodziutki książę Józef Ferdynand Wittelsbach objął tron. Było to rozwiązanie kompromisowe pomiędzy kandydaturami Burbonów i Habsburgów, przez co zostało zaakceptowane w całej Europie. Los jednak chciał, że w 1699 roku książę niespodziewanie zmarł. Wtedy Maria Anna usiłowała namówić męża, by na następcę wskazał jej bratanka – arcyksięcia Karola na następcę. Lecz małżonek, obawiając się rozpadu monarchii, wskazał kandydaturę burbońską: księcia Andegawenii – Filipa Andegaweńskiego, który po jego śmierci został królem jako Filip V Hiszpański.
W obliczu wygaśnięcia dynastii Habsburgów w Hiszpanii, Maria Anna jako królowa wspierała bezskutecznie partię austriacką. Z tego też powodu po śmierci męża (1 listopada 1700 roku) i objęciu tronu przez Filipa Burbona została zmuszona do opuszczenia Madrytu. Zamieszkała w Toledo, gdzie w 1706 roku z entuzjazmem przywitała swego siostrzeńca Karola, gdy udało mu się zająć to miasto w trakcie wojny o sukcesję hiszpańską. Jednak po jego klęsce i ostatecznym objęciu tronu przez Burbonów musiała opuścić Hiszpanię. Następne 20 lat mieszkała w Bajonnie we Francji w zapomnieniu i dopiero tuż przed śmiercią otrzymała zgodę na powrót do Hiszpanii. Zmarła bezdzietnie w Guadalajarze.

</doc>
<doc id="871780" url="https://pl.wikipedia.org/wiki?curid=871780" title="Kazimierz Biculewicz">
Kazimierz Biculewicz

Kazimierz Biculewicz (ur. 1 kwietnia 1948 w Ornecie, zm. 18 listopada 2022 w Krakowie) – polski poeta.
Życiorys.
Debiutował na łamach prasy literackiej w 1972. W 1977 opublikował w piśmie "Nowy Wyraz" arkusz poetycki "Listy zwykłe polecone". Pierwsza książka poetycka Biculewicza "Ognisty Żółw Bengalski" ukazała się dopiero w 1989 w Wydawnictwie Literackim i została uhonorowana Nagrodą im. Kazimiery Iłłakowiczówny za najlepszy debiut książkowy. W 1994 ukazał się jego drugi tom wierszy, "Mrówka muzyczna". Uhonorowany Nagrodą Krakowska Książka Miesiąca (marzec 1995, za tomik "Mrówka muzyczna").
Kazimierz Biculewicz do 1985 mieszkał w Mielcu, później w Krakowie, gdzie zmarł. Pochowany został w Mielcu.

</doc>
<doc id="871782" url="https://pl.wikipedia.org/wiki?curid=871782" title="Gotyk międzynarodowy">
Gotyk międzynarodowy

Gotyk międzynarodowy – kierunek artystyczny w sztuce gotyku, występujący około roku 1400. Zwany też "miękkim stylem" (Pinder), "sztuką dworską początku XV wieku", "stylem dworskim", "stylem pięknym", "gotykiem kosmopolitycznym".
Pojęcie powstało już w XIX wieku, kiedy Francuz Louis Courajod opisywał francuskie malarstwo okresu Karola VI i jego europejskie odpowiedniki.
Powstanie i upowszechnienie.
Na XIV stulecie przypadał intensywny rozwój sztuki dworskiej, która stanowiła integralny instrument władzy. Zasięg panowania m.in. Kapetyngów, Andegawenów, Luksemburgów, Walezjuszów, objął wielkie połacie Europy. Dzięki m.in. mariażom i zręcznej dyplomacji na arenie politycznej zaczęły odgrywać pomniejsze rody zarówno królewskie i książęce, ich wielokierunkowe relacje były przyjazne rozwojowi sztuki gotyckiej, następuje pewna stylowa spójność niezależnie od politycznego i kulturowego podziału. W okresie gotyku międzynarodowego żaden kraj nie zdobył dominującej pozycji i w wielu, często nawet bardzo odległych ośrodkach, występujące tendencje były podobne. Nie da się stwierdzić dokładnie, gdzie i kiedy się narodził. Ukształtował się w latach 70. i 80. XIV wieku. Przez kolejnych kilkanaście (lub kilkadziesiąt, zależnie od miejsca) lat był stylem dominującym. Początkowo związany ze światem arystokracji, podkreślał odrębność rycerskich grup społeczeństwa, łącząc się z ówczesną modą na "romantyczną pozę, smętną melancholię i patetyczny gest" (Białostocki). Z czasem został zaadaptowany także przez sztukę mieszczańską.
Powody upowszechnienia:
Najsilniejszy wpływ miały tutaj ośrodki włoskie (Siena), francuskie (Paryż, Awinion), niemieckie (Kolonia) i czeskie (Praga). Dzięki pracom nad rezydencją papieską w Awinionie (w czasie schizmy papieskiej) sztuka francuska przejęła cechy włoskie, które następnie, dzięki kontaktom z czeskim dworem, dotarły do Czech. Występował we Francji, dotarł do Niemiec i Czech, a stamtąd na Morawy, Śląsk, Prusy Zakonne oraz Polskę i Węgry. W początkach XV wieku opanował północ Włoch (dworskie ośrodki Werony i Mediolanu, ale także Wenecję i w pewnym stopniu Toskanię oraz Sienę). Cechy stylu pięknego są także widoczne w wielu dziełach około 1400 także na terenie Anglii i Hiszpanii. Pojęcie stylu pięknego nie dotyczy jedynie architektury – ten termin pojawił się również w sztukach plastycznych, takich jak rzeźba i malarstwo; zarówno ścienne, tablicowe i książkowe. W tym czasie wzrosło również znaczenie rysunku i grafiki, tego typu prace częstokroć stanowiły wzorzec, zarówno od strony treściowej, jak formalnej.
Cechy i przykłady.
Charakterystyczne elementy gotyku międzynarodowego:
Styl piękny stanowi przeciwwagę dla egzystujących zwłaszcza na początku XIV stuleciu nurtów dolorystycznych w sztuce sakralnej, głównie związanych z mistyką gdzie podkreślano przejawy dramatyzmu, za pomocą ekspresyjnych środków wyrazu, aczkolwiek nieco idealizowane obrazowanie postaci znane było już w rzeźbie przełomu XIII i XIV wieku, zwłaszcza na terenie Francji, Lotaryngii i Nadrenii (np. Madonna Mediolańska z pocz. XIV stulecia).
Dla przykładu, wykształca się wtedy typ Pięknej Madonny, wariant rzeźby przedstawiającej Matkę Boską z Dzieciątkiem, w którym kaskady materiałów stają się głównym elementem, nad którym wyrasta dziewczęca, śliczna twarz Marii. Miejsce narodzin tego typu przedstawienia badacze łączą z Czechami lub Dolną Austrią. Przykładami są kamienne Piękne Madonny z Czeskiego Krumlowa (obecnie w Kunsthistorishes Museum w Wiedniu), z kościoła św. św. Janów w Toruniu (zaginiona w czasie II wojny światowej, obecnie zastąpiona wierną kopią z 1957), z Wrocławia (obecnie w MNW), Morawskiego Szternberku, Altenburga. Nieco uproszczoną formę mają drewniane dzieła m.in. Madonna z Krużlowej. Wizerunki maryjne w tej konwencji są znane także w malarstwie tablicowym (m.in. Madonna z Dzieciątkiem z zamku Rastenberg), książkowym (miniatura w Biblii Ernesta Żelaznego), czy w złotnictwie (pozłacana figurka ze skarbca katedralnego w Maastricht). W podobnej konwencji powstała grupa dzieł zwanych Pięknymi Pietami. Wcześniejsze Piety cechował silny doloryzm, na przełomie XIV i XV stulecia tego typu przedstawienia mają formę bardzo delikatną, pozbawioną ładunku dramatyzmu. Przykładami są m.in. Piety z Magdeburga, Salzburga, Seeon, Marburga, Admont, Wrocławia i w kościele św. Barbary w Krakowie. Rzadziej pojawiał się temat Ukrzyżowania (m.in z kaplicy Dumlosych w kościele św. Elżbiety we Wrocławiu). Cennymi dziełami o innej tematyce są "Maria Magdalena unoszona przez anioły" w kościele Świętych Janów w Toruniu, "Chrystus modlący się" w Muzeum Zamkowym w Malborku, czy Grupa Koronacji Marii z Bolzano.
We Francji liczni przedstawicie gotyku międzynarodowego skupili się wokół Filipa Śmiałego. Wśród nich był Melchior Broederlam, autor "Ołtarza z Dijon", łączącego flamandzki realizm z liryzmem i elegancją, oraz Jean Malouel i Jean de Beaumetz. Dla księcia Berry pracowali bracia Limbourg, twórcy "Bardzo bogatych godzinek de Berry". Także inni iluminatorzy reprezentowali gotyk międzynarodowy: Mistrz Rohan, pracujący dla Andegawenów i Mistrz Godzinek Marszałka de Boucicaut. W Niemczech działali m.in.: Mistrz Ołtarza z Ortenbergu, Konrad von Soest i Mistrz Francke, w Anglii – Herman Scheere i twórca "Dyptyku Wiltona". Dzięki Karolowi IV, rezydującemu w Pradze, także Czechy uczestniczyły w życiu kulturalnym Europy. Główną postacią czeskiego "stylu miękkiego" był Mistrz Ołtarza z Trzeboni. Na Węgrzech tworzył Tomasz z Koloszwaru, we Włoszech szczególną odmianę gotyku międzynarodowego reprezentowali Pisanello, Gentile da Fabriano i Stefano di Giovanni zw. Sassetta.

</doc>
<doc id="871795" url="https://pl.wikipedia.org/wiki?curid=871795" title="Powiat Békéscsaba">
Powiat Békéscsaba

Powiat Békéscsaba – jeden z ośmiu powiatów komitatu Békés na Węgrzech. Siedzibą władz jest miasto Békéscsaba.

</doc>
<doc id="871796" url="https://pl.wikipedia.org/wiki?curid=871796" title="Powiat Békés">
Powiat Békés

Powiat Békés () – jeden z ośmiu powiatów komitatu Békés na Węgrzech. Siedzibą władz jest miasto Békés.

</doc>
<doc id="871797" url="https://pl.wikipedia.org/wiki?curid=871797" title="Powiat Gyula">
Powiat Gyula

Powiat Gyula () – jeden z ośmiu powiatów komitatu Békés na Węgrzech. Siedzibą władz jest miasto Gyula.

</doc>
<doc id="871798" url="https://pl.wikipedia.org/wiki?curid=871798" title="Powiat Mezőkovácsháza">
Powiat Mezőkovácsháza

Powiat Mezőkovácsháza () – jeden z ośmiu powiatów komitatu Békés na Węgrzech. Siedzibą władz jest miasto Mezőkovácsháza.

</doc>
<doc id="871799" url="https://pl.wikipedia.org/wiki?curid=871799" title="Powiat Orosháza">
Powiat Orosháza

Powiat Orosháza () – jeden z ośmiu powiatów komitatu Békés na Węgrzech. Siedzibą władz jest miasto Orosháza.

</doc>
<doc id="871800" url="https://pl.wikipedia.org/wiki?curid=871800" title="Powiat Sarkad">
Powiat Sarkad

Powiat Sarkad – jeden z ośmiu powiatów komitatu Békés na Węgrzech. Siedzibą władz jest miasto Sarkad.

</doc>
<doc id="871801" url="https://pl.wikipedia.org/wiki?curid=871801" title="Powiat Szarvas">
Powiat Szarvas

Powiat Szarvas () – jeden z ośmiu powiatów komitatu Békés na Węgrzech. Siedzibą władz jest miasto Szarvas.

</doc>
<doc id="871802" url="https://pl.wikipedia.org/wiki?curid=871802" title="Powiat Szeghalom">
Powiat Szeghalom

Powiat Szeghalom () – jeden z ośmiu powiatów komitatu Békés na Węgrzech. Siedzibą władz jest miasto Szeghalom.

</doc>
<doc id="871805" url="https://pl.wikipedia.org/wiki?curid=871805" title="Candragupta Maurja">
Candragupta Maurja



</doc>
<doc id="871807" url="https://pl.wikipedia.org/wiki?curid=871807" title="Żabczyn">
Żabczyn

Żabczyn (dawniej niem. "Neu Amerika") – osada w Polsce położona koło Kostrzyna nad Odrą w województwie lubuskim, w powiecie słubickim, w gminie Górzyca.
W latach 1975–1998 miejscowość administracyjnie należała do województwa gorzowskiego, w latach 1950–1975 do województwa zielonogórskiego.
Od 15 grudnia 1896 r. przejeżdżała tutaj kolej z Chyrzyna do Słońska, w październiku 1906 r. przedłużona do Krzeszyc a w styczniu 1915 r. – do stacji Rudnica Mały Dworzec. 
Osada położona jest przy drodze krajowej nr 22.

</doc>
<doc id="871808" url="https://pl.wikipedia.org/wiki?curid=871808" title="Juhi Chawla">
Juhi Chawla

Juhi Chawla (ur. 13 listopada 1967 w Ludhiana, w stanie Pendżab, Indie) – indyjska modelka i aktorka, a także producentka filmowa. Zdobyła tytuł Miss Indii w 1984 roku.
W bollywoodzkich filmach karierę rozpoczęła w 1988 roku filmem "Qayamat Se Qayamat Tak" w parze z Aamirem Khanem. Sukcesem cieszyły się ich kolejne filmy "Hum Hain Rahi Pyaar Ke" (1993), a następnie "Ishq" (1997). Później stworzyła znaną filmową parę z Shah Rukhem Khanem w "Raju Ban Gaya Gentleman" 1992, "Darr" 1993, "Ram Jaane" 1995, "Yes Boss" 1997, "Duplicate" 1998, "Phir Bhi Dil Hai Hindustani" 2000. Ostatni raz grali razem w 2001 roku w "One 2 Ka 4". Razem z nim i z reżyserem Azizem Mirzą od 2001 roku prowadzili we trójkę wytwórnię filmową "Dreamz Unlimited". Juhi zagrała w takich uznanych przez krytykę filmach jak "3 Deewarein", "7½ Phere" i "My Brother… Nikhil". Za "3 Deewarein" otrzymała Nagrodę Star Screen dla Najlepszej Aktorki Drugoplanowej.
Z przemysłowcem i milionerem Jaiem Mehtą ma dwoje dzieci: syna Arjuna i córkę Janhwi. Juhi Chawla w ciągu 20 lat grała główne role mimo zaangażowania w małżeństwo i macierzyństwo, co jest rzadkie w Bollywoodzie.

</doc>
<doc id="871815" url="https://pl.wikipedia.org/wiki?curid=871815" title="Eustachy Daszkiewicz">
Eustachy Daszkiewicz

Eustachy Daszkiewicz herbu Leliwa III, właściwie Ostafij Daszkiewicz (ur. ok. 1455, zm. 1535 w Owruczu) – polski szlachcic, hetman kozaków zaporoskich, starosta kaniowski, krzyczewski i czerkaski.
Życiorys.
Pochodził z zamożnej rodziny bojarskiej. W czasie wojny litewsko-moskiewskiej 1500-1503 jako wojewoda króla Polski Aleksandra Jagiellończyka, wraz z księciem Michałem Izasławskim poniósł 4 listopada 1501 klęskę w bitwie pod Mścisławiem. Oskarżony o nadużycia finansowe, schronił się w Wielkim Księstwie Moskiewskim. W 1505 powrócił do kraju i oczyścił się z zarzutów na Sejmie litewskim w Brześciu.
W czasie wojny litewsko-moskiewskiej 1507-1508 dostał się do moskiewskiej niewoli. Wysłany przez Rosjan na pomoc powstańcom białoruskim Michała Glińskiego. Zygmunt I Stary przywrócił go do łask.
W czasie wojny litewsko-moskiewskiej 1512-1522, w czerwcu 1513, wraz z namiestnikiem kijowskim Jerzym Radziwiłłem spustoszył Siewierszczyznę i rozbił 6. tysięczną armię moskiewską. W 1515 wraz z Andrzejem Niemirowiczem ponowił uderzenie na ziemie siewierskie. W 1518 rozbił oddział Tatarów krymskich, który wtargnął na Wołyń.
W lipcu 1521 wyprawił się wraz z Tatarami krymskimi chana Mehmeda I Gireja na Moskwę. Po rozbiciu wojsk moskiewskich nad Oką oddziałom tym udało się podejść pod mury stolicy państwa moskiewskiego. Wielki książę Wasyl III zmuszony został do zapłacenia haraczu. Wiosną 1522 udał się w poselstwie na Krym, wioząc chanowi okup wysokości 15 000 złp., by powstrzymał się od najazdu na ziemie polsko-litewskie. Wiosną 1523, w czasie zamętu, spowodowanego napadem Ordy Nogajskiej na chanat krymski, dokonał na czele kozaków śmiałego wypadu na Oczaków i Perekop. Spowodowało to wyprawę odwetową Turków i Tatarów, która doszła pod Rohatyn, a w roku następnym aż po Bug i San.
27 stycznia 1527 wraz z hetmanem wielkim litewskim Konstantym Ostrogskim odniósł wielkie zwycięstwo nad Tatarami, w bitwie pod Olszanicą, gdzie poległo 40 000 Tatarów i uwolniono 80 000 jasyru. W listopadzie 1528 wraz z Przecławem Lanckorońskim w 1200 jazdy zaatakował Oczaków i Akerman. Zagarnął wówczas 30 000 sztuk bydła i 500 koni. W 1531 wytrzymał w Czerkasach oblężenie Tatarów Saadeta I Gireja.
W czasie wojny litewsko-moskiewskiej 1534-1537 z posiłkami tatarskimi spustoszył Siewierszczyznę, wyciął 3000 żołnierzy moskiewskich i zagarnął dużą liczbę bydła.
Siostra Eustachego Daszkiewicza, Miłochna, wyszła za mąż za Andrzeja Niemirowicza, wojewodę kijowskiego, hetmana polnego litewskiego. Ich córka, Bohdana Niemirowicz (Niemirówna), została jedyną spadkobierczynią Eustachego.

</doc>
<doc id="871816" url="https://pl.wikipedia.org/wiki?curid=871816" title="Leukotrien">
Leukotrien



</doc>
<doc id="871817" url="https://pl.wikipedia.org/wiki?curid=871817" title="Jak oni śpiewają">
Jak oni śpiewają

Jak oni śpiewają (w 2020 roku jako Star Voice. Gwiazdy mają głos) – polski program rozrywkowy emitowany na antenie Polsatu od 3 marca 2007 do 21 listopada 2009 oraz na antenie TVP2 od 28 lutego do 13 marca 2020, oparty na brytyjskim formacie "Soapstar Superstar".
W latach 2007–2009 program prowadzony był przez Katarzynę Cichopek i Krzysztofa Ibisza, zaś w 2020 roku prowadzącymi byli Michalina Sosna i Mariusz Czerkawski.
7 lutego 2020 pojawiły się informacje związane z powrotem formatu do polskiej telewizji, tym razem do TVP2, co zostało potwierdzone 12 lutego przez Telewizję Polską. 13 marca 2020, po emisji trzech odcinków TVP poinformowała, że z powodu rozprzestrzeniania się koronawirusa w Polsce produkcja i emisja programu zostały początkowo zawieszone na okres dwóch tygodni. 24 czerwca ogłoszono, że program nie powróci na antenę.
Zasady programu.
W programie brali udział aktorzy znani z polskich seriali (w szóstej edycji – finaliści poprzednich sezonów; w siódmej również osoby znane z innych przedsięwzięć), którzy co tydzień wykonywali utwory muzyczne. Ich występy oceniała komisja jurorska, której noty miały być wskazówką dla telewidzów, oddających głosy na uczestników za pomocą SMS-ów. Pod koniec każdego odcinka prowadzący ogłaszali nazwiska dwóch zawodników, którzy z powodu otrzymania najmniejszej liczby SMS-ów trafiały do tzw. strefy zagrożenia. W następnym odcinku odpadał uczestnik, który w ciągu kolejnego tygodnia otrzymał mniejszą liczbę głosów od telewidzów.
Do czwartej edycji wybór piosenek dla uczestników po części należał do jury, a po części do telewidzów. Przewodniczący jury, Rudi Schuberth, wymieniał dwie propozycje utworów, a telewidzowie, dopisując odpowiedni numer do treści SMS-a z głosem na danego uczestnika, wybierali jeden z nich. Uczestnicy poznawali tytuły nowych piosenek pod koniec odcinka. Gdy w jednym odcinku uczestnicy śpiewali po dwie lub trzy piosenki, jedną z nich wybierali telewidzowie, a kolejna wskazywana odgórnie. Od piątej edycji telewidzowie nie mieli wpływu na wykonywane utwory. W pierwszych trzech edycjach repertuar w danym odcinku był zróżnicowany, jednak od czwartej odsłony wprowadzono podziały tematycznie odcinków – najczęściej odcinki poświęcane kultowym zespołom lub danej dekadzie.
Główną nagrodą w finale konkursu był Brylantowy Mikrofon bądź Diamentowy Mikrofon, singiel z dwiema piosenkami z programu (edycje 1–4) oraz kontrakt na nagranie własnej płyty (). Spośród wszystkich zwycięzców kontrakt zrealizowała jedynie zwyciężczyni pierwszej edycji, Agnieszka Włodarczyk. Dodatkowo w pierwszej edycji do zdobycia był tytuł „śpiewającej supergwiazdy” i biżuteria firmy Schubert. Począwszy od drugiej edycji, laureat otrzymywał również samochód osobowy. Ponadto w pierwszej i drugiej edycji uczestnicy programu, którzy odpadli, otrzymywali telefon komórkowy oraz dwudniowy pobyt w Spa. W czwartej i piątej edycji zdobywcy drugiego miejsca otrzymywali w nagrodę pianino.
Kolejne edycje programu wygrali kolejno: Agnieszka Włodarczyk, Joanna Liszowska, Krzysztof Respondek, Artur Chamski i Laura Samojłowicz. Szósty sezon, w którym brali udział uczestnicy poprzednich serii, wygrał Krzysztof Respondek. Zwycięzcy siódmej edycji konkursu nie wyłoniono.
Ekipa.
W pierwszych trzech edycjach "Jak oni śpiewają" i w "Star Voice. Gwiazdy mają głos" funkcję czwartego jurora pełnił uczestnik, który w danym odcinku odpadł z dalszej rywalizacji. Na koniec odcinka mógł także wręczyć brylantowego jokera i ocalić jednego z uczestników od zagrożenia. W czwartej i piątej edycji funkcję tę pełniła za każdym razem inna osoba ze świata muzyki lub ogólnie rozumianego showbiznesu. W czwartej edycji byli to kolejno: Adam Sztaba, Piotr Rubik, Paweł Rurak-Sokal, Tomasz Karolak, Michał Wiśniewski, Stachursky, Krzysztof Cugowski, Dariusz Maciborek, Jacek Cygan, Piotr Kupicha, Grzegorz Skawiński, Barbara Balbierz () oraz Maryla Rodowicz (dwie ostatnie panie w jednym odcinku); w piątej edycji zaś byli to kolejno: Katarzyna Cichopek, Marcin Miller, Andrzej Piaseczny, Jan Borysewicz, Mariusz Pudzianowski, Justyna Steczkowska, Marek Starybrat, Łukasz Zagrobelny, Ryszard Rynkowski, Łukasz Golec, Damian Aleksander oraz Beata Kozidrak (dwie ostatnie osoby w tym samym odcinku).
W edycjach emitowanych na Polsacie orkiestrze przewodniczyli Jacek Piskorz (we wszystkich sześciu edycjach) oraz: Zbigniew Herdzin (edycja 1.), Zbigniew Jakubek (edycja 2.), Jan Zeyland (edycje 3–6); za choreografię zaś odpowiadali: Marcin Hakiel (edycja 1.) i Mateusz Polit (edycje 2–6). W programie Dwójki orkiestrze przewodniczył Grzegorz Urban, a choreografią zajmował się Tomasz Barański.
Uczestnicy (Polsat).
Szósta edycja (jesień 2009).
Tę edycję uznawano za "mistrzowską", gdyż brały w niej udział osoby, które już wcześniej wystąpiły w programie.
Uczestnicy (TVP2).
Pierwsza edycja (wiosna 2020).
7 lutego 2020 w programie "Pytanie na śniadanie" poinformowano o realizacji nowego programu rozrywkowego. Pięć dni później w oficjalnym komunikacie Telewizji Polskiej podano do informacji, że chodzi o program "Star Voice. Gwiazdy mają głos", który opiera się na formacie "Soapstar Superstar", jednak charakterystyczną zmianą jest rywalizacja dziennikarzy i sportowców obok aktorów. Nagrodą główną w nowej wersji jest statuetka Diamentowego Mikrofonu oraz 100 tys. zł do przekazania na wybrany cel charytatywny, ponadto w każdym odcinku najlepszy uczestnik przekazuje na szczytny cel 10 tys. zł. Zachowano zasady pierwszych trzech edycji „Jak oni śpiewają” oraz formatowy dżingiel (wielokrotnie odtwarzany podczas odcinka).
18 marca 2020 Telewizja Polska poinformowała, że z powodu rozprzestrzeniania się koronawirusa w Polsce produkcja i emisja programu zostały zawieszone na okres dwóch tygodni. Przerwę przedłużono na czas nieokreślony, a 24 czerwca ogłoszono, że program nie powróci na antenę jesienią.
Oglądalność.
Dane dotyczące oglądalności zostały oparte na badaniach przeprowadzonych przez AGB Nielsen Media Research i dotyczą wyłącznie oglądalności premiery telewizyjnej – nie uwzględniają oglądalności powtórek itd.

</doc>
<doc id="871822" url="https://pl.wikipedia.org/wiki?curid=871822" title="Rozwałek korowiec">
Rozwałek korowiec



</doc>
<doc id="871823" url="https://pl.wikipedia.org/wiki?curid=871823" title="An-Naml">
An-Naml

An-Naml (arab. سورة النمل) jest 27. surą Koranu. Sura ta opowiada o prorokach, takich jak Mojżesz, Salomon i Salih. Najbardziej rozbudowana jest historia Salomona. Koran stwierdza, iż dudek poinformował go, że w dalekim kraju żyje potężna królowa oddająca cześć Słońcu. Była to Bilkis, królowa Saby. Salomon udał się do jej kraju i nawrócił ją na monoteizm. Sura opisuje również cuda Mojżesza znane z Księgi Wyjścia.

</doc>
<doc id="871824" url="https://pl.wikipedia.org/wiki?curid=871824" title="Grand Prix Czech na Żużlu 1999">
Grand Prix Czech na Żużlu 1999

Wyniki Grand Prix Czech 1999, pierwszej eliminacji Mistrzostw Świata Grand Prix w sezonie 1999.
Lista startowa.
Stawkę 22 stałych uczestników Grand Prix uzupełniło 2 zawodników z dziką kartą: Antonín Šváb oraz Piotr Protasiewicz. Lista startowa została ustalona według numerów stałych (w nawiasach podano numery stałe).
Opis.
Pierwsze zawody Grand Prix 1999 zakończyły się zwycięstwem Tomasza Golloba, dla którego była to druga z rzędu wygrana runda Grand Prix (wygrał również GP Polski na zakończenie sezonu 1998). Drugie miejsce zajął Amerykanin Greg Hancock, trzeci był Jason Crump z Australii. Sporego pecha miał wicemistrz świata z poprzedniego sezonu, Jimmy Nilsen w drodze do finału wygrał wszystkie biegi, by w najważniejszym wyścigu zająć ostatnią lokatę. Słabo zaprezentował się mistrz świata Tony Rickardsson, który odpadł po zaledwie 3 biegach.
Pozostali Polacy startujący w tym turnieju zawiedli. Debiutujący jako stały uczestnik Robert Dados był 18, a Piotr Protasiewicz zajął ostatnią 24 lokatę.

</doc>
<doc id="871829" url="https://pl.wikipedia.org/wiki?curid=871829" title="Snajperka">
Snajperka



</doc>
<doc id="871831" url="https://pl.wikipedia.org/wiki?curid=871831" title="Władze Galicji i Lodomerii">
Władze Galicji i Lodomerii

Królowie Galicji i Lodomerii.
Cesarze austriaccy noszący tytuł "króla Galicji i Lodomerii, wielkiego księcia Krakowa" (Wielkie Księstwo Krakowskie utworzono po włączeniu Wolnego Miasta Krakowa w 1846 roku w skład zaboru austriackiego. Jednakże tytuł wielkiego księcia Krakowa został włączony do tytułu cesarskiego już 9 sierpnia 1806 roku.) oraz "księcia Oświęcimskiego i Zatorskiego"

</doc>
<doc id="871837" url="https://pl.wikipedia.org/wiki?curid=871837" title="Roślina tatrzańska">
Roślina tatrzańska



</doc>
<doc id="871838" url="https://pl.wikipedia.org/wiki?curid=871838" title="Nagórnik zwyczajny">
Nagórnik zwyczajny

Nagórnik zwyczajny, nagórnik, nagórnik skalny, drozd skalny ("Monticola saxatilis") – gatunek małego ptaka z rodziny muchołówkowatych (Muscicapidae). Nie wyróżnia się podgatunków. Nie jest zagrożony.
Zasięg występowania.
Nagórnik zamieszkuje rejony górskie od północno-zachodniej Afryki, przez południową i środkową Europę i Azję Mniejszą aż po środkową Azję (okolice Bajkału, Mongolia i środkowe Chiny). Pospolity w basenie Morza Śródziemnego. Wędrowny (przeloty IV–V i VIII–IX), zimuje w tropikalnej Afryce.
W Polsce dawniej skrajnie nieliczny ptak lęgowy w Karpatach; obserwowany w Pieninach, Tatrach, Bieszczadach i w Babiogórskim Parku Narodowym. Do początków XX wieku występował też na Wyżynie Krakowsko-Częstochowskiej (choć pojedynczy lęg po długiej przerwie odnotowano tam w latach 60.). Ostatni potwierdzony lęg nagórnika na terenie Polski miał miejsce w 1969 roku na Połoninie Caryńskiej w Bieszczadach, jednak możliwe, że skrajnie niewielka populacja utrzymała się do lat 80., z prawdopodobnymi lęgami w 1985 w Tatrach i 1987 w Pieninach. Po tym czasie ptaki tego gatunku odnotowywano bardzo rzadko, bez oznak lęgowości.
Środowisko.
Tereny skaliste w górach i na wyżynach, górskie hale, a na południu zbocza ze żwirem i skąpą roślinnością w winnicach, ruinach, żwirowniach. Preferuje miejsca nasłonecznione i suche. Często występuje powyżej 1500 m n.p.m.
Pożywienie.
Głównie owady i ich larwy zbierane na ziemi, a także pająki, jaszczurki oraz jagody.
Status i ochrona.
IUCN uznaje nagórnika zwyczajnego za gatunek najmniejszej troski (LC, "Least Concern") nieprzerwanie od 1988 roku. Liczebność światowej populacji, wstępnie obliczona w oparciu o szacunki organizacji BirdLife International dla Europy z 2015 roku, mieści się w przedziale 0,8–2,9 miliona dorosłych osobników. Globalny trend liczebności populacji uznawany jest za spadkowy.
Na terenie Polski gatunek ten jest objęty ścisłą ochroną gatunkową. Na "Czerwonej liście ptaków Polski" został sklasyfikowany jako gatunek wymarły regionalnie (RE, "Regionally Extinct").

</doc>
<doc id="871841" url="https://pl.wikipedia.org/wiki?curid=871841" title="Johann von Staupitz">
Johann von Staupitz

Johann von Staupitz (ur. 1465 w Motterwitz; zm. 28 grudnia 1524 w klasztorze św. Piotra w Salzburgu) – teolog, przyjaciel i ojciec duchowy Marcina Lutra. Jego święto w kalendarzu luterańskim przypada na 8 listopada.
Życiorys.
Staupitz urodził się w mieście Motterwitz. Do zakonu wstąpił w 1485. W 1500 został doktorem teologii, a w 1503 – dziekanem Wydziału Teologii na Uniwersytecie w Wittenberdze. To właśnie w tym mieście spotkał Marcina Lutra, który wyznał mu swój strach czy wręcz paniczną bojaźń przed Jezusem. Staupitz pomógł młodemu mnichowi i skierował go w stronę nauki, naprowadzając na drogę duchowego spokoju.
Staupitz pisał teologiczne książki o tematyce predestynacji, wiary i miłości. W 1559 papież Paweł IV zamieścił owe publikacje na Indeksie ksiąg zakazanych.

</doc>
<doc id="871842" url="https://pl.wikipedia.org/wiki?curid=871842" title="Zlatibor">
Zlatibor

Zlatibor (serbski: "Златибoр") – górzysty region położony w zachodniej Serbii, w Alpach Dynarskich. 
Zlatibor zajmuje powierzchnię ponad 300 km², 27 mil długości i 23 mile szerokości. Najwyższym szczytem jest Tornik, który ma wysokość 1496 metrów. Zlatibor jest usytuowany na współrzędnych geograficznych 43°31' - 43°51' N i 19°28' - 19°56' E i leży na terenie trzech powiatów: Čajetiny, Užic i Nowej Varošy, w dystrykcie zlatiborskim. Przez Zlatibor przebiega także międzynarodowa trasa kolejowa Belgrad-Bar.
Południowa i wschodnia granica Zlatiboru są naturalne, gdyż wyznaczają ją rzeki Uvac i Veliki Rzav. Na zachodzie region graniczy z Bośnią i Hercegowiną.
Zlatibor jest położony w północnej części regionu Stari Vlah, historycznej granicy między regionami Rašką, Hercegowiną i Bośnią. Szczyt Cigla w pobliżu wsi jest szczytem granicznym pomiędzy Królestwem Serbii, Austro-Węgrami i Imperium Osmańskim. W starożytności Zlatibor był nazywany Rujno, a żupa była częścią Raški. Nazwa Zlatibor pojawiła się w XVIII wieku, ale jej etymologia jest wątpliwa. Najbardziej prawdopodobną wersją jest połączenie dwóch serbskich słów "zlatni" (złoty) i "bor" (sosna).
Głównym kurortem Zlatiboru jest miasto Zlatibor.
Znajdują się tam m.in. Mokra Góra i Küstendorf, do których można dojechać Ósemką Szargańską, zabytkową koleją wąskotorową.

</doc>
<doc id="871843" url="https://pl.wikipedia.org/wiki?curid=871843" title="Skalnica seledynowa">
Skalnica seledynowa

Skalnica seledynowa ("Saxifraga caesia" L.) – gatunek rośliny należący do rodziny skalnicowatych. Występuje w Alpach, Apeninach, Górach Iliryjskich, Pirenejach i Karpatach Zachodnich. W Polsce wyłącznie w Tatrach (roślina tatrzańska).

</doc>
<doc id="871844" url="https://pl.wikipedia.org/wiki?curid=871844" title="Saxifraga caesia">
Saxifraga caesia



</doc>
<doc id="871848" url="https://pl.wikipedia.org/wiki?curid=871848" title="Herb Krzywinia">
Herb Krzywinia

Herb Krzywinia – jeden z symboli miasta Krzywiń i gminy Krzywiń w postaci herbu.
Wygląd i symbolika.
Herb przedstawia na czerwonej tarczy infułę opacką ze złotym krzyżem między dwoma pastorałami.
Historia.
Wizerunek herbowy wyobrażający infułę opacką ozdobioną dwoma krzyżami i umieszczoną między pastorałami figuruje na pieczęciach miejskich z XVI w. i XVII w.. Herb zatwierdzony został przez Ministra Spraw Wewnętrznych 3 października 1936.

</doc>
<doc id="871850" url="https://pl.wikipedia.org/wiki?curid=871850" title="Kościół św. Jakuba w Sandomierzu">
Kościół św. Jakuba w Sandomierzu

Kościół św. Jakuba Apostoła w Sandomierzu, Klasztor oo. dominikanów (konwent Świętego Jakuba), Sanktuarium Błogosławionego Sadoka i 48 Towarzyszy Męczenników oraz Sanktuarium Matki Bożej Różańcowej – późnoromański / wczesnogotycki rzymskokatolicki kościół ceglany z XIII wieku, prawdopodobnie zbudowany razem z budynkami klasztornymi w 1236 roku.
Decyzją Iwona Odrowąża, biskupa krakowskiego od 1226 roku – jak podaje Jan Długosz w "Liber beneficiorum" – kościół jest siedzibą konwentu dominikańskiego. Notatka Bernarda Guiego sugeruje, że zakonnicy wprowadzili się do niego rok później. Sandomierski klasztor jest drugim po krakowskim konwencie Świętej Trójcy klasztorem dominikańskim w Polsce i jednym z najstarszych klasztorów dominikańskich w Europie (założony 10 lat po zatwierdzeniu reguły zakonnej). Wykonaniem fundacji konwentu zajmował się bratanek biskupa św. Jacek Odrowąż. Zakonnicy dobudowali budynki klasztorne przylegające do kościoła oraz zajęli się budową nowego ceglanego kościoła. Ukończenie budowy klasztoru nastąpiło w 1241 roku. Pierwsze zniszczenie kościoła to mongolski najazd z roku 1260. W tym roku wymordowano wszystkich 49 dominikanów-rezydentów konwentu.
Współczesna XIII-wieczna świątynia stoi na miejscu jeszcze starszego kościoła. Według Kadłubka kościół św. Jakuba został ufundowany przed 1211 rokiem przez piastowską księżniczkę Adelajdę Kazimierzównę, córkę Kazimierza II Sprawiedliwego, księcia krakowskiego. Fundatorka po swojej śmierci 8 grudnia 1211 została w nim pochowana.
Obecnie pogląd ten jest negowany i coraz częściej uważa się, że wspomniana Adelajda Kazimierzówna to żyjąca prawie 100 lat później córka Kazimierza I Kujawskiego. Badania z lat 90. XX wieku wskazują, że pierwotna świątynia mogła być jeszcze starsza niż wspomniana w kadłubkowej kronice.
Obecnie dominikański kościół należy do rzymskokatolickiej parafii Nawrócenia św. Pawła i ma status kościoła rektoralnego. Kościół ma trzy dni odpustowe (25 lipca – św. Jakuba, 17 sierpnia – św. Jacka, 7 października – Matki Bożej Różańcowej). Główne uroczystości kościelne związane są też ze świętem 2 czerwca – Męczenników Sandomierskich.
Położenie.
Klasztor leży na wzniesieniu, które nazywane jest Wzgórzem Świętojakubowym (Jakubowym) lub Wzgórzem Staromiejskim, w niedalekiej odległości znajduje się Wzgórze Pawłowe (od kościoła pw. Nawrócenia św. Pawła), Wzgórze Salve Regina oraz Wąwóz Świętej Królowej Jadwigi. Pierwotnie to wokół Wzgórza skupiało się życie miasta i tam też było jego historyczne centrum. W sąsiedztwie klasztoru, na miejscu obecnego Domu Księży Emerytów Diecezji Sandomierskiej znajdowało się rozległe cmentarzysko (znane z przynajmniej kilku przypadków pochówków antywampirycznych). Przez Wzgórza Staromiejskie przebiegał jeden z głównych szlaków handlowych Polski w stronę Zawichostu i na Ruś oraz w drugim kierunku, na Koprzywnicę, Klimontów i Kraków. Współczesne odzwierciedlenie tych szlaków to Małopolska Droga św. Jakuba.
W wyniku najazdu tatarskiego Sandomierz został zniszczony, a odbudowę w 1289 roku grodu i lokację usytuowano bliżej skarpy wiślanej. Współczesne Stare Miasto Sandomierza nie jest więc jego najstarszą częścią. Rynek Starego Miasta jest typowym przykładem zabudowy renesansowej. Ta zawiłość doprowadza do sytuacji, w której Wzgórze Jakubowe określane jest potocznie jako "Stare Stare Miasto", a Rynek Starego Miasta jako "Nowe Stare Miasto". Świątynia położona jest przy ulicy Staromiejskiej 3.
Historia.
Pierwsza świątynia.
Współczesny kościół św. Jakuba stoi na miejscu jeszcze wcześniejszej świątyni. W związku z tym, iż brak źródeł pisanych na ten temat, istnieje domniemanie, że drewniana kaplica mogła powstać w czasach chrystianizacji Polski (pewne jest, że po 966 roku w Sandomierzu powstały murowane kościoły św. Jana i św Mikołaja, brak źródeł na istnienie w tym czasie murowanej świątyni jakubowej). Świątynia z całą pewnością związana była ze szlakami św. Jakuba, gdyż na odcinku Sandomierz-Kraków znajduje się w linii prostej 7 kościołów pw. św. Jakuba w odległości co ok. 30 km (największe nasilenie pielgrzymkowego ruchu w ramach Camino de Santiago datuje się na XI–XIV wiek). Płyty nagrobne sugerowałyby związek kościoła z wyprawami krzyżowymi (przeciw Prusom, do Ziemi Świętej lub być może nawet do walk w obronie Grobu św. Jakuba w Santiago de Compostela). Kościół mógł też powstać jako votum dziękczynne po powrocie księcia Henryka Sandomierskiego z Ziemi Świętej, czyli między 1155 (powrót z Palestyny) a 1166 rokiem (śmierć). Wiadomo, że Wzgórze Staromiejskie było terenem wczesnego osadnictwa i istniał tam stary cmentarz, a w tamtym okresie cmentarze ściśle związane były z kościołami, a więc być może istniał tam jeszcze starszy drewniany kościół.
Fragmenty pierwszej kamiennej świątyni odkryto podczas prac renowacyjnych w 1990 roku. Świątynia ta była kamienna, jednonawowa, nie większa niż obecny kościół. Pozostałościami tamtej świątyni są: głowa lwa portalowego, płyty nagrobne z rytem miecza (z piaskowca kunowskiego), fragmenty kolumn.
Należy podkreślić, że fundatorka świątyni – Adelajda Kazimierzówna – zmarła w 1211 roku, a działalność Dominika Guzmana wprawdzie została zaakceptowana przez papieża Innocentego III, to jednak oficjalna bulla papieska Honoriusza III zatwierdzająca Zakon Kaznodziejski została wydana 22 grudnia 1216 roku. Księżna Adelajda nie mogła więc podjąć tej decyzji o sprowadzeniu Zakonu Kaznodziejskiego, który jeszcze nie istniał. W zamierzeniu kościół św. Jakuba mógł być dedykowany cystersom.
Jedna z hipotez zakłada, że Adelajda Kazimierzówna z kamiennej płyty nagrobnej to nosząca to imię córka księcia kujawsko-łęczyckiego Kazimierza I, dominikanka, zmarła w (prawdopodobnie) 1291 roku. Mogła ona podnieść z ruiny zniszczony po najeździe tatarskim kościół i klasztor. Wyryte na tablicy nagrobnej słowa: "...fundatrix iliu conven...", świadczyłyby o tym, że ufundowała ona jakąś dobudowaną część klasztoru lub kościoła. Całość inskrypcji to: "hic iacet domicella adelais filia ducis kazimiri fundatrix ilius conve[n]t[i] et obi[i]t anno mil[l]esimo CCXIo" („tu spoczywa panna Adelajda córka księcia Kazimierza fundatorka tego konwentu i zmarła roku tysięcznego 211go”).
Adelajda (zmarła w 1211 roku) była znana z troski i opieki nad sandomierskimi kościołami, co byłoby argumentem przemawiającym za jej fundacją kościoła, jednak badania z lat 90. XX wieku wskazują, że świątynia ta jest znacznie starsza niż początek XIII wieku. Pełne zrozumienie i jasność historii tego kościoła zmącone jest brakiem pisanych źródeł historycznych, błędami "Kroniki" Wincentego Kadłubka (choćby niemożność fundacji kościoła zakonowi, który nie istniał w momencie śmierci fundatorki) oraz licznymi najazdami tatarskimi i litewskimi (grabieże, pożary, wymordowanie ludności – zanik pamięci zbiorowej i tradycji ustnej, wielki pożar z 2. połowy XIII wieku, popadnięcie kościoła w ruinę po usunięciu dominikanów). Bezsprzecznym faktem pozostaje jedynie stwierdzenie, że chrześcijański kościół na Wzgórzu Staromiejskim istniał na długo przed powstaniem ceglanej świątyni, którą można dziś oglądać.
Obecna świątynia.
Sugerowana kolejność powstania obecnej świątyni podzielona jest na trzy etapy:
Pierwszy gruntowny remont świątynia przeszła w 1399 roku po finansowym wsparciu królowej Jadwigi Andegaweńskiej, która często odwiedzała ten kościół. Na początku XIV w. dobudowano do zachodniej ściany świątyni wczesnogotycką dzwonnicę, murowaną z cegły, w układzie polskim, w której znajdują się dzwony z 1314 oraz 1389. Na początku XVII wieku dodano barokowe elementy (szczególnie w kaplicach bocznych – Męczenników Sandomierskich, św. Walentego – obecnie kaplica Matki Bożej Różańcowej). W charakterystycznym długim prezbiterium (które musiało pomieścić wszystkich braci zakonnych) znajduje się sarkofag fundatorki – księżnej Adelajdy. Wykonany został w 1676 roku z jednego kloca drzewa dębowego, w środku znajduje się mosiężna trumienka ze szczątkami księżnej. Fundacji trumienki dokonał ks. Melchior Buliński. W ściany naw wmurowano epitafia – najstarsza Jana Ostroroga z 1427 roku z herbem Nałęcz i gotyckim, łacińskim napisem, Rafała Granowskiego w rycerskiej zbroi.
Kościół zachował się w obecnej formie mimo licznych wojen (najazdy mongolskie, najazdy litewskie, potop szwedzki, wojny polsko-rosyjskie, wojna północna, powstanie styczniowe, I wojna światowa, kiedy to Sandomierz był miastem granicznym Rosji z Austro-Węgrami, II wojna światowa, kiedy to w 1944 roku linia frontu przebiegała na Wiśle). Kilka razy ocierał się o ruinę, ale dzięki staraniom dominikanów, a później władz Sandomierza, nie podzielił losu najstarszych kościołów św. Jana, św. Mikołaja, św. Marii Magdaleny, św. Piotra, które nie przetrwały do naszych czasów i XIX wieku zostały rozebrane. Większość kościołów w wiekach późniejszych przechodziła zmianę wyglądu i stąd nabierała cech różnych epok, tak sandomierski kościół jakubowy dzięki re-romanizacji z początku XX wieku pozostaje w surowej, ascetycznej oprawie średniowiecza. Niemniej w świątyni znajdują się pojedyncze przykłady sztuki renesansowej, barokowej (rokokowej), secesyjnej.
Architektura i wyposażenie.
Jest to jeden najstarszych kościołów w całości wzniesionych z cegły na terenie Polski (a nawet Europy). Cegła została ułożona w układzie wendyjskim. Jest przykładem połączenia architektury romańskiej i gotyckiej, stanowi unikatową formę przejściową pomiędzy tymi dwiema epokami, stąd znacznie bardziej poprawne jest określenie kościoła św. Jakuba w Sandomierzu jako przykład sztuki romańsko-gotyckiej.
Kościół jest orientowany, zbudowany na planie trójnawowej bazyliki bez transeptu, z wydłużonym prezbiterium. Dwudzielny portal i okna są zakończone półkoliście; okna są stosunkowo wąskie, co stanowi o ich romańskim charakterze. Gotyckie elementy to sklepienia krzyżowo-żebrowe i wydłużone okna. Kościół kryty jest stropem drewnianym. Kościół i klasztor mają charakter budowli obronnej.
Jednymi z najnowszych elementów są witraże powstałe na początku XX wieku, wkomponowujące się jednak w surowość ceglanego kościoła. Są one wynikiem przeprowadzonych prac remontowych z lat 1905–1915, będących koniecznością po pożarze z 1905 roku. Projektantem przebudowy był Jarosław Wojciechowski. Przywrócono wówczas romańskie okna, jednak czyszcząc drucianą szczotką portal z farby olejnej usunięto z niego oryginalne glazurowane cegły, skuto także wszystkie tynki wraz z gotyckimi polichromiami. Nieliczne pozostałości wczesnogotyckiej polichromii zachowały się w zakrystii. Kolejne prace restauracyjne prowadzono w latach 90. XX wieku i miały one na celu zabezpieczenie ścian kościoła.
Współczesny ołtarz oraz żyrandole zaprojektował Wiktor Zin. W prezbiterium główne, kaplicę św. Jacka i chór wkomponowano witraże zaprojektowane przez Karola Frycza. W prezbiterium znajdują się portrety (m.in.: Wizja św. Jacka, Tomasza z Akwinu, Marii Magdaleny, Urszuli, Katarzyny Aleksandryjskiej). Na ścianie południowej znajduje się obraz patrona – św. Jakuba Apostoła. Z tyłu znajdują się dwie figury dominikanów (Jacka i Czesława).
Kaplica św. Jacka.
W tylnej części znajduje się kaplica św. Jacka z XVII wieku, która według tradycji stoi w miejscu jego średniowiecznej celi, gdy przebywał w Sandomierzu, w zburzonych dziś pomieszczeniach klasztornych. Centralną część stanowi obraz św. Jacka z rokokowymi ramami. Odgrodzona jest XVII-wieczną kutą kratą. Kaplica obecnie wykorzystywana jako miejsce sprawowania sakramentu spowiedzi. We wnętrzu znajdują się barokowe i współczesne konfesjonały.
Sanktuarium Bł. Sadoka i Towarzyszy.
Boczna kaplica Męczenników Dominikańskich została zbudowana w 1603–1606 roku w stylu późnorenesansowym (wzorowana jest na wawelskiej kaplicy zygmuntowskiej), z fundacji generała artylerii Zygmunta III Wazy Teofila Szembeka z Reichenbachu. Znajduje się w niej rokokowy ołtarz z 1642 roku męczeństwa Braci Dominikanów. Centralną częścią ołtarza jest malowidło autorstwa Karola de Prevota, którego obrazy znajdują się w katedrze lub "Pana Jaskulskiego Malarza". Przedstawia ono dominikanów z palmami w dłoniach. Z boku kaplicy malowidło przedstawiające najazd kozacko-siedmiogrodzki oraz kamienna (piaskowcowa) tablica nagrobna fundatorki świątyni przeniesiona tu w 1871 roku przez ks. Melchiora Bulińskiego. Wejście do kaplicy zamknięte jest ufundowaną przez tego księdza kutą, niską kratą.
Kaplica upamiętnia wydarzenia z 1259 lub 1260 roku (zależy od źródła), z czasu II najazdu mongolskiego na Polskę, kiedy to konwent został zaatakowany przez wojska mongolsko-tatarskie. Męczeńską śmierć – według tradycji 2 lutego 1260 roku – poniósł przeor klasztoru Sadok, współbracia w liczbie 48 oraz liczni sandomierzanie, którzy schronili się w kościele (inna data zima 1259 roku). Od tamtych wydarzeń, kościół stał się miejscem kultu zamordowanych braci dominikanów.
W trakcie badań archeologicznych, w 1959 roku prof. Leszek Sarama, przeprowadzając na terenie klasztoru św. Jakuba wykopaliska i badania antropologiczne, znalazł wspólną mogiłę, a w niej około 330 szkieletów osób różnego wieku i płci. Znaleziono również klamry od pasów, co by wskazywało na szkielety zakonników, których pochowano zapewne we wspólnej mogile. Na terenie przyklasztornym (na dawnym dziedzińcu) znaleziono liczne kości ludzkie będące prawdopodobnie pamiątką tamtych krwawych wydarzeń – „ślady odcięcia potylicy, liczne nacięcia czaszek mieczem, ślady nacięć na kościach, ślady po uderzeniu grotami lub wprost tkwiące groty w kręgach” (relacja księdza Stanisława Makarewicza będącego przy odkopaniu szczątków). W północnej nawie znajdowała się gablota ze szczątkami kostnymi pomordowanych zakonników, grotami strzał wydobytymi podczas prac archeologicznych na terenie klasztornych krużganków. W 2003 roku szczątki zostały przeniesione do kaplicy Męczenników, gdyż, jak podkreślano, „są to relikwie, a nie atrakcja turystyczna”.
Tradycja upatruje cudownych ocaleń kościoła z licznych wojen we wstawiennictwie Męczenników Sandomierskich. O sandomierskiej masakrze wspominają w swoich dziełach zarówno Jan Długosz, jak i żyjący w latach 1567–1637 dominikański historyk i teolog, Abraham Bzowski. Na pamiątkę Męczenników polscy dominikanie mogą nosić czerwone pasy.
Nieoficjalny tytuł 50. męczennika należy do Augustyna Rogali – dominikanina zamordowanego przez wojska Rakoczego w czasie potopu szwedzkiego 6 kwietnia 1657 (lub w 1656 r. – inne źródła). Żołnierze, w opuszczonym przez niemal wszystkich zakonników klasztorze, szukali cennych wotów i naczyń liturgicznych, a wściekłość z powodu bezowocnych poszukiwań wyładowali na bezbronnym, przykutym do łóżka, starym Augustynie Rogali.
Sanktuarium Matki Bożej Różańcowej.
Zakon dominikański znany jest ze szczególnego kultu do Matki Bożej i nabożeństwa różańcowego. Również i w tym kościele czczony jest wizerunek Maryji z Dzieciątkiem Jezus, nazwany "Matką Bożą Różańcową". Z tym maryjnym kultem związane było działające od 1597 roku Sandomierskie Bractwo Różańcowe. Obraz pochodzi z pierwszej połowy XVII wieku. Wzorowany jest na częstochowskim wizerunku Czarnej Madonny. Przeniesiony został tu z nieistniejącego drugiego sandomierskiego kościoła dominikanów – Marii Magdaleny. Otoczona jest ona licznymi różańcami pozostawionymi przez mieszkańców miasta.
Kaplica zbudowana została w XVII wieku w stylu wczesnobarokowym i początkowo poświęcona była św. Walentemu, a ze względu na fundatorów nazywana "Kaplicą Roszkowskich". Obecnie kaplica ta jest także wykorzystywana jako kaplica Najświętszego Sakramentu z tabernakulum. Współczesny wygląd kaplicy nabrał cech secesyjnych za sprawą Karola Frycza. Wejście do kaplicy jest zazwyczaj zamknięte ozdobną, kutą kratą z 1910 roku autorstwa W. Wierzchowskiego. Nad wejściem do kaplicy znajdują się herby m.in.: Sandomierza, województwa sandomierskiego, Polski, Roszkowskich. Witraże w kaplicy nawiązują do kultu maryjnego w Polsce (m.in.: Matki Bożej Częstochowskiej – Królowej Polski, fragment "Bogurodzicy") wykonane zostały w pracowni witraży Stanisława Gabriela Żeleńskiego. Malowidła przedstawiają aniołów z kadzielnicami oraz motywy roślinne. Dekoracja kaplicy wykonana została w latach 1907–1910.
W 1673 roku z tyłu kaplicy znaleziono dwie niewiadomego pochodzenia zamurowane w ścianie czaszki ludzkie.
W kościele znajduje się inny obraz Matki Bożej Różańcowej – nazywany "Adoracja Matki Bożej Różańcowej przez Wszystkie Stany Kościoła". Ukoronowana przez aniołów Matka Boża z Dzieciątkiem trzyma różaniec a otoczona jest: św. Dominikiem, św. Katarzyną ze Sieny, św. Różą z Limy, papieżem Klemensem VIII, królem Zygmuntem III Wazą, jego żoną Anną Austriaczką, kardynałem Jerzy Radziwiłłem, hetmanem Janem Zamoyskim i cesarzem Rudolfem II.
Trzeci obraz Matki Bożej Różańcowej znajduje się w kaplicy Męczenników Sandomierskich, który wedle tradycji należał do św. Jacka, jednak badania wskazują na początki XVII wieku.
Ołtarz św. Zyty.
W nawie północnej umieszczono późnorenesansowy ołtarz św. Zyty. Pierwotnym miejscem ołtarza była kaplica św. Walentego, jemu też poświęcony był ten ołtarz. W 1910 roku umieszczono w nim obraz św. Zyty rozdającej jałmużnę, autorstwa Karola Frycza, ufundowany przez Stowarzyszenia Panien Służebnych.
Witraże.
Wkomponowane w świątynię witraże przedstawiają głównie średniowiecznych świętych. Autorem projektów witraży jest Karol Frycz, a wykonane one były przez krakowską pracownię Stanisława Gabriela Żeleńskiego.
W prezbiterium witraże przedstawiają bł. Wincentego Kadłubka i św. Jacka Odrowąża, Męczenników Sandomierskich u bram niebios, Chrystusa na tronie i Archanioła Michała. Karol Frycz przy projektowaniu witraży pomylił zakonne habity – św. Jacek jest w habicie cysterskim, natomiast bł. Wincenty Kadłubek odziany jest w habit dominikański.
W tylnej ścianie, nad chórem, umieszczono witraże z przedstawieniami Adelajdy i trzech klarysek: św. Kingi – żony księcia krakowskiego i sandomierskiego Bolesława Wstydliwego, jego siostry Salomei i bł. Jolanty – żony księcia wielkopolskiego Bolesława Pobożnego, siostry Kingi. Od strony kaplicy św. Jacka znajduje się witraż św. Królowej Jadwigi. Wzorem był obraz Jana Matejki, do którego pozowała jego żona – Teodora z Giebułtowskich.
Witraże w kaplicy Matki Bożej Różańcowej nawiązują do kultu Maryi na ziemiach polskich. W kaplicy św. Jacka witraże wykonane zostały przez braci dominikanów w XXI wieku.
Dzwonnica.
Na przedłużeniu nawy północnej, w jej zachodnim końcu, znajduje się dzwonnica. Została zbudowana w III ćwierci XIII wieku, z cegły, murowanej w układzie polskim. Mury dzwonnicy podparte są uskokowymi szkarpa. Ciekawym rozwiązaniem jest szkarpa północno-zachodnia, posiadająca arkadowe przejście, umożliwiające niegdyś komunikację z zachodnim skrzydłem klasztoru (dziś już nieistniejącym). W górnej kondygnacji dzwonnicy zawieszone są trzy dzwony. Dwa spośród nich należą do grupy najstarszych datowanych dzwonów Polski oraz Europy:
Legendy sandomierskie.
Z kościołem Jakubowym związane są liczne legendy. Do najsłynniejszych należą podania o Wzgórzu Salve Regina i klasztornym byku oraz o Jackowych lipach zasadzonych korzeniami do góry. Według tradycji śmierć męczenników była przyjęta godnie, z pieśnią „Salve Regina” na ustach.
Dominikanie.
Świątynia Jakubowa istniała tu przed postawieniem kościoła dominikańskiego i związana była prawdopodobnie z chrystianizacją Polski oraz szlakami św. Jakuba, a nawet wyprawami krzyżackimi. Od 1226 roku kościół związany jest z dominikanami, którzy tuż obok kościoła wybudowali budynki klasztorne oraz utworzyli konwent św. Jakuba. Decyzja o sprowadzeniu zakonu dominikańskiego podjęta została przez biskupa krakowskiego Iwona Odrowąża i podyktowana była chęcią wzmocnienia wiary ludu ziemi sandomierskiej. W najbliższej okolicy znajdowali się cystersi (Koprzywnica) oraz benedyktyni (Święty Krzyż), jednak zakony te – mimo wielkiego wpływu na rozwój cywilizacyjny regionu – nie zajmowały się pracą duszpasterską (cystersi posiadali nawet osobne budynki kościelne dla ludności cywilnej). Dominikanie według swego założenia mieli pracować ściśle duszpastersko. Aby wzmocnić ich pracę, w tym samym roku biskup Odrowąż ufundował w bliskiej okolicy kościoła św. Jakuba kościół Nawrócenia św. Pawła, gdzie powstała parafia. Bracia dominikanie szybko znaleźli uznanie wśród miejscowej ludności, z którą łączyły ją najcięższe chwile miasta (najazd tatarski, najazd kozacki, pomoc powstańcom). W celu uniknięcia sytuacji z 1260 roku, przy ponownej lokacji miasta w 1289 roku, z nadania księcia krakowskiego i sandomierskiego Leszka Czarnego, bracia otrzymali teren na budowę drugiego domu na terenie grodu, w obrębie murów obronnych. Sandomierz posiadał więc dwa konwenty dominikańskie – św. Jakuba i będący w jego zależności św. Marii Magdaleny. Oba konwenty łączyła droga, której pozostałość do dziś symbolizuje tzw. ucho igielne – furta dominikańska. Kościół i dobudowany do niego klasztor św. Marii Magdaleny istniał do 1807 roku. Po tym, gdy dominikanie przenieśli się do konwentu św. Jakuba, kościół św. Marii Magdaleny popadł w ruinę i ostatecznie został rozebrany w drugiej połowie XIX wieku. Za sprzyjanie powstańcom styczniowym zakon kaznodziejski został skasowany w 1864 roku przez rosyjskie władze carskie, a budynki przyklasztorne zamieniono na koszary wojsk kozackich. Dominikanów 27 listopada 1864 roku przewieziono do Klimontowa, jednak bez prawa przyjmowania nowych braci. Ostatni dominikanin zmarł w klimontowskim klasztorze św. Jacka i Najświętszej Marii Panny w 1901 roku. Na początku XX wieku podupadłą świątynię przejęło miasto, które zabezpieczyło zabytek przed całkowitą dewastacją.
Do Sandomierza dominikanie powrócili dopiero w 2001 roku po 137 latach nieobecności. Decyzją biskupa Wacława Świerzawskiego i prowincjała Macieja Zięby w Wigilię święta Zesłania Ducha Świętego i jednocześnie w liturgiczne wspomnienie Męczeństwa Sadoka i Braci Dominikanów uroczyście wprowadzono nowych zakonników do kościoła. Mimo licznych innych kościołów, braku własnej parafii, oddalenia od centrum i stosunkowo trudnego dostępu msze w kościele cieszą się wielką popularnością wśród sandomierzan.
20 lutego 2018 Kapituła Polskiej Prowincji Dominikanów utworzyła w Sandomierzu konwent św. Jakuba Apostoła. Wiąże się to z tym, że na czele konwentu stoi przeor, a nie jak dotychczas przełożony domu.
Pomnik historii.
22 listopada 2017 r. decyzją Prezydenta RP Andrzeja Dudy na wniosek Ministra Kultury i Dziedzictwa Narodowego Piotra Glińskiego, po uzyskaniu opinii Rady Ochrony Zabytków, wpisano sandomierski historyczny zespół architektoniczno-krajobrazowy na listę pomników historii, przyznawany zabytkom nieruchomym o szczególnej wartości historycznej, naukowej i artystycznej, utrwalonym w powszechnej świadomości i mającym duże znaczenie dla dziedzictwa kulturalnego Polski. Obszar tego pomnika obejmuje zabytki sandomierskiej starówki, w tym między innymi bazylikę katedralną, sandomierskie kościoły pw. Nawrócenia świętego Pawła, pw. św. Jakuba, pw. św. Michała, pw. św. Józefa, pw. Ducha Świętego, Dom Długosza, średniowieczny układ urbanistyczny miasta, Brama Opatowska, ratusz, Collegium Gostomianum, Wąwóz Królowej Jadwigi i Wąwóz Piszczele.
Serial „Ojciec Mateusz”.
Brama romańska kościoła jakubowego pojawia się w czołówce serialu.
Małopolska Droga Świętego Jakuba.
W 2009 r. otwarto Małopolską Drogę Świętego Jakuba, prowadzącą z Sandomierza do Krakowa – Tyńca. Trasa jest odzwierciedleniem dawnej średniowiecznej drogi do Santiago de Compostela i związana jest z pielgrzymowaniem do grobu św. Jakuba. Pierwszym etapem tej Drogi jest Kościół św. Jakuba w Sandomierzu. Droga ta, w połączeniu z innymi później tworzonymi drogami na Śląsku i Morawach, ma się ostatecznie połączyć ze szlakami w Czechach, Niemczech, Francji i Hiszpanii w zwarty szlak prowadzący do Santiago de Compostela. W przyszłości planowane jest otwarcie odcinka z Lublina do Sandomierza. Kościół św. Jakuba stałby się ostatnim etapem lubelskiego odcinka dróg jakubowych.
Via Jagiellonica.
Od 2010 r. kościół leży na Szlaku Jagiellońskim, który łączy Kraków z Lublinem i Wilnem.

</doc>
<doc id="871854" url="https://pl.wikipedia.org/wiki?curid=871854" title="Herb Książa Wielkopolskiego">
Herb Książa Wielkopolskiego

Herb Książa Wielkopolskiego – jeden z symboli miasta Książ Wielkopolski i gminy Książ Wielkopolski w postaci herbu ustanowiony przez Radę Miejską 29 kwietnia 2019 roku.
Wygląd i symbolika.
Herb przedstawia w polu czerwonym ceglaną budowlę miejską o dwóch wieżach srebrnych, w każdej furta i po dwa okna w pas, nakryte spiczastymi dachami czarnymi, zwieńczonymi kulami złotymi.
Historia.
pieczęcie miejskie z wizerunkiem grodu obronnego pochodzą z XVII wieku.

</doc>
<doc id="871856" url="https://pl.wikipedia.org/wiki?curid=871856" title="European Society for Opinion and Marketing Research">
European Society for Opinion and Marketing Research



</doc>
<doc id="871858" url="https://pl.wikipedia.org/wiki?curid=871858" title="Jezioro Graniczne (Równina Charzykowska)">
Jezioro Graniczne (Równina Charzykowska)

 
Jezioro Graniczne – jezioro w woj. pomorskim, w pow. kościerskim, w gminie Kościerzyna.
Jest to jezioro rynnowe na północno-wschodnim krańcu Równiny Charzykowskiej. Graniczne jest etapem szlaku wodnego Graniczna-Trzebiocha łączącego jezioro Garczyn z akwenem jezior Wdzydzkich. Nad zachodnim brzegiem jeziora leży duża wieś kaszubska Łubiana, północnym brzegiem prowadzi trasa linii kolejowej Kościerzyna-Chojnice. Południowo-wschodni akwen jeziora charakteryzuje się wysokimi brzegami i brakiem zalesienia. Jezioro Graniczne pełni przede wszystkim funkcje rekreacyjno-turystyczne (szlak wodny i domki letniskowe). 
Dane morfometryczne.
Powierzchnia zwierciadła wody według różnych źródeł wynosi od 18,4 ha do 20,0 ha.
Zwierciadło wody położone jest na wysokości 145,3 m n.p.m..

</doc>
<doc id="871861" url="https://pl.wikipedia.org/wiki?curid=871861" title="Herb Leśnicy">
Herb Leśnicy

Herb Leśnicy – jeden z symboli miasta Leśnica i gminy Leśnica w postaci herbu.
Wygląd i symbolika.
Herb przedstawia w tarczy o polu błękitnym złotego orła górnośląskiego o czerwonym uzbrojeniu, zwróconego heraldycznie w prawo.
Orzeł górnośląski był godłem książąt opolskich. 

</doc>
<doc id="871864" url="https://pl.wikipedia.org/wiki?curid=871864" title="AVUS">
AVUS

AVUS (Automobil-Verkehrs- und Übungs-Straße, niem. "ulica ruchu automobilowego i ćwiczebna") – najstarszy w Europie odcinek autostrady, znajdujący się w Berlinie.
Historia.
Autostrada została oddana do ruchu 24 września 1921. Początek prac datuje się na 1913, jednak wskutek wybuchu I wojny światowej zostały one wstrzymane.
AVUS leży na południowym zachodzie Berlina i jest północnym odcinkiem autostrady A115. Prowadzi od masztu radiowego Berliner Funkturm przy terenach targowych ("Messegelände") w pobliżu Masurenallee (gdzie łączy się z obwodnicą Berlina – Berliner Stadtring), następnie przez 9 kilometrowej długości obszar leśny Grunewald aż do jeziora Nikolassee.
Do kwietnia 1998 odbywały się tutaj w niektóre weekendy wyścigi samochodowe. Na torze tylko raz odbyło się Grand Prix Formuły 1. W 1959 roku zorganizowano tam Grand Prix Niemiec Formuły 1 – wygrał wówczas Tony Brooks.

</doc>
<doc id="871867" url="https://pl.wikipedia.org/wiki?curid=871867" title="Bitwa pod Kutną Horą">
Bitwa pod Kutną Horą

Bitwa pod Kutną Horą – starcie zbrojne, które miało miejsce 21 grudnia 1421 roku podczas drugiej krucjaty w okresie wojen husyckich.
Przyłączenie się władz miasta Kutná Hora do husytów było wielkim zaskoczeniem dla Zygmunta Luksemburczyka, gdyż miasto to w większości zamieszkiwali katolicy. Koncentrujący swą armię na Morawach Zygmunt Luksemburczyk ruszył, by odzyskać panowanie nad utraconym miastem. By temu zapobiec Jan Žižka także ruszył w kierunku Kutnej Hory.
Panowanie nad miastem Kutna Hora było istotne dla obu stron konfliktu, gdyż miasto to zajmowało strategiczną pozycję we wschodnich Czechach, kontrolując przepływ srebra wydobywanego w okolicznych kopalniach. Dowodzeni przez Jana Žižkę husyci dla obrony tej ważnej miejscowości przed wojskami Zygmunta Luksemburskiego skoncentrowali w Kutnej Horze siły wielkości 12 tys. żołnierzy. Armia ta wraz z wozami okopała się tworząc prostokąt, którego tyły oparte zostały o mury miasta.
Armia katolicka liczyła 50 tys. żołnierzy, choć niektóre źródła mówią aż o 100 tys. żołnierzy, głównie Niemców i Węgrów. Siłami węgierskimi w liczbie 15 tys. żołnierzy dowodził włoski kondotier Pippo Spano (Filippo Scolari).
Wojska Luksemburczyka rozpoczęły bitwę po uprzednim zajęciu pozycji naprzeciw trzech boków prostokąta husyckiego chronionych przez wozy taborowe. Przed frontem husytów stanęli Węgrzy i to głównie oni z początku zaangażowani byli w walkę z oblężoną armią. Walki, podczas których husycka artyleria skutecznie odpierała węgierskie ataki, trwały do zmierzchu. Husyckie zapiski mówią o dużych stratach, jakie ich artyleria, pomimo dużej odległości, zadała atakującym Węgrom. Inne źródła milczą na temat skuteczności husyckich dział. Zdumiewającą bezczynność pozostałych (głównie niemieckich) oddziałów tłumaczy się tym, że Zygmunt Luksemburski czekał na wyniki działań konspiracji utworzonej w mieście Kutna Hora przez jego zwolenników. O zmierzchu wojska katolickie zaatakowały pozycje husyckie położone na zachodnich wzgórzach. W tym samym czasie część węgierskiej jazdy obeszła znajdujące się na prawym skrzydle husyckie tabory i ruszyła do najbardziej oddalonej od husytów północnej bramy miejskiej. Na ustalony znak zwolennicy Luksemburczyka otworzyli bramę. Wtargnięcie jazdy węgierskiej do miasta zapoczątkowało masakrę husyckich zwolenników w mieście. Ponieważ stronnicy Luksemburczyka zabezpieczyli wszystkie bramy, Jan Žižka nie był w stanie przyjść mordowanym w mieście husytom z pomocą. Wraz z zapadnięciem nocy wojska husyckie, otoczone przez wrogów ze wszystkich stron, znalazły się w niezwykle trudnej sytuacji.
O świcie następnego dnia Jan Žižka dzięki zamontowanym na wozach taborowych działom wydostał swą armię z potrzasku i ruszył na północ, zatrzymując się dopiero w Kolínie. Zaskakująca jest łatwość, z jaką armia husycka przebiła się przez oblegające ją wojska katolickie. Podejrzewa się, że przyczyną tego mogła być dezorganizacja panująca w wojskach Luksemburczyka spowodowana wczesną porą ataku oraz tym, że został on przeprowadzony na tyle blisko obozu monarchy, by sparaliżować łańcuch decyzyjny nieprzyjaciela. Kolejnym czynnikiem, który ułatwił husytom przebicie się, mogło być znaczne rozproszenie sił katolickich spowodowane dużym obszarem, na którym obozowały, co utrudniło im szybką reakcję na niespodziewany atak. Zygmunt Luksemburski nie ścigał wycofujących się husytów, lecz zabezpieczył miasto Kutna Hora, a następnie rozproszył swe wojska na zimowe kwatery, spodziewając się, że husyci uczynią podobnie.

</doc>
<doc id="871875" url="https://pl.wikipedia.org/wiki?curid=871875" title="Kompleks z narzędziami mikroodłupkowymi">
Kompleks z narzędziami mikroodłupkowymi

Kompleks z narzędziami mikroodłupkowymi – znany jest głównie z terenów Środkowej i Wschodniej części Europy. Kompleks ten rozwijał się w przedziale między 500 a 300 tys. lat temu.
Kryteria wydzielenia.
Na terenie Europy stanowiska aszelskie występują na obszarach położonych na zachód od Renu i na południe od Alp. Powstała w ten sposób granica określana jest jako linia Moviusa. Nie stanowi ona oczywiście całkowicie nieprzenikalnej granicy, o czym świadczą stanowiska Achenheim oraz Karlich. Linia ta ułatwia jednak nakreślenie granic między obszarami, na których poświadczona jest obecność zespołów zawierających pięściaki (kultura aszelska) a zespołami pozbawionymi tych narzędzi (przemysły z narzędziami odłupkowymi mikrolitycznymi).
Chronologia, geneza.
Pojawienie się przemysłów z narzędziami mikrolitycznymi należy zapewne wiązać z adaptacją niektórych grup ludzkich do specyficznych warunków środowiskowych lub z możliwościami zdobycia określonych rodzajów surowców. 
Z okresu między 500 a 300 tys. lat temu w środkowej i wschodniej części Europy poświadczone są jedynie znaleziska reprezentujące technologię odłupkową, brak jest natomiast stanowisk które można przypisać aszelskiej tradycji technologicznej.
Obszar występowania.
Przemysły z narzędziami mikooodłupkowymi znane są głównie z Środkowej i Wschodniej części Europy. Wśród najciekawszych stanowisk, na których znaleziono narzędzia wykonane z drobnych odłupków, należy wymienić: Pogrebi I, Dubosary I (zachodnia Ukraina), Trzebnica, Rusko (południowo-wschodnia Polska), Vértesszőlős (Węgry), Karan E (Turcja).
Charakterystyczne wytwory kulturowe.
Stanowiska zaliczane do tradycji mikroodłupowej odkrywane są najczęściej w pobliżu źródeł termalnych. Najstarszym stanowiskiem tego typu jest Vértesszőlős koło Budapesztu. Narzędzia mikrolityczne z tego stanowiska datowane są w przedziale od 350 do 245 tys. lat temu. 
Do charakterystycznych artefaktów kamiennych pochodzących z tego stanowiska należą narzędzia wykonane z małych otoczaków rzecznych, kwarcu, kwarcytu i krzemienia. Z tych drobnych otoczaków wytwarzano mikro-choppery i mikro-chopping-toole. Narzędzia te miały różne formy, w zależności od tego jak uformowana została krawędź pracująca. Poświadczona jest także obecność narzędzi wykonywanych na odłupkach lub termicznych fragmentach otoczaków. Niektóre z tych narzędzi mają wygląd skrobaczy bądź zgrzebeł, inne zaś ostrzy. W inwentarzach kamiennych z tego stanowiska występują narzędzia typu przekłuwacze.

</doc>
<doc id="871876" url="https://pl.wikipedia.org/wiki?curid=871876" title="TAROM">
TAROM

TAROM, skrót od Transporturile Aeriene Române (tłum. Rumuński Transport Lotniczy) – rumuńskie narodowe linie lotnicze, z siedzibą w Bukareszcie. Ma połączenia z Afryką, Azją i Europą. Głównym węzłem jest Port lotniczy Bukareszt-Otopeni. Obecnie są to najstarsze i największe linie lotnicze w Rumunii. 95% udziałów w TAROM posiada rumuński rząd.
W 2009 linie przewiozły 1,7 mln pasażerów.
W 2010 roku linie stały się członkiem sojuszu lotniczego SkyTeam.
Agencja ratingowa Skytrax przyznała liniom trzy gwiazdki.
Historia.
Przed II wojną światową.
Pierwsze narodowe rumuńskie linie lotnicze zostały założone w 1920 pod nazwą CFRNA (Francusko-Rumuńska Kompania Żeglugi Powietrznej). Linie te wykorzystywała 15 samolotów "Potez" produkcji francuskiej. Samoloty te były wykorzystywane zarówno do przewozu pasażerów, jak i poczty na trasie z Bukaresztu do Paryża. Pierwszym, poza Bukaresztem, rumuńskim miastem, które uzyskało regularne połączenia lotnicze obsługiwane przez CFRNA, było miasto Gałacz. W następnych latach rumuńskie lotnictwo wzbogaciło się o 5 samolotów Ansaldo A.300 i 10 de Havilland DH.9. W 1928 linie zmieniają nazwę na SNNA (Krajowa Żegluga Powietrzna).
Po II wojnie światowej.
Po II wojnie światowej, kiedy ZSRR rozszerzył swoje wpływy w Europie Wschodniej, 8 sierpnia 1945 utworzono linie lotnicze o nazwie TARS (Rumuńsko-Radziecki Transport Lotniczy). Operacje krajowe z Bukaresztu rozpoczęły się 1 lutego 1946. 18 września 1954 rząd rumuński wykupił udziały radzieckie w liniach lotniczych i linie przyjęły ostateczną nazwę, która jest używana do dziś – Transporturile Aeriene Române (Rumuński Transport Lotniczy), w skrócie TAROM. W 1960 TAROM obsługiwał kilkanaście połączeń do większych miast europejskich. Duże wpływy ZSRR na gospodarkę państw komunistycznych wymuszał zakup jedynie samolotów produkcji radzieckiej. TAROM posiadał w swojej flocie takie samoloty jak: regionalne samoloty typu Li-2, Ił-14, An-24 turbośmigłowy samolot średniego zasięgu Ił-18 oraz odrzutowy Tu-154 i samoloty dalekiego zasięgu Ił-62. Wyjątkiem było zakupienie samolotów BAC One-Eleven, które latały po Europie i na Bliski Wschód oraz zakup Boeingów 707, które razem z Iłami-62 operowały na trasach dalekiego zasięgu. W przypadku wielu linii lotniczych samolot Ił-62 otwierał pierwsze rejsy dalekiego zasięgu, najczęściej loty transatlantyckie. Tak było również z liniami TAROM, które samoloty Ił-62 wprowadziły w 1973. TAROM posiadał 5 samolotów Ił-62. Trzy samoloty Ił-62 i dwa samoloty o zwiększonym zasięgu Ił-62M.
Dopiero po upadku komunistycznego rządu rumuńskiego w 1989 TAROM mógł nabyć samoloty produkcji zachodniej. W 1990 TAROM zastąpiła większość samolotów Ił-62 i Boeingów 707 dwoma samolotami Airbus A310. Ostatnie Iły-62 sprzedano w 1999. W 1993 TAROM uruchomiły połączenia do Montrealu i Bangkoku, które były obsługiwane przez samoloty Airbus A310 i Ił-62. W 2001 po odnotowaniu dużych strat i nierentowności połączeń dalekiego zasięgu linie zamknęły swoje połączenia dalekobieżne do Montrealu i Bangkoku. W latach 2002–2003 zamknięto pozostałe loty długodystansowe, m.in. do Chicago, Nowego Jorku i Pekinu.
Obecnie TAROM wychodzi z trudnego okresu i zadłużenia, które przyniosły nierentowne połączenia. Linie postępują według planu, który został sporządzony w pierwszych latach XXI wieku.
Modernizację floty rozpoczęto w 2006, kiedy linie otrzymały 4 samoloty Airbus A318, trzy Boeingi 737-800 i dwa samoloty typu ATR 72-500.
W 2010 roku linie TAROM dołączyły do sojuszu SkyTeam jako 13 członek sojuszu.
Rejsowe kierunki lotów.
Stan na luty 2011:
Linie partnerskie.
TAROM oferuje połączenia code-share z następującymi liniami lotniczymi:
Flota.
Flota rumuńskich linii lotniczych "TAROM". Stan na lipiec 2015:
Średni wiek maszyn to 15,1 lat.

</doc>
<doc id="871877" url="https://pl.wikipedia.org/wiki?curid=871877" title="Zespół Waardenburga-Shaha">
Zespół Waardenburga-Shaha



</doc>
<doc id="871879" url="https://pl.wikipedia.org/wiki?curid=871879" title="Egoiści">
Egoiści

Egoiści – polski film z 2000 roku w reżyserii Mariusza Trelińskiego. Zdjęcia powstały od 21 września do 8 listopada 1999.
Nagrody i nominacje.
Polskie Nagrody Filmowe
Festiwal Polskich Filmów Fabularnych
Złote Kaczki

</doc>
<doc id="871889" url="https://pl.wikipedia.org/wiki?curid=871889" title="Bela Varga">
Bela Varga



</doc>
<doc id="871894" url="https://pl.wikipedia.org/wiki?curid=871894" title="Nibylis pampasowy">
Nibylis pampasowy

Nibylis pampasowy, lisoszakal, lis pampasowy, aguraszi, lis Azary ("Lycalopex gymnocercus") – gatunek drapieżnego ssaka z rodziny psowatych (Canidae).
Nazwa rodzajowa: "lukos" „wilk”; αλωπηξ "alōpēx", αλωπεκος "alōpekos" „lis”. Epitet gatunkowy: gr. γυμνος "gumnos" „goły, nagi”; κερκος "kerkos" „ogon”.
Nibylis pampasowy przypomina nibylisa andyjskiego, ale jest mniejszy i ma czarne zaznaczenie na pysku. Zamieszkuje pampasy, półpustynie, obszary leśne, wrzosowiska i góry na obszarze środkowej części Ameryki Południowej, dochodząc na południe aż do północnych krańców wyżyny Patagonskiej. Odznacza się szarą, krótką ale gęstą sierścią z czarnym nalotem na grzbiecie, przechodzącą w biel po spodniej stronie ciała. Lis pampasowy prowadzi nocny tryb życia, a dzień spędza wśród skał, w starych wypróchniałych pniach lub opuszczonych norach innych ssaków. Odżywia się gryzoniami, królikami, jaszczurkami, żabami, krabami, owocami i resztkami zdobyczy jaguara.
W zaopatrywaniu młodych których jest 3-5 w jednym miocie bierze udział również samiec. Lis pampasowy cechuje się kilkoma ciekawymi zachowaniami. Gdy poczuje zagrożenie udaje martwego, znany jest również z tego że zbiera części różnych niejadalnych przedmiotów i układa je w stosy bądź zanosi do nory. Aguraszi może dożywać 13 lat.
W Czerwonej księdze gatunków zagrożonych Międzynarodowej Unii Ochrony Przyrody i Jej Zasobów został zaliczony do kategorii LC (niższego ryzyka). Gatunek ten jest objęty konwencją waszyngtońską CITES (załącznik II).

</doc>
<doc id="871899" url="https://pl.wikipedia.org/wiki?curid=871899" title="Manisha Koirala">
Manisha Koirala

Manisha Koirala (ur. 16 sierpnia 1970 w Katmandu w Nepalu) – indyjska aktorka nepalskiego pochodzenia (jest wnuczką byłego premiera Nepalu – Bishweshwara Prasad Koirala). Koirala jest wyszkoloną tancerką Bharatanatjam i Manipuri. Zaangażowana w działalność społeczną, wykorzystuje swoją sławę broniąc praw człowieka (szczególnie praw kobiet w walce z przemocą).

</doc>
<doc id="871900" url="https://pl.wikipedia.org/wiki?curid=871900" title="Natan Gross">
Natan Gross

Natan Gross (ur. 16 listopada 1919 w Krakowie, zm. 5 października 2005 w Tel Awiwie) – polsko-izraelski scenarzysta, reżyser, producent, krytyk i historyk filmu, poeta, pisarz, tłumacz, edytor i wydawca publikujący w języku polskim i hebrajskim.
Życiorys.
Edukacja i okres okupacji.
Urodził się w Krakowie w rodzinie żydowskiej. W 1938 r. zdał maturę w krakowskim Gimnazjum Hebrajskim. W 1938 roku rozpoczął studia prawnicze na Wydziale Prawa Uniwersytetu Jagiellońskiego. W czasie okupacji przebywał w okolicach Krakowa, potem w getcie krakowskim, wreszcie – jako Franciszek Grymek, czeladnik szewski – ukrywał się na aryjskich dokumentach w Warszawie. Ostatnie dni okupacji spędził wraz ze swoim bratem w Otwocku. Okres wojny opisał w swojej książce wydanej w 1986 roku w języku hebrajskim pt. "Mi ata adon Grymek" (polskie wydanie ukazało się w 1991 roku nakładem krakowskiego Wydawnictwa Literackiego pod tytułem "Kim pan jest, panie Grymek?").
Lata powojenne w Polsce.
Po wojnie wrócił do Krakowa, gdzie współpracował z Żydowską Komisją Historyczną, działał w organizacji „Gordonia”, zajmował się też tłumaczeniem poezji hebrajskiej.
Jego uwagę pochłonęły jednak przede wszystkim sprawy filmowe. W 1946 r. ukończył Kurs Przeszkolenia Filmowego w Krakowie, na którym miał okazję zetknąć się ze znakomitymi wykładowcami m.in. z Antonim Bohdziewiczem, Stefanem Szumanem czy Romanem Ingardenem. Jeszcze w tym samym roku został oddelegowany do Łodzi jako asystent Stanisława Wohla przy filmie "Dwie godziny" (w napisach w czołówce występuje pod pseudonimem F. Grymek). Po perturbacjach związanych z tym filmem (z powodu zarzutów o formalizm film czekał na premierę do 1957) Gross wahał się, czy dalej zajmować się kinematografią. Wówczas spotkał na swojej drodze Saula Goskinda, producenta filmów w języku jidysz, który zaproponował Grossowi stanowisko scenarzysty i reżysera w swojej nowo otwartej wytwórni Kinor. W Łodzi pracował również jako redaktor pisma młodzieżowego „Słowo Młodych” oraz współpracował z innymi pismami: „Naszym Słowem”, „Opinią”, „Mostami”. W tych ostatnich opublikował pierwsze swoje przekłady poezji hebrajskiej i jidysz na język polski oraz pierwsze recenzje teatralne, filmowe i literackie.
Praca zawodowa w Izraelu.
Na skutek sytuacji politycznej w kraju, 11 stycznia 1950 roku wyjechał do Izraela. Tam przez pierwsze pół roku mieszkał w Ra’anannie. Po miesiącu pobytu realizował już pierwsze swoje filmy, głównie dokumentalne. We współpracy z Goskindem założył kooperatywę filmową Kolon, był redaktorem kroniki filmowej "Chadaszot Kolon: Geva" (późniejszej "Chadaszot Geva"). W sumie nakręcił około 100 filmów dokumentalnych, m.in. dla Histadrutu (30 filmów), Państwowej Służby Filmowej (14 filmów), Wojskowej Jednostki Filmowej (8 filmów) czy dla Nehory. W 1963 roku nakręcił swój jedyny pełnometrażowy film fabularny pt. "Piwnica", który otrzymał dwie nagrody na 13. MFF w Berlinie. Był członkiem komisji przyznającej tytuł "Sprawiedliwy wśród Narodów Świata" w Jad Waszem.
Zmarł w wieku 85 lat w Tel Awiwie i tam został pochowany. Jego syn Ja’akow (Jakub) jest jednym z najwybitniejszych izraelskich reżyserów realizujących filmy w oparciu o materiały archiwalne. Archiwum osobiste i literackie Natana Grossa znajduje się w Archiwum Emigracji w Bibliotece Uniwersyteckiej w Toruniu.
Publikacje.
wydał też antologie:

</doc>
<doc id="871902" url="https://pl.wikipedia.org/wiki?curid=871902" title="Guatemala">
Guatemala



</doc>
<doc id="871907" url="https://pl.wikipedia.org/wiki?curid=871907" title="Zespół Wolf-Hirschhorna">
Zespół Wolf-Hirschhorna



</doc>
<doc id="871911" url="https://pl.wikipedia.org/wiki?curid=871911" title="Brzanka purpurowa">
Brzanka purpurowa

Brzanka purpurowa ("Pethia nigrofasciata") – gatunek słodkowodnej ryby z rodziny karpiowatych (Cyprinidae).
Występowanie.
Południowy Cejlon.
Charakterystyka.
Ciało jej jest krótsze niż brzanki różowej i ubarwione żółtawo. Na tle ogólnej barwy znajdują się 3 lub 4 matowe, czarne poprzeczne pręgi w kształcie klina. Głowa jest purpurowa. Srebrzyste brzegi łusek tworzą na tułowiu podłużne rzędy świecących punkcików. Samiec jest ubarwiony intensywniej. W okresie godowym pręgi na jego tułowiu przybierają barwę głębokiej czerni; taką samą barwę przyjmują również płetwy grzbietowe i brzuszne. Płetwa ogonowa jest szaroczarna. Ta spokojna ryba jest bardzo towarzyska; prowadzi stadny tryb życia.
Wymagania hodowlane.
Brzanka purpurowa powinna być trzymana w dużych lub średniej wielkości zbiornikach z bogatą obsadą roślinną. Dobrze się czuje w półcieniu oraz w zwykłej, ale czystej wodzie o temperaturze 22 °C.
Rozmnażanie.
Do urządzenia tarliska niezbędna jest stosunkowo miękka woda o temperaturze 26 °C oraz rośliny z delikatnymi liśćmi. Podczas tarła partnerzy przyciskają się silnie do siebie, samiec uderza płetwą ogonową o grzbiet samicy, po czym ryby rozdzielają się, a zapłodnione jaja opadają na podłoże. Pomyślny wynik rozmnażania zależy od właściwego doboru pary hodowlanej. Po 24–36 godzinach z ikry wykluwa się wylęg, który początkowo jest bardzo wrażliwy na nagłą zmianę wody.

</doc>
<doc id="871924" url="https://pl.wikipedia.org/wiki?curid=871924" title="Zespół Kallmana">
Zespół Kallmana



</doc>
<doc id="871930" url="https://pl.wikipedia.org/wiki?curid=871930" title="Trihalogenometany">
Trihalogenometany

Trihalogenometany (halogenoformy, haloformy, THMy, trihalometany) – organiczne związki chemiczne z grupy halogenków alkilu, będące halogenowymi pochodnymi metanu (CH4), w którym trzy atomy wodoru zostały zastąpione atomami halogenu (fluorem, chlorem, bromem lub jodem). Użytkowane są w przemyśle jako rozpuszczalniki oraz substancje chłodnicze. Niektóre są wyjątkowo toksyczne i karcynogenne. Nawet w niewielkich ilościach mogą spowodować silne zanieczyszczenie środowiska. Do ich wykrywania stosuje się kapilarną chromatografię gazową.
Zastosowania.
Do niedawna trifluorometan i chlorodifluorometan były powszechnie stosowane w agregatach urządzeń chłodniczych. Jednak obecnie po wykazaniu destrukcyjnego wpływu tych związków na warstwę ozonową, a co za tym idzie, przyczynianie się do powstania tzw. dziury ozonowej zaprzestaje się ich użytkowania.
Fluoroform i chlorodifluorometan są szeroko stosowane jako czynniki chłodzące. Związki te rozkładają się w atmosferze szybciej niż freony, co powoduje mniejsze szkody dla warstwy ozonowej. Fluoroform nie zawiera chloru przez co nie jest szkodliwy dla ozonosfery.
Chloroform jest tanim, mało polarnym rozpuszczalnikiem stosowanym w chemii organicznej (często w zastępstwie bardziej szkodliwego czterochlorku węgla). Jako związek rakotwórczy wypierany jest przez chlorek metylenu. Nadal ma także duże znaczenie w chemii analitycznej, służy także do preparowania tkanek.
Jodoform jest żółtym proszkiem o silnym działaniu antyseptycznym.
Zagrożenie dla środowiska.
Trihalogenometany są to związki silnie toksyczne i trudno biodegradowalne. Są one przykładem substancji dających natychmiastowe oraz, przede wszystkim, późniejsze, ujemne skutki zdrowotne. Poprzez kumulowanie się w komórkach żywych organizmów, wykazują m.in. działanie karcynogenne, mutagenne i teratogenne. Powstają głównie w końcowych stadiach procesu uzdatniania wody, chlorowaniu oraz dezynfekcji. Zawartość THM-ów w wodach naturalnych jest ściśle normowana, ich łączna masa nie może przekroczyć 100 µg/dm3.

</doc>
<doc id="871933" url="https://pl.wikipedia.org/wiki?curid=871933" title="THM">
THM



</doc>
<doc id="871937" url="https://pl.wikipedia.org/wiki?curid=871937" title="Gusjon">
Gusjon

Gusjon – w tradycji okultystycznej, demon, książę piekła. Znany również pod imionami Gusion, Gusoyn, Gusojn i Gusoin. Rozporządza 40, a według "Dictionnaire Infernal" 45 legionami duchów. W "Sztuce Goecji" jest jedenastym, a w "Pseudomonarchii Daemonum" ósmym duchem.
W demonologii.
By go przywołać i podporządkować potrzebna jest jego pieczęć, która według "Sztuki Goecji" powinna być zrobiona z miedzi.
Można się od niego dowiedzieć wiele na temat przeszłości, teraźniejszości i przyszłości. Godzi skłóconych przyjaciół. Odpowiada na każde zadane pytanie. Rozdaje zaszczyty i godności. Potrafi odnaleźć ukryte rzeczy.
Przedstawiany jest jako ksenopilus, czyli niebieskogłowe stworzenie o zdeformowanej czaszce, a według "Dictionnaire Infernal" pojawia się pod postacią wielbłąda.

</doc>
<doc id="871938" url="https://pl.wikipedia.org/wiki?curid=871938" title="Dębica (Elbląg)">
Dębica (Elbląg)

Dębica ("niem. Dambitzen") – jedna ze wschodnich dzielnic Elbląga.
Dębice były wsią komornictwa zewnętrznego Elbląga w XVII i XVIII wieku.
Położenie.
Dębica leży we wschodniej części miasta. Od zachodu graniczy z osiedlem Przy Młynie, od północy z parkiem leśnym „Bażantarnia”, od południa z dzielnicą Warszawskie Przedmieście, a od wschodu – ze Stagniewem. Na terenie Dębicy mieści się jeden z dwóch w Elblągu cmentarzy komunalnych. Nekropolia „Dębica” przy ul. Łęczyckiej powstała w 1974 roku. Do tej pory pochowano na niej około 30 tysięcy osób. Przy ulicy Łęczyckiej w 1842 roku zbudowano zajazd Gasthaus Dambitzen. Gospoda w Dębicy była bardzo starym i popularnym miejscem rozrywki podczas letnich wypadów za miasto. Odbywały się tu często koncerty, była sala taneczna, a restauracja znajdująca się w gospodzie słynęła z tortu wiśniowego własnego przepisu i pysznego ciasta hamburskiego. Wraz z pojawieniem się w pobliskiej Bażantarni etablissementu „Vogelsang” przestała być tak licznie odwiedzana przez zamożniejsze towarzystwo. Latem 1842 roku właściciel gospody o nazwisku Teetz wybudował nowy fachwerkowy budynek restauracyjny, który przetrwał kolejnych 150 lat. W latach 70. XX w. dawna gospoda służyła jeszcze funkcjom mieszkalnym, później obiekt popadł w zapomnienie i ruinę. Ostatecznie jego resztki zniknęły w okolicach 2000 r. Dziś stoi w tym miejscu prywatna willa. Przy tej samej ulicy, lecz poniżej na wysokości jednostki wojskowej mieści się tzw. młyn. Pierwotnie była to mleczarnia. Historia mleczarni Hermanna Schrötera, największej we wschodnich Niemczech, pierwszy zakład założony w 1879 r. w Stühmswalde (Stankowo), filia otwarta w 1889 r. w Elblągu przy ul. 1 Maja, przy ul. Łęczyckiej 17 w Elblągu, gdzie mleczarnia miała zakład przetwórczy (m.in. serowarnię i młyn) – dziś mieści się tam firma cateringowa.
Komunikacja.
Do Dębicy można dojechać:

</doc>
<doc id="871943" url="https://pl.wikipedia.org/wiki?curid=871943" title="I liga paragwajska w piłce nożnej (1928)">
I liga paragwajska w piłce nożnej (1928)

Mistrzem Paragwaju został klub Club Olimpia, natomiast wicemistrzem Paragwaju - Club Libertad.
Mistrzostwa rozegrano systemem każdy z każdym mecz i rewanż. Najlepszy w tabeli klub został mistrzem Paragwaju.
Z ligi spadł klub Club Presidente Hayes, a na jego miejsce awansował klub General Caballero Asunción.
Primera División.
Zaraz po zakończeniu rozgrywek mistrzem ogłoszono klub Club Olimpia. Jednak później, po anulowaniu jednej z bramek w jednym z meczów klubu Club Libertad, klub ten zrównał się punktami z Olimpią i uzyskał prawo walki o mistrzostwo w barażach. Po długich sporach uznano to prawo i w lipcu 1929 roku rozegrano mecze barażowe. Club Olimpia obroniła swoje ogłoszone przedwcześnie mistrzostwo, ale dopiero po trzech meczach.
Tabela końcowa sezonu 1928.
Ze względu na równą liczbę punktów rozegrany został w lipcu 1929 roku baraż o tytuł mistrza Paragwaju.
Mistrzem Paragwaju został klub Club Olimpia.

</doc>
<doc id="871956" url="https://pl.wikipedia.org/wiki?curid=871956" title="Dream house">
Dream house

Dream house był krótkotrwałym stylem klubowej muzyki tanecznej, który występował pomiędzy 1995 a 1997 rokiem. Traktowany jako podgatunek muzyki house, cechowało go melodyjność brzmienia i „senne” wokale, stąd nazwa "dream house" (pol. "senny house"). Tempo utworów mieści się w przedziale 120–130 beatów na minutę. Cechą charakterystyczną jest barwa pianina wybijająca się na pierwszy plan. Przedstawicielem tego gatunku jest album Dreamland Roberta Milesa oraz album Didżeja Dado pod tytułem The Album.

</doc>
<doc id="871957" url="https://pl.wikipedia.org/wiki?curid=871957" title="Brzostkowo">
Brzostkowo

Brzostkowo (niem. "Brostkersten") – kolonia w Polsce położona w województwie warmińsko-mazurskim, w powiecie bartoszyckim, w gminie Bartoszyce. Miejscowość wchodzi w skład sołectwa Minty. W latach 1975–1998 miejscowość administracyjnie należała do województwa olsztyńskiego.
W XIX wieku Brzostkowo było folwarkiem, należącym do majątku ziemskiego Szwaruny. W 1983 r. był to przysiółek wsi Minty.

</doc>
<doc id="871959" url="https://pl.wikipedia.org/wiki?curid=871959" title="Zapis prostopadły">
Zapis prostopadły

Zapis prostopadły (ang. "Perpendicular Recording", "Perpendicular Magnetic Recording", PMR) – sposób zapisu danych na dyskach twardych, w którym domeny magnetyczne nie są ułożone równolegle (ang. "Longitudinal Recording"), lecz prostopadle do powierzchni talerza. Taka metoda zapisu pozwala na umieszczanie większej ilości danych na jednostce powierzchni dysku. Firmie Hitachi udało się osiągnąć zagęszczenie równe 230 Gb/cal2. Granicą technicznych możliwości jest 1 Tb/cal2 – ograniczenie wynikające z występowania zjawiska superparamagnetyzmu, które powoduje, że bity mogą zmieniać swoją wartość pod wpływem zmian temperatury, co skutkuje uszkodzeniem danych.

</doc>
<doc id="871961" url="https://pl.wikipedia.org/wiki?curid=871961" title="Franciszek Zachara">
Franciszek Zachara

Franciszek Zachara (ur. 10 grudnia 1898 w Tarnowie, zm. 2 lutego 1966 w Tallahassee na Florydzie) – polsko-amerykański pianista i kompozytor.
Życiorys.
Urodził się w Tarnowie (rodzice: Ludwig i Maria z domu Kapłańska). Po ukończeniu Państwowego Gimnazjum w Warszawie studiował w Saratowie (Rosja), gdzie w roku 1919 otrzymał dyplom ukończenia tamtejszego Konserwatorium. W latach 1919-1921 studiował fortepian u prof. Alexandra Dubassoffa w Konserwatorium Petersburskim.
W latach 1922-1928 pracował jako profesor fortepianu w Śląskim Konserwatorium w Katowicach. W tym czasie prowadził również szeroko zakrojoną działalność koncertową w Polsce, Niemczech, Austrii, Francji oraz Ameryce.
Franciszek Zachara zadebiutował w USA 18 listopada 1928 roku w Town Hall w Nowym Jorku. Na program recitalu składały się utwory J.S. Bacha, Beethovena, Chopina, Mozarta, Scarlattiego-Tausiga, Skriabina, Debussy’ego, Liszta, oraz "Humoreska" własnej kompozycji. Recital został entuzjastycznie przyjęty przez publiczność i amerykańską prasę: The New York Times, The New York Sun i The New York Herald-Tribune. Koncert ten zapoczątkował długie tournè po Stanach Zjednoczonych. W tym czasie Franciszek Zachara objął stanowisko profesora fortepianu na Uniwersytecie w Brenau (w latach 30. i 40. Brenau College), gdzie działalność edukacyjną, kompozytorską i koncertową prowadził do roku 1946. W tym okresie Zachara ożenił się z Patty Haralson i w roku 1947 przeprowadził się do Nowego Jorku. Trzeba też wspomnieć o jego hobby jakim było strzelectwo sportowe. Zachara zdobył wiele medali w tej dziedzinie.
Od 1948 roku przebywał na Florydzie gdzie w dalszym ciągu komponował i koncertował oraz prowadził klasę fortepianu na Uniwersytecie na Florydzie (Florida State University - FSU). W tym okresie zaprzyjaźnił się z pianistą i kompozytorem Ernst von Dohnányim, który był również profesorem na tym uniwersytecie. W dniu 25 lutego 1952 roku odbyła się amerykańska premiera koncertu fortepianowego E-dur op. 30 Franciszka Zachary - kompozytor wystąpił jako solista, a Ernő Dohnányi poprowadził orkiestrę.
Franciszek Zachara komponował, koncertował oraz nauczał na Uniwersytecie (FSU) do 21 stycznia 1966 roku, kiedy po zawale serca został przewieziony do szpitala w Tallahassee, gdzie zmarł 2 lutego 1966 roku.
Zachara należał do wielu organizacji: The Florida Composers League, The Florida State Music Teachers Association, Music Teachers National Association, Kiwanis Club, Manhattan Chess Club, National Rifle Association, Tallahassee Rifle and Pistol Club (prezes związku), Pi Kappa Lambda, International Who's Who in Music, oraz American Association of University Professors.
Franciszek Zachara utrzymywał stały kontakt z rodziną w Polsce, a w szczególności ze swoim bratem, multiinstrumantalistą i kompozytorem Władysławem Zacharą. W czasach żelaznej kurtyny, w latach 50./60., gdy nie było możliwości wolnego podróżowania, bracia Zachara przesyłali swoje kompozycje za pośrednictwem poczty. W ten sposób m.in. Franciszek Zachara nagrał na płycie winylowej kompozycje swojego brata (Ballade Espagniole). Obecnie nagranie to oraz LP z wykonaniem utworów Chopina, Liszta, Dohnányi, Straussa-Zachary oraz własnymi kompozycjami Franciszka Zachary znajdują się w kolekcji wnuczka Zachary – pianisty, organisty i kompozytora Zbigniewa Slaby.
Franciszek Zachara skomponował ponad 150 utworów, w tym utwory na fortepian, organy, koncert fortepianowy, utwory solowe, orkiestrowe i kameralne. Utwory te obecnie znajdują się w Bibliotece Uniwersyteckiej na Florydzie (Warren D. Allen Music Library, Florida State University), gdzie trwają czynności dotyczące prawa publikacji (2008). Większość tych utworów to materiały oryginalne lub kopie wykonane przez samego kompozytora. Niestety, znaczna część utworów zaginęła lub jest fragmentaryczna.
Utwory Franciszka Zachary przeniknięte są duchem polskiego romantyzmu, a w szczególności nawiązują do muzyki Fryderyka Chopina. Zachara był uznany za wspaniałego wykonawcę muzyki Chopina. Cała jego twórczość oparta jest na dwóch głównych filarach: Bach-Chopin, ale z nowymi pomysłami osadzonymi mocno w XX wieku. Można to zauważyć w okazjonalnie tworzonych transkrypcjach np. w Etiudzie op. 25 nr 9 na fortepian solo (również z wersją na 2 fortepiany) oraz w Walcu op. 64 nr 1 Fryderyka Chopina, jak również w transkrypcjach Liszta, Straussa oraz w 24 (25) Preludiach i Fugach (według wzoru J.S. Bacha) zatytułowanych "New Well-Tempered Clavicord", gdzie na zakończenie został dodany utwór na tematy Ernő Dohnányi.
Na kompozycje Franciszka Zachary składają się preludia, fugi, walce i etiudy, pisane często w ilości 12, 24, 48. W swoich zbiorach Zachara układał utwory np. we wszystkich tonacjach durowych oraz molowych. Skomponował przynajmniej 3 sonaty fortepianowe, ale niestety ocalały tylko fragmenty z opusu 75, 80 i 81. Do tej pory wydawana jest jego Sonata na klarnet i fortepian op. 72 nr 1 (Leblanc Publications, 1964). Utwory Franciszka Zachary były wydane przez: Gamble Music Co., Theodore Presser Co., Leblanc Publications Inc., Music Publisher’s Holding Corp., Remick, G. Schirmer, Shattinger Piano &amp; Music Co., and Southern Music Co., natomiast nagrania (na płycie LP) utworów Liszta, Chopina, Delibes-Dohnányi, oraz Straussa-Zachary zostały wykonane przez Transphono/Ohio Recording Service.
System numeracji kompozycji był opracowany przez samego kompozytora i używany do lat 50. XX wieku. Obecnie (2008) trwa katalogowanie wszystkich prac Franciszka Zachary.

</doc>
<doc id="871965" url="https://pl.wikipedia.org/wiki?curid=871965" title="Puchar Umbro 1995">
Puchar Umbro 1995

Puchar Umbro 1995 - turniej towarzyski, odbył się w dniach od 3 do 11 czerwca 1995 w Anglii. 
Uczestnicy.
W turnieju uczestniczyły cztery drużyny :
Mecze.
Tabela końcowa.
Zwycięzcą turnieju o Puchar Umbro 1995 została .

</doc>
<doc id="871969" url="https://pl.wikipedia.org/wiki?curid=871969" title="Gruda (Sokolica)">
Gruda (Sokolica)

Gruda – przysiółek wsi Sokolica w Polsce, położony w województwie warmińsko-mazurskim, w powiecie bartoszyckim, w gminie Bartoszyce. Wchodzi w skład sołectwa Sokolica.
W latach 1975–1998 przysiółek administracyjnie należał do województwa olsztyńskiego.
W skład przysiółka wchodzi 15 gospodarstw rolnych.
Znajduje się tu siedziba Leśnictwa Sokołów wchodzącego w skład Nadleśnictwa Bartoszyce.
Przysiółek znajduje się na obszarze Niziny Sępopolskiej swoim zasięgiem obejmując wysoczyznę morenową oraz dolinę Pisy Północnej - prawobrzeżnego dopływu Łyny.

</doc>
<doc id="871974" url="https://pl.wikipedia.org/wiki?curid=871974" title="Kicina">
Kicina

Kicina – osada w Polsce położona w województwie warmińsko-mazurskim, w powiecie bartoszyckim, w gminie Bartoszyce. Miejscowość wchodzi w skład sołectwa Skitno.
W latach 1975–1998 miejscowość administracyjnie należała do województwa olsztyńskiego.

</doc>
<doc id="871979" url="https://pl.wikipedia.org/wiki?curid=871979" title="Sytri">
Sytri

Sytri – w tradycji okultystycznej, demon, prałat, a według "Dictionnaire Infernal" książę piekła. Znany również pod imionami Sitri, Sytry i Bitru. Rozporządza 66, a według "Dictionnaire Infernal" 70 legionami duchów. W "Sztuce Goecji" jest dwunastym, a w "Pseudomonarchii Daemonum" dwudziestym pierwszym duchem.
W demonologii.
By go przywołać i podporządkować potrzebna jest jego pieczęć, która według "Sztuki Goecji" powinna być zrobiona z cyny.
Potrafi rozpalać namiętność kobiet do mężczyzn i mężczyzn do kobiet. Potrafi nakłaniać do rozebrania się. Odkrywa sekrety kobiet i zarazem chętnie je obraża.
Ukazywany jest jako człowiek z głową geparda i ze skrzydłami gryfa. Na rozkaz przyzywającego może przemienić się w pięknego człowieka.

</doc>
<doc id="871984" url="https://pl.wikipedia.org/wiki?curid=871984" title="Kiertyny Małe">
Kiertyny Małe

Kiertyny Małe – wieś w Polsce położona w województwie warmińsko-mazurskim, w powiecie bartoszyckim, w gminie Bartoszyce. Miejscowość wchodzi w skład sołectwa Kiertyny Wielkie.
W latach 1975–1998 miejscowość administracyjnie należała do województwa olsztyńskiego.

</doc>
<doc id="871985" url="https://pl.wikipedia.org/wiki?curid=871985" title="Sitri">
Sitri



</doc>
<doc id="871987" url="https://pl.wikipedia.org/wiki?curid=871987" title="Gusion">
Gusion



</doc>
<doc id="871990" url="https://pl.wikipedia.org/wiki?curid=871990" title="Allan McGregor">
Allan McGregor

Allan McGregor (ur. 31 stycznia 1982 w Edynburgu) – szkocki piłkarz występujący na pozycji bramkarza. Zawodnik klubu Rangers FC.
Kariera.
8 sierpnia 2006 McGregor otrzymał od klubu wolną rękę w szukaniu nowego klubu. Małe zainteresowanie graczem (jedyna oferta ze strony Sheffield United F.C. oraz kłopoty z bramkarzami szkockiego klubu wymusiły podpisanie z nim nowego, 3-letniego kontraktu 27 października tegoż roku.
Jego debiut w europejskich pucharach nastąpił podczas zremisowanego 0-0 spotkania z Molde FK w Pucharze UEFA. Podczas rewanżowego meczu w Glasgow McGregor zanotował wiele ładnych parad i obron, wobec czego stał się pewniakiem w składzie "The Gers" i ulubieńcem kibiców, ponadto został nagrodzony tytułem piłkarza meczu za miesiąc wrzesień. Potem, po powrocie Letiziego, stracił na chwilę miejsce w składzie, ale Francuz w przegranym 0:1 meczu z Inverness przepuścił fatalną bramkę i 25-latek powrócił do bramki Rangers. Pomimo tego menedżer drużyny z Glasgow, Paul Le Guen dawał potem parokrotnie szansę Francuzowi, aż ten doznał bolesnej kontuzji podczas rozgrzewki przed meczem Rangersów z Maccabi Hajfa.
McGregor był dwa razy wypożyczany z Glasgow; za pierwszym razem oddano go do St. Johnstone F.C., gdzie zaliczając sześć czystych kont z rzędu, pobił klubowy rekord. W sezonie 2005/06 grał w Dunfermline Athletic, będąc tam partnerem m.in. Bartosza Tarachulskiego.
30 stycznia 2007, szkoleniowiec reprezentacji Szkocji, eks-trener Rangers Ally McCoist powołał McGregora do pierwszego składu kadry.
22 lutego br. McGregor został wyrzucony z boiska podczas meczu Pucharu UEFA z izraelskim Hapoel Tel Awiw, który Rangers zwyciężyli 4:0. Po drugiej bramce Fergusona, włoski sędzia Matteo Trefoloni wręczył bramkarzowi czerwoną kartkę za popychanie za linią końcową rezerwowego Izraelczyków, Luciano de Bruno. Nagrania telewizyjne potwierdziły zachowania Szkota, za co początkowo otrzymał on 2 mecze kary, potem zredukowano je do jednego.
22 lipca 2012 r. po ponad 14-letniej grze dla "Rangersów" opuścił klub. Podpisał 2-letni kontrakt z Beşiktaşem JK. Na początku sezonu 2013/14 przeniósł się do Hull City.

</doc>
<doc id="871991" url="https://pl.wikipedia.org/wiki?curid=871991" title="Króle">
Króle



</doc>
<doc id="871997" url="https://pl.wikipedia.org/wiki?curid=871997" title="Króle (województwo warmińsko-mazurskie)">
Króle (województwo warmińsko-mazurskie)

Króle (do 1945 r. niem. "Königs") – wieś w Polsce, położona w województwie warmińsko-mazurskim, w powiecie bartoszyckim, w gminie Bartoszyce. Wchodzi w skład sołectwa Gromki.
W latach 1975–1998 miejscowość administracyjnie należała do województwa olsztyńskiego.
W 1983 roku wieś Króle w spisie powszechnym traktowane były jako część wsi Gromki.

</doc>
<doc id="872000" url="https://pl.wikipedia.org/wiki?curid=872000" title="Kultura prądnicka">
Kultura prądnicka

Kultura prądnicka – jedna z kultur środkowego paleolitu charakteryzująca się specyficznymi narzędziami tzw. nożami-zgrzebłami.
Chronologia, geneza, zanik.
Kultura prądnicka rozwija się w okresie 70 – 48 tys. lat temu tj. we wczesnym okresie zlodowacenia północnopolskiego na bazie środkowoeuropejskiej kultury aszelskiej. Nazwa pochodzi od specyficznych narzędzi – noży-zgrzebeł określanych mianem "prądników".
Obszar występowania.
Jest znana głównie z terenów południowej Polski m.in. w schronisku Wylotnym i w Oborzysku (obok wejścia do jaskini Ciemnej) w Ojcowskim Parku Narodowym.
Charakterystyczne wytwory kulturowe.
Do charakterystycznych wyrobów kulturowych należą pięściaki o formie trójkątnej sercowatej lub pod trójkątnej, które występują łącznie z nożami-zgrzebłami mającymi tylec oraz zaostrzony wierzchołek. Prądniki mają wielokrotnie odnawianą naprawianą krawędź pracującą. Naprawa polegała na odbijaniu wzdłuż krawędzi cienkich odłupków.

</doc>
<doc id="872005" url="https://pl.wikipedia.org/wiki?curid=872005" title="Minhiriath">
Minhiriath

Minhiriath (sin. "Międzyrzecze") – region ze stworzonej przez J.R.R. Tolkiena mitologii Śródziemia. Był częścią Eriadoru, pomiędzy Gwathló a Baranduiną. Leżał w obrębie Arnoru, później Cardolanu. Po Wielkim Morze w 1636 Trzeciej Ery Minhiriath opustoszało, lecz w lasach nadal ukrywały się plemiona myśliwych.
Była to równina, w Drugiej i Trzeciej Erze porośnięta bujnymi lasami.
W 2912 roku Trzeciej Ery wielka powódź spustoszyła Minhiriath i Enedwaith.

</doc>
<doc id="872008" url="https://pl.wikipedia.org/wiki?curid=872008" title="Puchar USA 1993 w piłce nożnej">
Puchar USA 1993 w piłce nożnej

Puchar USA 1993- druga edycja turnieju towarzyskiego o Puchar USA odbyła się w 1993 w Stanach Zjednoczonych.
Uczestnicy.
W turnieju uczestniczyły cztery drużyny :
Mecze.
Tabela końcowa.
Zwycięzcą turnieju o Puchar USA 1993 zostały .

</doc>
<doc id="872009" url="https://pl.wikipedia.org/wiki?curid=872009" title="Matyjaszki">
Matyjaszki

Matyjaszki (do 1945 niem. "Mathiashof") – osada w Polsce położona w województwie warmińsko-mazurskim, w powiecie bartoszyckim, w gminie Bartoszyce. Miejscowość wchodzi w skład sołectwa Łabędnik. W latach 1975–1998 miejscowość administracyjnie należała do województwa olsztyńskiego.
Historia.
W 1889 r. był to folwark, należący do majątku ziemskiego Łabędnik i w posiadaniu rodziny von der Groebenów. 
W 1978 r. wieś należała administracyjnie do sołectwa Łabędnik. W 1983 r. był tu PGR, ujmowany w spisie razem z miejscowością Drawa.

</doc>
<doc id="872012" url="https://pl.wikipedia.org/wiki?curid=872012" title="Szwarunki">
Szwarunki

Szwarunki – kolonia w Polsce położona w województwie warmińsko-mazurskim, w powiecie bartoszyckim, w gminie Bartoszyce. Miejscowość wchodzi w skład sołectwa Minty.
W latach 1975–1998 miejscowość administracyjnie należała do województwa olsztyńskiego.

</doc>
<doc id="872013" url="https://pl.wikipedia.org/wiki?curid=872013" title="Rzodkiewnik">
Rzodkiewnik

Rzodkiewnik ("Arabidopsis" Heynh.) – rodzaj roślin należący do rodziny kapustowatych. Obejmuje 10–11 gatunków. Rośliny te występują w Europie i Azji, i tylko "Arabidopsis arenicola" rośnie endemicznie w Ameryce Północnej. W Polsce rosną dwa gatunki tradycyjnie tu włączane: rzodkiewnik pospolity ("A. thaliana") i rzodkiewnik szwedzki ("A. suecica") oraz cztery gatunki, dawniej wyodrębniane w rodzaju rzeżusznik i dlatego w większości noszące zwyczajowe nazwy: rzeżusznik piaskowy ("A. arenosa"), rzeżusznik skalny ("A. lyrata" subsp. "petraea"), rzeżusznik tatrzański ("A. neglecta") i rzodkiewnik Hallera ("A. halleri"). 
Rzodkiewnik pospolity jest wykorzystywany jako organizm modelowy w genetyce do identyfikacji, poznania usytuowania i mechanizmu działania rozmaitych genów. Walorami gatunku sprzyjającymi tej funkcji są: niewielkie rozmiary, krótki cykl rozwojowy, samopylność, stosunkowo niewielki genom zsekwencjonowany już w 2000 roku.
Systematyka.
Ujęcie taksonomiczne rodzaju "Arabidopsis" było przez długi czas przedmiotem kontrowersji. Gatunki zaliczane były do rodzaju na podstawie wybranych i nielicznych cech morfologicznych (takich jak obecność gwiazdkowatych włosków, równowąskiej łuszczyny i budowie liścieni), co skutkowało włączaniem tu jeszcze w latach 90. XX wieku nawet ok. 60 gatunków. W niektórych bardzo szerokich ujęciach taksonomicznych rodzaj "Arabidopsis" wraz m.in. z "Cardaminopsis" łączony bywał z rodzajem gęsiówka "Arabis" (tylko na podstawie ułożenia liścieni i zawiązka korzenia w nasionie). W końcu lat 90. zastosowanie metod molekularnych pozwoliło na uściślenie powiązań filogenetycznych. Okazało się, że cechy uznawane za diagnostyczne ewoluowały wielokrotnie w obrębie rodziny kapustowatych w różnych liniach i krytyczna analiza danych molekularnych ujawniła polifiletyczny charakter taksonów w ich szerokim ujęciu. W pierwszych dwóch dekadach XXI wieku generalnie utrzymano ujęcie rodzaju "Arabidopsis" z przełomu wieków zawężające liczbę zaliczanych tu gatunków, aczkolwiek dodawano do niego nowo wyróżniane gatunki i podgatunki w wyniku odkryć nowych taksonów i reorganizacji synonimów. W obrębie rodzaju wciąż jednak kilka taksonów w randze gatunku jest dyskusyjnych, w efekcie wyróżnia się od ok. 11 do 15. Dzieloną są one na kilka grup/kompleksów: monotypową z diploidalnym i szeroko rozprzestrzenionym "A. thaliana", grupy "A. arenosa", "A. halleri" i "A. lyrata", trzy diploidalne gatunki endemiczne dla niewielkich obszarów w południowej Europie oraz dwa alloploidalne gatunki z północnej Eurazji.
Rodzaj z rodziny kapustowatych ("Brassicaceae"), rzędu kapustowców ("Brassicales"), kladu różowych (rosids) w obrębie okrytonasiennych ("Magnoliophyta").

</doc>
<doc id="872017" url="https://pl.wikipedia.org/wiki?curid=872017" title="Brian Jones">
Brian Jones

Lewis Brian Hopkin Jones (ur. 28 lutego 1942 w Cheltenham, zm. 3 lipca 1969 w Hartfield) – brytyjski muzyk, wokalista i kompozytor. Założyciel i pierwszy lider angielskiego zespołu The Rolling Stones, był również pomysłodawcą nazwy zespołu oraz autorem koncepcji muzycznej i dużej części dorobku grupy. Jones był multiinstrumentalistą: grał na gitarze, fortepianie, harmonijce ustnej, mandolinie, organach, klawesynie, sitarze, saksofonie, flecie, cytrze, oboju, klarnecie i różnych instrumentach perkusyjnych. Muzykowi poświęcono film "Stoned" z 2005 roku. Był przyjacielem Jimiego Hendrixa, Johna Lennona i Boba Dylana.
Życiorys.
Dzieciństwo i edukacja.
Lewis Brian Hopkin Jones urodził się w sobotę 28 lutego 1942 w Park Nursing Home w Cheltenham, w hrabstwie Gloucestershire, w średnio zamożnej rodzinie. Jego ojciec Lewis Blount Jones, którego rodzice byli nauczycielami, ukończył studia na wydziale inżynierii lotniczej Uniwersytetu w Leeds. W 1938 poślubił w Walii Louisę Beatrice Simmonds, której ojciec był mistrzem budowlanym i organistą w kościele w pobliżu Cardiff. Rok później młodzi małżonkowie przenieśli się do Cheltenham, mieszkali w dzielnicy Rosemead przy Eldorado Road, i tam właśnie przyszedł na świat ich syn – Brian. Matka Jonesa dawała lekcje gry na pianinie, a ojciec pracował jako inżynier lotniczy w fabryce Dowty Rotol; podobnie jak żona interesował się muzyką, grał na pianinie i na organach oraz prowadził chór w pobliskim kościele . Pamela, siostra Briana, zmarła w wieku dwóch lat na białaczkę. Druga siostra, Barbara, urodziła się w 1946. W 1948 Jones zachorował na krup, co z kolei spowodowało astmę, na którą chorował już do śmierci.
W 1948 matka zaczęła uczyć Jonesa gry na pianinie, nauka trwała do 14. roku życia. Również w 1948 rozpoczął naukę szkolną, we wrześniu 1949 przeszedł do płatnej, renomowanej szkoły Dean Close Junior w Chelteham. Miał dobre wyniki w nauce muzyki i angielskiego. W czerwcu 1953 zdał wstępne egzaminy i we wrześniu zaczął uczęszczać do szkoły średniej w Cheltenham. W 1956 został pierwszym klarnecistą w szkolnej orkiestrze. W wieku 15 lat zdał siedem egzaminów i przeszedł od razu do szóstej klasy. Jeszcze w szóstej klasie zdał dwa zaległe egzaminy, a potem dwa wyższe z fizyki i z chemii.
W 1957 zainteresował się muzyką Charliego Parkera, pod jego wpływem przekonał rodziców by kupili mu saksofon. Następnie na 17. urodziny rodzice kupili mu gitarę akustyczną. W 1959 przyszło na świat jego pierwsze nieślubne dziecko, które urodziła 14-letnia uczennica Valerie z Chaltenham. Jones nie chciał, by dziecko się urodziło, dlatego Valerie zerwała z nim, a dziecko oddała do adopcji. Sprawa wywołała najpierw lokalny, a później ogólnokrajowy skandal i była opisywana w prasie, doprowadziła m.in. do wyrzucenia Jonesa ze szkoły i zerwania przez niego kontaktów z rodziną i przyjaciółmi.
W sierpniu 1959 rozpoczął pracę w londyńskim zakładzie optycznym, zaczął wtedy bywać w klubach jazzowych, jednak po jakimś czasie porzucił tę pracę i powrócił do Cheltenham. We wrześniu 1959, by uniknąć problemów z rodzicami Valerie, wybrał się z przyjaciółmi w podróż po Skandynawii, gdzie podróżował autostopem i zarabiał graniem na gitarze na ulicy. W listopadzie 1959 poznał Angelinę, która niedługo potem zaszła z nim w ciążę, ta zdecydowała się urodzić drugie dziecko Jonesa (córkę). Jones nie wiedział o jej narodzinach. Pod koniec roku zaczął pracować w fabryce w Brockworth, wkrótce podczas dojazdu do pracy miał wypadek samochodowy. Następnie został konduktorem autobusowym, w tym czasie wyprowadził się z domu i zamieszkał razem z kilkoma przyjaciółmi. Niedługo potem dowiedział się, że został kolejny raz ojcem, tym razem z Pat Andrews, jednak i tym razem nie zdecydował się na zamieszkanie z dziewczyną. Niedługo potem podjął pracę jako młodszy architekt w miejskim biurze w Gloucester, pomagając w projektowaniu szkół. Następnie został sprzedawcą w sklepie i węglarzem.
Początki kariery.
W 1960 powrócił do Cheltenham i zaistniał na lokalnej scenie jazzu tradycyjnego. W marcu 1960 grał na lokalnych potańcówkach z zespołami John Keen's Trad Band i Jock Henderson's Dixielanders, grał też z Bill Nile's Delta Jazzmen. Muzycy grający jazz lubili też bluesa, dlatego Brian wybrał się w Cheltenham na koncert zespołu The Chris Barber Band z udziałem amerykańskiego bluesowego harmonijkarza Sonny’ego Boya Williamsona. Od tego czasu Jones poważnie zainteresował się chicagowskim bluesem i wkrótce potem zaczął poszukiwać płyt Sonny’ego Boya i Muddy'ego Watersa. Trzecie dziecko Briana, tym razem chłopca, Pat Andrews urodziła 23 października 1961, otrzymał imię Julian Mark, Pat w tym czasie regularnie odwiedzała Briana. Wkrótce potem Jones wybrał się na koncert do ratusza w Cheltenham, gdzie w części bluesowej koncertu grał jeden z pierwszych brytyjskich bluesmanów – Alexis Korner. Jones szybko nawiązał kontakt z Kornerem, kupił sobie gitarę elektryczną marki Harmony Stratotone z jedną przystawką (jako wzmacniacza używał przerobionego magnetofonu) i cały czas ćwiczył granie na gitarze techniką slide, słuchając każdej dostępnej płyty Elmore’a Jamesa, Roberta Johnsona i Howlin'a Wolfa. Od tego zdarzenia zaczął często jeździć do Londynu, gdzie w krótkim czasie dobrze poznał wąskie środowisko bluesowe. W styczniu 1962 zaprzyjaźnił się z Paulem Pondem, który mieszkał w Oxfordzie. Pond prowadził w tym czasie grupę bluesową Thunder Odin's Big Secret i namówił Jonesa, aby ten dołączył do jego zespołu. Niedługo później Pond zmienił nazwisko na Paul Jones i dołączył do grupy Manfred Mann, z którą zyskał światową sławę.
Na początku 1962 razem ze swoim przyjacielem Dickiem Hattrellem przyjechali z Chaltenham do londyńskiego Ealing Jazz Club, by zobaczyć pierwszy występ Alexisa Kornera z jego nowo powstałym zespołem Blues Incorporated. Jones dał Alexisowi taśmę, którą nagrał z Paulem Pondem i poprosił o możliwość zagrania w Ealing Jazz Club. Klub ten zyskiwał słuchaczy i już niedługo po otwarciu cieszył się popularnością. W drugim tygodniu istnienia zespołu Jones zadebiutował na gitarze jako kolejny muzyk Blues Incorporated, wtedy też po raz pierwszy rozmawiał z Charliem Wattsem. Od tego czasu przyjeżdżał do Ealing co weekend w piątek, a w niedzielę ostatnim pociągiem wracał do Chaltenham do pracy. Występował pod pseudonimem Elmo Lewis (w hołdzie swojemu idolowi Elmore’owi Jamesowi). Na początku kwietnia 1962 w Ealing Jazz Club zjawili się Mick Jagger i Keith Richards, którzy w tym czasie również byli pod dużym wpływem bluesa. Zobaczyli wtedy Jonesa, który grał na gitarze metodą slide, byli pod wrażeniem i zgodnie stwierdzili, że jest niesamowitym gitarzystą. Po koncercie Jones podczas rozmowy z Jaggerem wspomniał, że tworzy zespół. Jagger jednak w maju 1962 dołączył jako wokalista do Blues Incorporated.
Jones, chcąc założyć zespół, w kwietniu przeprowadził się do Londynu i zamieszkał przy Weech Road w Hampstead, gdzie niedługo potem dołączyła do niego Pat Andrews z dzieckiem, niedługo potem znaleźli sobie nowe mieszkanie w Notting Hill, Brian pracował wtedy w sklepie sportowym. 2 maja 1962 zamieścił ogłoszenie w czasopiśmie muzycznym „Jazz News”, że zakłada nowy zespół i poszukuje do niego muzyków. Najpierw zgłosili się pianista Ian Stewart i gitarzysta Geoff Bradford, nie mieli w tym czasie stałego perkusisty. W czerwcu Jagger i Richards wybrali się na jedną z prób zespołu Jonesa, wkrótce potem przyłączyli się do jego zespołu, zajmując miejsce Bradforda. 12 lipca 1962 zagrali pierwszy wspólny koncert w Marquee Club w zastępstwie za Blues Incorporated. W tym czasie zespół jeszcze nie miał nazwy, dlatego Jones zdecydował, że wystąpią pod nazwą The Rollin' Stones (zainspirował się utworem Muddy'ego Watersa o podobnym tytule). Następnie zaczęli następnie grywać w Ealing Jazz Club. Nadal poszukiwali perkusisty, gdyż Jones uważał, że tylko z bardzo dobrym perkusistą będą dobrze brzmieć, tymczasowo wykorzystywali do tego celu Tony’ego Chapmana, z którego jednak nie byli zadowoleni. W sierpniu 1962 do Jonesa, który samotnie wynajmował mieszkanie w londyńskiej Chelsea przy Edith Grove 102, wprowadził się Jagger, a niedługo potem Richards. Wynajmowali (za 17 funtów tygodniowo) mieszkanie z łazienką bez ogrzewania i z tylko jedną żarówką w dużym pokoju. Zarobione pieniądze Jones przeznaczał na struny gitarowe i sprzęt, pieniądze Pat Andrews były na życie. W wolnych chwilach Jones, Jagger i Richards słuchali płyt (najczęściej Muddy'go Watersa) oraz grali i śpiewali bluesa, poza tym Jones nadal pracował w sklepie. Wspólne zamieszkiwanie umożliwiło Jonesowi i Richardsowi perfekcyjne zgranie swoich gitar, codziennie przez wiele godzin grali razem na gitarach, synchronizując je i doskonaląc wzajemne przeplatanie się ich dźwięków. Intensywność ćwiczeń nasiliła się jeszcze bardziej późną jesienią i zimą, kiedy Jones stracił pracę. Te wspólne domowe sesje trwające często po kilkanaście godzin na dobę zaowocowały w przyszłości własnym stylem (perfekcyjnego uzupełniania się ich gitar), który stał się znakiem firmowym The Rolling Stones.
W tym czasie muzycy występowali sporadycznie, więc Jones z różnym skutkiem próbował samodzielnie organizować koncerty. W październiku The Rolling Stones zagrali po raz pierwszy poza Ealing Jazz Club i Marquee Club, było to w Woodstock w Cheam. Niedługo potem z powodu braku perspektyw koncertowych zespół opuścił Dick Taylor. 26 października w prywatnym studio gitarzysty jazzowego Curly'ego Claytona muzycy nagrali za swoje pieniądze pierwsze trzy bluesowe piosenki („You Can't Judge a Book by the Cover” Bo Diddleya, „Soon Forgotten” Muddy'ego Watersa i „Close Together” Jimmy’ego Reeda). Nagrania zrealizowane bez partii gitary basowej, kilka dni później zostały przesłane do EMI Records, jednak bez odpowiedzi ze strony wytwórni muzycznej. W listopadzie 1962 zaczęli grać za kilka funtów w londyńskim klubie Flamingo. Ciągły brak pieniędzy skutkował tym, iż muzycy musieli ratować się zbieraniem i sprzedażą pustych butelek. Z początkiem zimy życie w nieogrzewanym mieszkaniu stało się jeszcze trudniejsze – Jones i Richards grali na gitarach, siedząc pod kocami, sytuacja zmusiła ich nawet do wyszukiwania resztek jedzenia z okolicznych śmietników. Na początku grudnia perkusista Tony Chapman zaprosił na próbę zespołu basistę Williama Perksa, który posiadał dobry sprzęt kupiony na raty, jednak nie słuchał bluesa; miał w tym czasie ma utrzymaniu żonę i dziecko, początkowo grywał z The Stones tylko na imprezach, za które były pieniądze. Na początku stycznia 1963, z trudnościami, muzycy namówili Charlie Wattsa do przystąpienia do The Stones.
Kariera w The Rolling Stones.
Brian Jones jako założyciel The Rolling Stones w pierwszym okresie jego funkcjonowania był jedynym i niekwestionowanym liderem zespołu, m.in. sam wybierał repertuar (przeważnie bluesowy), organizował koncerty i umawiał zespół na pierwsze sesje nagraniowe. Decydował podczas sesji nagraniowych o brzmieniu zespołu, uczestniczył w realizacji nagrań, zgrywaniu ścieżek i miksowaniu dźwięku, dzięki czemu w krótkim czasie zdołał zyskać duże doświadczenie w tym zakresie. Podczas sesji nagraniowych osobiście nagrywał partie kilku instrumentów do poszczególnych utworów. W tym czasie zajmował się organizacją koncertów oraz finansami zespołu (płacił za udział w koncertach pozostałym członkom zespołu). Ponadto udzielał wywiadów dla prasy.
W maju 1963 skorzystał z propozycji i podpisał kontrakt w imieniu zespołu z Andrew Loog Oldhamem, który został menedżerem The Rolling Stones. Od dnia podpisania umowy z Oldhamem w zespole zaczęła rosnąć rola Jaggera i Richardsa, początkowo pozostali muzycy zespołu uniezależnili się od Jonesa przede wszystkim finansowo (chociaż wyższe stawki honorarium Jones otrzymywał jeszcze przez pewien czas po podpisaniu kontaktu). Jagger i Richards którzy w podpisaniu kontraktu z Oldhamem szybko zaczęli upatrywać szansę na uniezależnienie się od Jonesa, w krótkim czasie weszli z nowym menedżerem w dobre stosunki koleżeńskie. Skutkowało to tym, że już pod koniec 1964 Jagger i Richards stali się mocno faworyzowani w zespole, przejawiało się to m.in. forsowaniem przez Oldhama spółki autorskiej Jagger/Richards, czego efektem było powstanie nieprawdziwego wizerunku grupy, który pomniejszał faktyczny wkład Jonesa (również Wymana i Wattsa) w twórczość zespołu. To skutkowało frustracją i coraz większym kryzysem ze strony Jonesa. W latach 1963 i 1964 muzyk był najczęściej udzielającym wywiadów mediom członkiem zespołu reprezentował grupę na zewnątrz, on również był widoczny podczas występów telewizyjnych na pierwszym planie obok Jaggera. W tym czasie razem z Wymanem był etatowym wokalistą wspierającym. Pomimo początkowych problemów – wynikających z tego, że Jagger i Richards byli znacznie mniej kontaktowi od Jonesa – Jones wskutek zabiegów Oldhama stracił również dominującą pozycję w zakresie kontaktów z mediami. Jones nadal pełnił rolę lidera grupy w studiu nagrań, dopiero po nagraniu płyty "December's Children" pod koniec 1965 sytuacja w zespole uległa dalszym zmianom, po tej sesji Jones coraz rzadziej uczestniczył w nagraniach jako wokalista wspierający co z wyjątkami trwało już do końca jego udziału w zespole, miejsce Jonesa na tym polu powoli przejmował Richards.
Udział Briana Jonesa w sesjach nagraniowych w latach 1963–1965 (kolejność według daty wydania): 
1964
Come On – wokal wspierający, harmonijka ustna (nagrano 10 maja 1963)
I Want To Be Loved – harmonijka, gitara elektryczna (nagrano 10 maja 1963)
I Wanna Be Your Man – wokal wspierający, gitara prowadząca slide(nagrano 7 listopada 1963)
Stoned – gitara elektryczna, harmonijka ? (nagrano 7 listopada 1963)
Bye Bye Johnny – wokal wspierający, elektryczna gitara rytmiczna (nagrano 8 sierpnia 1963)
Money – harmonijka (nagrano 14 listopada 1963)
Poison Ivy – wokal wspierający, gitara elektryczna (nagrano 14 listopada 1963)
Fortune Teller – wokal wspierający, gitara elektryczna, tamburyn (16 sierpnia 1963)
Don’t Lie To Me – gitara elektryczna (nagrano 3 lutego 1964)
I Can’t Be Satisfied – gitara Slide (nagrano 10 czerwca 1964)
Not Fade Away – gitara, harmonijka, instrumenty perkusyjne (10 stycznia 1964)
Route 66 – elektryczna gitara rytmiczna (nagrano: styczeń/luty 1964)
I Just Wanna Make Love To You – harmonijka, tamburyn (nagrano: styczeń/luty 1964)
Honest I Do – gitara elektryczna (nagrano: styczeń/luty 1964)
Now I’ve Got A Witness – harmonijka (nagrano: styczeń/luty 1964)
Little By Little – gitara elektryczna (nagrano: styczeń/luty 1964)
I’m A King Bee – elektryczna gitara Slide (nagrano: styczeń/luty 1964)
Carol – elektryczna gitara rytmiczna (nagrano: styczeń/luty 1964)
Tell Me – wokal wspierający, gitara elektryczna,tamburyn (24 lutego 1964)
Can I Get A Witness – wokal wspierający, gitara elektryczna ?,tamburyn (nagrano: styczeń/luty 1964)
You Can Make It If You Try – wokal wspierający, gitara, tamburyn (nagrano: styczeń/luty 1964)
Walking The Dog – wokal wspierający, gwizdy,elektryczna gitara rytmiczna, harmonijka ?(nagrano: styczeń/luty 1964)
Around and Around – elektryczna gitara rytmiczna (nagrano 11 czerwca 1964)
Confessin’ the Blues – gitara elektryczna (nagrano 11 czerwca 1964)
Empty Heart – harmonijka (nagrano 11 czerwca 1964)
Time Is On My Side – wokal wspierający, gitara elektryczna (nagrano 10 czerwca 1964)
Good Times, Bad Times – harmonijka (nagrano 25 lutego 1964)
It’s All Over Now – wokal wspierający, gitara elektryczna (nagrano 10 czerwca 1964)
2120 South Michigan Avenue – harfa, gitara elektryczna (?) (nagrano 11 czerwca 1964)
Under The Boardwalk – gitara akustyczna, instrumenty perkusyjne (nagrano 2 września 1964)
Congratulations – wokal wspierający, gitara elektryczna (nagrano 12 maja 1964)
Grown Up Wrong – elektryczna gitara slide, harmonijka (nagrano 28–29 września 1964)
If You Need Me – organy, wokal wspierający?, gitara elektryczna?, tamburyn? (nagrano 11 czerwca 1964)
Susie Q – gitara elektryczna (nagrano 11 czerwca 1964)
Bright Light Big City – gitara (nagrano w marcu 1962) wydano w Niemczech w roku 1983
High Heel Sneakers – harmonijka (nagrano 10 kwietnia i 16 czerwca 1964)
Highway Child – gitara elektryczna (nagrano w czerwcu 1964) nigdy nie wydano
Memphis Tennessee – wokal wspierający, gitara (nagrano we wrześniu 1963)
Wake Up In The Morning -elektryczna gitara, harmonijka (nagrano we wrześniu 1963) – reklama Rice Crispies Jingle, muzyka Brian Jones
Roll Over Beethoven – elektryczna gitara (nagrano we wrześniu 1963) – nigdy nie wydano
Will You Be My Lover Tonight – gitara (nagrano w listopadzie 1963) – nigdy nie wydano
Little Queenie – gitara (nagrano w marcu 1962)
Leave Me Alone – elektryczna gitara prowadząca (nagrano: listopad/grudzień 1963) – nigdy nie wydano
Key to the Highway – harfa (nagrano w listopadzie 1963) – nigdy nie wydano
Goodbye Girl – elektryczna gitara prowadząca (nagrano 8 listopada 1964) – nigdy nie wydano
Go Home Girl – wokal wspierający, gitara elektryczna (nagrano 14 listopada 1964) – nigdy nie wydano
Diddley Daddy – wokal wspierający, harmonijka (nagrano 11 marca 1963) – nigdy nie wydano
Cops And Robbers – harmonijka (nagrano 19 marca 1964) – nigdy nie wydano
Beautiful Delilah – gitara (nagrano w marcu 1962) – nigdy nie wydano
Andrew’s Blues – gitara elektryczna (nagrano 4 lutego 1964)
1965
Everybody Needs Somebody To Love – wokal wspierający, gitara elektryczna, tamburyn (nagrano 2 listopada 1964)
Down Home Girl – gitara elektryczna (nagrano 2 listopada 1964)
You Can’t Catch Me – gitara elektryczna (nagrano 28–29 września 1964)
Heart Of Stone – wokal wspierający, gitara elektryczna, tamburyn (nagrano 2 listopada 1964)
What A Shame – gitara elektryczna prowadząca, gitara slide (nagrano 8 listopada 1964)
Mona – gitara elektryczna (nagrano 3 stycznia 1964)
Down The Road Apiece – elektryczna gitara rytmiczna (nagrano 11 czerwca 1964)
Off The Hook – gitara elektryczna (nagrano 2 września 1964)
Pain In My Heart – elektryczna gitara rytmiczna, pianino (nagrano 2 listopada 1964)
Oh Baby We Got A Good Thing Goin’ – gitara elektryczna, pianino (nagrano 2 listopada 1964)
Little Red Rooster – gitara Slide, harfa (nagrano 2 września 1964)
Surprise, Surprise – elektryczna gitara rytmiczna (nagrano 29 września 1964)
Mercy Mercy – gitara elektryczna prowadząca (nagrano 10 maja 1965)
Hitch Hike – gitara elektryczna (nagrano 2 listopada 1964)
The Last Time – elektryczna gitara prowadząca (nagrano 18 stycznia/18 lutego 1965)
I Cant'Get No) Satisfaction – gitara elektryczna (nagrano 12 maja 1965)
Good Times – gitara akustyczna (nagrano 13 maja 1965)
I’m All Right – elektryczna gitara prowadząca (nagrano w marcu 1965)
That's How Strong My Love Is – elektryczna gitara (nagrano 10 maja 1965)
Cry To Me – gitara elektryczna (nagrano 13 maja 1965)
The Under Assistant West Coast Promotion Man – harmonijka (nagrano 10 maja 1965)
The Spider And The Fly – gitara elektryczna (nagrano 13 maja 1965)
One More Try – gitara elektryczna, harmonijka (nagrano 13 maja 1965)
She Said Yeah – wokal wspierający, gitara elektryczna (nagrano 5 września 1965)
Talkin’ Bout You – elektryczna gitara rytmiczna (nagrano 5 września 1965)
You Better Move On – wokal wspierający, gitara akustyczna (nagrano 14 listopada 1963)
Look What You’ve Done – harmonijka (nagrano 11 września 1965)
The Singer Not The Song – gitara akustyczna (nagrano 5 września 1965)
Get Off My Cloud – elektryczna gitara prowadząca (nagrano 5 września 1965)
I’m Free – gitara elektryczna, organy (nagrano 6 września 1965)
Gotta Get Away – gitara akustyczna (nagrano 5 września 1965)
Blue Turns To Grey – gitara elektryczna (nagrano 5–6 września 1965)
I’m Moving On – elektryczna gitara Slide (nagrano w marcu 1965)
Looking Tired – gitara akustyczna, pianino (wrzesień/grudzień 1965) – nigdy nie wydano
Hey Crawdaddy – elektryczna gitara prowadząca (nagrano 17 kwietnia 1965) – nigdy nie wydano
Fanny Mae – harmonijka (nagrano 20 sierpnia 1965) – nigdy nie wydano
Największe sukcesy i konflikt w zespole.
W latach 1965–1967 The Rolling Stones święcili największe triumfy, stali się obok The Beatles najpopularniejszym zespołem rockowym świata, sukces ten zespół w dużej mierze zawdzięczał Jonesowi, jednak pod koniec tego okresu konflikt pomiędzy nim a Jaggerem i Richardsem (również na tle osobistym) doprowadził do izolacji, osamotnienia i niechęci wobec niedawnych kolegów z zespołu. Siłą muzyki Stonesów były bogate aranżacje utworów, które wirtuozerią wykonania i różnorodnością dźwięków przewyższały wszystkie inne grupy w tym czasie. Mimo odsunięcia go od kierowania zespołem, od 1965 do początku 1967 nadal był jego filarem, a w większości powstałych w tym czasie utworów słychać jego grę (podczas sesji nagraniowych łącznie grał na kilkunastu instrumentach). W tym czasie był najbardziej lubianym przez fanów Stonesem. Podczas koncertów, które często były przerywane przez młodzieżowe zamieszki, zazwyczaj jako ostatni schodził ze sceny (czasami był do tego zmuszany siłą przez ochronę). Popularność sprawiała mu dużą satysfakcję i lubił entuzjazm fanów podczas koncertów.
We wrześniu 1965 podczas europejskiej trasy koncertowej poznał w Monachium Anitę Pallenberg – włoską aktorkę, która niedługo później została jego dziewczyną. Jones zaangażował się w ten związek, a partnerka szybko zyskała na niego duży wpływ, również negatywny – za jej namową zaczął eksperymentować z narkotykami. Jones w tym czasie zaczął coraz częściej opuszczać lub spóźniać się na koncerty podczas tras, spóźniał się też na sesje nagraniowe, co złościło zwłaszcza Jaggera. W marcu 1967 podczas wspólnych wakacji w Maroku Pallenberg odeszła od Jonesa, a nowym jej wybrankiem został Richards. Para uciekła razem z kraju, zostawiając tam zaskoczonego Jonesa, dla którego był to duży cios, zwłaszcza że wówczas pozostawał w dobrych stosunkach z Richardsem. W drugiej połowie 1967 problemy Jonesa z narkotykami były szeroko opisywane w mediach. Artysta był kilkakrotnie aresztowany i sądzony w związku z posiadaniem i używaniem środków niedozwolonych, jednak ze względu na znikomą szkodliwość uczynków, publiczne okazanie skruchy oraz bardzo zły stan psychiczny związany z widmem wyroku sądowego został on ostatecznie zwolniony, skończyło się jedynie na niewysokiej karze pieniężnej. Podobne problemy z wymiarem sprawiedliwości w związku z narkotykami mieli w tym czasie Richards i Jagger, co miało związek z dużą kampanią antynarkotykową przeprowadzoną wspólnie przez policję i brytyjskie media w 1967. Jej rezultatem były pokazowe procesy sądowe trzech Stonesów oraz znaczne pogorszenie się klimatu medialnego wokół zespołu. Rok 1967 dla Jonesa to koniec przyjaźni z Richardsem i wyraźne pogorszenie się relacji z Jaggerem. Ponadto jego pozycja w zespole osłabła jeszcze bardziej wskutek odmownej decyzji amerykańskiego urzędu emigracyjnego w sprawie wizy mającej umożliwić muzykowi udział w trasie koncertowej w USA. Odmowa była uzasadniona wcześniejszymi konfliktami Jonesa z prawem w związku z posiadaniem narkotyków. Problemy w relacjach z Jaggerem i Richardsem skutkowały drastycznym obniżeniem aktywności muzycznej Jonesa w The Rolling Stones – przykładowo w latach 1963–1966 każdego roku Jones brał udział w nagraniach ok. 30 utworów (wydanych), natomiast w 1967 brał udział w nagraniach tylko ok. 10 piosenek zespołu.
Udział Briana Jonesa w sesjach nagraniowych w latach 1965–1967 (kolejność według, daty wydania):
1966
19th Nervous Breakdown – gitara elektryczna, saksofon (nagrano 8 grudnia 1965)
Sad Day – gitara elektryczna (nagrano 3 grudnia 1965)
Mother’s Little Helper – gitara elektryczna (vox mando), sitar (nagrano 8–10 grudnia 1965)
Stupid Girl – gitara elektryczna, gitara akustyczna (nagrano 6–9 marca 1966)
Paint It Black – Sitar, gitara akustyczna, tamburyn (nagrano 6–9 marca 1966)
Long, Long While – gitara elektryczna (nagrano 6–9 marca 1966)
Have You Seen Your Mother, Baby, Standing In The Shadow – gitara elektryczna, trąbka (nagrano: 3–11 sierpnia/31 sierpnia/8 września 1966)
Who’s Driving Your Plane – gitara elektryczna, harmonijka (nagrano 3–11 sierpnia 1966)
If You Let Me – dulcimer (nagrano: listopad/grudzień 1966)
I’ve Been Loving You Too Long – gitara elektryczna (nagrano 12 maja 1965)
Back Street Girl – akordeon, organy (nagrano 3–11 sierpnia 1966)
Please Go Home – gitara elektryczna, melotron, elektrofon, instrumenty perkusyjne (nagrano 31 sierpnia–2 września 1966)
My Girl – gitara elektryczna (nagrano 3–11 sierpnia 1966)
Ride On Baby – wokal wspierający, harfa, marimba, Koto, kongi (nagrano 4/8–10 grudnia 1965)
Sittin’ On A Fence – gitara akustyczna, harfa, instrumenty perkusyjne, tamburyn (nagrano 8–10 grudnia 1965)
Lady Jane – dulcimer, gitara akustyczna, harfa (nagrano 6–9 marca 1966)
Under My Thumb – marimba, pianino, gitara akustyczna, gitara elektryczna (nagrano 6–9 marca 1966)
Doncha Bother Me – gitara Slide, gitara elektryczna, harmonijka (nagrano 3–8 marca 1966)
Going Home – harmonijka (nagrano 3–8 marca 1966)
Flight 505 – gitara elektryczna, saksofon (nagrano 6–9 marca 1966)
High And Dry – harmonijka (nagrano 6–9 marca 1966)
Out Of Time – wokal wspierający, marimba, pianino (nagrano 6–9 marca 1966)
It’s Not Easy – gitara elektryczna, organy (nagrano 6–9 marca 1966)
I Am Waiting – dulcimer (nagrano 6–9 marca 1966)
Take It Or Leave It – harfa, instrumenty perkusyjne (nagrano w grudniu 1965)
Think – gitara elektryczna, saksofon? (nagrano 8–10 grudnia 1965)
What To Do – gitara elektryczna, pianino (nagrano 6–9 marca 1966)
I can See It – gitara (nagrano w sierpniu 1966)
THE BEATLES – Yellow Submarine – efekty specjalne, wokal wspierający (maj/czerwiec 1966)
ścieżka dźwiękowa do filmu A Degree of Murder – nagrania dokonane z Jimmym Page’em i Kenneyem Jonesem (nagrano: koniec 1966/luty 1967).
1967
Let’s Spend The Night Together – organy (nagrano 3–11 sierpnia/8–26 listopada 1966)
Yesterday’s Papers – wokal wspierający, marimba, harfa, dzwonki (wibrafon) (nagrano 3–11 sierpnia 1966)
My Obsession – gitara elektryczna (nagrano 3–11 sierpnia 1966)
Ruby Tuesday – wokal wspierający, pianino, flet, nagranie (nagrano 16 listopada 1966)
Connection – gitara elektryczna (nagrano 3–11 sierpnia 1966)
She Smiled Sweetly – organy (nagrano 3–11 sierpnia 1966)
Cool, Calm, Collected – sitar, banjo, kazoo, harmonijka (nagrano 3–11 sierpnia 1966)
All Sold Out – wokal wspierający, nagranie, elektryczna gitara, gitara slide (nagrano 3–11 sierpnia 1966)
Who’s Been Sleeping Here – harmonijka, pianino (nagrano 3–11 sierpnia 1966)
Complicated – marakasy, organy (nagrano 3–11 sierpnia 1966)
Miss Amanda Jones – gitara elektryczna (nagrano 3–11 sierpnia 1966)
Something Happened To Me Yesterday – trąbka, tamburyn, pianino (nagrano 3–11 sierpnia 1966)
We love You – mellotron, pianino, instrumenty dęte (nagrano: czerwiec/lipiec 1967)
Sing This All Together – mellotron, flet, trąbka i inne instrumenty dęte (nagrano 7–22 lipca 1967)
Citadel – harfa, melotron, instrumenty dęte (nagrano 9 czerwca/2–5 października 1967)
In Another Land – melotron (nagrano 13 lipca 1967)
She’s A Rainbow – wokal wspierający, melotron, instrumenty perkusyjne (nagrano 18 maja 1967)
The Lantern – gitara akustyczna, instrumenty dęte (nagrano: lipiec/październik 1967)
Gomper – nagranie, sitar, sarod, tamburyn, flet, organy, tabla i inne instrumenty perkusyjne (nagrano 10–12 sierpnia 1967)
2000 Light Years From Home – melotron, pianino, instrumenty perkusyjne (nagrano w październiku 1967)
On With The Show – melotron, instrumenty perkusyjne (nagrano w lipcu 1967)
2000 Man – organy (nagrano: sierpień/wrzesień 1967)
Dandelion – harfa, saksofon, oboje (nagrano: czerwiec/lipiec 1967)
Izolowanie i usunięcie z The Rolling Stones.
W latach 1967–1969 relacje Jonesa z Jaggerem i Richardsem były na tyle złe, że w konsekwencji doprowadziło to do jego izolacji w zespole, a następnie usunięcia go z The Rolling Stones. Od wiosny 1967 do lata 1969 Jones kilkakrotnie przebywał w szpitalach w związku z zasłabnięciami, utratami przytomności i napadami astmy (podejrzewano również zapalenie płuc). Już w tym czasie wśród dziennikarzy krążyła plotka o odejściu Jonesa z zespołu, jednak szybko została ona zdementowana przez Jaggera. Wiosną i latem 1968 Jones uczestniczył w sesjach nagraniowych płyty "Beggars Banquet", jednak album zawiera znacznie mniej muzyki Jonesa niż wcześniejsze płyty. Do prac nad albumem było zaangażowanych kilku muzyków sesyjnych, którzy starali się zastąpić coraz bardziej odsuwanego Jonesa. Charakterystyczne jest to, iż w niektórych utworach z albumu początkowo nagranych podczas sesji z udziałem Jonesa, usunięto jego partie gitary. W dniach 10–12 grudnia 1968 Jones uczestniczył w realizacji widowiska telewizyjnego "The Rolling Stones Rock and Roll Circus" (był to projekt Micka Jaggera), Jagger jednak był niezadowolony z efektów nagrań i ostatecznie ten kosztowny projekt (32 686 funtów) przeleżał w archiwum kilkadziesiąt lat (wydano go dopiero w 1996). Nagrania do projektu były ostatnim publicznym występem Jonesa z The Rolling Stones. Na początku roku 1969 faktem było, że Jones nie dostanie wizy wjazdowej do USA, przekreślało to możliwość zorganizowania dochodowej trasy koncertowej po Ameryce z jego udziałem. Było to dużym problemem, tym bardziej że zespół był w coraz większych kłopotach finansowych, Stonesi od miesięcy żyli na debecie, a ich nowy menedżer – Allen Klein (decyzją Jaggera został nim latem 1967) przestał regulować rachunki zespołu. Jones uczestniczył jeszcze w sesjach nagraniowych w lutym i marcu 1969, jednak problemy zdrowotne oraz wypadek motocyklowy, po którym gitarzysta trafił do szpitala, spowodowały jego nieobecność w studio w drugiej połowie marca. Dla Jaggera i Richardsa stało się to tylko pretekstem do przeprowadzenia radykalnych zmian w zespole. Na początku kwietnia Jones zaczął spotykać się ze szwedzką studentką i modelką Anną Wohlin, szybko zaangażował się w ten związek, wierząc, że szczęście w końcu uśmiechnęło się również do niego. W tym czasie nie był już integralną częścią zespołu, był niezadowolony ze współpracy z nim, nie było też szans na wspólną trasę The Rolling Stones z gitarzystą po USA z powodu jego kłopotów z biurem imigracyjnym, w związku z tym Jagger postanowił znaleźć nowego członka zespołu na miejsce Jonesa. Od 31 maja w sesjach The Rolling Stones uczestniczył Mick Taylor, który miał zastąpić Jonesa.
8 czerwca 1969 przed południem Jagger, Richards i Watts odwiedzili Jonesa w jego prywatnej posiadłości Cotchford Farm, by omówić z nim kwestię jego odejścia z zespołu. Po półgodzinnej rozmowie ustalili wspólnie, że Jones wyda oświadczenie dla mediów o odejściu z The Rolling Stones oraz o powodach podjęcia tej decyzji, a sprawy związane z prawami do nazwy The Rolling Stones zostaną załatwione polubownie. Jones jako założyciel zespołu miał otrzymać jednorazowe odszkodowanie finansowe za zrzeczenie się swoich praw do nazwy w wysokości 100 tys. funtów, a także po 20 tys. funtów za każdy rok istnienia zespołu. Tego samego dnia biuro prasowe The Rolling Stones wydało oświadczenie przypisywane Jonesowi, jednak nie ma pewności co do tego, czy faktycznie był on jego autorem:
Według niektórych źródeł w połowie czerwca Jones odwiedził dawnych kolegów z zespołu w Olympic Studios w Londynie, rozmawiali o przyszłości, gitarzysta był bardzo podekscytowany swoimi planami muzycznymi. Inne źródła podają, że Jones w tym czasie nie chciał spotykać się z dawnymi kolegami z zespołu, z którymi od dawna miał bardzo złe relacje. Niedługo później zaprosił do swojej posiadłości przyjaciela Alexisa Kornera. Jones chciał przyłączyć się do jego zespołu, ale ten zachęcił gitarzystę, by stworzył własną grupę. Jones w tym czasie sporo komponował i nagrywał w swoim domowym studio nagrań, był również w stałym kontakcie z Jimim Hendrixem i Johnem Lennonem, z którymi planował w przyszłości stworzyć nowy zespół.
Udział Briana Jonesa w sesjach nagraniowych w latach 1967–1969 (kolejność według daty wydania): 
1968
Jumping Jack Flash – gitara elektryczna, marakasy, melotron (nagrano: marzec/kwiecień 1968)
Child Of The Moon – saksofon (nagrano: lipiec/październik 1967)
Sympathy For The Devil – wokal wspierający, (marakasy i gitara akustyczna w pierwszej wersji studyjnej) – nagrano w lipcu 1968
No Expectations – gitara Slide, gitara akustyczna (nagrano: maj/czerwiec 1968)
Dear Doctor – harmonijka, gitara (nagrano w maju 1968)
Parachute Woman – gitara, harmonijka (nagrano w marcu 1968)
Jigsaw Puzzle – melotron, elektryczna gitara slide (nagrano w marcu 1968)
Street Fighting Man – sitar, tamburyn (nagrano: marzec/kwiecień 1968)
Prodigal Son – harmonijka (nagrano 24 czerwca 1968)
Stray Cat Blues – gitara slide, organy (nagrano 3 kwietnia 1968)
Factory Girl – melotron (nagrano w maju 1968)
Blood Red Wine – gitara akustyczna (nagrano w maju 1968) – nigdy nie wydano
Memo From Turner – gitara (nagrano 17 listopada 1968)
Still A Fool – gitara slide, harmonijka (nagrano w czerwcu 1968)
Downtown Suzie – wokal wspierający, elektryczna gitara slide (nagrano 13–18 maja 1968)
Family – gitara, instrumenty perkusyjne (nagrano: maj/czerwiec 1968)
1969
Midnight Rambler – kongi (bębny kubańskie) (nagrano 9–10 lutego 1969)
You Got The Silver – cytra (nagrano 18 lutego 1969)
THE BEATLES – You Know My Name Look Up My Number – saksofon (maj/czerwiec 1967)
Śmierć.
Nocą z 2 na 3 lipca 1969 został znaleziony martwy we własnym basenie. Jedna z hipotez głosi, że Jones został utopiony przez Franka Thorogooda, robotnika modernizującego jego posiadłość. Thorogood miał przyznać się do tego czynu w 1993 na łożu śmierci Tomowi Keylockowi – kierowcy grupy, który jednak temu zaprzeczył. W chwili śmierci w posiadłości Jonesa przebywali jeszcze Anna Wahlin i Janet Lawson, partnerka Thorowooda. Istnieją także teorie, że Jones przed śmiercią miał atak astmy bądź padaczki. Tej samej nocy dom Jonesa został całkowicie okradziony z wyposażenia, również ze wszystkich pamiątek, a także nagrań, jakich dokonał z zespołem The Rolling Stones oraz z innymi wykonawcami, m.in. z prywatnej sesji z Johnem Lennonem.
Następcą Jonesa w zespole został Mick Taylor. Grupa uczciła pamięć muzyka koncertem w londyńskim Hyde Parku udokumentowanym filmem telewizyjnym "Stones in the Park" w reżyserii Leslie Woodheada. Zadedykowano mu także kompilację utworów zespołu pt. "Through the Past, Darkly (Big Hits Vol. 2)".
Został pochowany 10 lipca 1969 w rodzinnym Cheltenham. Wykonaną ze srebra i brązu trumnę, w której złożono Jonesa, kupił i wysłał do Anglii Bob Dylan. Z dawnych kolegów z zespołu w ceremonii pogrzebowej uczestniczyli tylko Bill Wyman i Charlie Watts.
Dorobek twórczy 1963–1969.
W latach 1963–1965 w The Rolling Stones istniała spółka autorska – Mick Jagger, Brian Jones, Keith Richards, Charlie Watts, Bill Wyman. Występowała ona pod pseudonimem Nanker Phelge. Pseudonimem tym opatrzonych zostało 14 utworów: „Stoned” (1963), „Little by Little” (1964), „Andrew’s Blues” (1964), „And Mr Spector and Mr Pitney Came Too” (1964), „Now I've Got a Witness” (1964), „Stewed and Keefed (Brian's Blues)” (1964), „2120 South Michigan Avenue” (1964), „Empty Heart” (1964), „Play with Fire” (1965), „The Under Assistant West Coast Promotion Man” (1965), „I'm All Right” (1965), „Aftermath” (1965), „Godzi” (bootleg BMI) i „We Want the Stones” (1965).
W październiku 1967 Brian Jones miał wspólną sesję z Jimim Hendrixem, która odbyła się w Olympic Studios, London. Podczas sesji wspólnie skomponowali i nagrali kilka utworów, między innymi „My Little One” oraz „Ain't Nothin' Wrong With That”, w których Jones gra na sitarze i instrumentach perkusyjnych, a także „All Along the Watchtower” w 1968 r. (instrumenty perkusyjne).
Do dziś istnieje problem z ustaleniem faktycznego wkładu Briana Jonesa w twórczość The Rolling Stones. Na podstawie relacji świadków m.in. Billa Wymana (basisty The Rolling Stones) i Marianne Faithfull (dziewczyna Jaggera w latach 1966–69) – wkład Briana Jonesa w tworzenie muzyki zespołu był znacznie większy, niż można by to wywnioskować z oficjalnych notek przypisujących autorstwo ogromnej większości własnych utworów zespołu, spółce autorskiej Mick Jagger/Keith Richards. Według świadków Brian Jones był autorem lub współautorem muzyki do wielu znanych przebojów The Rolling Stones, nie był jednak oficjalnie podawany jako autor, ze względu na swoisty układ panujący w grupie, gdyż Andrew Loog Oldham – ówczesny menedżer zespołu – od początku forsował spółkę Mick Jagger/Keith Richards, równocześnie próbując marginalizować rolę Briana Jonesa. Pisanie muzyki i tekstów dla The Rolling Stones wiązało się z wielkimi tantiemami. Jagger – autor tekstów i wokalista – nie chciał śpiewać do muzyki, którą przynosił mu Jones, nie miał za to takich oporów w stosunku do Richardsa, z którym przyjaźnił się od dzieciństwa. To, że Keith Richards podpisywał się pod cudzymi utworami jako autor, twierdził nie tylko Brian Jones, ale również jego następca w zespole Mick Taylor, a także m.in. Bill Wyman.
Jako przykład wkładu Brian Jonesa w dorobek zespołu można wymienić jego gitarę slide w „I Wanna Be Your Man” (1963), „I'm a King Bee” (1964, z płyty "The Rolling Stones"), „Little Red Rooster” (1964), „I Can't Be Satisfied” i „Grown Up Wrong” (1964, z płyty "The Rolling Stones No. 2"), „ I'm Movin' On” (1965, z EP "Got Live If You Want It!") „Doncha Bother Me” ( 1966 r. z płyty "Aftermath") oraz „No Expectations” (1968, z płyty "Beggars Banquet"). Brian Jones perfekcyjnie grał również w stylu Bo Diddleya na gitarze rytmicznej w „I Need You Baby (Mona)” i na gitarze prowadzącej w „The Last Time”; na sitarze w „Street Fighting Man” i „Paint It Black”; na organach w „Let's Spend the Night Together”, „Complicated” i „2000 Man”; na marimbie w „Under My Thumb”, „Out of Time” i „Yesterday's Papers”; nagrywał i miksował oraz wykonał partię fletu w „Ruby Tuesday” i „All Sold Out”; trąbka w „Child of the Moon”; na dulcimerze grał w „I Am Waiting” i „Lady Jane”, na klawesynie również w „Lady Jane”; na akordeonie w „Backstreet Girl”; na saksofonie i oboju w „Dandelion”; na melotronie w „She's a Rainbow”, „We Love You”, „Stray Cat Blues” i „2000 Light Years from Home”; i na autoharfie w „You Got the Silver”.
Jones w wielu utworach zespołu grał na harmonijce ustnej, szczególnie we wczesnym okresie The Rolling Stones, na przykład w „Stoned” (1963), „Not Fade Away” (1964), „I Just Want to Make Love to You” (1964), „Good Times, Bad Times” (1964), „Confessin' the Blues” (1964), „2120 South Michigan Avenue” (1964) (z EP "Five By Five" ), „The Under Assistant West Coast Promotion Man” (1965) (z płyty "Out of Our Heads"), „Look What You've Done” (1965, z płyty "December's Children (And Everybody's)"), „Goin' Home” (1966) (z płyty "Aftermath") oraz w „Who's Driving Your Plane?” (1966), „Dear Doctor” i „Prodigal Son” (1968) (z płyty "Beggars Banquet").
We wczesnych latach Brian Jones często występował w roli wokalisty wspierającego. Jego wokal można usłyszeć między innymi w „Come On”, „I Wanna Be Your Man”, „I Just Want to Make Love to You”, „Walking the Dog”, „Tell Me”, „Money (That's What I Want)”, „I'm Alright", „It's All Over Now”, „Time Is on My Side”, „You Better Move On” i „Ruby Tuesday”.
W 1966 Brian Jones skomponował, nagrał i wyprodukował ścieżkę dźwiękową do niemieckiego filmu "Mord und Totschlag" (angielska nazwa: "A Degree of Murder"); w filmie tym jedną z głównych ról zagrała jego ówczesna dziewczyna – Anita Pallenberg, a gitarzysta Jimmy Page jest jednym z muzyków, którzy grają z Jonesem na tej ścieżce dźwiękowej.
Latem 1968, podczas pobytu w Maroku, Jones zafascynowany dźwiękami tradycyjnych instrumentów – nagrał i wyprodukował "Brian Jones Presents the Pipes of Pan at Joujouka". Nagranie zostało wydane dopiero po jego śmierci przez kolegów z zespołu w 1971 (jako hołd dla Briana), jest to zapis etnicznej muzyki marokańskiej wykonywanej przez miejscowych mistrzów, został on dokonany w marokańskich górach Atlas.
W roku 1966 nagrał dla The Beatles dźwięki gwizdków i łańcuchów oraz swój wokal wspierający w ich utworze „Yellow Submarine”, a w 1967 r. zagrał na oboju w „Baby, You're a Rich Man”. W roku 1967 Brian Jones nagrał również dla The Beatles partię saksofonu altowego w utworze „You Know My Name (Look Up the Number)”; który został wydany dopiero w 1970 roku.
W roku 1963 Brian Jones samodzielnie skomponował, a następnie nagrał z zespołem The Rolling Stones – „Rice Krispies” – trzydziestosekundową reklamę płatków śniadaniowych dla firmy dla Kellogg's. Reklama ma brzmienie typowe dla późniejszych dokonań zespołu.

</doc>
<doc id="872018" url="https://pl.wikipedia.org/wiki?curid=872018" title="Szylina Mała">
Szylina Mała

Szylina Mała – część wsi Szylina Wielka w Polsce, położona w województwie warmińsko-mazurskim, w powiecie bartoszyckim, w gminie Bartoszyce. Wchodzi w skład sołectwa Szylina Wielka.
W latach 1975–1998 Szylina Mała administracyjnie należała do województwa olsztyńskiego.

</doc>
<doc id="872019" url="https://pl.wikipedia.org/wiki?curid=872019" title="Arabidopsis">
Arabidopsis



</doc>
<doc id="872022" url="https://pl.wikipedia.org/wiki?curid=872022" title="Wipławki">
Wipławki

Wipławki (dawniej niem. "Wieplack") – wieś w Polsce położona w województwie warmińsko-mazurskim, w powiecie bartoszyckim, w gminie Bartoszyce. Miejscowość wchodzi w skład sołectwa Nalikajmy. W latach 1975–1998 miejscowość administracyjnie należała do województwa olsztyńskiego.
Historia.
W 1983 była to wieś ujmowana w spisie razem z Nalikajmami.

</doc>
<doc id="872026" url="https://pl.wikipedia.org/wiki?curid=872026" title="Kompleks lewaluaski">
Kompleks lewaluaski

Kompleks lewaluaski – w kompleksie tym upowszechnia się umiejętność kształtowania formy odłupków, odbijanych od specjalnie przygotowanych rdzeni. Polegała na wcześniejszym przygotowaniu koncentrycznymi odbiciami przyszłej odłupni rdzenia, od której oddzielano następnie odłupki pożądanego kształtu, np. trójkątne zwane ostrzami, ewentualnie prostokątne, zwane wiórami lewaluaskimi. Jej upowszechnienie było dziełem neandertalczyków, mimo że w okresie początkowym towarzyszyła preneandertalskim formom pięściaka aszelskiego.
Charakterystyka kulturowa.
Termin środkowy paleolit odnosi się do charakterystycznych wyrobów kulturowych, spotykanych na terenie zachodniej Eurazji. Odpowiednikiem dla tego terminu odnośnie do terenów afrykańskich jest środkowa epoka kamienia (MSA – Middle Stone Age). Proces przechodzenia od aszelskiej tradycji technologicznej do środkowej epoki kamienia znanej z terenów afrykańskich trwał od ok. 300 do 200 tys. lat temu, zaś koniec MSA wyznacza okres między 50 a 20 tys. lat temu. Większość terenów afrykańskich w okresie MSA technologicznie opiera się na tzw. technice lewaluaskiej, znanej już z ostatnich faz dolnego paleolitu, wówczas jednak jej udział w produkcji narzędzi był mały. W okresie MSA technika lewaluaska dominuje w procesie produkcji narzędzi, obok niej poświadczone jest występowanie technologii wiórowej. Na pozostałych terenach afrykańskich w okresie trwania MSA poświadczona jest kontynuacja wzorców znanych z tradycji aszelskiej, jednak przy znacznym ich udoskonaleniu, co poświadcza obecność bifacjalnie retuszowanych ostrzy znanych jako ostrza liściowate, które wyparły masywne pięściaki. Tradycja aszelska na terenie Afryki przetrwała do ok. 200 tys. lat temu, zaś lokalnie mogła przetrwać do ok. 60 tys. lat temu (stanowisko Kalambo Falls na pograniczu Tanzanii i Zambii).
Klasyfikacja technologiczna.
Na terenie Afryki w okresie trwania MSA poświadczona jest obecność 5 technologii obróbki narzędzi kamiennych:
Sposoby zdobywania pożywienia.
W okresie środkowej epoki kamienia na terenie Afryki całkowicie zanikło padlinożerstwo, a dominującą formą zdobywania pożywienia było polowanie. Działania łowieckie były starannie zaplanowane, synchronizowane, uwzględniały sezonowe ruchy stad i dotyczyły też form groźnych dla samych polujących tzn. dużych drapieżników. Specjalizacja łowiecka grup ludzkich poświadczona jest przez obecność pułapek na zwierzynę łowną – stanowisko GvJm-46 w Kenii.
Wykorzystywanie pokarmów roślinnych przez ludność żyjącą w Środkowej Epoce Kamienia poświadczone jest przez znaleziska różnego rodzaju narzędzi kamiennych typu rozcieraczy. Znaleziska takie znane są z Katandy w Demokratycznej Republice Konga.

</doc>
<doc id="872030" url="https://pl.wikipedia.org/wiki?curid=872030" title="Żardyny">
Żardyny

Żardyny (dawniej Zardyny, niem. "Sardienen") – kolonia w Polsce położona w województwie warmińsko-mazurskim, w powiecie bartoszyckim, w gminie Bartoszyce. Miejscowość wchodzi w skład sołectwa Bezledy. W latach 1975–1998 miejscowość administracyjnie należała do województwa olsztyńskiego.
Historia.
Wieś wzmiankowana w dokumentach 1559. Dawniej zapisywana także jako Czartin oraz Sardinen (1780).
W 1889 roku był to majątek ziemski, który wraz z folwarkiem Zabłocie zajmował powierzchnię 413 ha. Po 1945 roku wieś nosiła urzędową nazwę Zardyny, ale potocznie nazywana była Żardyny. W 1983 r. był to przysiółek, ujmowały w spisie łącznie ze wsią Lejdy.
Obecnie.
W miejscowości brak zabudowy.

</doc>
<doc id="872033" url="https://pl.wikipedia.org/wiki?curid=872033" title="Zgrzebło (archeologia)">
Zgrzebło (archeologia)

Zgrzebło – narzędzie kamienne wykonywane najczęściej z krzemienia, mające formę wielokątnego odłupka o zaretuszowanej przynajmniej jednej krawędzi dłuższej, biegnącej równolegle lub poprzecznie do osi wyrobu. Obrabiana krawędź może być wklęsła, wypukła bądź prosta. Zgrzebła wykonywano różnymi typami retuszy: sposobem jednostronnym, dwustronnym, dokonywano także retuszy stromych zatępiających i zębatych. W miarę stępiania się krawędzi pracującej dochodziło do jej naprawy przez wtórne retuszowanie, w związku z czym forma tych narzędzi ulegała zmianie.
Narzędzia te służyły przeważnie jako noże do rozdzielania mięsa.
Ogólny podział zgrzebeł.
Typologia Gintera i Kozłowskiego (1990):

</doc>
<doc id="872035" url="https://pl.wikipedia.org/wiki?curid=872035" title="Technika lewaluaska">
Technika lewaluaska

Technika lewaluaska - nazwa tej techniki pochodzi od eponimicznego stanowiska Levallois-Perret, obecnie przedmieścia Paryża. 
Cechą charakterystyczną tej techniki jest konieczność wykonania wielu prac pośrednich, które mają na celu takie uformowanie rdzenia, by jednym odbiciem uzyskać jeden odłupek o zamierzonym, pożądanym przez wytwórcę kształcie. Mamy tu do czynienia z zaprawianiem rdzenia, które dotyczyło głównie odłupni rdzenia. Odłupki lewaluaskie w swojej formie mogą mieć formę zbliżoną do owalu bądź do trójkąta; mamy wówczas do czynienia ostrzami lewaluaskimi. Z rdzeni lewaluaskich uzyskać można także odłupki o bokach równoległych, czyli wióry lewaluaskie. Technika lewaluaska znana jest w rozwiniętej kulturze aszelskiej, ale jej główny rozwój przypada na okres środkowego paleolitu.

</doc>
<doc id="872038" url="https://pl.wikipedia.org/wiki?curid=872038" title="Fatu Hiva">
Fatu Hiva

Fatu Hiva (dawniej hisz. "Isla Magdalena") – wyspa w archipelagu Markizów na obszarze Polinezji Francuskiej.

</doc>
<doc id="872039" url="https://pl.wikipedia.org/wiki?curid=872039" title="Technika mustierska">
Technika mustierska

Technika mustierska (archeol.) – sposób wykonywania narzędzi krzemiennych. Nazwa tej techniki pochodzi od eponimicznego stanowiska Le Moustier w departamencie Dordogne we Francji.
Cechą charakterystyczną dla tej techniki jest użytkowanie rdzeni dyskoidalnych. Eksploatacja takich rdzeni odbywała się przez odbijanie na jego obwodzie odłupków degrosisażowych. Odłupki te odbijano na jednej tylko stronie (wówczas mamy do czynienia z rdzeniem krążkowym jednostronnym), albo z obu stron – rdzeń krążkowaty dwustronny. Odbijanie odłupków degrosisażowych miało na celu uformowanie powierzchni rdzenia, aby jednym uderzeniem odbić odłupek w formie zbliżonej do trójkąta.

</doc>
<doc id="872044" url="https://pl.wikipedia.org/wiki?curid=872044" title="Rozłupiec">
Rozłupiec

Rozłupiec – narzędzie wykonane techniką rdzeniowania w swej formie zbliżone do pięściaków, posiadające na wierzchołku poprzeczną krawędź pracującą. Narzędzia te służyły do rozbijania kości bądź do kopania w ziemi.
Poza rozłupcami wykonywanymi techniką rdzeniowania na surowych fragmentach skał twardych (konkrecjach, otoczakach itp.) wyróżniamy także "rozłupce odłupkowe". 
Ogólnie rozłupce dzieli się na:

</doc>
<doc id="872051" url="https://pl.wikipedia.org/wiki?curid=872051" title="Galinki">
Galinki

2 miejscowości w Polsce:

</doc>
<doc id="872052" url="https://pl.wikipedia.org/wiki?curid=872052" title="François Patriat">
François Patriat

François Patriat (ur. 21 marca 1943 w Semur-en-Auxois) – francuski polityk, minister, wieloletni parlamentarzysta, przewodniczący rady regionalnej Burgundii.
Życiorys.
Z wykształcenia lekarz weterynarii. W 1974 wstąpił do Partii Socjalistycznej. Od 1976 do 2008 był radnym rady generalnej Côte-d’Or, pełniąc w latach 1994–1998 funkcję jego wiceprzewodniczącego. W okresie 1989–2001 zajmował stanowisko mera miejscowości Chailly-sur-Armançon. Przez kilkanaście lat kierował też jedną z wspólnot municypalnych. W latach 1981–1986 po raz pierwszy był radnym regionalnym w Burgundii. W wyborach w 2004 z powodzeniem ubiegał się o urząd przewodniczącego tego regionu, pokonując w głosowaniu Jean-Pierre’a Soissona z UMP. Pełnił tę funkcję przez dwie kadencje do końca 2015.
François Patriat był także parlamentarzystą na szczeblu krajowym. Od 1981 do 1993 oraz od 1997 do 2000 sprawował mandat deputowanego do Zgromadzenia Narodowego z departamentu Côte-d’Or. Kandydując po raz pierwszy nie miał poparcia ze strony socjalistów, przez co przez pewien czas był zawieszony w prawach członka partii.
W 2000 w rządzie Lionela Jospina został sekretarzem stanu ds. małej i średniej przedsiębiorczości, handlu oraz rzemiosła. W 2002 przez kilka miesięcy wchodził w skład gabinetu jako minister rolnictwa i rybołówstwa.
W 2008 został wybrany w skład francuskiego Senatu, utrzymując mandat w 2014 i 2020. W 2017 przeszedł do En Marche!, założonego przez Emmanuela Macrona.

</doc>
<doc id="872053" url="https://pl.wikipedia.org/wiki?curid=872053" title="Kalambo Falls">
Kalambo Falls

Kalambo Falls – wodospad na rzece Kalambo, na granicy między Zambią i Tanzanią. Jest to wodospad o pojedynczym spadzie o wysokości 235 m, co czyni go 2. najwyższym wodospadem Afryki po wodospadzie Tugela.
Region wodospadów stanowi także wielowarstwowe stanowisko paleolityczne położone na granicy Zambii i Tanzanii. Na stanowisku tym poświadczona jest obecność najstarszych inwentarzy kultury aszelskiej, następne poziomy kulturowe związane są z kulturą sangijską oraz młodszą kulturą lupembijską.

</doc>
<doc id="872054" url="https://pl.wikipedia.org/wiki?curid=872054" title="Galinki (województwo warmińsko-mazurskie)">
Galinki (województwo warmińsko-mazurskie)

Galinki (niem. "Klein Gallingen") – osada w Polsce położona w województwie warmińsko-mazurskim, w powiecie bartoszyckim, w gminie Bartoszyce. Miejscowość wchodzi w skład sołectwa Gromki. W latach 1975–1998 miejscowość administracyjnie należała do województwa olsztyńskiego.
Dawny folwark, należący do majątki ziemskiego Galiny grafów "zu Eulenburg".
W 1983 r. był tu PGR, będący częścią państwowego gospodarstwa rolnego Kosy

</doc>
<doc id="872055" url="https://pl.wikipedia.org/wiki?curid=872055" title="Korołewo (stanowisko archeologiczne)">
Korołewo (stanowisko archeologiczne)

Korołewo – stanowisko archeologiczne, znajdujące się na terenie Ukrainy Zakarpackiej, w dorzeczu górnej Cisy, obok osiedla typu miejskiego Korołewo. 
Poziomy osadnicze na tym stanowisku odnoszą się do okresu środkowego paleolitu. Najstarsza warstwa kulturowa datowana jest na ok. 850 tys. lat temu i związana jest z obecnością narzędzi otoczakowych.

</doc>
<doc id="872056" url="https://pl.wikipedia.org/wiki?curid=872056" title="Ar C'Havr">
Ar C'Havr



</doc>
<doc id="872058" url="https://pl.wikipedia.org/wiki?curid=872058" title="Melka Kunture">
Melka Kunture

Melka Kunture – kompleks stanowisk archeologicznych, położonych w dorzeczu rzeki Auasz ok. 50 km na południe od Addis Abeby w Etiopii. W głębokich warstwach stratygraficznych odkryte zostały szczątki hominidów oraz prehistoryczne narzędzia kamienne. 
Prace archeologiczne w Melka Kunture, rozpoczęte w latach 60. XX wieku, prowadzone były przez Jeana Chavaillona, Marcello Piperno i Maurice’a Taieba. Najstarsze warstwy (stanowiska Karre I i Gombore I), datowane na 1,7–1,6 mln lat temu, zawierają ślady rozwiniętego oldowaju. W kolejnych warstwach poświadczony jest proces stopniowego przechodzenia z oldowajskiej tradycji technologicznej w tradycję aszelską (obecną w warstwach datowanych na ok. 1,1 mln lat temu). Do produkcji narzędzi wykorzystywano bazalt, trachit, jak również obsydian. Odkryte na stanowiskach Gombore II, Garba III i Garba IV szczątki ludzkie zostały zaklasyfikowane jako należące do "Homo erectus".

</doc>
<doc id="872059" url="https://pl.wikipedia.org/wiki?curid=872059" title="Morín">
Morín

Morín (także "Cueva de Morín", "Cueva de Villanueva", "Cueva del Rey") – jaskinia znajdująca się w Hiszpanii w prowincji Kantabria, na terenie gminy Villaescusa, około 6 km na południe od zatoki Bahía de Santander.
Jaskinię odkryto w 1910 roku. Od tej pory przeprowadzono w niej kilka kampanii archeologicznych. Odkryto wiele narzędzi kamiennych wykonanych m.in. w technologii mustierskiej. Zamieszkujący jaskinię ludzie reprezentowali szereg kultur, począwszy od najstarszej mustierskiej (typowej dla neandertalczyka), poprzez typowe dla człowieka rozumnego kulturę oryniacką, grawecką aż do azylskiej.
W 1969 roku w jednej z niższych warstw osadowych jaskini odkryto podłogę domostwa, pozostałości prawdopodobnie palisady oraz cztery groby, datowane na około 30 tys. lat temu. Znaleziska te przypisuje się kulturze oryniackiej. Jedno z ciał zachowało się w bardzo dobrym stanie, otrzymało przydomek "człowiek z Morín".
Jaskinia nie jest udostępniona do zwiedzania. Wejście do jaskini zabezpieczone jest metalową kratą.

</doc>
<doc id="872062" url="https://pl.wikipedia.org/wiki?curid=872062" title="Łapkiejmy">
Łapkiejmy

Łapkiejmy (do 1945 r. niem. "Lapkeim") – osada w Polsce położona w województwie warmińsko-mazurskim, w powiecie bartoszyckim, w gminie Bartoszyce. Miejscowość wchodzi w skład sołectwa Bąsze. W latach 1975–1998 miejscowość administracyjnie należała do województwa olsztyńskiego.
Historia.
W 1939 r. we wsi było 288 mieszkańców. 
W 1983 r. był tu PGR, a w spisie powszechnym wieś ujęto jako część PGR Łoskajmy.

</doc>
<doc id="872065" url="https://pl.wikipedia.org/wiki?curid=872065" title="La Moustier">
La Moustier



</doc>
<doc id="872069" url="https://pl.wikipedia.org/wiki?curid=872069" title="Vértesszőlős">
Vértesszőlős

Vértesszőlős – stanowisko archeologiczne położone na północ od Budapesztu datowane na dolny paleolit (od 600 tys. do 350 tys. lat temu). Na stanowisku tym znaleziono szczątki paleolitycznego człowieka w postaci dwóch zębów i kości potylicznej należące do osobnika mającego cechy przejściowe między "Homo erectus" a "Homo sapiens". . 

</doc>
<doc id="872072" url="https://pl.wikipedia.org/wiki?curid=872072" title="Czciciele ognia">
Czciciele ognia



</doc>
<doc id="872073" url="https://pl.wikipedia.org/wiki?curid=872073" title="Tahuata">
Tahuata

Tahuata – wyspa w archipelagu Markizów na obszarze Polinezji Francuskiej.

</doc>
<doc id="872074" url="https://pl.wikipedia.org/wiki?curid=872074" title="Gruszynki">
Gruszynki

Gruszynki (do 1945 r. niem. "Grauschienen") – uroczysko-dawna miejscowość w Polsce położona w województwie warmińsko-mazurskim, w powiecie bartoszyckim, w gminie Bartoszyce. W latach 1975–1998 miejscowość administracyjnie należała do województwa olsztyńskiego.
W 1983 r. była to osada, ujmowana w spisie razem ze wsią Wargielity. Według skanu mapy topograficznej była to baza PGR, jeden budynek mieszkalny i trzy gospodarcze. Miejscowość typu osada istniała do 2011 r., nazwa została urzędowo zniesiona a obszar wcielony został do wsi Wargielity.

</doc>
<doc id="872077" url="https://pl.wikipedia.org/wiki?curid=872077" title="CGTN (stacja telewizyjna)">
CGTN (stacja telewizyjna)

CGTN (właśc. China Global Television Network, dawn. CCTV-9, CCTV International oraz CCTV News) – chiński kanał telewizyjny należący do państwowego nadawcy Centralnej Telewizji Chińskiej (CCTV) i nadający w języku angielskim. 
Został uruchomiony 15 września 2000 pod nazwą CCTV-9. W roku 2004 nadano mu obecną formułę, zbliżoną do kanału informacyjnego. Od 26 kwietnia 2010 nadawał pod nazwą CCTV News, a jako CCTV-9 jest obecnie nadawany inny, dokumentalny kanał. Kanał nadaje pod nazwą CGTN od 31 grudnia 2016. Zadaniem stacji jest prezentowanie międzynarodowej publiczności wydarzeń na świecie widzianych z perspektywy Chin, a także przybliżanie sytuacji w samych Chinach oraz ich kultury. Choć w jej tworzeniu brali udział doradcy z zachodnich mediów, zaś wśród pracowników znaleźć można wielu zagranicznych dziennikarzy, prezentowane treści pozostają w zgodzie z oficjalną linią chińskich władz. Stacja nadaje z siedziby CCTV w Pekinie. 
W Polsce stacja dostępna jest w niekodowanym przekazie z satelity Hot Bird, co umożliwia jej odbiór zarówno abonentom wszystkich platform cyfrowych, jak i posiadaczom zwykłych zestawów satelitarnych.

</doc>
<doc id="872081" url="https://pl.wikipedia.org/wiki?curid=872081" title="Nicolás Frutos">
Nicolás Frutos

Nicolás Alejandro Frutos (ur. 13 maja 1981 w Santa Fe) – argentyński piłkarz grający na pozycji napastnika, a także trener.
Kariera.
Profesjonalną karierę Frutos zaczynał w klubie z rodzinnego miasta, a mianowicie Union Santa Fe. Przez dwa lata gry w tym zespole zdążył wystąpić w 38 meczach i strzelić 6 goli. Kolejny sezon spędził w silniejszym klubie – San Lorenzo de Almagro. Tu nie spełnił do końca pokładanych w nim nadziei, więc przeniósł się do Nueva Chicago. W Nuevie zagrał tylko w jednym meczu, po czym wyjechał do Hiszpanii, by grać dla drugoligowego UD Las Palmas. Po roku i tylko jednym strzelonej bramce wrócił do ojczyzny, a konkretnie do Gimnasi y Esgrima La Plata. W zespole z La Platy odbudował formę i już w następnym sezonie grał wspólnie z Sergiem Agüero w Independiente de Avellaneda. W 28 meczach strzelił tam 19 goli. Po udanym sezonie powrócił do Europy, gdzie podpisał kontrakt z Anderlechtem. Kontrakt został podpisany we wrześniu 2005 roku, a piłkarz w nowym klubie zadebiutować mógł dopiero w styczniu 2006 roku, gdyż wtedy oficjalnie zostało otwarte okno transferowe. W sezonie 2005/06 zagrał w 10 meczach, strzelając 9 goli, i przyczynił się do zdobycia przez Anderlecht mistrzostwa Belgii. Przyczyną tak małej liczby meczów była kontuzja kolana. W kolejnych rozgrywkach zdobył 15 bramek w 24 występach i ponownie zdobył mistrzostwa kraju, tak jak w 2010 roku. 28 marca 2010 z powodu poważnej kontuzji ścięgna Achillesa zdecydował się zakończyć piłkarską karierę.
Żonaty z Rominą, ma córkę Sofię.

</doc>
<doc id="872082" url="https://pl.wikipedia.org/wiki?curid=872082" title="Karolewko (województwo warmińsko-mazurskie)">
Karolewko (województwo warmińsko-mazurskie)

Karolewko – osada w Polsce położona w województwie warmińsko-mazurskim, w powiecie bartoszyckim, w gminie Bartoszyce. Miejscowość wchodzi w skład sołectwa Bezledy. 
W latach 1975–1998 miejscowość administracyjnie należała do województwa olsztyńskiego.

</doc>
<doc id="872085" url="https://pl.wikipedia.org/wiki?curid=872085" title="Sasza">
Sasza

 
Sasza, ros. i maced. Саша – zdrobnienie imion Aleksander lub Aleksandra.

</doc>
<doc id="872091" url="https://pl.wikipedia.org/wiki?curid=872091" title="Klekotki (Krawczyki)">
Klekotki (Krawczyki)

Klekotki – część wsi Krawczyki w Polsce, położona w województwie warmińsko-mazurskim, w powiecie bartoszyckim, w gminie Bartoszyce. Wchodzi w skład sołectwa Krawczyki. 
W latach 1975–1998 Klekotki administracyjnie należały do województwa olsztyńskiego.

</doc>
<doc id="872098" url="https://pl.wikipedia.org/wiki?curid=872098" title="Lipina (województwo warmińsko-mazurskie)">
Lipina (województwo warmińsko-mazurskie)

Lipina (do 1945 r. niem. "Ernsthof-Adling") – wieś w Polsce położona w województwie warmińsko-mazurskim, w powiecie bartoszyckim, w gminie Bartoszyce. Miejscowość wchodzi w skład sołectwa Osieka. W latach 1975–1998 miejscowość administracyjnie należała do województwa olsztyńskiego.
W 1978 r., w czasie narodowego spisu powszechnego Lipina ujęta została razem ze wsią Osieka.
Bibliografia.
Zobacz też: Lipina

</doc>
<doc id="872104" url="https://pl.wikipedia.org/wiki?curid=872104" title="Nowe Witki">
Nowe Witki

Nowe Witki – kolonia w Polsce położona w województwie warmińsko-mazurskim, w powiecie bartoszyckim, w gminie Bartoszyce. Miejscowość wchodzi w skład sołectwa Żydowo. 
W latach 1975–1998 miejscowość administracyjnie należała do województwa olsztyńskiego.

</doc>
<doc id="872105" url="https://pl.wikipedia.org/wiki?curid=872105" title="Jannah">
Jannah



</doc>
<doc id="872113" url="https://pl.wikipedia.org/wiki?curid=872113" title="Koszary (powiat siedlecki)">
Koszary (powiat siedlecki)



</doc>
<doc id="872119" url="https://pl.wikipedia.org/wiki?curid=872119" title="Szczeciny">
Szczeciny

Szczeciny – osada w Polsce położona w województwie warmińsko-mazurskim, w powiecie bartoszyckim, w gminie Bartoszyce. Miejscowość wchodzi w skład sołectwa Wajsnory. 
W latach 1975–1998 miejscowość administracyjnie należała do województwa olsztyńskiego.

</doc>
<doc id="872120" url="https://pl.wikipedia.org/wiki?curid=872120" title="Naroże (ujednoznacznienie)">
Naroże (ujednoznacznienie)



</doc>
<doc id="872122" url="https://pl.wikipedia.org/wiki?curid=872122" title="If You Have to Ask">
If You Have to Ask

If You Have to Ask jest drugą piosenką z płyty "Blood Sugar Sex Magik", amerykańskiego zespołu rockowego Red Hot Chili Peppers. W 1993 roku, utwór został wydany jako singel.
Lista utworów.
CD (1993)
12" singel (1993)

</doc>
<doc id="872124" url="https://pl.wikipedia.org/wiki?curid=872124" title="Organizacja Bezpieczeństwa i Współpracy Europejskiej">
Organizacja Bezpieczeństwa i Współpracy Europejskiej



</doc>
<doc id="872127" url="https://pl.wikipedia.org/wiki?curid=872127" title="Kota (matematyka)">
Kota (matematyka)

Kota (łac. "applicata") – trzecia współrzędna w kartezjańskim układzie współrzędnych (zwanym też prostokątnym układem współrzędnych). Oznaczana jest przeważnie symbolem "z", a jej oś symbolem "OZ".

</doc>
<doc id="872129" url="https://pl.wikipedia.org/wiki?curid=872129" title="Szwaruny">
Szwaruny

Szwaruny (niem. "Groß Schwaraunen") – wieś w Polsce położona w województwie warmińsko-mazurskim, w powiecie bartoszyckim, w gminie Bartoszyce. Miejscowość wchodzi w skład sołectwa Minty. W latach 1975–1998 miejscowość administracyjnie należała do województwa olsztyńskiego.
Historia.
Wieś lokowana w 1327 r., jako majątek szlachecki o powierzchni 8 włók. W latach 1720–1806 był w posiadaniu rodziny Kurowskich. W 1889 r. majątek ziemski, wraz z folwarkiem Brzostkowo obejmował 504 ha. Szkoła powstała w XVIII wieku. W 1935 r. w szkole pracowało dwóch nauczycieli i uczyło się w niej 85 uczniów. W 1939 r. we wsi mieszkało 462 osób. W 1983 r., w spisie powszechnym, do danych statystycznych Szwaruny były ujmowane łącznie ze wsią Minty.

</doc>
<doc id="872131" url="https://pl.wikipedia.org/wiki?curid=872131" title="Jadwiga Bilczewska-Stanecka">
Jadwiga Bilczewska-Stanecka

Jadwiga Bilczewska-Stanecka (ur. 22 lutego 1921 w Wilamowicach, zm. 23 lutego 1976) – polska pedagog, założycielka i kierowniczka Regionalnego Zespołu Pieśni i Tańca „Wilamowice”, autorka wielu pieśni, wierszy i melodii, choreograf zespołu.
Życiorys.
Urodziła się 22 lutego 1921 w Wilamowicach. Szkołę podstawową ukończyła w Wilamowicach, natomiast liceum ogólnokształcące w Kętach. W 1939 zdała maturę. Dalszą edukację przerwała wojna. Mimo że znajdowała się na liście podejrzanych studentów, udało jej się uniknąć aresztowania przez Niemców i wyjechać do Wiednia, gdzie była w kilku domach na służbie. W 1942, gdy władze wiedeńskie wydały rozkaz wysiedlenia Polaków z miasta, wróciła do kraju. Najpierw pracowała jako sekretarka w gminie w Wilamowicach, następnie była ekspedientką w sklepie w Bielsku, a potem sekretarką w tartaku w Kozach. Współpracowała z partyzantami, przenosząc rozkazy i gazety.
W 1945 podjęła pracę w szkole podstawowej w Wilamowicach, w latach 1961–1971 była jej kierownikiem. W 1948 założyła zespół dziecięcy Regionalny Zespół Pieśni i Tańca "Wilamowice", który brał udział we wszystkich uroczystościach, wystawiał liczne przedstawienia i wieczornice. W 1955 zespół składał się już ze starszej młodzieży i miał w swoim programie kilka tańców regionalnych. W 1957 władze gromadzkie zlikwidowały świetlicę i zespół, który dopiero po 2 latach wznowił pracę pod protektoratem TKKF, a następnie pod szyldem cepelii w Czechowicach. Zespół nawiązał kontakty z zespołami pieśni i tańca „Śląsk” i „Mazowsze”. Kilka razy nagrywał swoje programy w Polskim Radiu i w Telewizji Polskiej. Jadwiga Bilczewska-Stanecka tworzyła samodzielnie programy okolicznościowych występów. Przez 20 lat była radną powiatową. Zrekonstruowała męski strój wilamowicki. Zmarła 23 lutego 1976. Została pochowana w rodzinnym grobowcu na cmentarzu w Wilamowicach. Jej mężem był Mieczysław Stanecki, którego poślubiła w 1948.
Została odznaczona Krzyżem Kawalerskim Orderu Odrodzenia Polski.

</doc>
<doc id="872132" url="https://pl.wikipedia.org/wiki?curid=872132" title="Konferencja Bezpieczeństwa i Współpracy Europejskiej">
Konferencja Bezpieczeństwa i Współpracy Europejskiej



</doc>
<doc id="872135" url="https://pl.wikipedia.org/wiki?curid=872135" title="Pociejów (Seroczyn)">
Pociejów (Seroczyn)

Pociejów – część wsi Seroczyn w Polsce, położona w województwie mazowieckim, w powiecie siedleckim, w gminie Wodynie.
W latach 1975–1998 Pociejów administracyjnie należał do województwa siedleckiego.

</doc>
<doc id="872139" url="https://pl.wikipedia.org/wiki?curid=872139" title="Dom „Gazety Olsztyńskiej”">
Dom „Gazety Olsztyńskiej”

Dom „Gazety Olsztyńskiej” – budynek z czerwonej cegły znajdujący się na Targu Rybnym (nr 1) na Starym Mieście w Olsztynie. Przed wojną nosił adres ul. Młyńska 2 ("Mühlen-Straße", dziś nieistniejąca).
W latach 1920-1939 w budynku mieściła się redakcja i drukarnia „Gazety Olsztyńskiej” oraz ksiegarnia. W listopadzie 1939 budynek został zrównany z ziemią. Po zrekonstruowaniu i odbudowie, budynek został ponownie oddany do użytku 1 września 1989.
Obecnie, w budynku znajduje się oddział Muzeum Warmii i Mazur. W zasobach muzeum znajdują się zbiory i ekspozycje dotyczące przede wszystkim historii Olsztyna. Szczególnie wyeksponowane są treści związane z tradycją polskiej prasy na Warmii i Mazurach. Od frontu budynku znajduje się również księgarnia „aMBasador”.

</doc>
<doc id="872143" url="https://pl.wikipedia.org/wiki?curid=872143" title="Wólka (powiat bartoszycki)">
Wólka (powiat bartoszycki)

Wólka (niem. "Klein Wolla", 1938–1945 "Kleinwallhof") – osada w Polsce położona w województwie warmińsko-mazurskim, w powiecie bartoszyckim, w gminie Bartoszyce. Miejscowość wchodzi w skład sołectwa Barciszewo. W latach 1975–1998 miejscowość administracyjnie należała do województwa olsztyńskiego.
Historia.
W 1938 r. w ramach akcji germanizacyjnej zmieniono urzędową nazwę wsi z "Klein Wolla" na "Kleinwallhof".
W 1983 r. była to osada, ujęta w spisie razem z Barciszewem. W tym czasie w Wólce mieściło się leśnictwo.

</doc>
<doc id="872145" url="https://pl.wikipedia.org/wiki?curid=872145" title="Bazylika i sanktuarium św. Jadwigi w Trzebnicy">
Bazylika i sanktuarium św. Jadwigi w Trzebnicy

Sanktuarium św. Jadwigi w Trzebnicy – zespół klasztorny wraz z bazyliką pod wezwaniem św. Jadwigi i św. Bartłomieja, będący co najmniej od początku XIV w. sanktuarium w związku z obecnością w bazylice grobu świętej Jadwigi.
Historia.
Klasztor w Trzebnicy ufundował książę Henryk Brodaty w 1202, pod wpływem swojej żony Jadwigi, jako siedzibę pierwszego w Polsce zakonu żeńskiego. Przeznaczono go dla cysterek, sprowadzonych z Bambergu 22 stycznia 1203.
W „Księdze Henrykowskiej” znajduje się wypowiedź samego księcia, dotycząca założenia fundacji trzebnickiej: "Ojciec mój, szczęsnej pamięci książę Bolesław, założył na odpuszczenie swoich grzechów klasztor i kościół w Lubiążu, a po jego śmierci ja ufundowałem klasztor zakonnic w Trzebnicy ku czci Boga i św. Bartłomieja – apostoła." W akcie fundacyjnym książę Henryk oświadczył także, że klasztor w Trzebnicy buduje na swoich gruntach i własnym kosztem, dla zbawienia duszy ojca, swojej i dusz bliskich.
Wiadomość o założeniu klasztoru trzebnickiego jako fundacji przekazała bulla papieża Innocentego III z 22 listopada 1202 roku, na mocy której papież wziął klasztor pod szczególną opiekę. Wprowadzenie sióstr benedyktynek z Bambergu, które w 1218 roku przyjęły regułę cysterską, odbyło się 13 stycznia 1203 roku i zostało przeprowadzone przez biskupa wrocławskiego, Cypriana.
Zakon podlegał cystersom z Lubiąża. W 1208-1219 wybudowano w stylu romańskim trójnawowy, jeden z pierwszych w Polsce kościołów ceglanych (długość 80,4 m, szerokość 23,8 m, szerokość transeptu 31,6 m). Szczególnie ważną dla historii architektury jest wybudowana w latach 1268-1269 kaplica św. Jadwigi, która jest pierwszym w Polsce budynkiem zbudowanym w całości w stylu gotyckim. W kaplicy umieszczono szczątki św. Jadwigi. Kaplica jest jednocześnie uważana za najwybitniejszą budowlę XIII-wiecznej Polski. Znaczenie klasztoru szybko wzrosło, gdy w 1212 roku wstąpiła doń Gertruda, córka władców Śląska Henryka I Brodatego i Jadwigi, która w 1232 została ksienią. O dużej randze klasztoru świadczy też fakt, iż od 1214 mieszkały tu i wychowywały się przez kilka lat królewny czeskie - Agnieszka, późniejsza święta wraz z siostrą Anną późniejszą żoną Henryka Pobożnego. Od samego początku bazylika stała się mauzoleum Piastów śląskich, w sumie pochowano tu 22 przedstawicieli tego rodu, m.in. w 1238 - księcia wrocławskiego i krakowskiego Henryka I Brodatego, wcześniej także ks. Konrada Kędzierzawego, małoletniego syna Henryka Brodatego, a w 1267 św. Jadwigę. Obecnie większość z nich leży w podziemiach kaplicy św. Jadwigi.
Najazdy husytów połączone z dewastacją klasztoru i majątków klasztornych w 1432 i 1433, a następnie zniszczenia w 1475 dokonane przez węgierską armię Korwina zapoczątkowały długotrwały okres upadku i stagnacji klasztoru, utrwalony przez uwikłanie się Śląska w spory religijne związane z ekspansją protestantyzmu. Z nielicznych dzieł sztuki zamówionych w XVI w. przetrwała głównie wczesnorenesansowa chrzcielnica z początku XVI w. i kilka epitafiów.
16 lipca 1464 roku, na skutek uderzenia pioruna w kościół, zniszczony został dach kaplicy św. Jadwigi, jednak klasztor wtedy ocalał.
Kolejny pożar dotknął klasztor i kościół 11 marca 1486 roku, kiedy to spalone zostały ornaty, relikwiarze, książki, kielichy, pacyfikały, organy i inne drogocenne przedmioty. Siostry cysterki z trudem uratowały swoje życie. W dokumencie opatki z 1 maja 1487 roku można przeczytać, że spalony został cały klasztor.
Następne pożary notują kroniki z 1505 i 1595 roku, w ich wyniku klasztor został częściowo spalony.
Dopiero wzrastająca zamożność Śląska i jego rekatolicyzacja po zakończeniu wojny trzydziestoletniej w 1648 oraz przełomowa dla sojuszu habsbursko-polskiego zwycięska wojna religijno-narodowa z Turcją (bitwa pod Wiedniem w 1683) stworzyły sprzyjającą gospodarczo i politycznie bazę dla zwiększenia kultu św. Jadwigi, z którą identyfikowali się zarówno Polacy jak i katoliccy Habsburgowie. Pierwsze prace nad renowacją świątyni zaczęła w 1676 ksieni Krystyna Pawłowska. Barokizacja świątyni nastąpiła w dwóch głównych etapach.
Pierwszy etap przypadł na lata 1680-1685. Po ustanowieniu w 1680 przez papieża Innocentego XI na prośbę Jana Sobieskiego oraz Habsburgów dnia św. Jadwigi jako święta powszechnego w całym Kościele katolickim zakon zainicjował prace artystyczne w kościele celem ożywienia ruchu pielgrzymkowego i umocnienia katolicyzmu w rejonie. Najważniejszym było wyeksponowanie grobu św. Jadwigi w sanktuarium świętej w wielkiej kaplicy św. Jadwigi. W związku z tym, krakowski rzeźbiarz Marcin Bielawski w 1680 wykonał z marmuru: czarnego dębickiego i różowego paczółtowickiego sarkofag z rzeźbą świętej przykryty baldachimem wspartym na 14 kolumnach. W 1685 wyposażono kaplicę w ozdobną ambonę. Jednocześnie w samym kościele Jakub Bielawski (syn Marcina) wykonał w 1685 marmurowy sarkofag dla księcia Henryka I Brodatego i wielkiego mistrza krajowego w Prusach w latach 1279-1280, mistrza krajowego Inflant w latach 1279-1281, mistrza krajowego w Niemczech w latach 1284-1291, wielkiego mistrza zakonu krzyżackiego w latach 1291-1296 Feuchtwangena, gdzie przeniesiono szczątki obu władców, spoczywających wcześniej oddzielnie. Wspólny pochówek męża świętej i kojarzonego z walkami z muzułmanami mistrza zakonnego miało symbolizować triumf chrześcijaństwa nad islamem. Zamówiono cykl 20 obrazów olejnych poświęconych życiu św. Jadwigi wykonanych w pracowni najsłynniejszego malarza śląskiego baroku Willmanna. Malarz ten namalował też w 1685 obraz "Męczeństwo św. Bartłomieja" dla ówczesnego ołtarza głównego (obecnie w ołtarzu bocznym). Zarówno dla kaplicy św. Jadwigi jak i dla kościoła wykonano szereg ołtarzy (niezachowanych, z wyjątkiem jednego w kaplicy św. Jadwigi). Już po zakończeniu głównych prac w kościele, dobudowano jeszcze północną kruchtę w 1690.
Po przywróceniu świetności świątyni, zakonnice postanowiły odnowić bardzo wówczas zaniedbany klasztor. Okazało się, że naprawa zniszczonych budynków, zbudowanych w dodatku w niemodnym już stylu romańskim i zbyt małych jest zbyt kosztowna, dlatego w 1697 wyburzono stary klasztor i rozpoczęto budowę dwukrotnie większego, nowego zespołu gmachów zaprojektowanych przez wrocławskiego architekta Kalkbrennera. 
Drugi etap barokizacji kościoła przypadł na okres 1730–1760. Zastąpiono wtedy ołtarze główne bazyliki i kaplicy św. Jadwigi (1730) i wszystkie boczne ołtarze (16 w bazylice i 5 w kaplicy św. Jadwigi) nowymi ołtarzami rzeźbionymi w stylu rokoko, zbudowano monumentalną rokokową ambonę w bazylice, zamówiono także szereg mniejszych prac, m.in. chrzcielnicę. Do wykonania tych prac zaproszono czołowych artystów Śląska. Główne prace rzeźbiarskie wykonał Mangoldt w okresie 1739-1745: ołtarz główny bazyliki, ambonę, całopostaciowe rzeźby św. Jadwigi i św. Elżbiety u wejścia do prezbiterium. Oprócz tych drewnianych dzieł, Mangoldt wykonał alabastrową figurę św. Jadwigi, którą umieszczono na sarkofagu świętej, na miejsce wcześniej rzeźby dłuta Bielawskiego, którą przeniesiono do kaplicy św. Jana Chrzciciela ustawiając ją w miejscu krótkotrwałego (1268-1269) pochówku świętej. Z warsztatu Mangoldta pochodzi też jeden z bocznych ołtarzy bazyliki. W tym okresie w kaplicy św. Jadwigi duże epitafium księżnej legnicko-brzeskiej Karoliny powstałe w pracowni Rauchmillera i Pawła oraz Piotra Strudlów. Najważniejsze obrazy tego okresu wykonał dla bazyliki Bentuma w 1747-1748. Jego pędzla są oba obrazy ołtarza głównego ("Wniebowzięcie NMP" i "Trójca Święta"), dwa obrazy w prezbiterium (opatki trzebnickiej Gertrudy i "Śmierć św. Jadwigi") i "Śmierć św. Benedykta" (kopia obrazu Willmanna) w jednym z bocznych ołtarzy kaplicy św. Jadwigi. Dwa obrazy (św. Anny i św. Józefa) ołtarzy bocznych kaplicy św. Jadwigi namalował F. Scheffler, zachowało się też kilka obrazów ołtarzowych. W tym okresie podjęto też znaczne prace poza kościołem, przede wszystkim w 1734 zakończono budowę Kalwarii na wzgórzach wokół świątyni, a w 1738 ustawiono przed kościołem barokową kolumnę (wysokości 10 m) z Nepomucenem na szczycie.
Już po zakończeniu głównych prac tej fazy barokizacji kościoła, w 1780 podjęto decyzję o budowie dużej wieży (68 m) kościelnej w miejscu głównego, romańskiego wejścia od strony zachodniej. Wieża zaprojektowana przez wrocławskiego architekta Dahna ukończona została w 1785.
Zniszczenia husyckie oraz barokizacja spowodowały prawie całkowitą zagładę wyposażenia gotyckiego. Zachowała się tylko nieliczne obiekty, m.in. [ rzeźba późnogotycka Matki Boskiej z XV w. oraz obraz ołtarzowy późnogotycki Matki Bożej z Dzieciątkiem.
Pomimo zakończenia głównych prac budowlanych, sytuacja gospodarcza klasztoru w drugiej połowie XVIII w. zaczęła się gwałtownie pogarszać. W 1742 po zajęciu Śląska przez protestanckie Prusy nowe władze nadały miastu Trzebnicy pełną niezależność gospodarczą i sądowniczą od klasztoru (miasto było częściowo niezależne od zakonu od 1257). W 1810 klasztor, będący wówczas właścicielem 1 miasta, 73 wsi, 25 folwarków i 10 kościołów patronackich uległ sekularyzacji przeprowadzonej w całych Prusach.
W marcu 1811 roku zostały sprzedane albo wystawione na licytację wszystkie wartościowe przedmioty klasztoru: dzieła sztuki, meble, sprzęt i szaty liturgiczne, a nawet drobne akcesoria. Przedmioty te nabywali najczęściej podwładni klasztoru, gdyż pragnęli, aby pozostały one jako pamiątki po dawnym opactwie. Obrazy, które zdobiły krużganek i wnętrze klasztoru oraz dokumenty, księgi i zbiory archiwalne zostały wywiezione do Wrocławia i zgromadzone w zabudowaniach klasztoru kanoników regularnych laterańskich na Piasku we Wrocławiu oraz w Muzeum Sztuki Rzemieślniczej.
Kościół dalej działał, ale tylko jako parafialny. Klasztor był zamieniony na obóz jeniecki dla Rosjan w czasie wojen napoleońskich, w 1813-1816 użytkowano go jako lazaret, w niektórych pomieszczeniach urządzono mieszkania urzędników, w 1817 założono w klasztorze fabrykę sukienniczą, która działała do 1857. Następnie, po nieudanej próbie lokalizacji w klasztorze więzienia, ten był niezagospodarowany. W 1870 część klasztoru wykupili joannici, a w 1889 resztę klasztoru odkupiły boromeuszki. Oba zakony urządziły w swych częściach szpitale, po czym joannici odsprzedali swój udział boromeuszkom.
W 1903 przeprowadzono restaurację bazyliki. W tym czasie rzeźbiarz Bemsten odnowił ambonę w kaplicy św. Jadwigi. Na wieży zamontowano duży, ozdobny zegar i kute ozdobne kraty. Jednocześnie wrocławscy artyści Schwarzbach i Hans Pölzig zbudowali chór muzyczny w bazylice, gdzie umieszczono organy zbudowane na początku XX w. przez firmę Schlaga z Świdnicy.
W okresie międzywojennym, w czasie drobnych renowacji odkryto i wyeksponowano portale romańskie, m.in. zdobiony portal, lekko uszkodzony, portal sprzed 1250 z tympanonem ze sceną adoracji NMP z Dzieciątkiem, zdobiony portal romański z okresu 1218-1230 z tympanonem z przedstawieniem króla Dawida oraz w kaplicy św. Jadwigi bogato zdobiony portal wczesnogotycki z romańskim dwustronnym tympanonem z końca XIII w. (od strony prezbiterium bazyliki częściowo odsłonięty przedstawiający Ukrzyżowanie, od strony kaplicy ilustrujący koronację Matki Bożej). W latach 1926 - 1927 w kalwarii trzebnickiej zbudowano dużą kopię groty z Lourdes wykonaną z bloków miejscowej rudy żelaza.
Kiedy zbliżał się front, 19 stycznia 1945 roku, gauleiter Karl Hanke wydał rozkaz o ewakuacji ludności cywilnej zamieszkałej po prawej stronie Odry. Ten sam nakaz został przekazany także siostrom boromeuszkom mieszkającym w Trzebnicy. Ówczesna przełożona generalna, Matka Konstantyna Hermann, zgodziła się jednak tylko na wyjazd sióstr, które zostały powołane do czynnej służby wojskowej. Wszystkie pozostałe siostry miały zostać w klasztorze, pomimo niebezpieczeństwa jakie im zagrażało, służąc chorym i wszystkim szukającym schronienia. 21 kwietnia 1945 roku polskie władze administracyjne przejęły od wojskowej władzy radzieckiej szpital sióstr boromeuszek i ustaliły jego nazwę na Polski Powiatowy Szpital w Trzebnicy. 
Po II wojnie światowej udostępniono turystycznie kryptę św. Bartłomieja ukończoną w 1214, trójnawową z absydą, przebudowaną w XVII w. i XX w. Znajduje się tam nagrobna płyta księcia oleśnickiego Konrada II z początku XV w. oraz ołtarz i rzeźby wolno stojące barokowe, tamże urządzono lapidarium fragmentów rzeźb romańskich. W dwupiętrowej zakrystii romańskiej urządzono muzeum, z cennymi zbiorami sztuki sakralnej od XIII w. do dziś, w tym z relikwiarzem z czaszką św. Jadwigi z 1553, wykonanym we Wrocławiu.
Dzisiejsze działania podejmowane przez siostry boromeuszki trzebnickie
Dnia 18 grudnia 1995 roku nastąpiło otwarcie pierwszego oddziału zakładu dla kobiet chorych, niepełnosprawnych, niewymagających hospitalizacji. 23 czerwca 2000 roku dokonano otwarcia drugiego oddziału dla kobiet, a 1 kwietnia 2004 roku trzeciego oddziału w Domu Jana i Henryka, tym razem dla mężczyzn.
Od września 2000 roku przy klasztorze sióstr boromeuszek w Trzebnicy funkcjonuje Świetlica Profilaktyczno-Wychowawcza dla Dzieci i Młodzieży pod nazwą „MACIEJKI”.
4 maja 2004 roku siostry boromeuszki otworzyły stołówkę dla ubogich, pod oficjalną nazwą: Ośrodek Wsparcia Społecznego – Szósty Stół św. Jadwigi prowadzony przez siostry boromeuszki.
W kwietniu 2000 roku siostry uruchomiły swoją stronę internetową pod adresem: www.boromeuszki.pl, która pozwalała zapoznać się z historią Zgromadzenia i jego charyzmatem, poznać placówki Zgromadzenia, jak też odbyć wirtualną wycieczkę po klasztorze trzebnickim.
23 czerwca 2002 roku z racji jubileuszu 350-lecia istnienia Zgromadzenia sióstr boromeuszek kard. Henryk Gulbinowicz dokonał uroczystego otwarcia Muzeum sióstr. Powstało ono z inicjatywy s. Olimpii Konopki. Zbiory Muzeum wiążą się przede wszystkim z historią Zgromadzenia, ale obejmują także eksponaty, jak np. tablice z drzewem genealogicznym rodu Andechs odnoszące się do św. Jadwigi, fundatorki klasztoru trzebnickiego oraz inne dokumenty rękopiśmienne dotyczące historii cysterek. Ramy czasowe zebranych pamiątek sięgają do czasów współczesnych. Do nich należy kompletny zestaw medali papieskich, z okresu pontyfikatu papieża Jana Pawła II oraz zbiór jego wszystkich encyklik i adhortacji.
11 lipca 2007 roku w przyklasztornym sadzie została poświęcona przez ks. kapelana Waleriana Gruszkę, mierząca 180 cm i ważąca 360 kg, figura św. Józefa wykonana w pracowni figur w Piekarach Śląskich. Miała ona stanowić wotum wdzięczności, ufundowane przez s. Benedyktę Langosz, ekonomkę generalną Zgromadzenia, za stałą opiekę, jaką św. Józef otacza klasztor i wszelkie podejmowane przez siostry przedsięwzięcia.
Najnowszą inicjatywą sióstr boromeuszek jest powołana w Trzebnicy Fundacja dla Ratowania Klasztoru św. Jadwigi Śląskiej „By służyć”, której podstawowym celem jest troska o zachowanie materialnego i duchowego dziedzictwa św. Jadwigi Śląskiej w Trzebnicy, w tym: renowacja i rewitalizacja, przebudowa oraz utrzymanie obiektów i terenu klasztornego.
W 2017 roku sanktuarium zostało uhonorowane Śląską Nagrodą im. Juliusza Ligonia.

</doc>
<doc id="872151" url="https://pl.wikipedia.org/wiki?curid=872151" title="Wysieka">
Wysieka

Wysieka (niem. "Schonkitten") – kolonia w Polsce położona w województwie warmińsko-mazurskim, w powiecie bartoszyckim, w gminie Bartoszyce. Miejscowość wchodzi w skład sołectwa Bezledy. Znajduje się tu gminne wysypisko odpadów stałych. W latach 1975–1998 miejscowość administracyjnie należała do województwa olsztyńskiego.
W 1983 r. był to przysiółek, ujmowany w spisie statystycznym razem ze wsią Wola.

</doc>
<doc id="872154" url="https://pl.wikipedia.org/wiki?curid=872154" title="Muzeum Przyrody w Olsztynie">
Muzeum Przyrody w Olsztynie

Muzeum Przyrody w Olsztynie – muzeum o profilu przyrodniczym utworzone w roku 2000 w oparciu o zbiory oraz pracowników Działu Przyrody Muzeum Warmii i Mazur, który rozpoczął funkcjonowanie w 1951 roku. jeden z oddziałów Muzeum Warmii i Mazur, znajdujący się w Olsztynie.
Siedzibę muzeum stanowi secesyjny pałacyk z końca XIX wieku. 
W zbiorach muzeum zgromadzono dotąd ok. 18900 eksponatów. Zaczątkiem kolekcji były okazy „poniemieckie” zgromadzone w terenu Warmii i Mazur. Składało się na nie 38 okazów zoologicznych, około 300 eksponatów geologicznych oraz dobrze zachowany zielnik H. Steffena liczący ok. 460 kart z alegatami. Prócz zbiorów zoologicznych, botanicznych i geologicznych. w kolekcji znajdują się również mapy Prus z początku XX wieku.
Odwiedzającym udostępniona jest również stała wystawa pt. "Zwierzęta Warmii i Mazur". Muzeum prowadzi także działalność naukowo-badawczą oraz edukacyjno-popularyzatorską. 

</doc>
<doc id="872157" url="https://pl.wikipedia.org/wiki?curid=872157" title="Jerzy S. Sito">
Jerzy S. Sito

Jerzy Stanisław Sito (ur. 8 listopada 1934 w Pińsku, zm. 4 stycznia 2011 w Warszawie) – polski poeta, tłumacz, głównie sztuk Szekspira, dyplomata. 
Życiorys.
Urodził się w Pińsku na Polesiu. Jego ojciec, Paweł Sito, został zamordowany w Katyniu, a rodzina zesłana w głąb Rosji. Do 1942 przebywał wraz z rodziną w Kazachstanie. Kolejnymi miejscami pobytu były Indie oraz Wielka Brytania. W Londynie uzyskał wykształcenie średnie, ukończył też studia inżynierii konstrukcyjnej na uniwersytecie w Hammersmith. Później rozpoczął pracę w biurze projektowym jako młodszy inżynier.
W 1954 nawiązał współpracę z polonijnym miesięcznikiem „Życie Akademickie”, gdzie opublikował swój debiutancki utwór "Odloty". Należał do londyńskiej grupy poetyckiej Kontynenty. W 1959 powrócił do Polski i osiedlił się w stolicy. W latach 1961–63 był stałym współpracownikiem tygodnika „Polityka” jako recenzent teatralny.
W latach 1963–1989 pracował jako kierownik literacki teatrów: im. S. Żeromskiego w Kielcach, Klasycznego, Powszechnego, Narodowego i Ateneum w Warszawie. W 1967 został członkiem Polskiego PEN Clubu. W 1968 za przekłady z języka angielskiego otrzymał Nagrodę im. Mariana Kistera, przyznawaną przez „Rój”. Pełnił liczne funkcje w Związku Literatów Polskich. Członek rady programowej warszawskiego Klubu Inteligencji Katolickiej. 
Od 1974 był wiceprezesem Klubu Dramatopisarzy Polskich. W 1977 otrzymał Nagrodę Młodych im. Włodzimierza Pietrzaka, a rok później nagrodę Polskiego PEN Clubu za przekłady poezji angielskiej.
W 1976 podpisał "Memoriał 101" wyrażający protest przeciw projektowanym zmianom w konstytucji PRL. W latach 80. działał w opozycji demokratycznej. Był członkiem Międzynarodowego Instytutu Teatralnego (ITI), w latach 1979–1981 był wiceprezesem, a w 1981–1985 prezesem Międzynarodowego Komitetu Dramatopisarzy ITI.
Od 1990 przez rok był prezesem Spółdzielni Wydawniczej „Czytelnik”. W 1991 został mianowany ambasadorem Polski w Danii. Funkcję tę pełnił przez 6 lat. W latach 1997–1999 był wiceprezesem Polskiego PEN Clubu.
Zmarł w wieku 77 lat w Warszawie. Został pochowany na cmentarzu Powązkowskim w Warszawie (kwatera 168-2-14). 
Jego syn Paweł jest dziennikarzem związanym obecnie z radiem Tok FM, syn Jakub – historykiem sztuki.

</doc>
<doc id="872161" url="https://pl.wikipedia.org/wiki?curid=872161" title="Adrie van Kraay">
Adrie van Kraay

Adrianus („Adrie”) Ambrosius Cornelis van Kraay (ur. 1 sierpnia 1953 w Eindhoven) – piłkarz holenderski grający na pozycji obrońcy.
Kariera klubowa.
Van Kraay jest wychowankiem klubu PSV Eindhoven. Do pierwszego zespołu trafił w wieku 18 lat, a miało to miejsce w 1971 roku i wtedy też zadebiutował w Eredivisie. W sezonie 1972/1973 19-letni van Kraay był już podstawowym zawodnikiem swojej drużyny i na obronie spisywał się całkiem udanie. Swój pierwszy sukces osiągnął rok później, gdy wywalczył z PSV Puchar Holandii. W 1975 roku został mistrzem Holandii, a w mistrzowskim sezonie wystąpił w 33 meczach ligowych zdobywając 1 gola. Natomiast rok później wywalczył z PSV dublet: mistrzostwo oraz puchar (34 mecze, 1 gol). Na kolejne sukcesy van Kraay czekał do roku 1978. Wtedy to trzeci raz w karierze został mistrzem kraju oraz zdobył ze swoim klubem Puchar UEFA, który był pierwszym europejskim trofeum klubu z Eindhoven. Van Kraay wystąpił w obu finałowych meczach z Bastią. W PSV Adrie występował do 1982 roku i rozegrał w nim 11 sezonów (ponad 300 meczów i 5 goli).
Latem 1982 van Kraay trafił do belgijskiego klubu Waterschei Thor Genk. Wystąpił w jego barwach przez 2 sezony w Eerste Klasse, jednak większych sukcesów z nim nie osiągnął. W 1984 roku wyjechał do Szwajcarii, gdzie przez rok grał w FC Basel, a po sezonie w 1985 roku zakończył piłkarską karierę w wieku 32 lat.
Kariera reprezentacyjna.
W reprezentacji Holandii van Kraay zadebiutował 30 kwietnia 1975 roku w przegranym 0:1 meczu z Belgią. Rok później znalazł się w kadrze na Mistrzostwa Europy w Jugosławii. Był wówczas podstawowym zawodnikiem drużyny i wystąpił w 4 meczach, także w tym o 3. miejsce, wygranym 3:2 po dogrywce z Jugosławią.
W 1978 ówczesny selekcjoner „Oranje” Ernst Happel powołał van Kraaya na Mistrzostwa Świata w Argentynie. Zawodnik był tam jednak tylko rezerwowym i wystąpił w 2 grupowych meczach: wygranym 5:1 z Austrią oraz wygranym 2:1 z Włochami. W tych mistrzostwach razem z Holandią wywalczył wicemistrzostwo świata.
Ogółem od 1975 do 1979 roku w reprezentacji Holandii van Kraay rozegrał 17 meczów i nie zdobył w nich bramki.

</doc>
<doc id="872172" url="https://pl.wikipedia.org/wiki?curid=872172" title="Frączki (powiat bartoszycki)">
Frączki (powiat bartoszycki)

Frączki (niem. "Frankon") – zniesiona osada w Polsce położona w województwie warmińsko-mazurskim, w powiecie bartoszyckim, w gminie Bartoszyce.
W latach 1975–1998 miejscowość administracyjnie należała do województwa olsztyńskiego.
W 1889 r. był to folwark majątku ziemskiego Drawa. W 1983 r. był to przysiółek (PGR), ujmowany dla celów statystycznych razem ze wsią Bajdyty. Jako samodzielna jednostka istniała do roku 2011, kiedy to nazwa została urzędowo zniesiona a obszar włączony do wsi Bajdyty. ("do 2011 r. - istniała kolonia: Frączki (nazwa zniesiona); dawny PGR".

</doc>
<doc id="872174" url="https://pl.wikipedia.org/wiki?curid=872174" title="Ganitajny">
Ganitajny

Ganitajny – kolonia w Polsce położona w województwie warmińsko-mazurskim, w powiecie bartoszyckim, w gminie Bartoszyce. Miejscowość wchodzi w skład sołectwa Bąsze. W latach 1975–1998 miejscowość administracyjnie należała do województwa olsztyńskiego.
W 1978 r. był to przysiółek w sołectwie Bąsze, gmina Bartoszyce.

</doc>
<doc id="872177" url="https://pl.wikipedia.org/wiki?curid=872177" title="Jacek Kaczmarek">
Jacek Kaczmarek

Jacek Kaczmarek (ur. 8 lipca 1972 w Słupsku) – dziennikarz radiowy i telewizyjny.
Życiorys.
W latach 2001-2004 był korespondentem wojennym Polskiego Radia w Afganistanie i Iraku. Wraz z Marcinem Firlejem napisał książkę "Szum skrzydeł Azraela" (Zysk i S-ka, Poznań 2003). W latach 2005 - 2006 był szefem redakcji Informacyjnej Agencji Radiowej i wydawcą pasma Polska i Świat w Programie 1. W 2006 roku odszedł z radia i został szefem redakcji programu telewizyjnego Tok2Szok, prowadzonego przez Piotra Najsztuba i Jacka Żakowskiego w TV4. Pracował również w "Wydarzeniach" telewizji Polsat. Obecnie pracuje w TVN.

</doc>
<doc id="872180" url="https://pl.wikipedia.org/wiki?curid=872180" title="Eksperyment Sherifa">
Eksperyment Sherifa

Eksperyment Sherifa – eksperyment psychologiczny przeprowadzony przez Muzafera Sherifa, tureckiego psychologa społecznego. Eksperyment badał wpływ norm grupowych na działanie członków grupy oraz konformizm informacyjny. Wykorzystano w nim efekt autokinetyczny.
Przebieg eksperymentu.
Osoba badana była umieszczona w bardzo ciemnym pomieszczeniu, w którym na ścianie wyświetlano pojedynczy, nieruchomy punkt światła. W takich warunkach człowiek ma złudzenie, że punkt ten jest w ruchu ("więcej zobacz: efekt autokinetyczny"). Sherif prosił badanych o oszacowanie odległości, o jaką przesuwa się ów punkt. Osoby badane nie wiedziały, że w rzeczywistości punkt ten jest nieruchomy. Indywidualne szacunki mieściły się w granicach od 2,5 cm (1 cal) do 25 cm (10 cali). Rozpiętość indywidualnych oszacowań była duża.
Właściwy eksperyment polegał na łączeniu badanych w trzyosobowe grupy, w których obserwowali punkt światła. Następnie proszono ich o oszacowanie odległości, o jaką przesuwał się punkt. Okazało się, że gdy ludzie byli w grupie, oszacowania były uśrednione i przyjęte przez wszystkich członków grupy jako własne. Nie pojawiały się różnice między badanymi w ocenianiu przesunięcia punktu.
Interpretacja.
To zjawisko nazywane jest konformizmem informacyjnym – badani dostosowywali swoje oszacowania do normy wypracowanej przez grupę, rezygnując z indywidualnych ocen, milcząco zakładając, że zdanie wypracowane przez grupę jest bardziej adekwatne niż ich indywidualne oceny. W sytuacji niepewności i braku obiektywnych danych źródłem informacji o rzeczywistości staje się zachowanie innych ludzi.
Dodatkowe wyniki.
W badaniu uzyskano dodatkowe wyniki.
Wpływ eksperymentu.
Zjawisko dopasowywania indywidualnych przekonań do przekonań i norm obowiązujących w grupie jest objawem konformizmu. Badani dopasowywali się do zdania wypracowanego przez grupę, bowiem byli w warunkach dużej niepewności. Solomon Asch twierdził, że w sytuacji pewności, czyli wtedy, gdy badani byliby pewni swoich spostrzeżeń, takie zjawisko nie zachodzi. W związku z tym skonstruował jeden z bardzo słynnych eksperymentów psychologicznych, który dał nieoczekiwane wyniki – zobacz eksperyment Ascha.

</doc>
<doc id="872181" url="https://pl.wikipedia.org/wiki?curid=872181" title="Karolewka (Dębówko)">
Karolewka (Dębówko)

Karolewka – część kolonii Dębówko w Polsce, położona w województwie warmińsko-mazurskim, w powiecie bartoszyckim, w gminie Bartoszyce. Wchodzi w skład sołectwa Wawrzyny. 
W latach 1975–1998 Karolewka administracyjnie należała do województwa olsztyńskiego.

</doc>
<doc id="872182" url="https://pl.wikipedia.org/wiki?curid=872182" title="Fredriksskans IP">
Fredriksskans IP

Fredriksskans IP to stadion szwedzkiego klubu piłkarskiego Kalmar FF mieszczący się w mieście Kalmar. Został otwarty w roku 1900, a jego pojemność to 9795 miejsc, z czego 4695 jest siedzących, a 5100 stojących. Rekordową liczbę widzów osiągnięto 4 września 1949, podczas potyczki gospodarzy z klubem Malmö FF i wynosiła ona 15093 kibiców. W roku 2008 stadion ma zostać zastąpiony nowym, nazwanym Guldfågeln Arena.

</doc>
<doc id="872186" url="https://pl.wikipedia.org/wiki?curid=872186" title="Lisówka (osada)">
Lisówka (osada)

Lisówka – uroczysko; dawna miejscowość w Polsce położona w województwie warmińsko-mazurskim, w powiecie bartoszyckim, w gminie Bartoszyce.
Nazwa zniesiona z 2011 r.
Miejscowość wchodziła w skład sołectwa Kinkajmy. 
W latach 1975–1998 miejscowość administracyjnie należała do województwa olsztyńskiego.

</doc>
<doc id="872187" url="https://pl.wikipedia.org/wiki?curid=872187" title="Julie Mayer">
Julie Mayer

Julie Alexandra Mayer – postać fikcyjna, bohaterka serialu "Gotowe na wszystko". Grała ją Andrea Bowen.
Przeszłość.
Julie Alexandra Mayer urodziła się w 1990 roku. Jej ojcem jest Karl a matką Susan Mayer. W 1992 roku sprowadzili się do Fairview, 4353 Wisteria Lane.
W latach 1994–1995 na Wisteria Lane przebywała jeszcze jedna dziewczyna, Dylan Davis, z którą Julie się zaprzyjaźniła.
Katherine Davis, matka Dylan, po roku pobytu na uliczce, musiała wyjechać z niej w tajemniczych okolicznościach.
W 2003 roku rodzice Julie rozwiedli się z powodu zdrady ojca z sekretarką Brandi. Susan walczyła o opiekę nad nią w sądzie i wygrała, ale pozwoliła Julie utrzymywać kontakt z ojcem.
Historia.
Sezon 1.
Julie to cudowne dziecko Susan, kobiety ciapowatej i niemającej za bardzo szczęścia w życiu. Już na stypie po Mary Alice Young zauważyła, że matce spodobał się Mike Delfino, nowy mieszkaniec i hydraulik. Sama, pod pretekstem zgubienia piłki za domem Mike’a, dowiedziała się od niego kilku interesujących dla Susan faktów. Rok wcześniej został on wdowcem i mieszkał w Los Angeles, ale przeniósł się do Fairview bo tam było za dużo wspomnień. Susan była zażenowana, ale dzięki córce, mogła bez przeszkód poderwać Mike’a.
Wkrótce dziewczyna pomogła też „odzyskać” matce od Marthy Huber przypalony kubek do mierzenia składników, który był dowodem rzeczowym na to, że Susan spaliła dom Edie. Przypuszczenia Marthy były słuszne i do tego momentu Martha mogła szantażować sąsiadkę.
Susan odkryła dokąd Paul wywiózł Zacha i Julie zakradła się do chłopaka, który przebywał w szpitalu psychiatrycznym. Dowiedziała się ona o istnieniu niejakiej „Dany”. Mayer wywęszyła też, że Julie i Zach korespondowali ze sobą. Dziewczynka udzieliła chłopakowi schronienia w swoim pokoju. Po tym jak pokazała mu kocyk z napisem „Dana”, Zach wyznał Julie, że jako 4-latek zabił małą Danę. Oboje pocałowali się.
Gdy Susan i Mike odkryli, że Zach ukrywał się u Julie, odesłali oni go do ojca. Julie miała o to pretensje do matki. Krótko potem Susan przyłapała Zacha jak całował się z jej córką. Była oburzona i poszła do Paula by coś zrobił z tym, ale on oświadczył, że się wyprowadzą. Zach nie był zadowolony i okazał to przy ojcu i Susan. Pomimo tego, cała czwórka poszła na bal szkolny. Po tym jak Paul zdążył wykreować swoją wersję historii z Daną dla Susan, Zach poszedł do matki Julie i powiedział, że się nie wyprowadzą. Susan zakazała im się spotykać z jej córką i utwierdziła się w tym po tym, jak Zach wpadł w szał. Julie spotkała się jeszcze z Zachem.
Wkrótce Zach zdecydował, że urządzi prywatkę nad basenem, by odnowić chociaż przyjaźń z Julie. Dziewczyna, wykorzystując chwile, gdzie Susan pojechała na przesłuchanie w sprawie powiązań Mike’a ze śmiercią Marthy Huber, poszła na nią. Był na niej też Andrew Van De Kamp i naśmiewał się z Zacha. Gdy ten imitował gest strzału z pistoletu do Andrew, Julie zauważyła to, że jest niezrównoważony i wyszła. Korzystając z tego, że Danielle Van De Kamp, właśnie zerwała z Johnem Rowland’em, postanowiła odprowadzić ją do domu, gdy Zach za nią wybiegł.
Julie starała się unikać Zacha, aż w końcu zaczął on rzucać drobnymi kamieniami w jej okno, co zauważyła Susan. Gdy otworzyła okiennice, dostała nimi w twarz i oczy. Julie byłe wręcz wdzięczna matce, że dała jej dogodny pretekst by zerwać z Zachem. Zach próbował potem przeprosić Susan, ale ta nie przyjęła prośby o wybaczenie. Susan tłumaczyła mu, że Julie nie uważała go za chłopaka, w co Zach nie wierzył.
Na przyjęciu „żegnającym wolność” Carlosa, za domem Solis, przyszły Susan, Julie oraz Paul i Zach. Julie potwierdziła tylko, że zerwała z Zachem, ale krótko potem kuchnia jej matki została spalona. Prawdopodobnie to Paul ostrzegł Susan by się nie mieszała do jego rodziny lub Zach zemścił się za zerwanie.
Pomijając to, Julie dowiedziała się od matki, że Mike miał pamiętnik Marthy. Susan nie przeczytała go, więc Julie powiedziała Susan, czytając go w trakcie nieudanego śledzenia auta Mike’a, że pani Huber szantażowała matkę Zacha.
Sezon 2.
Julie opiekowała się matką w szpitalu po tym jak poszarpała się z Zachem o broń. Chłopak chciał zabić Mike’a, ponieważ myślał, że zabije on Paula. Po wyjściu z sali, Julie podsłuchała jak Mike przekręcił zeznania wobec policjanta (Andy Umberger) i przekazał mu, że była to tylko zwykła rodzinna awantura. Gdy jej matka ustawiała fałszywy znak o zabezpieczeniach domu, powiedziała o tym Susan.
Wkrótce też przekazała jej, że Karl i Edie Britt spotykają się już od pół roku, od momentu imprezy urodzinowej Julie w barze. Niedługo potem Julie stała się przedmiotem sporu między matką a Edie. Jej córka miała zaśpiewać z sąsiadką w kościele, w rodzinnym konkursie talentów, ale Susan nie dopuściła do tego. Brała nawet kilka lekcji gry na pianinie u Betty Applewhite. Karl miał o to pretensje, więc, w końcu, Susan ustąpiła, co zakończyło się tym, że Edie zagrała okropnie na pianinie.
Julie powiedziała ojcu, że Zach był synem Mike’a, Karl powiedział o tym Edie a ona rozesłała kilka e-maili. Wkrótce też Susan udało się znaleźć Zacha. Chłopak wykazał jednak nadal dużą chęć w odzyskaniu Julie. Dlatego też Susan doradziła mu by poszukał ojca w Utah, tam gdzie kiedyś mieszkał. Susan zwierzyła się wkrótce z tego córce a ta domyśliła się, że to z jej przyczyny tak zrobiła. Po tym jak Mike, który się dowiedział o oszustwie swej dziewczyny od Paula, zerwał z Susan.
Krótko potem Karl pokłócił się z Edie z powodu zdjęcia z Susan z czasów ich małżeństwa odkrytego pod łóżkiem. Przyszedł do byłej żony a ta wpuściła go do siebie. Wypili za dużo wina i nazajutrz rano Julie przyłapała rodziców kompletnie nagich w łóżku. Nie była tym zachwycona, a gdy sama wyszła do szkoły, Susan stwierdziła, że ta noc była jej potrzebna. Odrzuciła jednak myśl powrotu Karla do jej życia. Dlatego też mężczyzna wrócił do Edie.
Julie towarzyszyła matce w rozpoznaniu ojca i swego dziadka, Addisona Prudy’ego. Jego tożsamość wypłynęła przy okazji ślubu babci Julie, Sophie Bremmer z trzecim mężem, Mortym.
Jakiś czas później Zach, który wrócił ostatecznie do domu, podszedł do Julie z Susan i je przeprosił. Julie uwierzyła w jego przemianę a Susan wpadła na pomysł by poszły razem z Zachem i Mikiem na kręgle. Zabawa się udała, ale Paul dowiedział się o spotkaniu całej czwórki z kartki w śmietniku. Zabronił Zachowi następnych takich wyjść. Gdy wieczorem Zach grał na gitarze przed domem, Julie podeszła do niego. Podziękował jej, bo od dłuższego czasu nie czuł się jak członek rodziny a Julie go pocałowała.
Nieco później, Julie zachęciła matkę do spotkania się z Ronem McCreadym. Ron odkrył u Susan wędrującą śledzionę ku sercu i wymagało to operacji. Susan nie miała ubezpieczenia, dlatego zdecydowała się poślubić geja, Gary’ego Granthama (Carlos Jacott) z ubezpieczeniem. Plan nie wypalił ponieważ partner wybranka, Steven (Michael McDonald), wściekł się z zazdrości. Dlatego też Karl oświadczył się Susan w tajemnicy przed innymi. Sam uznał, że był to jej winny. Julie nie spodobało się to i wątpiła w całe oszustwo.
Wkrótce zaczęła słusznie podejrzewać, że znowu jej rodzice się w sobie zakochali. Zwłaszcza ojciec, ponieważ w poradniku barmana, podczas przyjęcia zaręczynowego Edie i Karla, znalazła wspólne zdjęcie ojca z matką, gdy jeszcze byli razem. Nie poszła nawet z matką do kina, bo Karl przesłał Susan kosz kwiatów.
Wkrótce okazało się, że ojciec Julie oszukał matkę. Nie zerwał z Edie a tylko sondował możliwość powrotu do Susan. Sam też definitywnie odszedł Edie a ta domyśliła się, że stało się to przez inną kobietę. Edie wynajęła nawet prywatnego detektywa, Olivera Westona, by dowiedział się kim ona jest. Susan, nie mając pieniędzy, przyznała się w liście do Edie, że zdradziła ich przyjaźń. Mike zapłacił jednak detektywowi za milczenie. Susan dowiedziała się o tym i wyjęła list z torby listonosza (Mike Hagerty). Julie nieświadoma niczego, włożyła go tam z powrotem. Dlatego też wieczorem, dom Julie i Susan został spalony przez Edie.
Obie panie zamieszkały u Bree Van De Kamp, ale panowała tam dziwna, pełna napięcia, atmosfera. Po tym też jak Edie powiedziała Susan, że jest „słaba”, skoro przyjmuje od innych pomoc, ta wynajęła Kamper podejrzanej jakości. Karl zobaczył w jakich warunkach mieszkała jego córka i nabył dla nich dom, a przy okazji zrobił na złość Mike’owi, który kupił pierścionek zaręczynowy Susan. Oboje mężczyzn pobiło się o to i Mike potem powiedział Susan, że dała się zmanipulować Karlowi. Susan zrezygnowała z domu na rzecz Mike’a, oraz powtórnie rozwiodła się z Karlem, co Julie zrozumiała.
Sezon 3.
Sześć miesięcy później Susan odbudowała swój dom, zmieniając nieco jego kształt, przez powiększenie kuchni o jadalnię. Mike natomiast leżał nadal w śpiączce po tym, jak Orson Hodge przejechał go pół roku wcześniej swym samochodem. Później Orson ożenił się z Bree, więc Julie została także zaproszona na przyjęcie z okazji zaręczyn i wesele.
Krótko potem, dziewczyna związała się z Austinem McCannem. Zerwała z nim gdy usłyszała od matki, że zdradził ją z Danielle. Po jego wyjeździe, Julie wsparła matkę w jej staraniach o odzyskanie Mike’a. Skończyło się to tym, że stała się ona jedynym świadkiem na ich skromnym ślubie, pośród lasu.
Sezon 4.
Miesiąc po ślubie Susan i Mike’a, matka Julie zaszła w ciążę. Na Wisteria Lane wróciła też, po 12 latach nieobecności, Katherine Mayfair, wraz z mężem Adamem i córką Dylan. Wprowadzili się oni do domu pod numerem 4356 Wisteria Lane.
Nastoletnia przyjaciółka Julie nie poznała okolicy, zdjęć przyjaciół i samej Julie, którą spotkała na przyjęciu wydanym przez Katherine. Po imprezie, Julie i Dylan jeszcze raz się spotkały. Dylan zwierzyła się, że nie pamięta czegokolwiek z tej okolicy. Ma tylko koszmar o tym, że jakiś mężczyzna próbował ją złapać w jej pokoju. Julie powiedziała o swych podejrzeniach matce, że to nie jest ta sama dziewczyna.
Susan następnie powiedziała to Bree i Gabi. Julie spytała się czy może iść na imprezę do znajomego, Matta Johnsona (Tahj Mowry). Susan się zgodziła, ale gdy usłyszała od męża jakie dzikie imprezy robił jego brat, cofnęła pozwolenie. Następnie, za plecami męża, Susan znowu pozwoliła iść córce. Gdy Mike i Susan zostali sami, mieli się kochać. Mike podziękował żonie za decyzję, bo przejeżdżał obok domu Johnsonów i prywatka wymknęła się gospodarzowi spod kontroli. Susan pojechała po córkę i Dylan. Obie dziewczyny rozmawiały w tym czasie na temat tego co powiedziała Karen McCluskey do Dylan. Jej ojciec był niby obecny na ulicy, gdy mieszkała tam poprzednim razem. Dylan nie miała odwagi spytać matki o to. Tymczasem sprawa się jednak wydała, bo jedna z przyjaciółek Julie zadzwoniła do domu, do Mike’a. Martwiła się o przyjaciółkę bo wyszła ona ze striptizerką. Mike nie gniewał się na żonę bo Julie była i jest jej córką. Poprosił tylko by razem decydowali o przyszłości ich wspólnego, nienarodzonego jeszcze, dziecka.
Wkrótce Susan zorganizowała doroczne kalambury w swoim domu. Zaprosiła też, dzięki wścibskim sąsiadkom, Katherine z mężem. Julie została w domu Dylan by się uczyć z córką sąsiadki. Gdy tylko Mayfairowie wyszli, zaczęła się wypytywać o przeszłość. Dylan tylko odpowiadała, że niczego się nie dowie od matki. Kilka starych gazet lub pamiątek było składowanych na piętrze, w zamkniętym pokoju. Gdy włamały się do środka, Dylan była zszokowana na wieść, że to była jej dawna sypialnia. Gdy przeglądały rzeczy, Katherine je nakryła. Nie była zła, ale po tym, jak Julie wyszła, zakazała córce spotykania się z nią.
Na Wisteria Lane sprowadziła się para gejów, Bob Hunter i Lee McDermott. Susan bardzo starała się, by oni ją polubili, lecz każde jej staranie spaliło na panewce. Najgorszym było porwanie i przetrzymywanie ich psa, którego Julie przyprowadziła do domu, ponieważ się zgubił. Dopiero Mike przez przypadek uwolnił zwierzę z garażu. Miało łapy umazane od żółtej farby przez co poplamiło garnitur Boba od Dolce &amp; Gabbana, za które Mike zobowiązał się zapłacić.
Bob i Lee urządzili wkrótce przyjęcie z okazji Halloween. Zaprosili na nie Julie, która przebrała się za zieloną rusałkę.
Julie nadal próbowała pomóc Dylan w dokopaniu się do prawdy o ojcu. Spytała się więc matki o niego. Susan powiedziała tylko tyle co Katherine podczas kalamburów, że mężczyzna znęcał się nad nimi. W pokoju obok siedziała Dylan i to usłyszała.
Wkrótce Susan zaobserwowała, że jej córka spotyka się z Derekiem (Sam Stefanski), nieco starszym od Julie skate’em. Gdy mieli się pocałować, Susan wciągnęła córkę do domu. Chciała jej przemówić do rozsądku ponieważ miał kolczyki w języku i w intymnym miejscu. Nazajutrz Julie i Derek poszli do centrum handlowego, gdy do Mike’a przyszedł przystojny Barrett (Armie Hammer), diler narkotyków. Męża Susan nie było a kobieta, gdy usłyszała, że jest on studentem medycyny, postanowiła go swatać z Julie. Sprytnie dowiedziała się, że nie ma dziewczyny. Dlatego też pokazała mu zdjęcie Julie i przedstawiła córkę z najlepszej strony. Barrett musiał wyjść, więc Susan ponownie go zaprosiła. Nazajutrz, przy kolejnej wizycie, Julie śmiała się z opowieści Barretta. Mike przyszedł do domu i, wiedząc, że Barret skontaktował się z Susan, był wściekły gdy go ujrzał w salonie. Julie poszła po kurtkę bo zamierzała wyjść z chłopakiem, a Mike wyjawił żonie czym Barret zajmuje się na boku. Susan kazała go wyrzucić.
Podczas tornada jakie nawiedziło Wisteria Lane, Julie wraz z Dylan były na wycieczce szkolnej. Ten sam kataklizm zniszczył dach w domu Bree i Orsona Hodge. Dlatego też Susan zaoferowała im pokój Julie. Chciała spłacić dług za to, że gościła u Bree gdy jej dom spaliła Edie. Julie ostrzegała matkę, że ze względu na dominującą osobowość sąsiadki, wkrótce zacznie się rządzić. Susan była jednak zbyt uległa. Wkrótce Julie zmieniła zdanie. Była zachwycona różnymi sztuczkami porządkowymi Bree, jej potrawami i pachnącym praniem.
Tymczasem Adam Mayfair znalazł pod łóżkiem liścik zmarłej ciotki Katherine, Lilian Simms. Przeczytał go i dlatego opuścił żonę, bo był okłamywany. Katherine podarła go a resztki jakie się zachowały przeczytała Dylan. Napisane było na nich, że jej ojciec został zamordowany. Dylan natychmiast pokazała ten fragment Julie i powiedziała jej o swoich podejrzeniach. Jej matka mogła zabić jej ojca. Adam, do którego pojechała, w porozumieniu z Katherine, wyjaśnił pasierbicy, że to nie była ona.
Sama Julie odwiedziła też swojego ojczyma w ośrodku odwykowym, gdzie leczył się on z uzależnienia od leków jakie brał, m.in. od Barretta. Bree i Katherine postanowiły zorganizować razem „Bal Fundatorów” Fairview. Julie namówiła Dylan by weszła w skład orszaku fundatorów, składającego się z pięknie ubranych dam i dżentelmenów. Przyjęcie bardzo się udało i dziennikarze zrobili kilka zdjęć m.in. Dylan z Katherine oraz Julie z Bree. W tym samym czasie, Orson, który lunatykował w domu Susan, majaczył coś pod nosem. W noc kiedy Julie wróciła z balu, usłyszała ona od nieprzytomnego Orsona słowa „przepraszam, że Cię potrąciłem, Mike”.
Orson nie był świadomy jak głęboko w nim tkwiło poczucie winy. Wkrótce małżeństwo Hodge wróciło do swojego domu, gdzie robotnicy zdążyli już naprawić parter. Mike wrócił do swojego domu po odwyku a Julie zdążyła powiedzieć mu o tym co zrobił Orson. Mike i Julie zaśmiali się tylko nerwowo. Delfino poszedł jednak do Orsona a ten, z płaczem, do wszystkiego się przyznał.
Julie zaprowadziła matkę w zaawansowanej ciąży na zajęcia ze szkoły rodzenia. Miała już iść, ale szybko wróciła i zdążyła powiedzieć tylko, że jej ojciec ma już nową żonę, Marissę. Pojawili się razem a ona także była w trzecim trymestrze ciąży.
Susan urodziła przyrodniego brata Julie pod koniec wizyty matki Mike’a, Adele Delfino. Kobieta, wraz z ojczymem, nadali mu imiona po dziadkach Mike’a, Maynard James „MJ” Delfino
Julie natomiast dostała się na listę kandydatów do Princeton University. Szybko miała wyjechać na letni kurs, ale Susan powiedziała „nie”. Zrobiła to nawet pomimo tego, że Maynard, dziadek Mike’a, zostawił pośmiertnie spadek swemu wnukowi. W końcu po tym, jak Susan wszystko przemyślała, ofiarowała Julie telefon komórkowy. Przyznała się, że złamała wyjątkowe relacje między nimi, bo skłamała na temat zakazu wyjazdu. Trzy miesiące do rozpoczęcia studiów miały przygotować Susan na pożegnanie. Julie była wzruszona i upewniła matkę, że jej zadanie by wspierać Susan przez ostatnie 5 lat, od czasu rozwodu z Karlem, się skończyło. W oczach córki, Susan była silniejsza niż kiedykolwiek.
Sezon 5.
Minęło pięć i pół roku od swojego wyjazdu z domu do uniwersytetu. Julie przyjechała na jeden dzień ze swoim chłopakiem Lloydem, który nie spodobał się matce. Na drugi dzień po spłonięciu klubu „Biały koń” wyjechała z miasta.
Sezon 6.
Julie rzuciła studia medyczne i zatrudniła się jako kelnerka. Nową wybranką Mike’a Delfino została Susan. Dlatego też Julie powróciła na Wisteria Lane z rudymi włosami. Pomogła matce w urządzeniu jej czwartego ślubu.
Sama wdała się też w romans z Nickiem Bolenem, nowym żonatym sąsiadem. W końcu podejrzewała nawet, że jest w ciąży i podzieliła się tym z Lynette, która była w podobnej sytuacji. Julie zerwała z Nickiem. Spotykała się też z Dannym, jego synem i powiedziała mu o tym. Ich kłótnię widziała Karen McCluskey. W wieczór po weselu, Julie dziewczyna została niemalże uduszona przez „Dusiciela z Fairview”.
Trafiła do szpitala a wyniki badań wykluczyły ciążę o którą Susan pokłóciła się z Lynette. Po powrocie na uliczkę, Nick chciał ją odzyskać. Julie przekazała natomiast Lynette wiadomość z kim romansowała. Danny Bolen wciąż chciał jednak z nią chodzić. Julie powiedziała im obydwu stanowcze „nie”. Danny przyjął to źle i przypłacił odmowę próbą samobójczą z której go odratowano.
Po tym incydencie Julie zdecydowała się wyjechać na wschodni brzeg kraju do kuzynostwa do czasu zamknięcia w więzieniu grasującego po mieście napastnika. Julie odstąpiła Danny’ego Anie Solis, na jej wyraźną prośbę.
Znacznie później chłopak który próbował udusić Julie – pod wpływem Lynette, która poznała tożsamość „Dusiciela z Fairview” – zgłosił się na policję.
Sezon 7.
Rok później Julie przyjechała do matki po tym jak Susan została podeptana przez tłum podczas zamieszek na Wisteria Lane. Chciała oddać matce swoją nerkę, ale ta się nie zgodziła.
Wbrew woli Susan, Julie poinformowała też swą babcię, Sophie Flickman, o tym co się dzieje u matki. Julie, pomimo veta od Susan, poszła się zbadać, ale wyniki pokazały, że nie mogła zostać dawcą.
Sezon 8.
Julie mieszkała od sześciu miesięcy w Fairview. Utrzymywała się sama i żyła w ciasnym mieszkaniu. Przyjechała do matki w szóstym miesiącu ciąży. Chciała oddać dziecko innej parze ponieważ planowała mieć dzieci, ale ze swoim mężem. Oświadczyła też matce, że nie pozna biologicznego ojca dziecka.
Nazajutrz Susan, mimo początkowego sprzeciwu, przyjęła Debbie (Stephanie Erb) i Billa (Christopher Goodman). Było to małżeństwo skłonne zaadoptować dziecko Julie. Susan wysłała córkę do kuchni po deser a im powiedziała, że sama piła podczas ciąży, dlatego jej pociecha jest chora psychicznie, ale znajduje się pod opieką lekarza. Julie, wedle słów Susan, lubiła też trzymać dłoń nad ogniem i śmiała się przy tym. Była przy tym wytatuowaną, eks-kryminalistką. Para zrezygnowała ze swoich zamierzeń i uciekła od Susan a Julie była wściekła. Wygarnęła matce, że jej dzieciństwo było nie takie jak być powinno. Na przykład płatki, które razem uwielbiały, były jedyną potrawą, którą Julie potrafiła przyrządzić gdy Susan była w kiepskiej formie po rozwodzie. Obie też leżały razem w łóżku bo jej matka odejściu Karla nie mogła patrzeć na puste miejsce po drugiej stronie mebla. Obie poszły później po rozum do głowy i wybaczyły sobie ostre słowa, ale Julie pozostała przy decyzji oddania dziecka.
Preston i Porter Scavo wrócili do swojego rodzinnego domu. Mężczyźni nie potrafili się porozumieć z gospodarzem mieszkania w którym dotychczas byli, dlatego zostali wyeksmitowani. Susan chciała porozmawiać z ojcem dziecka Julie, która to nadal szukała rodziny chętnej do wychowania jej córki. Mike ją ostrzegał żonę tego nie robiła, ale ona i tak udała się do Lynette. Bliźniaki Lynette i Toma podsłuchali rozmowę na schodach. Ojciec dziecka Julie zadzwonił do niej i zażądał wspólnego zadecydowania o losach jego potomka. Susan usłyszała rozmowę i miejsce spotkania. Udała się do kawiarni przed córką i oczekiwała na przyjście tajemniczego mężczyzny. Był nim Porter Scavo.
W domu, po kłótni między Susan a Julie, Porter zdecydował, że chce zatrzymać dziecko a Susan udzieliła mu wsparcia. Na jego prośbę powiedziała też o wszystkim Lynette. Julie natomiast wygarnęła w twarz matce, że decyzja o oddaniu córki miała być tylko jej i nigdy jej nie wybaczy.
Mike odwiózł pasierbicę do jej domu, ale dziewczyna wróciła na uliczkę na pogrzeb swego zastrzelonego ojczyma. Uczestniczyła w jego pogrzebie obok przyrodniego brata, Maynarda Jamesa.
Julie, wspólnie z matką, odkryła istnienie siostry zmarłego ojczyma, Laury Delfino. Jej historia odcisnęła swoje piętno na Julie, ponieważ zdecydowała, że zatrzyma swą nienarodzoną córeczkę.
Susan zabrała Julie do szkoły rodzenia. Była tam zamiast Portera, który pracował na trzy zmiany by zarobić na siebie i dziecko. Julie zawarła też z nim układ, że pomoże jej wychować potomka a sama dokończy swoje studia by mogła zdobyć doktorat. Od pewnego czasu zauważyła, że Porter jak by zrezygnował z bycia ojcem skoro nie był na przeglądzie sal porodowych i na kilku wizytach kontrolnych u lekarza. Susan porozmawiała z Porterem, której wyznał, że Julie zrezygnowała z tylu rzeczy, żebym mógł być z tym dzieckiem, ale zaczął sobie uświadamiać, że straciła na tej wymianie.
Susan w takim wypadku też podjęła decyzję. Dom który miała na Wisteria Lane i do którego zaledwie rok wcześniej powróciła, miał w sobie zbyt wiele wspomnień o zmarłym mężu. Postanowiła go sprzedać i razem z synem wprowadzić się do Julie by pomóc jej z wychowaniem wnuczki. Matka i przyrodnia siostra MJ-a udały się do lekarza – położnika (Wes Brown) na badania kontrolne, bo do porodu zostało trzy tygodnie. Lekarz pochwalił jej figurę a Susan wtrąciła się, że Julie też robi doktorat i gdy go zdobędzie, mogliby wyjść gdzieś razem. Gdy lekarz wyszedł, Julie kazała matce przestać grać swatkę, ale Susan nie chciała by jej córka była samotna, bo nawet samotne matki mają swoje potrzeby.
Julie z matką i Gabrielle udały się do Renee, której pomogły w przygotowaniach do jej ślubu z Benem. W limuzynie, w trakcie jazdy, Julie odeszły wody płodowe. Gabi i Renee, której suknia została poplamiona, postanowiły udać się do sklepu „Cumberlys” gdzie pracowała Gabrielle, do działu sukien ślubnych. Gabi i Susan zostały w limuzynie. Gdy zakupy się przedłużały, Susan wysłała szofera (Jarvis George) by je poszukał a sama zawiozła córkę do szpitala.
Doktor nie był niczym zajęty, dlatego przyszedł do nich na chwilę i uprzedził, że zaczną poród po tym jak się przygotuje. Susan zwróciła uwagę na doskonałe nogi lekarza, ale Julie nie chciała o tym słyszeć. Przysięgła więc, że w tym wyjątkowym dniu nie będzie jej swatać. Nawet dziecko wiedziało, iż kłamie. Spytała się matce czy jeszcze raz wyjdzie za mąż, ale Susan uznała, że ma już piękne wspomnienia o Mike’u, ich dzieciństwie i jej przyjaciołach. Nie wiedziała czy miłość się jeszcze do niej uśmiechnie, ale gdy będzie samotna, otuli się tymi myślami.
Julie zaczęła rodzić a Porter został powiadomiony o tym. Przybiegł na przyjęcie Renee oraz Bena i sprowadził swych rodziców do szpitala. Julie urodziła zdrową córkę a wkrótce szczęśliwe babcie, Susan z Lynette otrzymały ją do rąk.
Susan Delfino wyprowadziła się z Wisteria Lane. Powitała nową właścicielkę jej byłego domu, Jennifer po czym wsiadła do auta z MJ-em, Julie i wnuczką w środku. Zwróciła się do dzieci z pomysłem by po raz ostatni pojechała autem po całej uliczce by się z nią pożegnać, na co Julie się zgodziła.
Powiązane z postacią.
Lloyd.
Lloyd (Steven Weber) to były chłopak Julie, urodzony w 1973 roku, który pomimo 40. roku życia, zdążył się już trzykrotnie rozwieść.
Lloyd i Julie poznali się 3 miesiące przed przyjazdem na Wisteria Lane. Oboje zaczęli chodzić ze sobą dopiero po zakończeniu semestru. Gdy spotkali się z Susan, nie spodziewała się ona, że Lloyd może być w wieku jej ojca, Karla. Po niezbyt miłym zapoznaniu, Lloyd pokazał pierścionek zaręczynowy swej przyszłej teściowej. Miał go dać Julie i zażądał od Susan by jej nic nie powiedziała. W klubie „biały koń” Lloyd dał Warrenowi płytę z piosenką „Julie, do you love me?” Bobby’ego Shermana. Oboje wyszli na parkiet, ale taniec przerwała im Susan. Gdy Jackson Braddock odciągnął ją, Susan wykrzyczała do córki, by za niego nie wychodziła. Julie powiedziała natomiast, że nigdy nie wyjdzie za mąż.
Lynette Sophie Scavo.
Lynette Sophie Scavo (nieznane niemowlęta) to córka Julie i Portera Scavo, oraz wnuczka Susan, Karla, Toma i Lynette.
Została poczęta dość niespodziewanie, gdy Julie i Porter spotkali się po tym jak córka Susan zerwała ze swoim chłopakiem. Podczas zbliżenia pękła prezerwatywa Portera Scavo. Pół roku później Julie przyjechała do matki i chciała oddać dziecko do adopcji. Susan sprzeciwia się i gdy odnalazła ojca, przekonała go do zatrzymania jej wnuka. Powiedziała też Lynette, że będzie babcią. Julie obstawiała przy swoim. W tym czasie babcie przyszłego dziecka stoczyły bój czy ma otrzymać imię po prababci matki czy po matce ojca. Koniec końców to Susan ustąpiła. Julie usłyszała historię siostry zmarłego Mike’a i zgodziła się zatrzymać dziecko. Julie zaczęła rodzić w dniu ślubu Bena Faulknera z Renee Perry. W szpitalu powitała na świat zdrową córkę, którą Susan pokazała Lynette i Tomowi oraz Porterowi. Razem z matką, babcią Susan i wujkiem Maynardem Jamesem, dziecko zabrano z domu przy 4353 Wisteria Lane by Julie mogła studiować.

</doc>
<doc id="872188" url="https://pl.wikipedia.org/wiki?curid=872188" title="Kisity">
Kisity

Kisity (do 1945 r. niem. "Kissitten") – osada w Polsce położona w województwie warmińsko-mazurskim, w powiecie bartoszyckim, w gminie Bartoszyce. Miejscowość wchodzi w skład sołectwa Bezledy. W latach 1975–1998 miejscowość administracyjnie należała do województwa olsztyńskiego.
Wieś położona blisko granicy Polski z Rosją (Obwód kaliningradzki), na południowy wschód od Bezled. Niedaleko wsi znajduje się dawny szaniec Prusów. Nosi nazwę Szwedzkiego Szańca - wynika to jednak z faktu dużego wyludnienia i utraty ciągłości zasiedlenia w przeszłości. Nowi mieszkańcy pozostałości obronne nazwali najbardziej znanym sobie okresem wojennym (wojny szwedzkie), bez związku z rzeczywistą historią.
Historia.
Dawny majątek szlachecki. W 1889 r. łącznie z folwarkiem Kromarki obejmował obszar 618 ha. W tym czasie należał do rodziny "von Kunheim".
W 1983 r. Kisity były osadą w sołectwie Solno, ujmowaną w spisie razem z miejscowością Głomno.

</doc>
<doc id="872189" url="https://pl.wikipedia.org/wiki?curid=872189" title="Okopa">
Okopa

Okopa (niem. "Erdmannshof") – kolonia w Polsce położona w województwie warmińsko-mazurskim, w powiecie bartoszyckim, w gminie Bartoszyce. Miejscowość wchodzi w skład sołectwa Wawrzyny. W latach 1975–1998 miejscowość administracyjnie należała do województwa olsztyńskiego.
W 1983 roku był to przysiółek wsi Witki.

</doc>
<doc id="872192" url="https://pl.wikipedia.org/wiki?curid=872192" title="Pasaria">
Pasaria

Pasaria (niem. "Passarien") – kolonia w Polsce położona w województwie warmińsko-mazurskim, w powiecie bartoszyckim, w gminie Bartoszyce. Miejscowość wchodzi w skład sołectwa Węgoryty. W latach 1975–1998 miejscowość administracyjnie należała do województwa olsztyńskiego.
W 1889 r. był to majątek ziemski o powierzchni 112 ha. W 1983 był to przysiółek, administracyjnie należącym do PGR Lusiny.

</doc>
<doc id="872194" url="https://pl.wikipedia.org/wiki?curid=872194" title="Flaga Nysy">
Flaga Nysy



</doc>
<doc id="872196" url="https://pl.wikipedia.org/wiki?curid=872196" title="Styligi">
Styligi

Styligi (niem. "Stilgen") – kolonia w Polsce położona w województwie warmińsko-mazurskim, w powiecie bartoszyckim, w gminie Bartoszyce. Miejscowość wchodzi w skład sołectwa Bezledy. W latach 1975–1998 miejscowość administracyjnie należała do województwa olsztyńskiego.
Historia.
W 1889 r. był to folwark, należący do majątku ziemskiego Bezledy, i był w posiadaniu rodziny "von Oldenburg". W 1970 r. miejscowość określana była jako kolonia, na którą składały się dwa budynki z pięcioma mieszkaniami i 21 mieszkańcami. W osadzie funkcjonowały trzy gospodarstwa rolne, gospodarujące na łącznej powierzchni 53 ha, hodujące 14 sztuk bydła, 32 sztuki świń i pięć koni. W 1983 roku miejscowość już nie istniała.

</doc>
<doc id="872201" url="https://pl.wikipedia.org/wiki?curid=872201" title="Tromity">
Tromity

Tromity (niem. "Tromiten") – niewielka wieś w Polsce położona w województwie warmińsko-mazurskim, w powiecie bartoszyckim, w gminie Bartoszyce. Miejscowość wchodzi w skład sołectwa Kinkajmy. W latach 1975–1998 miejscowość administracyjnie należała do województwa olsztyńskiego.
Historia.
Wieś lokowana w 1346 r. na prawie chełminskim na 24 włókach. W XVI wieku część ziemi przeszła w posiadanie majątku szlacheckiego, który w 1889 r. obejmował już 407 ha. Szkoła we wsi powstała w XVIII w. W 1935 r. pracowało w niej dwóch nauczycieli a uczyło się 36 dzieci. W 1939 r. we wsi mieszkało 356 osób. W spisie z 1983 r. Tromity ujęte były łącznie z wsią Witki.

</doc>
<doc id="872205" url="https://pl.wikipedia.org/wiki?curid=872205" title="Amanda Woodward">
Amanda Woodward

Amanda Woodward jest zespołem screamo pochodzącym z Caen we Francji. Grupa powstała w 1998 na gruzach zespołów Peu Être, Hippies Of Today, Season, Soar oraz Alcatraz. Jest to, obok Daïtro, jeden z najpopularniejszych obecnie zespołów na tamtejszej scenie. Na muzykę Amandy Woodward składa się krzyczany wokal, emocjonalne gitarowe riffy, a także teksty niosące ze sobą polityczny przekaz.
Członkowie.
Nico, wspólnie z Davidem z The Apollo Program, jest założycielem wytwórni Paranoid Records, która wydaje i rozprowadza płyty Amandy Woodward, a także współpracuje z Level Plane Records. Pierre obecnie jest także basistą Aussitôt Mort, natomiast Gerome znany jest również z gry w zespołach jak Alcatraz czy Peu Être.
Dyskografia.
Inne:

</doc>
<doc id="872206" url="https://pl.wikipedia.org/wiki?curid=872206" title="Val Camonica">
Val Camonica

Val Camonica (także Valcamonica) – jedna z największych dolin środkowych Alp, we wschodniej części Lombardii, około 90 km długości. Zaczyna się od przełęczy Tonale, na 1883 m n.p.m. a kończy na Corna Trentapassi w comune z Pisogne, w pobliżu jeziora Iseo. Ma powierzchnię około 1335 km² i 118 323 mieszkańców.
Dolina ciągnie się w całej swojej długości od rzeki Oglio, która rozpoczyna się w Ponte di Legno i kończy się w jeziorze Sebino między Pisogne i Costa Volpino.
Valle Camonica wywodzi swoją nazwę od łacińskiego "Vallis Camunnorum", co oznacza „Dolina Camunni”, nazwa, którą Rzymianie określali mieszkańców (dziś nazywane są Camuni).
Prawie wszystkie doliny znajdują się w administracyjnym terytorium prowincji Brescia, z wyłączeniem Lovere, Rogno, Costa Volpino i Val di Scalve, które są częściami prowincji Bergamo.
W XVI wieku w Val Camonice miejsce miały słynne polowania na czarownice. Na stosach spłonęło wtedy kilkadziesiąt osób.

</doc>
<doc id="872215" url="https://pl.wikipedia.org/wiki?curid=872215" title="Behind the Sun">
Behind the Sun

Behind the Sun – piosenka amerykańskiego zespołu rockowego Red Hot Chili Peppers, pochodząca z wydanego w 1987 albumu "The Uplift Mofo Party Plan". 9 listopada 1992 roku utwór został wydany na singlu.
Utwór został wydany jako singel, aby promować płytę "What Hits!?". Teledysk do piosenki został nakręcony w 1992 roku. Ówczesny gitarzysta Hillel Slovak, gra w tej piosence na sitarach.

</doc>
<doc id="872224" url="https://pl.wikipedia.org/wiki?curid=872224" title="Moje miasto">
Moje miasto



</doc>
<doc id="872226" url="https://pl.wikipedia.org/wiki?curid=872226" title="Koloman Gögh">
Koloman Gögh

Koloman Gögh (ur. 7 stycznia 1948 w Kladnie, zm. 11 listopada 1995 w Gattendorfie, Austria) – czechosłowacki piłkarz i trener, posiadający także obywatelstwo węgierskie.
W latach 1977–1979 studiował na Politechnice Bratysławskiej, na wydziale chemii. W roku 1980 uzyskał także dyplom magistra Bratysławskiej Akademii Wychowania Fizycznego, co pozwoliło mu także uzyskać certyfikat trenera piłkarskiego.
Choć urodził się w znajdującym się po stronie czeskiej Kladnie, urodził się w mieszanej rodzinie słowacko-węgierskiej, a wychowywał się w położonym na Słowacji mieście Kolárovo.
Kariera zawodnicza.
Większą część kariery związany był z klubem Slovan Bratysława, gdzie wywalczył dwa tytuły mistrza Czechosłowacji (1974, 1975) i dwa Puchary Czechosłowacji. W lidze w barwach Slovana wystąpił ogółem 225 razy. W reprezentacji Czechosłowacji grał 55 razy i zdobył 1 gola. Wraz z nią zdobył Mistrzostwo Europy na Euro 1976 w Jugosławii.
Kariera trenerska.
Karierę trenerską Gögh rozpoczął jako grający trener w klubie DAC Dunajská Streda. W latach 1984–1986 był asystentem trenera Slovana Bratysława. Później pracował w austriackim SV Gols, gdzie był grającym trener aż do roku 1995, kiedy to zginął tragicznie w wypadku samochodowym podczas powrotu z meczu swojej drużyny.

</doc>
<doc id="872228" url="https://pl.wikipedia.org/wiki?curid=872228" title="Esper Uchtomski">
Esper Uchtomski

Esper Esperowicz Uchtomski (ros. "Ухтомский Эспер Эсперович") (ur. 14 sierpnia 1861 w Łomonosowie, zm. 26 listopada 1921 w Puszkinie), książę, pisarz i publicysta rosyjski.
Ukończył studia na Uniwersytecie Petersburskim. Od 1884 pracował w ministerstwie spraw zagranicznych w departamencie wyznań, zajmował się buddyzmem, położeniem Ormian itp. Towarzyszył następcy tronu Mikołajowi w podróży dookoła świata. W 1896 został redaktorem gazety "Peterburgskija Wiedomosti". Był prezesem zarządu Banku rosyjsko-chińskiego i członkiem rady Towarzystwa drogi żelaznej Mandżurskiej.

</doc>
<doc id="872229" url="https://pl.wikipedia.org/wiki?curid=872229" title="Wielotop foremny">
Wielotop foremny



</doc>
<doc id="872234" url="https://pl.wikipedia.org/wiki?curid=872234" title="Szesnastokąt foremny">
Szesnastokąt foremny

Szesnastokąt foremny – wielokąt wypukły mający szesnaście równych boków oraz szesnaście kątów o jednakowej mierze. Każdy kąt ma rozwartość 157,5°, zaś suma miar wszystkich kątów jest równa 2520°.
Pole powierzchni szesnastokąta foremnego o boku długości formula_1 wyraża się wzorem:
Szesnastokąt foremny, zgodnie z twierdzeniem Gaussa-Wantzela, jest możliwy do skonstruowania za pomocą cyrkla i linijki (liczba 16 jest naturalną potęgą dwójki).

</doc>
<doc id="872244" url="https://pl.wikipedia.org/wiki?curid=872244" title="Breaking the Girl">
Breaking the Girl

Breaking the Girl – ballada rockowa amerykańskiego zespołu Red Hot Chili Peppers, wydana w 1992 roku na singlu. Pochodzi z płyty "Blood Sugar Sex Magik". Jest melodyczną i emocjonalną balladą, dotyczącą byłej dziewczyny Anthony’ego, Carmen Hawk.
Teledysk powstał w 1992 roku, a jego reżyserem był Stéphane Sednaoui, który był odpowiedzialny również za wideoklip do innej piosenki Red Hot Chili Peppers, „Give It Away”.
Piosenka została umieszczona na kompilacji ich największych hitów, jednak teledysk nie znalazł się na DVD.
W 2005 roku, brytyjski duet Turin Brakes nagrał cover tej piosenki, który można było usłyszeć na ich płycie "The Red Moon EP".

</doc>
<doc id="872248" url="https://pl.wikipedia.org/wiki?curid=872248" title="Ptaki wędrowne">
Ptaki wędrowne



</doc>
<doc id="872250" url="https://pl.wikipedia.org/wiki?curid=872250" title="Słonki">
Słonki

1 miejscowość w Polsce:

</doc>
<doc id="872252" url="https://pl.wikipedia.org/wiki?curid=872252" title="Nie mam czasu na seks">
Nie mam czasu na seks

Nie mam czasu na seks – utwór muzyczny Marii Peszek z 2005 roku. Muzykę utworu skomponował Wojciech Waglewski, natomiast autorami tekstu są Maria Peszek i Piotr Lachmann. Był to drugi singel z debiutanckiej płyty wokalistki, "Miasto mania", wydany 15 maja 2006.
Teledysk.
Reżyserem teledysku został Tomasz Nalewajek, a autorem zdjęć Jacek Podgórski. Zdjęcia odbyły się w prosektorium 27 kwietnia 2006 i gościnnie wziął w nich udział aktor Eryk Lubos (który 10 lat później ponownie pojawił się w teledysku Peszek, tym razem do piosenki „Samotny tata”). Premiera teledysku odbyła się 5 czerwca 2006.
Wideoklip był czterokrotnie nominowany na Festiwalu Polskich Wideoklipów Yach Film 2006: za najlepszą reżyserię, najlepsze zdjęcia, najlepszą kreację aktorską oraz do nagrody Grand Prix. Ostatecznie zdobył wyróżnienia w dwóch pierwszych kategoriach.

</doc>
<doc id="872256" url="https://pl.wikipedia.org/wiki?curid=872256" title="Melchior Buliński">
Melchior Buliński

Melchior Buliński (ur. w 1810 w Chmielniku, zm. 22 maja 1877 w Sandomierzu) – polski ksiądz katolicki, profesor Historii Kościoła, wykładowca Seminarium Duchownego w Sandomierzu, historyk Sandomierza. 
W 1846 roku został zastępcą, a w 1851 – profesorem zwyczajnym Akademii Duchownej Rzymsko-Katolickiej w Warszawie (gdzie w 1854 roku mieszkał przy Rynku Nowomiejskim). Od 1862 roku prałat kustosz kapituły sandomierskiej. Znawca i miłośnik miasta Sandomierza, o którym napisał monografię, wydaną po jego śmierci w 1879 roku przez Wawrzyńca Kuklińskiego, który był egzekutorem testamentu ks. Bulińskiego. 

</doc>
<doc id="872260" url="https://pl.wikipedia.org/wiki?curid=872260" title="Alaksandr Malinouski">
Alaksandr Malinouski

Alaksandr Malinouski (biał. Аляксандр Маліноўскі, ros. Александр Малиновский, "Aleksandr Malinowski", ur. 29 kwietnia 1964 r. w Mińsku) – piłkarz ręczny i trener, mistrz świata z kadrą ZSRR, zdobywca Pucharu Europy ze SKA Mińsk. Były trener Warmii Anders Group Społem Olsztyn. Od 20 listopada 2012 roku szkoleniowiec Śląska Wrocław.
Wychowanek Ska Mińsk. Zawodnik Iskry Kielce (lata 1993-1996), Esperance Tunis, Asa Tel Awiw i MKS Końskie. Pięciokrotny mistrz ZSRR, zdobywca pucharu i dwukrotny mistrz Tunezji, dwukrotny mistrz Polski. Zaliczył 50 występów w reprezentacji ZSRR i 22 występy w reprezentacji Białorusi.
W 2002 roku został trenerem Vive Kielce. Z tym klubem zdobył w 2003 r. pierwszy raz w jego historii dublet, czyli zdobycie Mistrzostw Polski i Pucharu Polski. W sezonie 2003/2004 został zastąpiony przez Daniela Waszkiewicza i pełnił funkcję jego asystenta, lecz pod koniec tego sezonu powrócił na stanowisko trenera. Pozostawał na nim do kwietnia 2005, kiedy to zastąpił go Edward Strząbała. Później trenował klub AZS Politechnika Radom. 14 listopada 2007 roku zastąpił na stanowisku trenera Vive Kielce Aleksandra Litowskiego. Po zakończeniu sezonu 2007/2008 został zastąpiony przez Bogdana Wentę i odszedł do Dynama Mińsk.
Ma dwóch synów – Wiktora i Aleksandra (obecnie zawodnika Poloniki Kielce) oraz żonę Żannę.

</doc>
<doc id="872271" url="https://pl.wikipedia.org/wiki?curid=872271" title="Homonimy">
Homonimy



</doc>
<doc id="872276" url="https://pl.wikipedia.org/wiki?curid=872276" title="Suck My Kiss">
Suck My Kiss

Suck My Kiss – piąta piosenka na płycie "Blood Sugar Sex Magik", amerykańskiego zespołu rockowego Red Hot Chili Peppers. Piosenka w 1992 roku została wydana jako singel oraz wideoklip.
Utwór znalazł się również na płycie "Greatest Hits", będąc jedną z dwóch piosenek (obok Give It Away) reprezentujących klasyczny, funk-rockowy styl.
Piosenka została sparodiowana przez „Richard Cheese &amp; Lounge Against the Machine” na wydanej w 2000 roku płycie, "Lounge Against the Machine".
Lista utworów.
CD (1992)
7" singel (1992)

</doc>
<doc id="872277" url="https://pl.wikipedia.org/wiki?curid=872277" title="Oczaków">
Oczaków

Oczaków (ukr. "Очаків", tur. "Özі") – miasto w obwodzie mikołajowskim Ukrainy, siedziba rejonu oczakowskiego. Ludność 16 900 (2001).
Położony na półwyspie w estuarium Dniepru. Dawniej stolica jednego z sandżaków Imperium Osmańskiego.
W mieście rozwinął się przemysł spożywczy oraz odzieżowy.
Historia.
Miasto powstało w miejscu Olbii, starożytnej greckiej kolonii Miletu założonej w VI w. p.n.e.
Wiek XV.
W XV wieku należał do Wielkiego Księstwa Litewskiego. Silnie ufortyfikowany przez Polaków w okresie rządów króla Jana Olbrachta, strzegł dostępu do Limanu Dniepru. Zdobyty w 1492 r. za panowania Mengli I Gireja przez Chanat Krymski i nazwany "Kara Kermen" lub "Dżan Kerman". W 1493 zniszczył ją starosta czerkaski Bohdan Hliński i w tym samym roku wojewoda kijowski Jerzy Pac. Zbudowany tu wtedy zamek był otoczony dwoma rzędami murów na planie czworokąta i posiadał 15 baszt. U jego podnóża znajdowało się podzamcze, które było celem częstych ataków.
W lipcu 1497 r. oddziały polskie dowodzone przez Konstantego Iwanowicza Ostrogskiego rozbiły tu wojska Mehmeda I Gireja, a jego wzięły do niewoli.
Wiek XVI.
W 1523 r. został spalony przez kozackie oddziały koszowego Eustachego Daszkiewicza.
Od 1526 roku (lub od 1538 r.) we władaniu Imperium Osmańskiego pod nazwą "Aczi Kale" ("Özü Kalesi", czyli „Dnieprowa Twierdza”). Według Kroniki Marcina Bielskiego w listopadzie 1528 roku starosta chmielnicki Przecław Lanckoroński i starosta czerkaski Eustachy Daszkiewicz, ze starostami winnickim i bracławskim trzy razy pobili pod Oczakowem Tatarów. W 1529 podczas wyprawy na Oczaków, do niewoli tureckiej dostał się rotmistrz Jerzy Jazłowiecki, późniejszy hetman wielki koronny . W związku z próbami odzyskania tych terenów przez Rzeczpospolitą, Oczaków był często miejscem w pobliże którego zapędzała się polska jazda. Przykładowo w 1536 roku podczas pościgu za watahami niszczącymi okolice Bracławia do brzegów morskich dotarł starosta barski Bernard Pretwicz. W 1538 roku zaatakowany przez rycerstwo dowodzone przez Sieniawskiego. Kolejny polski najazd miał miejsce w 1541 roku. W 1542 roku starosta Pretwicz zniszczył okolice Oczakowa podczas pościgu za Tatarami, którzy złupili tereny Owrucza i Chmielnika.
Królowie Polski rościli sobie do tych terenów prawa, czego przykładem jest instrukcja z 1540 roku dla dzierżawcy winnickiego Kmitycza w sprawie rozmów z posłem tureckim gdzie napisano:
Hetman Jan Amor Tarnowski w porozumieniu z Ferdynandem Habsburgiem próbował sztucznie doprowadzić do wojny z Turcją, w związku z czym 13 października 1545 roku zorganizował napad na Oczaków starosty włodzimierskiego Fedora Sanguszkę, który wraz ze swoimi ludźmi złupił zamek i miasto i uprowadził kilkudziesięciu Tatarów. Jednak królowa Bona doprowadziła do załagodzenia konfliktu, ponieważ było to sprzeczne z aktualną pokojową polityką Rzeczypospolitej.
W 1549 roku Bernard Pretwicz wraz z Prońskim i Boguszem Koreckim ponownie zapuścił się w okolice Oczakowa i dotarł aż do Białogrodu. W 1552 roku w odwecie za zniszczenie Bracławia przez chana Dewlet Gireja wojska Pretwicza, Koreckiego, Dymitra Wiśniowieckiego i Mikołaja Sieniawskiego atakowały okolice Oczakowa. W związku z uspokojeniem się stosunków z Turcją, król Zygmunt August przeniósł słynnego już w całej Polsce starostę Pretwicza z Baru na dalszą linię obrony do Trembowli. Kolejne starcia w rejonie Oczakowa miały miejsce latach 1556, 1557 i 1558 roku, gdy atakował ten zamek Dymitr Wiśniowiecki. W dniu 10 maja 1568 roku po kolejnym ataku Tatarów podczas pościgu w rejon Oczakowa dotarło około 1000 polskich jeźdźców wojewody sieradzkiego Olbrachta Łaskiego i starosty trembowelskiego Jakuba Pretwicza (syna Bernarda).
W październiku 1584 roku miasto Oczaków złupili i spalili Kozacy, jednak nie zdołali zdobyć zamku. Spowodowało to odwetowy atak Tatarów na Podole. Korzystając z bezkrólewia po śmierci króla Stefana Batorego i wynikłego stąd rozprzężenia w grudniu 1586 roku ataman Bogdan Mikoszyński wraz ze swoimi ludźmi podpłynął na czajkach i po wziętych ze sobą drabinach zaatakował zamek i wyciął śpiącą turecką załogę.
Wiek XVII.
W 1630 r. do Oczakowa przybył wysłany do Turcji przez króla Zygmunta III Wazę polski poseł Aleksander Piaseczyński (starosta ulanowski), którego przyjął gubernator Murtaza (Mortaza) basza.
W wydanej w 1633 roku pracy pt. „Discurs o wojnie tureckiej” Szymon Starowolski proponował obsadzenie Oczakowa, zbudowanie tam polskiej floty i atakowanie Turcji także na morzu.
W 1646 roku pod Oczaków dotarł Aleksander Koniecpolski i Samuel Łaszcz, którzy złupili jego okolice.
Wiek XVIII.
W 1737 r. zdobyty przez wojska rosyjskie feldmarszałka Burkharda Christopha Münnicha. Oddany Turcji w 1739 r., a następnie rozbudowany w silną twierdzę pod kierunkiem francuskich inżynierów. W czasie wojny rosyjsko-tureckiej 1787–1792, twierdza oczakowska została zdobyta w grudniu 1788 roku po prawie półrocznym oblężeniu wojsk rosyjskich pod dowództwem Aleksandra Suworowa, Grigorija Potiomkina i dowodzącego flotą Karola von Nassau-Siegen.
Dawny meczet przy twierdzy został po jej opanowaniu przebudowany na prawosławną cerkiew św. Mikołaja (od 1842 r. – sobór).
Wiek XIX.
W czasie wojny krymskiej twierdzę opanował 17 października 1855 desant brytyjsko-francuski.
Wiek XX.
Od 1922 r. w granicach ZSRR. W latach 1941–1944 pod zarządem Rumunii jako część Transnistrii.
Od 1991 r. w granicach Ukrainy.

</doc>
<doc id="872279" url="https://pl.wikipedia.org/wiki?curid=872279" title="Koloman Gogh">
Koloman Gogh



</doc>
<doc id="872280" url="https://pl.wikipedia.org/wiki?curid=872280" title="Jacek Stopa">
Jacek Stopa

Jacek Stopa (ur. 3 stycznia 1987 we Wrocławiu) – polski szachista, mistrz międzynarodowy od 2006 roku, a od 2015 arcymistrz szachowy.
Kariera szachowa.
Jest trzykrotnym złotym medalistą mistrzostw Polski juniorów: do lat 12 (1999, Wisła), do lat 18 (2005, Łeba) oraz do lat 20 (2006, Środa Wlkp.). Oprócz tego, w roku 2005 zdobył w Środzie Wlkp. brązowy medal w kategorii do lat 20. W 2004 roku podzielił I m. (wraz z Zigurdsem Lanką) w arcymistrzowskim turnieju w Legnicy. Rok później zwyciężył (przed m.in. Moniką Soćko, Bartłomiejem Heberlą i Aleksandrem Miśtą) w otwartym turnieju w Rybniku oraz osiągnął największy sukces w karierze, zdobywając w Belfort brązowy medal na mistrzostwach świata juniorów do lat 18. W 2007 r. podzielił II m. (za Julio Becerra Rivero, wspólnie z Jesse Kraaiem) w otwartym turnieju w Coamo. W 2009 r. odniósł kolejne sukcesy, dwukrotnie dzieląc I m. w otwartych turniejach w Filadelfii (wspólnie z Alexem Lendermanem) oraz Indianapolis (wspólnie z Alexem Lendermanem, Siergiejem Kudrinem, Aleksiejem Jermolińskim, Dmitrijem Gurewiczem i Jesse Kraaiem). W 2014 r. podzielił I m. w Retimnie (wspólnie ze Zbigniewem Paklezą i Alberto Davidem) i Kolonii (wspólnie z Wadimem Małachatko) oraz podzielił II m. w Bratto (za Zbigniewem Paklezą, wspólnie z Jewgienijem Swiesznikowem i Alberto Davidem). W 2014 r. podzielił I m. (wspólnie z Milosem Perunoviciem) w Berlinie, natomiast w 2015 r. zwyciężył w turnieju "Khazar International Open" w Raszcie.
Oprócz dobrych wyników w grze klasycznej, odnosi również znaczne sukcesy w rozwiązywaniu zadań szachowych. W tej dyscyplinie zdobył w roku 2005 tytuł mistrza Europy juniorów, natomiast w 2006 zajął III miejsce w Europie w kategorii juniorów oraz VI na świecie w kategorii seniorów. Był również członkiem polskiego zespołu, który na drużynowych mistrzostwach Europy zdobył brązowy medal. Kolejny sukces odniósł w roku 2007, zdobywając w Pardubicach tytuł mistrza Europy juniorów.
Najwyższy ranking w dotychczasowej karierze osiągnął 1 marca 2015 r., z wynikiem 2544 punktów zajmował wówczas 19. miejsce wśród polskich szachistów.

</doc>
<doc id="872283" url="https://pl.wikipedia.org/wiki?curid=872283" title="Koloman Goegh">
Koloman Goegh



</doc>
<doc id="872284" url="https://pl.wikipedia.org/wiki?curid=872284" title="Magicland Dizzy">
Magicland Dizzy

Magicland Dizzy – komputerowa gra przygodowa z serii Dizzy, będąca jej czwartą częścią.
Fabuła gry.
Główny bohater to znany z pozostałych części serii jajowaty stwór zwany Dizzym. Zły czarownik Zaks porwał jego rodzinę i przyjaciół i uwięził w swojej krainie, dodatkowo uniemożliwiając im ucieczkę przez nałożenie na każdego członka ludu Yolkfolk specjalnej klątwy.
Celem gry jest uratowanie po kolei każdego uwięzionego, następnie przełamanie mocy Zaksa i ucieczka z Magiclandu.
Mini-gra: "Into Magicland".
W styczniu 1991 w magazynie CRASH zamieszczono mini-grę przygodową mającą na celu wypromowanie Dizzy 4. Należało w niej uratować zawieszonego w powietrzu przez magiczne buty siostrzeńca głównego bohatera, a następnie naprawić tajemniczy mechanizm.
Gra kończy się, gdy Dizzy używa mechanizmu by dostać się do Magiclandu. Końcowa plansza gry to zarazem pierwsza plansza Magicland Dizzy.

</doc>
<doc id="872285" url="https://pl.wikipedia.org/wiki?curid=872285" title="Peeter Danckers de Rij">
Peeter Danckers de Rij

Peeter Danckers de Rij (ur. 1583 lub 1605 w Amsterdamie, zm. 9 sierpnia 1661 w Rudnikach) – holenderski malarz epoki wczesnego baroku, od około 1635 czynny w Polsce, nadworny malarz króla Władysława IV Wazy.
Życie i twórczość.
Przybył do Polski w połowie lat 30. XVII w. Około 1635–1637 został zaangażowany przez króla Władysława IV jako portrecista w związku z szeroko zakrojonymi wówczas pracami przy ozdabianiu królewskich siedzib w ramach przygotowań do ślubu króla z Cecylią Renatą Habsburżanką. Działał w Warszawie, Gdańsku i Wilnie. Danckers portretował rodzinę królewską, przedstawicieli szlachty i patrycjatu. Tworzył wizerunki reprezentacyjne, które miały na celu ukazanie statusu portretowanego, stąd też dbałość o ukazanie przepychu ubioru i odpowiednich atrybutów, najczęściej przedstawionych na tle pejzażu.
Szczególnie piękny jest wykonany przez niego w tym okresie portret podkomorzego Adama Kazanowskiego z 1638, bogaty w soczyste czerwienie, subtelny w prowadzeniu światła, prosty w kompozycji i bezbłędny w rysunku. Około 1639 Danckers de Rij namalował konne portrety Władysława IV i Cecylii Renaty, zaś po 1649 jeszcze konny portret Jana Kazimierza do pokoju Audiencyjnego Zamku Królewskiego w Warszawie.
Był także autorem 22 ośmiokątnych portretów na blasze wyobrażających przodków i koligatów Władysława IV z rodziny Wazów, Jagiellonów i Habsburgów, określanych w dawnych inwentarzach jako „Jagiellońska familia”. Portrety te dekorowały Pokój Marmurowy Zamku Królewskiego. Z serii tej ocalało pięć portretów – trzy w Nieborowie, jeden w Moskwie i jeden w Wilnie.
Danckers przybył do Polski jako ukształtowany już artysta i wywarł ogromny wpływ na rodzime malarstwo portretowe. Większość jego obrazów nie zachowała się i znana jest tylko ze sztychów Jeremiasza Falcka i Wilhelma Hondiusa. Rozproszone prace znajdują się w kolekcjach europejskich – m.in. muzeach Brukseli, Amsterdamu, Brunszwiku, w szwedzkim Gripsholmie i duńskim Frederiksborgu, a także w Muzeum Narodowym w Gdańsku ("Portret młodego mężczyzny" z panoramą Gdańska w tle, "Portret mężczyzny" oraz "Portret kobiety" - wszystkie z ok. 1640). Jeden z najsłynniejszych portretów - wizerunek królowej Cecylii Renaty, znany do niedawna tylko ze sztychu, znaleziono w Moskwie, dokąd trafił ze zbiorów Uniwersytetu Wileńskiego.
Dorobek twórczy poświadcza techniczną sprawność artysty, ukazującego portretowanych całopostaciowo na płótnach wielkoformatowych, przy czym reprezentacyjne ujęcie łączył z konkretną obserwacją. Wiadomo, iż poza tym malował obrazy religijne; być może zajmował się też malarstwem freskowym
W Polsce malarz spędził ćwierć wieku, aż do śmierci w 1661. Artysta został napadnięty i śmiertelnie raniony w Rudnikach pod Wilnem. .

</doc>
<doc id="872287" url="https://pl.wikipedia.org/wiki?curid=872287" title="Mika (muzyk)">
Mika (muzyk)

Mika (czasem stylizowane na MIKA), właściwie Michael Holbrook Penniman, Jr. (ur. 18 sierpnia 1983 w Bejrucie) – brytyjski wokalista i kompozytor libańskiego pochodzenia.
Życiorys.
Urodził się w Bejrucie jako trzecie z pięciorga dzieci Mary Joan (z domu Mouakad) i Michaela Holbrooka Pennimana. Wychowywał się z dwiema starszymi siostrami, młodszym bratem i młodszą siostrą. Jego matka urodziła się w Nowym Jorku w rodzinie syryjskich i libańskich imigrantów, Odette Farah i John Mouakad. Babka ze strony jego matki Mika pochodziła z Bejrutu. Jego ojciec urodził się w Jerozolimie w Izraelu w rodzinie Amerykanów, Dorothy (z domu Dyar) i Williama Fredericka Pennimana III, którzy mieli angielskie pochodzenie. Kiedy miał rok, jego rodzina opuściła pochłonięty wojną kraj i przeprowadziła się do Paryża.
W wieku siedmiu lat napisał swoją pierwszą piosenkę. Dwa lata później wraz z rodziną przeprowadził się do Londynu, gdzie uczęszczał do Lycée Français Charles de Gaulle i Westminster School. Później uczęszczał do Westminster School i do Royal College of Music. Był szkolony przez profesjonalistkę opery rosyjskiej Ałłę Abłabierdyjewą. Występował w Operze Królewskiej (Royal Opera House), pisał muzykę dla Brytyjskich Linii Lotniczych i fragmenty muzyki do reklamy gum Orbit. W październiku 2006 zaliczył swój debiut radiowy, pojawiając się w audycji "Dermot O’Leary’s" w BBC Radio 2.
8 stycznia 2007 wydał singel, „Grace Kelly”, który niedługo po premierze dotarł na pierwsze miejsca list przebojów w Wielkiej Brytanii. 5 lutego 2007 zaprezentował swój debiutancki album studyjny, zatytułowany "Life in Cartoon Motion", którego okładkę stworzyła siostra piosenkarza, Yasmine „DaWack” Penniman, przy współudziale Richarda Hogg i samego Miki. Album sprzedał się na całym świecie w 19 milionach egzemplarzy. W 2008 był nominowany do pięciu nagród BRIT i otrzymał nagrodę British Breakthrough Act Award.
W marcu 2010 we Francji otrzymał tytuł Order Sztuki i Literatury za zasługi dla muzyki.
Zasiadał w jury francuskiej wersji programu "The Voice", emitowanego na kanale TF1, oraz we włoskiej wersji talent show "X-Factor".
15 czerwca 2015 wydał swój czwarty album studyjny, zatytułowany "No Place in Heaven". Promował go singlami: „Talk About You” i „Staring at the Sun”.
W 2016 pojawił się w filmie "Zoolander 2" (występ cameo).
W maju 2019 wydał singiel "Ice cream" i zapowiedział datę następnego albumu. Premiera "My Name Is Michael Holbrook" odbyła się w październiku tego samego roku.
W 2022 był jednym z prowadzących 66. Konkurs Piosenki Eurowizji w Turynie wraz z Laurą Pausini i Alessandro Cattelanem.
Życie prywatne.
W 2012 w wywiadzie dla magazynu „Instinct” oświadczył, że jest gejem. Jak dodał, inspiracjami do pisania piosenek były m.in. jego doświadczenia ze związków z mężczyznami.

</doc>
<doc id="872289" url="https://pl.wikipedia.org/wiki?curid=872289" title="Herb własny">
Herb własny

Herb własny – w heraldyce polskiej określenie herbu przysługującego tylko jedne rodzinie.
Ponieważ w Polsce istniały rody herbowe dlatego herby pojedynczych rodzin przyjęto nazywać herbem własnym. Określenie takie - ale nie nazwa! jest właściwa jako określenie kolokwialne. W literaturze genealogicznej, herbarzach (Boniecki, Uruski i innych) używane jako swoisty dodatek zaznaczający, że dana rodzina nie jest członkiem rodu herbowego.
Herbami własnymi posługiwały się rodziny wywodząca się z bojarstwa ruskiego, litewskiego, szlachty niemieckiej (zwłaszcza Śląsk, Prusy i Inflanty) oraz Tatarów. W 1413 r. podczas zawarcia unii w Horodle dokonano adopcji herbowej 47 rodów litewskich do polskich rodów heraldycznych. Większość szlachty Wielkiego Księstwa Litewskiego posługiwała się jednak herbami własnymi (np. Waga Pociejów, Korybut Wiśniowieckich), z czasem herby te w literaturze uzyskały swoje własne nazwy, na ogół związane z ich kształtem, dodawanie nazwiska jako nazwy herbu jest błędem. Również błędnie na zasadzie podobieństwa graficznego utożsamiano herb obcego pochodzenia z herbem polskim, traktując go ewentualnie jako odmianę herbu polskiego. 
Rodziny pochodzenia obcego, indygenowane w Polsce, niekiedy również rodziny nobilitowane, mieszczanie posiadający własne znaki herbowe (herby mieszczańskie) to także herby własne, gdyż w przeciwieństwie do herbów szlacheckich nie posiadały swoich nazw i były używane przez jedną rodzinę.
Herbami własnymi są herby powstałe wraz z nadaniem tytułu arystokratycznego. Jako określenie błędne, jest określanie tych herbów jako "hrabiowskiej odmianie herbu X" lub "własnej odmianie herbu X".
Literatura:

</doc>
<doc id="872290" url="https://pl.wikipedia.org/wiki?curid=872290" title="Muzeum Sportu w Olsztynie">
Muzeum Sportu w Olsztynie

Muzeum Sportu im. Mariana Tadeusza Rapackiego – olsztyńska instytucja gromadząca zbiory z dziedziny sportu.
Muzeum powstało z inicjatywy społecznej w 1988 roku. Jego pierwszą siedzibą była świetlica klubowa przy stadionie OKS (obecnie stadion OSiR-u) przy al. Piłsudskiego. Oficjalne otwarcie nastąpiło 12 maja 1989 roku. Od 14 października 2004 roku siedzibę muzeum stanowiła Hala Urania. 20 października 2009 muzeum nadano imię Mariana Tadeusza Rapackiego.
W 2021 muzeum tymczasowo przeniesiono do V Liceum Ogólnokształcącego. Po zakończeniu przebudowy Hali Urania ma wrócić do dotychczasowej siedziby.
W muzeum znajdują się eksponaty dotyczą sportowców wywodzących się z Olsztyna oraz Warmii i Mazurach.
Działy muzealne:

</doc>
<doc id="872292" url="https://pl.wikipedia.org/wiki?curid=872292" title="Ugo Ehiogu">
Ugo Ehiogu

Ugochukwu „Ugo” Ehiogu (ur. 3 listopada 1972 w Homerton w Londynie, zm. 21 kwietnia 2017) – angielski piłkarz.
Czarnoskóry obrońca reprezentował Anglię na arenie międzynarodowej. Ehiogu rozpoczął rozmowy z Rangersami po propozycji transferu skierowanej do jego poprzedniego klubu, Middlesbrough FC i 22 stycznia 2007 podpisał roczny kontrakt z "The Gers" po wypełnieniu testów medycznych. 25 stycznia formalności transferowe zostały załatwione i Ehiogu oficjalnie dołączył do Rangers.
Middlesbrough (2000-2007).
Przyszedł do Middlesbrough z Aston Villi w listopadzie 2000 za 8 milionów funtów, co było rekordem dla granatowo-bordowego zespołu Villi. Jego kariera w Boro rozpoczęła się bardzo źle, albowiem w czwartej minucie swojego debiutu uległ kontuzji, która wykreśliła go ze składu na długie miesiące. Pod dowództwem menedżera Briana Little dwa razy wywalczył z Aston Villą Puchar Ligi Angielskiej i w 1996 został pierwszy raz powołany do reprezentacji Anglii na mecz przeciwko Włochom.
Kiedy przebywał w drużynie Middlesbrough, szybko stał się pewniakiem w środku defensywy, a później partnerował kolejnemu angielskiemu internacjonałowi, Garethowi Southgate. Sezon 2003/04 „zaczął” bolesną kontuzją kolana, ale powrócił na mecz Carling Cup z Bolton Wanderers i pomógł kolegom w awansie. Stara kontuzja odnowiła mu się w sezonie następnym i Ugo musiał znowu opuścić kilkanaście ważnych meczów. Ehiogu zagrał 4 razy w reprezentacji Anglii, strzelając jednego gola.
Wypożyczenie do Leeds i transfer do Glasgow (2007).
Chętnie zgodził się na wypożyczenie do West Bromwich Albion w styczniu 2006 – WBA było klubem, w którym jako szesnastolatek zaczynał swoją karierę, jednakże transfer został anulowany, gdy kilku ważnych futbolistów M'Borough uległo kontuzjom. 23 listopada 2006 został wypożyczony na 2 miesiące do Leeds, gdzie był zawodnikiem podstawowej jedenastki, partnerując Mattowi Heathowi na środku obrony. Zdobył dwa gole, z czego jeden był trafieniem samobójczym. Kiedy wypożyczenie się skończyło, Ehiogu odszedł do Szkocji, gdzie w derbach z Celtikiem dał zwycięstwo "Niebieskim" po wspaniałym strzale przewrotką.
W styczniu 2008 na zasadzie wolnego transferu Ehiogu trafił do Sheffield United, grającego w Football League Championship.
Zmarł 21 kwietnia 2017

</doc>
<doc id="872295" url="https://pl.wikipedia.org/wiki?curid=872295" title="Władysław Kościelniak">
Władysław Kościelniak

Władysław Kościelniak (ur. 21 września 1916 w Kaliszu, zm. 13 listopada 2015 tamże) – polski malarz, grafik i rysownik, plakacista, felietonista, regionalista.
Życiorys.
Był synem Tadeusza i Agnieszki z domu Siarkiewicz. W 1935 ukończył Szkołę Handlową w Kaliszu. W latach 1937–1939 pełnił służbę wojskową w 17 Pułku Ułanów Wielkopolskich, brał udział w bitwie nad Bzurą i w obronie Warszawy. W 1947 ukończył Wyższą Szkołę Handlu Morskiego w Gdyni i rozpoczął studia w Wyższej Szkole Nauk Administracyjnych w Łodzi, po roku porzucił studia i poświęcił się rozpoczętej w 1946 niezależnej pracy artystycznej.
W latach 1951–1981 był członkiem Związku Polskich Artystów Plastyków i prezesem oddziału ZPAP w Kaliszu. W latach 1959–1961 pełnił funkcję sekretarza Społecznego Komitetu Obchodu XVIII Wieków Kalisza. Współpracował m.in. z Muzeum Okręgowym Ziemi Kaliskiej w Kaliszu, dla którego w 1954 wykonał plan aksonometryczny Kalisza w XVII–XVIII w. i makiety bram miejskich, zaś w 1972 makietę Nowego Miasta w Kaliszu w XVII–XVIII w. (w skali 1:200), uzupełnioną w 1985 o makietę Toruńskiego Przedmieścia i Wrocławskiego Przedmieścia.
Uprawiał drzeworyt, akwafortę, suchą igłę, litografię, miedzioryt, monotypię, sgraffito oraz techniki mieszane. Prace Kościelniaka znajdują się w zbiorach muzealnych i kolekcjach prywatnych w kraju i za granicą.
Władysław Kościelniak był autorem ponad 1150 felietonów „Wędrówki ze szkicownikiem” publikowanych w tygodniku „Ziemia Kaliska” i ponad 100 innych publikacji wzbogaconych rysunkami, w których dokumentował historię zabytków Kalisza i Kaliskiego.
Był bratem Mieczysława i Tadeusza, ojcem Cypriana.
Został pochowany na Cmentarzu Miejskim w Kaliszu.
Jego spuściznę archiwalną przechowuje Książnica Pedagogiczna im. Alfonsa Parczewskiego w Kaliszu i Archiwum Państwowe w Kaliszu.

</doc>
<doc id="872296" url="https://pl.wikipedia.org/wiki?curid=872296" title="Mamba Jamesona">
Mamba Jamesona

Mamba Jamesona ("Dendroaspis jamesoni") – gatunek jadowitego węża z rodziny zdradnicowatych, zamieszkujący lasy tropikalne środkowej i zachodniej części Afryki.
Głowa duża, oko z okrągłą źrenicą, ciało cienkie, sprężyste, ubarwienie głowy i ciała zielone lub oliwkowozielone, poszczególne łuski z wąską, czarną obwódką, ogon czarny, brzuch żółty lub żółtozielony. Prowadzi nadrzewny tryb życia. Żywi się ptakami i drobnymi ssakami, podobnie jak inne mamby często pustoszy kolonie wikłaczy. Jajorodna. Samica składa 6-14 jaj. Osiąga 200 cm długości. Jadowita, jad silny, zbliżony do jadu kobr. Ze względu na możliwość ugryzienia w górne części ciała, ukąszenie bardzo niebezpieczne.

</doc>
<doc id="872299" url="https://pl.wikipedia.org/wiki?curid=872299" title="Łukasz Czuma">
Łukasz Czuma

Łukasz Ignacy Czuma (ur. 9 czerwca 1935 w Zakopanem, zm. 31 maja 2012 w Lublinie) – prof. zw. doktor habilitowany ekonomii, wykładowca Katolickiego Uniwersytetu Lubelskiego.
Życiorys.
Działacz niepodległościowej i antykomunistycznej organizacji Ruch oraz uczestnik Ruchu Obrony Praw Człowieka i Obywatela. W latach 1958–1990 był obserwowany przez SB jako figurant „Żebrak” w ramach operacji „Ciemnogród” (KUL), operacji „Omega” (Ruch) i „Omega II” (ROPCiO). W okresie 1970–1971 przebywał w Centralnym Więzieniu MSW w Warszawie podejrzany o przynależność do Ruchu. Po jego opuszczeniu szykanowano go w rozmaity sposób (m.in. „zatrzymania”, odmowa paszportu).
Kandydował bez powodzenia do Sejmu w wyborach parlamentarnych w 1991 z list Chrześcijańskiej Demokracji, a także w wyborach parlamentarnych w 2001 z listy Prawa i Sprawiedliwości.
W dniu 16marca 2007 odznaczony Krzyżem Komandorskim Orderu Odrodzenia Polski przez prezydenta Lecha Kaczyńskiego za wybitne zasługi na rzecz przemian demokratycznych w Polsce. W 1996 otrzymał Złoty Krzyż Zasługi.
Był synem Ignacego Czumy, bratankiem Waleriana Czumy, bratem Andrzeja, Benedykta, Huberta i Jerzego Czumów.
Kariera naukowa.
Był także pracownikiem naukowym Wyższej Szkoły Służby Społecznej im. ks. Franciszka Blachnickiego w Suwałkach, Wyższej Szkoły Zarządzania i Przedsiębiorczości im. Bogdana Jańskiego w Łomży, Państwowej Wyższej Szkoły Techniczno-Ekonomicznej im. ks. Bronisława Markiewicza w Jarosławiu (gdzie pełnił funkcję prorektora), Wyższej Szkoły Menedżerskiej w Legnicy oraz Wydziału Zamiejscowego w Tarnowie Wyższej Szkoły Biznesu – National Louis University.

</doc>
<doc id="872308" url="https://pl.wikipedia.org/wiki?curid=872308" title="Pradolina Redy-Łeby">
Pradolina Redy-Łeby

Pradolina Redy-Łeby (kaszb. "Pradolëzna Łebë-Redë") (313.46) – mezoregion fizycznogeograficzny w północnej Polsce, najwyraźniejsza na Pobrzeżach Południowobałtyckich pradolina, którą odpływały wody w okresie zanikania na terenie Polski zlodowacenia bałtyckiego.
Pradolina ma około 90 km długości i 353 km² powierzchni, przy czym rozszerza się w kierunku zachodnim i południowo-zachodnim od 1,2 km w okolicy Wejherowa do 5,5 km u wylotu na Wybrzeże Słowińskie.
Dziś spadek dna doliny skierowany jest w dwóch kierunkach: Reda płynie na wschód do Zatoki Puckiej, Łeba uchodzi w kierunku jeziora Łebsko. Dział wodny pod Strzebielinem leży na wysokości 40 m n.p.m., na stożku napływowym osadzonym przez spływającą z wzniesień pojeziernych Łebę. Dolne części pradolin są zatorfione. Pradolina oddziela wybrzeże Słowińskie i pobrzeże Kaszubskie od pojezierzy Bytowskiego i Kaszubskiego.

</doc>
<doc id="872311" url="https://pl.wikipedia.org/wiki?curid=872311" title="Stéphane Sednaoui">
Stéphane Sednaoui

Stéphane Sednaoui (ur. 27 lutego 1963 w Paryżu, we Francji) jest fotografem i reżyserem.
Gwiazdami, jakie fotografował w swojej karierze były: Kylie Minogue, Björk, Claire Danes, Liv Tyler, Courtney Love, Salma Hayek, Richard Pryor, Robert Mitchum i Billy Wilder. We wczesnych latach 90. zaistniał także jako reżyser wideoklipów.
Życie prywatne.
Artysta w przeszłości był związany z Kylie Minogue i Björk. Jest ojcem pierwszego dziecka Laetity Casty, Sahteene.

</doc>
<doc id="872314" url="https://pl.wikipedia.org/wiki?curid=872314" title="Pieczęć Nevady">
Pieczęć Nevady



</doc>
<doc id="872321" url="https://pl.wikipedia.org/wiki?curid=872321" title="Giovanni Bovio">
Giovanni Bovio

Giovanni Bovio (ur. 6 lutego 1837 w Trani, zm. 15 kwietnia 1903 w Neapolu), prawnik, filozof i polityk włoski.
Profesor prawa publicznego w Neapolu, deputowany od 1873 roku był przywódcą stronnictwa republikańskiego.

</doc>
<doc id="872325" url="https://pl.wikipedia.org/wiki?curid=872325" title="Związek Wyzwolenia Ukrainy">
Związek Wyzwolenia Ukrainy

Związek Wyzwolenia Ukrainy, ukr. Союз визволення України (SWU) – ukraińska organizacja polityczna, utworzona 4 sierpnia 1914 we Lwowie przez politycznych emigrantów ukraińskich z terenów Imperium Rosyjskiego.
Większość członków ZWU stanowili naddnieprzańscy socjaliści, którzy schronili się w Galicji wskutek stołypinowskich represji. Początkowo organizacji przewodniczyli Dmytro Doncow i Mykoła Zalizniak.
Działalnością ZWU kierowało prezydium w składzie: Ołeksandr Skoropys-Jołtuchowskyj, Wołodymyr Doroszenko, Andrij Żuk, Marijan Mełenewśkyj, którym pomagali galicyjscy i bukowińscy działacze różnych organizacji: Stepan Smal-Stocki, Roman Smal-Stocki, Wasyl Simowycz, Mychajło Wozniak, Bohdan Łepki, Mychajło Łozynśkyj, Łew Hankewycz, Mykoła Hankewycz, Iwan Krypjakewycz, Stepan Rudnyćkyj i inni. Centrum działania ZWU był początkowo przez krótki czas Lwów, a od końca sierpnia 1914, w związku z rosyjską ofensywą w Galicji, Wiedeń.
Do 1915 roku działalność Związku Wyzwolenia Ukrainy była finansowana przez Ministerstwo Spraw Zagranicznych Austro-Węgier, od 1915 przez MSZ Cesarstwa Niemieckiego.
Organizacja stawiała na przegraną Rosji z Państwami Centralnymi. Jej celem było zbudowanie w oparciu o Austro-Węgry i Niemcy niepodległego państwa ukraińskiego, składającego się z ziem zdobytych na Rosji. Co do terenów ukraińskich w składzie monarchii austro-węgierskiej, liczono na przekształcenie tych ziem w osobny kraj koronny. W dalszej perspektywie planowano ich połączenie w federację.
Przystąpienia do ZWU odmówili Mychajło Hruszewski i Symon Petlura, którzy byli przekonani o porażce państw centralnych.
ZWU prowadził ożywioną działalność polityczną i kulturalno-oświatową wśród jeńców ukraińskich w obozach Austrii i Niemiec. W 1917 dzięki jej działalności udało się z nich uformować dwie dywizje: "Synożupannyki" ("Błękitna Dywizja") i "Sirożupannyki" ("Szara Dywizja") – nazwy pochodzą od koloru mundurów.
ZWU formalnie zlikwidowano 1 maja 1918.

</doc>
<doc id="872330" url="https://pl.wikipedia.org/wiki?curid=872330" title="Rym żeński">
Rym żeński

Rym żeński – rym polegający na zgodności brzmienia samogłosek przedostatniej i ostatniej sylaby (minimum półtorej sylaby od końca); towarzyszy mu akcent paroksytoniczny (przypadający na przedostatnią sylabę wyrazu).
&lt;poem&gt;
"Uśmiechnęła się. Popatrzyła."
"Spał jak ciemna w polu mogiła."
Julian Tuwim, "Z wierszy o Małgorzacie"
oraz:
&lt;/poem&gt;
&lt;poem&gt;
wo da - u ro da, 
sza fa - ży ra fa, 
za gro da - na gro da.
&lt;/poem&gt;
W wersyfikacji polskiej rym żeński zdecydowanie góruje nad męskim. W epoce staropolskiej (XVI–XVIII wiek) panował niemal niepodzielnie. Rym żeński jest też typowy dla wersyfikacji włoskiej:
&lt;poem&gt;
Voi ch’ascoltate in rime sparse il suono
di quei sospiri ond’io nudriva ’l core
in sul mio primo giovenile errore
quand’era in parte altr’uom da quel ch’i’ sono,
del vario stile in ch’io piango et ragiono
fra le vane speranze e ’l van dolore,
ove sia chi per prova intenda amore,
spero trovar pietà, nonché perdono.
Ma ben veggio or sì come al popol tutto
favola fui gran tempo, onde sovente
di me medesmo meco mi vergogno;
et del mio vaneggiar vergogna è ’l frutto,
e ’l pentersi, e ’l conoscer chiaramente
che quanto piace al mondo è breve sogno.
(Francesco Petrarca, Sonet I).
&lt;/poem&gt;

</doc>
<doc id="872335" url="https://pl.wikipedia.org/wiki?curid=872335" title="Rym męski">
Rym męski

Rym męski:
dlatego jest nazywany również rymem półzgłoskowym.
W wersyfikacji polskiej rym męski występuje o wiele rzadziej niż żeński. Podobnie się dzieje w poezji włoskiej. W wersyfikacji rosyjskiej i niemieckiej oba typy rymów są równouprawnione, a w metryce angielskiej rym męski zdecydowanie dominuje. W wersyfikacji czeskiej rym męski tworzą – jak podaje Jacek Baluch – nie tylko słowa jednosylabowe, ale także akcentowane na sylabie pierwszej wyrazy trójsylabowe. W początkowym fragmencie "Siódmej elegii" Jiřego Ortena dwa razy słowo jednosylabowe rymuje się z trójsylabowym:
Używanie, a zwłaszcza nadużywanie rymów męskich w wierszu polskim jest przeważnie ostro krytykowane. Po rym męski sięgali zwłaszcza przedstawiciele Młodej Polski, jak na przykład Kazimierz Przerwa-Tetmajer 

</doc>
<doc id="872348" url="https://pl.wikipedia.org/wiki?curid=872348" title="Devdas (film 2002)">
Devdas (film 2002)

Devdas (hindi: देवदास, "Devdās"; urdu: دیوداس) – indyjski film wyreżyserowany na podstawie powieści Sharat Chandra Chattopadhyaya w 2002 roku przez Sanjay Leela Bhansali. W rolach głównych sławni indyjscy aktorzy Shah Rukh Khan, Aishwarya Rai i Madhuri Dixit. Jest to historia człowieka, który za słabość w decydującym momencie zapłacił zatratą siebie, dwukrotnie rozminął się z miłością nie umiejąc jej przyjąć.
Opis fabuły.
Devdasa, syna bogatych rodziców od dziecka łączy szczególna więź z Paro, dziewczynką z sąsiedztwa. Spędzają ze sobą szczęśliwi całe dni aż do momentu, gdy ojciec decyduje się wysłać dziesięcioletniego chłopca do Londynu. Wraca stamtąd dopiero jako dorosły wykształcony człowiek, prawnik. Wracającego oczekuje niecierpliwie cała rodzina. Szczególnie matka. Tym większe jest rozczarowanie, gdy Devdas (Shah Rukh Khan) najpierw idzie przywitać się z latami niewidzianą Paro (Aishwarya Rai). Oboje nadal czują się połączeni głęboką więzią miłości, nawet jeśli droczą się chwilami drażniąc siebie, ale dla rodziców Devdasa ślub z Paro nie wchodzi w grę. Byłby mezaliansem, ponieważ matka Paro Sumitra (Kiron Kher) była kiedyś tancerką. Dochodzi do spotkania obu matek, podczas którego Sumitra zostaje publicznie upokorzona przez matkę Devdasa. Zraniona tym przysięga wkrótce wydać za mąż Paro za człowieka z rodziny bogatszej i o wyższym statusie społecznym niż rodzina Devdasa. Uczucia Paro i Devdasa przestają się liczyć dla ich rodziców. Króluje pragnienie zemsty, władza i nienawiść ze strony rodziców i posłuszeństwo wobec nich ze strony dzieci. Devdas z szacunku dla zdania rodziców rezygnuje z walki o małżeństwo z Paro. Wzburzony opuszcza dom rodzinny. Paro posłuszna swoim rodzicom i odrzucona przez ukochanego zostaje wydana za mąż. Dopiero jej ślub uświadamia Devdasowi głębokość straty. Pogrąża się on w rozpaczy nie mogąc już odwrócić swoich decyzji. Szuka zapomnienia w winie i obecności zakochanej w nim do szaleństwa pięknej kurtyzany Chandramukhi (Madhuri Dixit), której okazuje pogardę. Rozdarty między miłością do kobiety, z którą nie może być a miłością do kobiety, której nie chce, Devdas szuka w alkoholu śmierci.

</doc>
<doc id="872356" url="https://pl.wikipedia.org/wiki?curid=872356" title="Brzykczy">
Brzykczy



</doc>
<doc id="872359" url="https://pl.wikipedia.org/wiki?curid=872359" title="Le Moustier">
Le Moustier

Le Moustier – stanowisko archeologiczne znajdujące się na terenie Francji, w Peyzac-le-Moustier w departamencie Dordogne. Badane było już od początków XX wieku przez wielu archeologów, m.in. Jeana-Philippe'a Rigauda czy Denisa Peyron'ego. Najstarsze ślady pobytu człowieka w tej jaskini pochodzą sprzed ok. 287 tys. lat.

</doc>
<doc id="872361" url="https://pl.wikipedia.org/wiki?curid=872361" title="René Boylesve">
René Boylesve

René Boylesve, MAF ʀəne bwalɛv, właśc. René Marie Auguste Tardiveau, MAF ʀəne maʀi ogüst taʀdivo (ur. 14 kwietnia 1867 w La Haye-Descartes, zm. 14 stycznia 1926 w Paryżu) – francuski powieściopisarz.
Kształcił się w Paryżu w Szkole nauk politycznych i szkole Luwru. Był członkiem Akademii francuskiej. Pochowany na Cmentarzu Passy.

</doc>
<doc id="872362" url="https://pl.wikipedia.org/wiki?curid=872362" title="Megalityczne świątynie Malty">
Megalityczne świątynie Malty

Megalityczne świątynie Malty – megalityczne budowle położone na wyspach Malta i Gozo w Republice Malty. 
Czas powstania.
Budowle wzniesione zostały w okresie 3500–2500 p.n.e. i zaliczają się do najstarszych budowli kamiennych na świecie. Najpierw wznoszono sarkofagi i wolnostojące bloki skalne – okresy Skorba (ok. 4500–4100 p.n.e.) i Zebbug (ok. 4100–3800 p.n.e.), następnie budowano świątynie i kompleksy cmentarzy – okres Ġgantija (ok. 3600–3000 p.n.e.), później świątynie rozbudowywano – okres Tarxien (ok. 3000–2500 p.n.e.), finalnie opuszczono je w okresie Cmentarza Tarxien 2500–1500 p.n.e.
Opis.
Wiele budowli zostało wzniesionych na planie przypominającym trójlistną koniczynę z 3-6 apsydami. Prawie wszystkie z budowli mają wklęsłe fasady, większość zbudowana jest z wielkich, obrobionych bloków skalnych. Wiele z budowli pokrywają reliefy.
Niewiele wiadomo na temat ich budowniczych. Sposób ich budowy oraz przeznaczenie nie są do końca znane. Najprawdopodobniej budowle te były świątyniami – o czym mają świadczyć obecność zdobionych ołtarzy oraz brak śladów pochówków. Najstarszym i najlepiej zachowanym kompleksem jest Ġgantija a najbardziej wyszukanym architektonicznie – Tarxien.
W 1980 roku kompleks Ġgantija został wpisany na listę światowego dziedzictwa UNESCO. Wpis ten rozszerzono w 1992 roku o kolejne pięć obiektów tego typu w Republice Malty. 

</doc>
<doc id="872363" url="https://pl.wikipedia.org/wiki?curid=872363" title="Esterazy">
Esterazy

Esterazy (EC 3.1) – grupa enzymów z klasy hydrolaz rozkładających wiązania estrowe na kwasy i alkohole. Klasyfikacja esteraz:

</doc>
<doc id="872372" url="https://pl.wikipedia.org/wiki?curid=872372" title="Peter Arntz">
Peter Arntz

Petrus Wilhelmus „Peter” Arntz (ur. 5 lutego 1953 w Leuth) – piłkarz holenderski grający na pozycji pomocnika.
Kariera klubowa.
Pierwszym klubem w karierze Arntza był Go Ahead Eagles z miasta Deventer. W barwach tego czterokrotnego mistrza Holandii zadebiutował jeszcze w 1970 roku mając 17 lat. W początkowych latach kariery miał jednak problemy z przebiciem się do składu i grał głównie jako rezerwowy. W podstawowej jedenastce Go Ahead Eagles Arntz zaczął grać w sezonie 1973/ 1974 i wtedy był jednym z najskuteczniejszych graczy swojej drużyny, gdy zdobył 9 goli w lidze, a w sezonie 1974/1975 – 7. W Go Ahead Eagles Arntz grał do 1976 r., klub w tym okresie był jednak jedynie średniakiem ligowym i nie osiągnął żadnych sukcesów.
Od lata 1976 Arntz był zawodnikiem jednej z czołowych drużyn Holandii, AZ Alkmaar. W 1978 roku zespół z Arntzem w pomocy wywalczył swój pierwszy w historii Puchar Holandii. Na kolejne sukcesy drużyna musiała czekać do 1981 roku, kiedy to jedyny raz w swojej historii została mistrzem Holandii (32 mecze i 3 gole Arntza), do tego dokładając kolejny puchar kraju. AZ dobrze spisał się także w Pucharze UEFA docierając aż do finału, w którym przegrał z Ipswich Town w dwumeczu (0:3, 4:2). W 1982 roku Peter po raz trzeci poprowadził AZ do zwycięstwa w krajowym pucharze, a rok później odszedł z drużyny po 8 latach gry w niej. W klubie z Alkmaaru Arntz grał do roku 1985 i wtedy w wieku 32 lat zakończył piłkarską karierę. Po jej zakończeniu został jednym ze scoutów w AZ.
Kariera reprezentacyjna.
W reprezentacji Holandii Arntz zadebiutował 30 kwietnia 1975 w przegranym 0:1 meczu z Belgią. Rok później znalazł się w kadrze na Mistrzostwa Europy w Jugosławii. Tam był jednak rezerwowym zawodnikiem drużyny i wystąpił w jednym meczu, o 3. miejsce, wygranym 3:2 po dogrywce z Jugosławią. W reprezentacji Holandii Arntz wystąpił w 5 meczach i nie zdobył żadnego gola.

</doc>
<doc id="872382" url="https://pl.wikipedia.org/wiki?curid=872382" title="Pytałowo">
Pytałowo

Pytałowo (, ) – miasto w obwodzie pskowskim Federacji Rosyjskiej, stolica rejonu pytałowskiego. Ludność 5348 (2018).
Znajduje się tu stacja kolejowa Pytałowo, położona na linii dawnej Kolei Warszawsko-Petersburskiej.
Historia.
W 1920 roku, mocą traktatu ryskiego, miejscowość wraz z okolicznymi terenami przypadła Łotwie. Nazwane "Jaunlatgale" (1925-1938), następnie "Abrene" (1938-1945).
Po zakończeniu II wojny światowej i aneksji Łotwy, ZSRR wyłączył okręg Abrene z Łotewskiej Socjalistycznej Republiki Radzieckiej i przyłączył go do Rosyjskiej Federacyjnej Socjalistycznej Republiki Radzieckiej. Po rozpadzie ZSRR w 1991 roku, terytorium to było kością niezgody pomiędzy Łotwą i Federacją Rosyjską. 

</doc>
<doc id="872383" url="https://pl.wikipedia.org/wiki?curid=872383" title="Stephane Sednaoui">
Stephane Sednaoui



</doc>
<doc id="872384" url="https://pl.wikipedia.org/wiki?curid=872384" title="Rene Boylesve">
Rene Boylesve



</doc>
<doc id="872387" url="https://pl.wikipedia.org/wiki?curid=872387" title="Jaunlatgale">
Jaunlatgale



</doc>
<doc id="872390" url="https://pl.wikipedia.org/wiki?curid=872390" title="Abrene">
Abrene



</doc>
<doc id="872395" url="https://pl.wikipedia.org/wiki?curid=872395" title="Francois Girardon">
Francois Girardon



</doc>
<doc id="872396" url="https://pl.wikipedia.org/wiki?curid=872396" title="Tejstymy (jezioro)">
Tejstymy (jezioro)

Tejstymy – jezioro w Polsce, położone na terenie gmin Kolno i Biskupiec w powiecie olsztyńskim, województwo warmińsko-mazurskie, o powierzchni 199 ha. Ma kształt prostokąta z zatokami w południowej i północnej części. Pośrodku jeziora zalesiona wyspa o powierzchni 12 ha.
Miejscowości nad jeziorem Tejstymy: Biesowo, Biesówko, Tejstymy.

</doc>
<doc id="872397" url="https://pl.wikipedia.org/wiki?curid=872397" title="Bartošovice v Orlických horách">
Bartošovice v Orlických horách

 Bartošovice v Orlických horách – wieś przygraniczna w Czechach, w kraju kralovohradeckim.
Duża, górska wioska, położona na południowy zachód od Długopola-Zdroju nad prawym brzegiem Dzikiej Orlicy w Dolinie Dzikiej Orlicy w południowo-wschodniej części Gór Orlickich czes. "Orlicke hory" na wysokości od 590 do 720 m n.p.m. przy granicy z Polską – znany zimowy rejon rekreacyjny.
Jest to długa rozciągnięta wieś łańcuchowa charakteryzująca się wąską i luźną zabudową budynków, położonych po obu stronach drogi. W dolnej części wsi zabudowa jest skupiona. We wsi zachowało się kilka obiektów budownictwa sudeckiego z XIX wieku, kościół barokowy z pierwszej połowy XVIII wieku.

</doc>
<doc id="872399" url="https://pl.wikipedia.org/wiki?curid=872399" title="Niemieckie imperium kolonialne">
Niemieckie imperium kolonialne



</doc>
<doc id="872400" url="https://pl.wikipedia.org/wiki?curid=872400" title="Janos Marschalko">
Janos Marschalko



</doc>
<doc id="872401" url="https://pl.wikipedia.org/wiki?curid=872401" title="Erno Rubik">
Erno Rubik



</doc>
<doc id="872403" url="https://pl.wikipedia.org/wiki?curid=872403" title="Jean de Béthencourt">
Jean de Béthencourt

Jean de Béthencourt (ur. 1362 w Grainville-la Teinturière, zm. 1425 tamże) – francuski żeglarz, zdobywca połowy archipelagu Wysp Kanaryjskich.
Życiorys.
Urodził się w szlacheckiej rodzinie z Normandii jako syn Marie de Bracquemont i Jeana de Béthencourta. W 1392 ożenił się z Jeanne de Fayel, ale to małżeństwo pozostało bezdzietne. Od 1387 rozbudował i umocnił rodzinny zamek w Grainville-la Teinturière. Jednak popadł w niełaskę u króla i sytuacja finansowa Béthencourta pogorszyła się znacznie. Z tego powodu nawiązał kontakty z królem hiszpańskim, który polecił mu podbój Wysp Kanaryjskich (m.in. z powodu występowania na tych wyspach owadów, dostarczających naturalnego barwnika – purpury). Béthencourt także zamierzał wzbogacić się na podboju wysp. Oficjalnym powodem wyprawy była chrystianizacja pogańskich mieszkańców wysp – Guanczów.
W 1401 Béthencourt sprzedał swój dom w Paryżu za 200 franków w złocie, co pozwoliło mu w większej części sfinansować wyprawę. Statki wypłynęły z La Rochelle w maju 1402.
Podbój Wysp Kanaryjskich.
Podbój wysp rozpoczął się 1 czerwca 1402, kiedy Béthencourt wraz z towarzyszami wyprawy: Gadiferem de la Salle, ks. Pierre’em Bontierem i ks. Jeanem Le Verrierem zajęli małą wyspę La Graciosa.
Zdobycie Lanzarote.
W końcu lipca 1402 Béthencourt wraz z niewielką liczbą żołnierzy przybił do wyspy Lanzarote. Początkowo kontakty z Guanczami miały pokojowy charakter, Béthencourt wziął nawet ze sobą 2 tubylców, którzy znali trochę język hiszpański i służyli mu jako tłumacze. Z pomocą króla Titeroygatra, Luisa de Guardafía, zbudował pierwszą twierdzę na wyspie: Fort Rubicón. Béthencourt pozostawił w niej niewielki garnizon, a sam wrócił do Hiszpanii, aby zebrać więcej żołnierzy. Tymczasem na Lanzarote Hiszpanie zaczęli porywać Guanczów i wysyłać ich jako niewolników do Hiszpanii. Wywołało to wrogość Guanczów, którzy zaczęli zabijać najeźdźców. Hiszpanie wykorzystali konflikty między Guanczami, aby opanować wyspę i skłonić jej króla do przyjęcia chrztu. Gdy Béthencourt wrócił na wyspę, była ona już całkowicie w hiszpańskim posiadaniu. Benedykt XIII ustanowił pierwsze biskupstwo na Lanzarote, którego biskupem został Alfonso Sanlúcar de Barrameda.
Zdobycie Fuerteventury.
Ta wyspa, podobnie jak Lanzarote, była półpustynna, słabo zaludniona a ponadto podzielona na dwa królestwa Guanczów: Maxorata (z królem Guize) i Gandía (z królem Ayoze) i stanowiła łatwą zdobycz. Bazą do napaści na wyspę był Fort Rubicón na Lanzarote. W podboju pomagał były król Lanzarote- Guardafía i wielu jego Guanczów. W 1404 Béthencourt wylądował na wyspie z większym oddziałem wojska, pojmał wielu jeńców i zbudował tam dwa forty: Rico Roque i Valtarajal. 18 stycznia 1405 król Guize i jego dworacy przyjęli chrzest, a 25 stycznia uczynił to samo król Ayoze i jego poddani. Béthencourt zbudował nowe miasto, nazwane od jego nazwiska Betancuria, które wiele lat było stolicą wyspy. W 1405 Béthencourt wrócił do Francji, żeby zebrać fundusze na rozwój nowej kolonii; jeszcze w tym samym roku wrócił na Lanzarote.
Podbój La Gomery.
Wyspa La Gomera, chociaż niewielka i słabo zaludniona, była szczególnie trudna do opanowania z powodu trudnego, górzystego terenu, w którym łatwo ukrywali się Guanczowie, należący do czterech tubylczych klanów-królestw: Agana (z królem Alguabozeque), Hipalán (z królem Alhagal), Malaqua (z królem Aberbequeye) i Orone (z królem Masege). Z wielką trudnością Béthencourt w 1404 podbił terytorium Agany i Hipalán. Pozostałe dwa królestwa zachowały niepodległość przez następnych 80 lat i zostały przyłączone do Hiszpanii pokojowo.
Zdobycie El Hierro.
W 1405 Béthencourt przybił do zatoki Bahía de Naos. Najmniejsza i słabo zaludniona wyspa archipelagu została szybko zdobyta bez walki. Béthencourt przywiózł ze sobą króla tej wyspy- Armiche, którego wcześniej porwali piraci. Béthencourt obiecał mu wolność, jeśli zgodzi się oddać wyspę. Jednak zaraz po sporządzeniu paktu kazał uwięzić króla i jego poddanych jako niewolników.
Pozostałe wyspy.
W ciągu zaledwie 4 lat Béthencourt podbił połowę Wysp Kanaryjskich. Niezdobyte pozostały największe i najbogatsze wyspy. W październiku 1405 Béthencourt próbował podbić Gran Canarię i La Palmę jednak opór Guanczów był zbyt silny. Te dwie wyspy oraz Teneryfę zdobył dopiero Alonso Fernández de Lugo po wielu krwawych walkach, które całkowicie zniszczyły kulturę Guanczów.
Po podboju.
Béthencourt wrócił do Europy 15 grudnia 1406 jako człowiek praktycznie zrujnowany, który na podbojach nie zdobył spodziewanego bogactwa. Musiał jednak zapłacić swoim żołnierzom. W tym celu za pomocą intryg zdobył dla siebie wyłączne prawa do wysp. Jego siostrzeniec Maciot de Béthencourt zarządzał El Hierro i Lanzarote i ożenił się z córką (Teguise) byłego króla Guardafíi. Jednak już w 1415 Maciot stracił władzę nad wyspami na rozkaz króla Hiszpanii.
Jean de Béthencourt próbował sprzedać swoje prawa do wysp (z wyjątkiem Fuerteventury, która miała pozostać jego ziemią dziedziczną). W 1419 przekazał wyspy w lenno królowi Anglii. Po audiencji u papieża wrócił do Paryża, a następnie do swojej rodzinnej miejscowości, gdzie zmarł i został pochowany w miejscowym kościele.

</doc>
<doc id="872404" url="https://pl.wikipedia.org/wiki?curid=872404" title="Gaston Boissier">
Gaston Boissier

Gaston Boissier (ur. 15 sierpnia 1823 w Nîmes, zm. 10 czerwca 1908 Viroflay) – francuski historyk i filolog.
W 1856 r. doktoryzował się z zakresu nauk humanistycznych. Profesor Collège de France w Paryżu. Od 8 czerwca 1876 r. był członkiem Akademii Francuskiej (fotel 26), a od 2 maja 1895 r. był jej sekretarzem.
Odznaczony Legią Honorową w klasie Wielkiego Oficera.

</doc>
<doc id="872405" url="https://pl.wikipedia.org/wiki?curid=872405" title="Jean de Bethencourt">
Jean de Bethencourt



</doc>
<doc id="872406" url="https://pl.wikipedia.org/wiki?curid=872406" title="Tarxien">
Tarxien

Tarxien, Ħal Tarxien – jedna z jednostek administracyjnych na Malcie. Tarxien zamieszkuje około 7,8 tysiąca osób (stan z roku 2005).
Znajduje się tutaj stanowisko archeologiczne Świątynie Tarxien, w 1992 roku wpisane na listę światowego dziedzictwa UNESCO. 

</doc>
<doc id="872407" url="https://pl.wikipedia.org/wiki?curid=872407" title="Hal Tarxien">
Hal Tarxien



</doc>
<doc id="872408" url="https://pl.wikipedia.org/wiki?curid=872408" title="Betel (organizacja)">
Betel (organizacja)

Betel – międzynarodowy ruch dobroczynny założony w Polsce w 1990 przez Andrzeja Kalinowskiego. Organizacja opiera się na zasadach wolontariatu, a głównym celem jej działań jest opieka nad osobami niepełnosprawnymi ruchowo i intelektualnie, chorymi, starszymi, dziećmi i młodzieżą z terenów wiejskich i najuboższych, a także pomocą dla ludzi z krajów biednych. Organizacja opiera się na nauce Kościoła katolickiego, ale ma charakter ekumeniczny i międzyreligijny.
Mass media.
Organizacja promuje się głównie w lokalnych katolickich rozgłośniach radiowych (Radio Fiat i Radio Jasna Góra). Ponadto istnieją cykliczne audycje poświęcone Organizacji w innych rozgłośniach w kraju, na Ukrainie, w Stanach Zjednoczonych i rozgłośniach internetowych.

</doc>
<doc id="872412" url="https://pl.wikipedia.org/wiki?curid=872412" title="Hal-Tarxien">
Hal-Tarxien



</doc>
<doc id="872413" url="https://pl.wikipedia.org/wiki?curid=872413" title="Rezerwat przyrody Wyspa Ostrów Mały">
Rezerwat przyrody Wyspa Ostrów Mały

Rezerwat przyrody Wyspa Ostrów Mały – projektowany florystyczno-leśny rezerwat przyrody na obszarze Wdzydzkiego Parku Krajobrazowego (o powierzchni 27,6 ha). Rezerwat obejmuje znajdującą się na akwenie jeziora Wdzydze wyspę Ostrów Mały. Wyspa w całości jest porośnięta borem sosnowym będącym ostoją rzadkich gatunków ptaków. Występują tu również stanowiska rzadkich w regionie roślin takich jak kokorycz pusta, kokorycz wątła i lilia złotogłów. Najbliższe miejscowości to Przytarnia i Wdzydze Tucholskie.

</doc>
<doc id="872414" url="https://pl.wikipedia.org/wiki?curid=872414" title="Ħal-Tarxien">
Ħal-Tarxien



</doc>
<doc id="872416" url="https://pl.wikipedia.org/wiki?curid=872416" title="Ostafij Daszkiewicz">
Ostafij Daszkiewicz



</doc>
<doc id="872421" url="https://pl.wikipedia.org/wiki?curid=872421" title="Szczeciogonki">
Szczeciogonki

Szczeciogonki (Thysanura, Thysanura "sensu lato") – dawniej wyróżniany takson owadów obejmujący rybiki i przerzutki.
Opis.
Owady o ciele 8–15 mm długim, silnie wydłużonym, wrzecionowatego kształtu do lekko przypłaszczonego, najczęściej pokrytym łuskami. Aparat gębowy typu gryzącego. Dobrze rozwinięte głaszczki szczękowe i wargowe. 2-3 pazurki na przedstopiu. Odwłok 11-segmentowy, przy czym ostatni segment błoniasty. Na spodzie części jego segmentów obecne są wyrostki rylcowe. Na końcu odwłoka długie wieloczłonowe przysadki odwłokowe, a na ostatnim jego segmencie długa przysadka końcowa. Narządy płciowe z gonapofizami, tworzącymi u samic długie pokładełko.
Historia.
Szczeciogonki umieszczano w podgromadzie owadów bezskrzydłych i dzielono na podrzędy Machiloidea i Lepismoidea. Później rozdzielone zostały na dwa rzędy: przerzutek (Archeognatha) i rybików (Zygentoma) w podgromadzie bezskrzydłych, która po wyłączeniu z owadów skrytoszczękich tożsama była ze szczeciogonkami. Współcześni badacze zauważyli jednak, że rybiki mogą być bliżej spokrewnione z owadami uskrzydlonymi, dzieląc z nimi liczne cechy w tym: dwukłykciowe połączenia żuwaczek z puszką głowową, niż z przerzutkami. Hennig w 1953 roku utworzył dla kladu obejmującego rybiki i uskrzydlone nazwę Dicondylia. Hipoteza Dicodylia znalazła później wsparcie w licznych badaniach z zakresu anatomii porównawczej, embriologii i biologii molekularnej, choć zdarzają się również prace wskazujące na monofiletyzm szczeciogonków.

</doc>
<doc id="872423" url="https://pl.wikipedia.org/wiki?curid=872423" title="Silverpit">
Silverpit



</doc>
<doc id="872426" url="https://pl.wikipedia.org/wiki?curid=872426" title="GAZ 69">
GAZ 69



</doc>
<doc id="872433" url="https://pl.wikipedia.org/wiki?curid=872433" title="Louis Léopold Boilly">
Louis Léopold Boilly

Louis Léopold Boilly (ur. 5 lipca 1761 w Bassée, zm. 4 stycznia 1845 w Paryżu), malarz i litograf francuski. Malował sceny ludowe.

</doc>
<doc id="872434" url="https://pl.wikipedia.org/wiki?curid=872434" title="Fregaty typu 22">
Fregaty typu 22



</doc>
<doc id="872440" url="https://pl.wikipedia.org/wiki?curid=872440" title="Szybcy i wściekli">
Szybcy i wściekli

Szybcy i wściekli () – amerykańsko-niemiecki film fabularny (sensacyjny) o zmaganiach samochodowych gangów oparty na artykule Kena Li pod tytułem „Racer X”. Szefem jednego z gangów jest Dominic Toretto (Vin Diesel), który swoje miasto uważa za jeden wielki tor wyścigowy. Drugim wątkiem filmu jest historia młodego policjanta Briana (Paul Walker), mającego wejść do gangu Dominica i odkryć, kto okrada ciężarówki.
Powstało 9 kontynuacji z serii Szybcy i wściekli: Za szybcy, za wściekli, , Szybko i wściekle, Szybcy i wściekli 5, Szybcy i wściekli 6, Szybcy i wściekli 7, Szybcy i wściekli 8, Szybcy i wściekli 9, Szybcy i wściekli 10, a także spin-off .
Fabuła.
Opowieść o gangach, które rywalizują o prymat, ścigając się na ulicach miast przerobionymi samochodami, najczęściej produkcji japońskiej. Są to wyścigi o duże pieniądze. Gangi podejrzewane są także o serię porwań ciężarówek. Aby zlikwidować ten proceder, do jednej z grup przenika policjant, Brian (Paul Walker). Po pewnym czasie przekonuje do siebie szefa Dominica Toretto (Vin Diesel). Rywalizacja między gangami przybiera na sile.

</doc>
<doc id="872441" url="https://pl.wikipedia.org/wiki?curid=872441" title="Synod w Jamni">
Synod w Jamni

Synod w Jamni (Jawne, Jabne) – synod rabinów, który miał mieć miejsce około 90/95 roku n.e. w Jawne (w okolicach dzisiejszego Tel Awiwu) – głównym ośrodku badań halachicznych, gdzie też powstała pierwotna redakcja miszny.
Synod miał być konferencją rabinów, na której najprawdopodobniej ustalono pierwszy raz oficjalnie kanon Pism Starego Przymierza, czyli (Tanach). Główną decyzją o kanoniczności ksiąg które zaliczono do Tanach zostało przyjęte określenie przez rabinów zakończenia się objawiania proroctw i proroków około roku 400 p.n.e., w związku z czym powstałe w późniejszym czasie pisma nie zostały włączone w skład kanonu świętych ksiąg judaizmu.
Krytyka historyczna.
Według stanowiska krytycznego Synod w Jawne ma być „wyłącznie koncepcją historyczną”, którą pierwszy raz miał w pełni opisać w 1871 roku, niemiecki uczony pochodzenia żydowskiego, Heinrich Graetz (w książce: "Kohelet oder der Somonische Prediger", Lipsk 1871; str. 155-156).
Tło historyczne.
Filistyńskie miasto Jamni, znane również pod nazwami Jamnia, Jabne, Jawne, w Septuagincie występuje pod nazwą Iabne, a w Wulgacie jako Iabniae. Jest ono położone nad Morzem Śródziemnym, pomiędzy Gat i Aszdod. Jest też ono utożsamiane z Jabneel z Księgi Jozuego 15,11 a także wzmiankowane w innych miejscach w Starym Testamencie.
W trakcie Powstania Żydowskiego trwającego w latach 66–73 została zniszczona Jerozolima a Jamnię zajął Wespazjan, który osiedlał tam mieszkańców innych miejscowości, uznających jego władzę. Po upadku powstania, za zgodą Wespazjana do Jamnii przeniósł się także rabbi Johanan ben Zakkaj, wraz ze swymi uczniami, rozpoczynając proces rekonstrukcji judaizmu pozbawionego Świątyni. Oznaczało to przenosiny Wielkiego Sanhedrynu do Jamni.
Akademia w Jamni.
Uczeni żydowscy rozstrzygali tam kwestie religijne związane z kalendarzem liturgicznym, obowiązkiem modlitwy, szabatem, świętami i prawem rodzinnym. Niektórzy historycy, jak np. H. Graetz, F. Buhl i O. Eissfeldt, opierając się na interpretacji tekstu talmudycznego miszny Jadaim 3,5 doszli do wniosku, że około 90 roku, za Eleazara ben Azariasza został tam zamknięty żydowski kanon Biblii. Ważną rolę w tym procesie miał odegrać Akiba ben Josef. W akademii w Jawne miano również dokonać wyboru tekstów poszczególnych ksiąg spośród istniejących wówczas wersji tekstów biblijnych. Zgodnie z tym wyborem odtąd w kulcie synagogalnym i nauczaniu religijnym należało się posługiwać wyłącznie nimi. Z wybranych wówczas wersji tekstów powstał tekst masorecki, a inne wersje tekstów Biblii hebrajskiej odbiegające od przyjętego kanonu, miały zostać złożone w genizach synagog.
W 1964 roku Jack P. Lewis skrytykował tę hipotezę. Argumentował, że debata nie była związana z Jamnią, nie chodziło w niej o kanoniczność, debata dotyczyła tylko Księgi Koheleta i Pieśni nad pieśniami. 
Podobnie Sidney Z. Leiman, argumentował, że w Jadaim 3,5 jest mowa tylko o dyskusji nad Pieśnią nad pieśniami i Księgą Koheleta i nie ma żadnych podstaw by twierdzić, że w Jamni zamknięto kanon żydowski Biblii, uważają również, że "nie ma podstaw by twierdzić, że odbył się tam jakikolwiek synod uczonych żydowskich". Zdaniem Alexandra Dubrau od lat 70. XX wieku w badaniach dominuje pogląd, że "w Jabne nie miał miejsca żaden synod poświęcony kwestiom kanoniczności ksiąg biblijnych, rozumiany w sposób analogiczny do synodów chrześcijańskich".

</doc>
<doc id="872442" url="https://pl.wikipedia.org/wiki?curid=872442" title="Yavne">
Yavne



</doc>
<doc id="872444" url="https://pl.wikipedia.org/wiki?curid=872444" title="Iwan Kirejewski">
Iwan Kirejewski



</doc>
<doc id="872446" url="https://pl.wikipedia.org/wiki?curid=872446" title="Jamnia">
Jamnia



</doc>
<doc id="872447" url="https://pl.wikipedia.org/wiki?curid=872447" title="Synod w Jawne">
Synod w Jawne



</doc>
<doc id="872448" url="https://pl.wikipedia.org/wiki?curid=872448" title="Metryka probabilistyczna">
Metryka probabilistyczna

Metryka probabilistyczna (ang. "Lukaszyk-Karmowski metric") funkcja definiująca odległość pomiędzy zmiennymi bądź wektorami losowymi . Funkcja ta nie jest, jak sugeruje nazwa, metryką, gdyż nie spełnia jej pierwszego aksjomatu, jakim jest identyczność przedmiotów nierozróżnialnych. Należy jednak zauważyć, że funkcja ta jest metryką w przestrzeni probabilistycznej, co więcej, jest to metryka wyznaczona przez normę tej przestrzeni.
Zmienne losowe.
Metryka probabilistyczna formula_1 pomiędzy dwiema zmiennymi losowymi formula_2 i formula_3 o ciągłych rozkładach gęstości prawdopodobieństwa jest zdefiniowana jako:
gdzie formula_5 oznacza łączną gęstość prawdopodobieństwa zmiennych losowych formula_2 i formula_7 Jeżeli formula_2 i formula_3 są niezależne, to:
gdzie formula_11 i formula_12 oznaczają odpowiednie funkcje gęstości prawdopodobieństwa zmiennych formula_2 i formula_7
W przypadku dyskretnych zmiennych losowych metryka probabilistyczna przyjmuje postać:
Można wykazać, że taka metryka probabilistyczna nie spełnia pierwszego warunku metryki, lub też spełnia go wtedy i tylko wtedy, jeżeli oba jej argumenty to zmienne pewne opisywane funkcją gęstości prawdopodobieństwa typu delty Diraca. W takim przypadku:
metryka probabilistyczna zwyczajnie staje się metryką pomiędzy wartościami średnimi formula_17 formula_18 zmiennych formula_2 i formula_3 i:
We wszystkich pozostałych przypadkach:
MP spełnia pozostałe aksjomaty metryki: jest symetryczna bezpośrednio z definicji i spełnia nierówność trójkąta:
Zatem:
formula_25
Przykłady.
Załóżmy, że mamy zmierzyć odległość pomiędzy punktem formula_26 a punktem formula_27 a punkty te są współliniowe z pewnym punktem formula_28
Załóżmy dalej, że pomiary odległości pomiędzy formula_29 a formula_26 i pomiędzy formula_29 a formula_18 zostały dokonane przez dwie niezależne grupy eksperymentatorów z użyciem taśmy mierniczej.
Przy powyższych założeniach pomiary każdej z grup eksperymentatorów można traktować jako zmienne losowe formula_2 i formula_3 skupione wokół faktycznych położeń punktów odpowiednio formula_26 i formula_36
Zakładając dalej, że oba rozkłady zmiennych losowych formula_2 i formula_3 są normalne (N), a ich odchylenie standardowe formula_39 jest to samo, całkowanie formula_40 prowadzi do:
gdzie:
a formula_43 jest uzupełniająca funkcją błędu.
W tym przypadku „wartość zerowa” metryki formula_44 wynosi:
co oznacza, że w sensie statystycznym odległość pomiędzy tą samą zmienną losową formula_2 jest niezerowa i zależy wyłącznie od typu jej rozkładu i stopnia jego rozproszenia.
Gdy obie zmienne formula_2 i formula_3 określa rozkład jednostajny (R) o tym samym odchyleniu standardowym formula_49 całkowanie formula_40 prowadzi do:
Minimalna wartość metryki probabilistycznej tego typu wynosi:
Dla dwóch dyskretnych zmiennych losowych formula_2 i formula_3 mających rozkład Poissona metryka probabilistyczna przyjmuje postać:
Wektory losowe.
Metrykę probabilistyczną zmiennych losowych można rozszerzyć na metrykę formula_56 wektorów losowych formula_57 podstawiając w miejsce formula_58 dowolny operator metryki formula_59
gdzie formula_61 oznacza łączną gęstość prawdopodobieństwa wektorów losowych formula_62 i formula_63 Na przykład podstawiając w miejsce formula_64 metrykę euklidesową i przy założeniu, że wektory formula_62 i formula_66 są wzajemnie niezależne otrzymamy:
gdzie formula_68 i formula_69 to wielowymiarowe rozkłady gęstości prawdopodobieństwa wektorów np. wielowymiarowe rozkłady normalne.
Forma euklidesowa.
Jeżeli wektory formula_62 i formula_66 są nie tylko wzajemnie niezależne, ale także poszczególne składowe każdego z nich są statystycznie niezależne, metrykę probabilistyczną wektorów losowych można także zdefiniować jako:
gdzie formula_73 jest szczególną formą metryki probabilistycznej zmiennych losowych dobraną w zależności od rozkładów poszczególnych składowych formula_74 formula_75 wektorów formula_76
Interpretacja fizyczna.
Metrykę probabilistyczną można traktować jako odległość cząstek w mechanice kwantowej, gdzie każdej cząstce odpowiada zespolona funkcja falowa formula_77 zależna od współrzędnych przestrzennych, a prawdopodobieństwo formula_78 tego, że cząstka znajduje się w danym elemencie przestrzeni formula_79 wynosi:
Cząstka w studni potencjału.
Rozważmy cząstkę formula_81 znajdującą się w jednowymiarowej studni potencjału o szerokości formula_82 Jeżeli funkcja falowa tej cząstki ma postać:
to odległość tej cząstki od dowolnego punktu formula_84 studni wynosi:
Z właściwości metryki probabilistycznej wynika, że suma odległości pomiędzy krawędzią studni (formula_86 lub formula_87) a danym punktem i metryki probabilistycznej pomiędzy danym punktem a cząstką jest różna od metryki probabilistycznej pomiędzy krawędzią studni a cząstką. Na przykład dla cząstki kwantowej na poziomie energetycznym formula_88
Metryka probabilistyczna cząstki kwantowej od krawędzi studni jest przy tym niezależna od energii cząstki i wynosi zawsze formula_90
Dwie cząstki w studni potencjału.
Wzajemną odległość dwóch cząstek formula_91 formula_3 znajdujących się w jednowymiarowej studni potencjału o szerokości formula_93 dla których funkcje falowe mają postać:
można wyrazić za pomocą metryki probabilistycznej zmiennych niezależnych jako:
Odległość między cząstkami jest najmniejsza dla formula_97 i formula_98 czyli dla minimalnej energii cząstek formula_2 i formula_3 i wynosi:
Zgodnie z właściwościami metryki probabilistycznej odległość ta jest niezerowa. Dla wyższych poziomów energii formula_102 formula_103 zmierza do formula_104
Zastosowania praktyczne.
Metrykę probabilistyczną można zastosować w miejscu typowego operatora metryki (zwykle metryki euklidesowej) w różnorakich metodach numerycznych, a w szczególności w algorytmach aproksymacyjnych takich jak radialne funkcje bazowe metoda Sheparda, czy sieci Kohonena.
Takie podejście ma podstawy fizyczne, umożliwiając uwzględnienie niepewności położenia znanych punktów aproksymacyjnych.
Metryka probabilistyczna znalazła do tej pory wiele praktycznych zastosowań. Zapewnia wygodę analizy i wymaga tylko kilku kroków technicznych, aby spełnić warunek Lipschitza. Została uogólniona z 
rozkładów prawdopodobieństwa na amplitudy prawdopodobieństwa za pomocą całek po trajektoriach. Amplitudy nie były przy tym interpretowane jako funkcje falowe cząstek kwantowych, ale reprezentowały wagi związane z punktami przestrzennymi w splątanej superpozycji geometrii, reprezentowanych przez przestrzeń fazową wyższego wymiaru.
Zaproponowano również adaptacje metryki probabilistycznej, wykazując, że generują one bardziej gładkie wyniki.
W oparciu o łańcuchy Markowa połączono niepewność środowiskową z heterogenicznością wewnątrznowotworową, obie wyrażone w kategoriach probabilistycznych. Tym samym uwzględniono ewolucyjny charakter karcynogenezy, ponieważ prawdopodobieństwa przejść między poszczególnymi stanami korelują ze statystycznym dopasowaniem środowiska i atraktorów odpowiednich stanów. Wykazano, że konsekwencje losowego przełączania można łatwo określić ilościowo za pomocą metryki probabilistycznej, która określa odległość geometryczną punktów o współrzędnych zadanych odpowiednimi rozkładami prawdopodobieństwa.

</doc>
<doc id="872450" url="https://pl.wikipedia.org/wiki?curid=872450" title="Rezerwat przyrody Brzeg Jeziora Cheb">
Rezerwat przyrody Brzeg Jeziora Cheb

Rezerwat przyrody Brzeg Jeziora Cheb – planowany florystyczny rezerwat przyrody na obszarze Wdzydzkiego Parku Krajobrazowego (o powierzchni 27,6 ha). Rezerwat obejmuje obszar wilgotnych łąk na przesmyku pomiędzy jeziorami Cheb i Słupinko. Występują tu stanowiska specyficznych roślin chronionych i rzadkich. Najbliższe miejscowości to Piechowice, Tomaszewo oraz Dąbrówka.

</doc>
<doc id="872453" url="https://pl.wikipedia.org/wiki?curid=872453" title="Jacek Wolszczak">
Jacek Wolszczak

Jacek Wolszczak (ur. 3 czerwca 1981 w Warszawie) – polski aktor teatralny, filmowy i dubbingowy, tłumacz dubbingowy, dialogista, nauczyciel, terapeuta.
Życiorys.
Jako dziecko występował w zespole wokalno-tanecznym Fasolki. Współpracował z Teatrem Polskiego Radia.
W teatrze zadebiutował 13 maja 1997 w spektaklu „Ofiara Abrahama” w reżyserii Macieja Prusa w ramach I Festiwalu Oper Staropolskich w Warszawskiej Operze Kameralnej, a w 2004 ukończył Studium Aktorskie przy Państwowym Teatrze Żydowskim w Warszawie.
W latach 2001–2006 był aktorem-adeptem w Państwowym Teatrze Żydowskim w Warszawie, a w latach 2006–2009 aktorem Teatru Lalek Fraszka w Warszawie. Od 2008 do 2009 prowadził warsztaty aktorskie i teatru lalek, a w 2011 warsztaty radiowe „Radio Igraszka” podczas cyklicznej imprezy Brunonalia w Klimontowie koło Sandomierza.
Jest współzałożycielem, a w latach 2009–2015 był aktorem Teatru Lalek Igraszka w Warszawie. Od 2011 do 2015 roku prowadził cotygodniową, autorską audycję „Muzyczny Batyskaf” w Radiu Bogoria w Grodzisku Mazowieckim, a ponadto od 2012 do 2015 był prezenterem tej stacji. Od 2015 do 2020 roku był dziennikarzem i prezenterem Radio FaMa w Żyrardowie.
Młodym widzom znany jest z ról dubbingowych, m.in. jako Billy ("Olinek Okrąglinek"), Danny Pickett ("Ach, ten Andy!"), Brock Leighton ("Aparatka"), Marshall Teller (""), Kuba Zawilski ("Tajemnica Sagali"), Ananiasz ("Mikołajek" (fr.) "Le petit Nicolas", od 2009).
Od 2016 współpracuje jako dziennikarz z portalem informacyjnym Obiektywna.pl.
W 2013 otrzymał dyplom ukończenia studiów licencjackich na Wydziale Pedagogicznym Wyższej Szkoły Pedagogicznej Związku Nauczycielstwa Polskiego w Warszawie, a w 2017 dyplom ukończenia studiów magisterskich na Wydziale Nauk Pedagogicznych Akademii Pedagogiki Specjalnej im. Marii Grzegorzewskiej w Warszawie.
Od 1 września 2015 roku pracuje jako nauczyciel.
Od 1 września 2017 roku pracuje jako terapeuta dzieci i młodzieży.
Filmografia.
Źródło: Filmpolski.pl.
Teatr Telewizji.
Źródło: Filmpolski.pl.

</doc>
<doc id="872461" url="https://pl.wikipedia.org/wiki?curid=872461" title="I liga paragwajska w piłce nożnej (1927)">
I liga paragwajska w piłce nożnej (1927)

Mistrzem Paragwaju został klub Club Olimpia, natomiast wicemistrzem Paragwaju ze względu na równą liczbę punktów zostały dwa kluby - Club Nacional i Club Libertad.
Mistrzostwa rozegrano systemem każdy z każdym mecz i rewanż. Najlepszy w tabeli klub został mistrzem Paragwaju.
Z ligi spadł klub Club Rubio Ñú, a na jego miejsce awansował klub Atlántida SC.

</doc>
<doc id="872462" url="https://pl.wikipedia.org/wiki?curid=872462" title="Orlické Záhoří">
Orlické Záhoří

 Orlické Záhoří – wieś przygraniczna w Czechach, w kraju kralovohradeckim.
Duża górska wioska położona około 15 km na południowy zachód od Bystrzycy Kłodzkiej, nad prawym brzegiem Dzikiej Orlicy w Dolinie Dzikiej Orlicy u wschodniego podnóża środkowej części Gór Orlickich (czes. "Orlické hory") na wysokości od 690 do 880 m n.p.m. przy granicy z Polską.
Jest to rozległa miejscowość stanowiąca naturalną aglomerację kilku wiosek, osad i odludzi, w Dolinie Dzikiej Orlicy. Są one położone na wschodnim zboczu Gór Orlickich, nad potokami spływającymi do Dzikiej Orlicy. Aglomerację tworzą: Bedřichovka, Černá Voda, Jadrná, Kunštat, Trčkov i Zelenka.
We wsi można spotkać jeszcze kilka ciekawych architektonicznie obiektów budownictwa sudeckiego z XIX wieku. Większość obiektów służy do celów wypoczynkowych.
Byłe przejście graniczne.
Do 21 grudnia 2007 roku funkcjonowało drogowe przejście graniczne Orlické Záhoří - Mostowice, które na mocy układu z Schengen zostało zlikwidowane. Obecnie przekraczać granicę można w dowolnym miejscu.

</doc>
<doc id="872463" url="https://pl.wikipedia.org/wiki?curid=872463" title="Wirtualny adres IP">
Wirtualny adres IP

Wirtualny adres IP (VIP) – adres IP, który nie jest przypisany do konkretnego komputera bądź interfejsu karty sieciowej komputera. Nadchodzące pakiety są wysyłane na wirtualny adres IP, ale są przesyłane przez rzeczywisty interfejs sieciowy.
Wirtualne adresy sieciowe są najczęściej używane w celu zapewniania redundancji połączeń. Wirtualny adres może być ciągle dostępny jeśli komputer lub interfejs zostanie uszkodzony, ponieważ alternatywny komputer lub interfejs odpowiada na połączenia.

</doc>
<doc id="872464" url="https://pl.wikipedia.org/wiki?curid=872464" title="Glaukonityzacja">
Glaukonityzacja

Glaukonityzacja – w procesie wietrzenia podmorskiego substancji ilastych, a także skaleni potasowych i łyszczyków, tworzy się minerał barwy zielonej zwany glaukonitem. Występuje w osadach morskich w postaci ziarn o zmiennym składzie chemicznym. Zawiera 4,9% do 9,5% tlenku potasu i może być źródłem potasu dla roślin. 

</doc>
<doc id="872467" url="https://pl.wikipedia.org/wiki?curid=872467" title="Dobrowoja">
Dobrowoja

Dobrowoja — żeński odpowiednik staropolskiego imienia męskiego Dobrowoj, złożonego z członów "Dobro-" („dobry”) i "-woj" („wojownik”). Imię to nie było notowane w dawnych dokumentach. 
Dobrowoja imieniny obchodzi 14 sierpnia.

</doc>
<doc id="872468" url="https://pl.wikipedia.org/wiki?curid=872468" title="A-7 (szybowiec)">
A-7 (szybowiec)

A-7 – radziecki lekki szybowiec transportowy z okresu II wojny światowej, zaprojektowany przez biuro konstrukcyjne Antonowa.
Historia.
Po ataku Niemiec na ZSRR radzieckie dowództwo dostrzegło konieczność posiadania szybowców transportowych dla planowanych operacji desantowych. Zadanie skonstruowania lekkiego szybowca transportowego powierzono m.in. biuru konstrukcyjnemu Antonowa. Projekt szybowca, wywodzący się jeszcze z 1939 roku, oznaczony początkowo RF-8 (Rot Front-8), stanowił w zasadzie powiększenie konstrukcji szybowca sportowego RF-7. Odznaczał się wśród szybowców transportowych czystą, aerodynamiczną sylwetką i wysoką doskonałością.
Na skutek wyników prób zwiększono ładowność, z 5 do 7 żołnierzy (łącznie z pilotem). Szybowiec okazał się udany i skierowano go do produkcji seryjnej, trwającej od 1942, pod oznaczeniem A-7 (pochodzącym od ilości przewożonych żołnierzy). Zbudowano podczas wojny ok. 400 szybowców A-7.
Na przełomie 1942 i 1943 przetestowano unikatowy wariant szybowca – latającej cysterny, wyposażonego w zbiorniki paliwa pojemności 1000 l. Szybowiec taki był holowany przez bombowiec DB-3, któremu przekazywał paliwo w locie. Rozwiązanie to nie weszło do produkcji.
Służba w lotnictwie.
Szybowce transportowe A-7 używane były tylko przez Armię Czerwoną. Używano ich przede wszystkim do lotów na tereny zajęte przez Niemców, z zaopatrzeniem i bronią dla partyzantów. Szczególne nasilenie lotów tego typu miało miejsce wiosną 1943 roku, do rejonu Połocka, Biagomla i Lepela na Białorusi, który stał się „centrum” zaopatrywania oddziałów ze sporego obszaru. Szybowce po wykonaniu takiego lotu były po wylądowaniu niszczone, gdyż nie miały warunków do powtórnego startu. Nasilona akcja zaopatrzeniowa w tym obszarze trwała do listopada 1943, użyto w niej ponad 100 szybowców, w dużej mierze A-7 (obok G-11). Do zaopatrywania partyzantów w innych rejonach szybowców używano jeszcze w 1944 roku. Ponadto szybowców radzieckich używano do przerzucania niewielkich grup sabotażowych na tyły wroga, aczkolwiek tu niewielka ładowność A-7 ograniczała użyteczność.
W listopadzie 1942 radzieckich szybowców użyto do nietypowej akcji dostarczenia oddziałom pancernym walczącym pod Stalingradem niezamarzającego płynu do chłodnic („antifrizu”).
A-7 miały bardzo dobre własności lotne. Dysponowały jednak mniejszym udźwigiem i liczbą przewożonych żołnierzy, niż szybowce G-11, konfiguracja ich ładowni utrudniała ponadto przewożenie ładunku (poza rozmieszczeniem miejsc, przez środek ładowni, między dwoma środkowymi miejscami, biegła pionowa rura, do której mocowano mechanizm podnoszenia podwozia. Ich zaletą była możliwość holowania przez lżejsze samoloty jednosilnikowe. Do holowania używano jednak w praktyce tych samych lekkich bombowców SB-2 i średnich DB-3F (Ił-4) (DB-3 mógł holować dwa szybowce).
Opis konstrukcji.
Lekki szybowiec transportowy, wolnonośny górnopłat o konstrukcji głównie drewnianej. Kadłub konstrukcji półskorupowej, w przekroju zbliżony do prostokąta. Z przodu była jednoosobowa kabina pilota, z szybą przednią i bocznymi, wpisana w obrys kadłuba. Za nią była ładownia. W przedniej części lewej burty i w tylnej części prawej burty były dwuskrzydłowe drzwi. Żołnierze desantu siedzieli na sześciu osobnych miejscach: dwóch po bokach z przodu, dwóch z tyłu i dwóch pośrodku. W skrzydłach drzwi były małe okrągłe okienka, okienka były także na przeciwległych do drzwi miejscach burt. Skrzydła składały się z części wewnętrznej i zewnętrznych o obrysie trapezowym, pokryte sklejką i płótnem.
Podwozie klasyczne, z płozą ogonową. Koła podwozia głównego o rozmiarze 400x150 były mechanicznie wciągane do luków w kadłubie, szybowiec wówczas mógł lądować dla skrócenia dobiegu na podkadłubowej płozie.
Zobacz też.
Porównywalne szybowce: G-11 – General Aircraft Hotspur – DFS 230 – Waco CG-3 – Maeda Ku-1

</doc>
<doc id="872480" url="https://pl.wikipedia.org/wiki?curid=872480" title="Leeroy Thornhill">
Leeroy Thornhill

Leeroy Thornhill (ur. 8 października 1968 w Barking), brytyjski DJ i producent, były tancerz zespołu The Prodigy, aktor.
Leeroy Thornhill i Keith Flint razem dołączyli do The Prodigy po poznaniu Liama Howletta w lokalnym klubie rave. W 2000 roku, Thornhill odszedł od zespołu i rozpoczął karierę solową. Wydał kilka płyt, w 2001 roku zagrał w filmie (I Love 1980's).
Obecnie występuje solo jako DJ Leeroy Thornhill i w duecie z Martenem Horgerem jako Smash HiFI.

</doc>
<doc id="872481" url="https://pl.wikipedia.org/wiki?curid=872481" title="Nuż w bżuhu">
Nuż w bżuhu

Nuż w bżuhu. 2 jednodńuwka futurystuw. Wydańe nadzwyczajne — druga jednodniówka futurystów polskich, opublikowana w formie plakatu 13 listopada 1921 roku w Krakowie, w Warszawie dwa tygodnie później. Jej redaktorami byli: w Warszawie Anatol Stern, w Krakowie Bruno Jasieński. Cała treść zapisana była w sposób fonetyczny. Jej nakład autorzy określili w jednodniówce na 30 000 egzemplarzy, najprawdopodobniej była to jednak liczba celowo zawyżona, w rzeczywistości nakład mógł szacunkowo wynosić od 3 do 5 tysięcy egzemplarzy.
Zawartość.
Wybrane inne.
Leon Chwistek: „O poezji”.
W jednodniówce przedrukowano fragment siódmego rozdziału książki Chwistka "Wielość rzeczywistości" wydanej w Krakowie w 1921 roku, która zawiera podział poezji na cztery różne rodzaje odpowiadające czterem rodzajom rzeczywistości: prymitywistyczną, realistyczną, impresjonistyczną i formistyczną. Wydrukowany fragment skupia się na poezji formistycznej, jako na takiej, która znajduje się w oddaleniu od naukowych opozycji prawdy-fałszu, ale też nie stanowi „muzyki szmerów”, czyli zbioru zdań bez znaczenia. Poezja taka powstać może jedynie dzięki szczerości artysty, a jej zadaniem podstawowym (tak jak każdej nowej dziedziny sztuki) jest poszerzanie języka.
Publikacja w "Nużu w bżuhu" nastawiła środowisko naukowe Uniwersytetu Jagiellońskiego nieprzychylnie do Chwistka, co poskutkowało trudnościami w uzyskaniu przez niego habilitacji.
Krytyka. Nieśmiertelny tom futuryz (o Sternie).
Recenzja wydanej przez Sterna i Wata jednodniówki "Nieśmiertelny tom futuryz". Entuzjastyczny, a nawet reklamowy artykuł ("'Stern jest genialnym poetą, (…) poezjami" Nieśmiertelnego tomu "Stern przeniósł się od razu do wielkiej literatury europejskiej") został napisany prawdopodobnie przez samego Sterna. Recenzja mogła służyć obronie tomu, którego nakład został skonfiskowany przez cenzurę.
Ostatnie wieczory futurystów w Zakopanem (…).
Utrzymana w prowokacyjnym tonie reakcja futurystów na wydarzenia, które miały miejsce 10 sierpnia 1921 roku w Zakopanem. W sali „Morskiego Oka” miał się wtedy odbyć wieczór poetycki futurystów. W czasie jego trwania Jan Lechoń wszedł na scenę i spoliczkował Sterna, wywiązała się awantura i bijatyka wśród publiczności, futuryści zostali obrzuceni jajkami. W "Nużu w bżuhu" futuryści relacjonowali to wydarzenie jako „walkę dwóch odłamów publiczności na pięści i jajka!”, zapewniali też, że „kobiety masowo stanęły po stronie futurystów”. Zapowiadali także dalsze wieczory futurystyczne w większych miastach Polski i zachęcali do używania jajek, które „są bronią jedynie godną człowieka cywilizowanego: przypominają ręczne granaty a nie są śmiertelne”.
Reakcja krytyki.
"Nuż w bżuhu" wzbudził wielkie oburzenie krytyki. Szczególnie szokował utrzymany w konwencji czarnego humoru wiersz Jasieńskiego "Mięso kobiet" :
Lwowska „Gazeta Wieczorna” nazwała futurystów "fanatykami ludożerstwa i apostołami zboczeń". Z kolei Maciej Wierzbiński, w swoim artykule "Głupota i zbrodnia" opublikowanym 13 grudnia 1921 w „Rzeczpospolitej” dopatrywał się w publikacji zamachu na pisownię i język polski, treść określał jako morze bezsensu i ohydy, i upatrywał w tym celowe, zorganizowane działanie mające na celu przygotowanie gruntu pod posiew bolszewizmu. Wzywał władze do położenia kresu takim działaniom. Wezwanie to odniosło skutek — 14 grudnia 1921 roku cały nakład "Noża w bżuhu" został skonfiskowany przez cenzurę (mimo że jednodniówka została jej wcześniej przedstawiona i zyskała akceptację cenzorów). W obronie wydawnictwa interweniowało bezskutecznie wielu publicystów.

</doc>
<doc id="872482" url="https://pl.wikipedia.org/wiki?curid=872482" title="Jednodńuwka futurystuw">
Jednodńuwka futurystuw



</doc>
<doc id="872486" url="https://pl.wikipedia.org/wiki?curid=872486" title="Liczydło (roślina)">
Liczydło (roślina)

Liczydło ("Streptopus" ) – rodzaj wieloletnich, ziemnopączkowych roślin zielnych z rodziny liliowatych, obejmujący 10 gatunków występujących w pasie klimatu umiarkowanego na półkuli północnej. Do flory Polski należy jeden gatunek – liczydło górskie "Streptopus amplexifolius".
Nazwa naukowa rodzaju pochodzi od greckich słów ("streptos" – skręcony, obrócony) i ("pous" – stopa), odnosząc się do kształtu pędów tych roślin.
Systematyka.
Rodzaj zaliczany do podrodziny "Streptopoideae" w rodzinie liliowatych "Liliaceae", należącej do kladu liliowców w obrębie jednoliściennych.
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa jednoliścienne ("Liliopsida" Brongn.),podklasa liliowe ("Liliidae" J.H. Schaffn.), nadrząd "Lilianae" Takht. rząd szparagowce ("Asparagales" Bromhead), rodzina konwaliowate ("Convallariaceae" Horan.), plemię "Streptopeae" Baker., rodzaj liczydło ("Streptopus" Michx.).

</doc>
<doc id="872487" url="https://pl.wikipedia.org/wiki?curid=872487" title="Jakobstad">
Jakobstad

Jakobstad (fiń. "Pietarsaari") – miasto w północno-zachodniej Finlandii, w regionie Ostrobotnia, nad Zatoką Botnicką.
W 2018 roku zamieszkiwane przez 19 278 osób.
Miasto otrzymało swoją nazwę na cześć Jacoba Pontussona De la Gardie.
Miasta partnerskie.
Jakobstad posiada umowy partnerskie z następującymi miastami:

</doc>
<doc id="872488" url="https://pl.wikipedia.org/wiki?curid=872488" title="Zygmunt Czubiński">
Zygmunt Czubiński

Zygmunt Czubiński (ur. 24 czerwca 1912 w Kielcach, zm. 1 lutego 1967 w Poznaniu) – polski botanik, działacz ochrony przyrody, profesor UAM w Poznaniu. Członek PAN, przewodniczący komisji Parków Narodowych i Rezerwatów Przyrody Państwowej Rady Ochrony Przyrody. Redaktor i współredaktor czasopism naukowych ("Prace Komisji Biologicznej PTPN" i "Badania Fizjograficzne nad Polską Zachodnią"). Nauczyciel akademicki, który wykształcił 240 magistrów i 20 doktorów.
Życiorys.
Syn Marcina i Natalii Czubińskich. W latach 1922-1930 uczęszczał do Gimnazjum im. Mikołaja Reja w Kielcach. Po maturze zdanej w maju 1930 r. rozpoczął studia botaniczne na Wydziale Matematyczno-Przyrodniczym Uniwersytetu Poznańskiego. W 1932 r. został asystentem wolontariuszem przy Zakładzie Botaniki Ogólnej UP. W 1935 r. uzyskał stopień magistra filozofii w zakresie botaniki na podstawie pracy "Flora briofityczna okolic Promna", za którą został nagrodzony srebrnym medalem Uniwersytetu Poznańskiego. W 1936 został asystentem w Zakładzie Botaniki Ogólnej UP. Podczas okupacji uczył na tajnych kompletach w Kielcach, od 1942 roku w Krakowie. W tym też czasie pracował w Referacie Ochrony Przyrody przy Głównym Wydziale Lasów Generalnego Gubernatorstwa w Krakowie. Po wojnie wrócił do organizowania i wykonywania pracy naukowej w Poznaniu. W 1945 obronił rozprawę doktorską pt. "Szata roślinna torowisk Pojezierza Brodnickiego", a w 1951 dysertację habilitacyjną pt. "Zagadnienia geobotaniczne Pomorza". W latach 1952-53 profesor Z. Czubiński był prodziekanem Wydziału Biologii i Nauk o Ziemi, a następnie jego dziekanem. 20 grudnia 1954 r. mianowany profesorem nadzwyczajnym.
W 1960 r. został członkiem korespondentem PAN.
Zmarł w Poznaniu, gdzie został pochowany 4 lutego 1967 na Cmentarzu komunalnym na Junikowie (pole 11, rząd 8, miejsce 9).
Odznaczenia.
Za życia uzyskał 4 nagrody ministerialne, odznaczony także Krzyżem Kawalerskim Orderu Odrodzenia Polski.
Pośmiertnie uhonorowany Krzyżem Oficerskim Orderu Odrodzenia Polski.
Upamiętnienie.
Imieniem Zygmunta Czubińskiego nazwano:
Nadleśnictwo Czerniejewo uczciło pamięć głazem narzutowym z tablicą prof. Z. Czubińskiego (Obręb Czerniejewo – oddz. 236)
W rezerwacie przyrody Jezioro Drążynek, będącym fragmentem parku krajobrazowym Promno, ustawiono kamień poświęcony pamięci prof. Zygmunta Czubińskiego, który zbadał florę mszaków tego terenu.
W 2000 r. podczas Walnego Zebrania Członków Oddziału Poznańskiego Polskiego Towarzystwa Botanicznego ustanowiono Medal im. Profesora Zygmunta Czubińskiego. Pomysłodawcą Medalu był prof. Janusz Bogdan Faliński. Medal jest wyróżnieniem honorowym, przyznawanym za wybitne prace naukowe mające charakter regionalnych monografii geobotanicznych, których podstawą jest oryginalna koncepcja naukowa. Po raz pierwszy wyróżnienia wręczono w 2001 roku na Ogólnopolskim Zjeździe PTB w Poznaniu.

</doc>
<doc id="872489" url="https://pl.wikipedia.org/wiki?curid=872489" title="Streptopus">
Streptopus



</doc>
<doc id="872492" url="https://pl.wikipedia.org/wiki?curid=872492" title="Asparagaceae">
Asparagaceae



</doc>
<doc id="872493" url="https://pl.wikipedia.org/wiki?curid=872493" title="Convallariaceae">
Convallariaceae



</doc>
<doc id="872495" url="https://pl.wikipedia.org/wiki?curid=872495" title="Mienia (dopływ Świdra)">
Mienia (dopływ Świdra)

Mienia – rzeka na Mazowszu o długości około 40 km. Powierzchnia zlewni wynosi około 280 km². Jej źródła znajdują się niedaleko Kałuszyna. Przepływa przez tereny powiatu mińskiego i otwockiego. Największy dopływ (prawy) – Srebrna, mniejszym (lewym) jest struga Jędrzejnica. Na rzece w okolicach Dębego Wielkiego znajdują się stawy rybne, we wsi Ruda. Ostatni odcinek od mostu na drodze krajowej numer 17 do ujścia do Świdra jest rezerwatem przyrody. Na tym odcinku rzeka płynie głębokim korytem w lesie. Nazwa rzeki jest prawdopodobnie pochodzenia celtyckiego. Przypuszczalnie od nazwy rzeki powstała nazwa dawnej osady nad Srebrną – Mensko (dzisiejszy Mińsk Mazowiecki). Obecnie Srebrna wpada do Mieni w miejscowości Podrudzie, będąc rzeką podobnej wielkości.

</doc>
<doc id="872497" url="https://pl.wikipedia.org/wiki?curid=872497" title="Eric Poulat">
Eric Poulat



</doc>
<doc id="872498" url="https://pl.wikipedia.org/wiki?curid=872498" title="Carmen Susana Dujim Zubillaga">
Carmen Susana Dujim Zubillaga

Carmen Susana Dujim Zubillaga (ur. 11 sierpnia 1936, zm. 18 czerwca 2016) – pochodząca z Wenezueli, laureatka piątego konkursu Miss World, który odbył się w 1955 r. Była pierwszą Wenezuelką, która zdobyła ten tytuł. Następnie została modelką i występowała w produkcjach filmowych. Jej córka Carolina Cerruti zdobyła tytuł Miss World w 1983 r.

</doc>
<doc id="872499" url="https://pl.wikipedia.org/wiki?curid=872499" title="Ġgantija">
Ġgantija

Ġgantija (wymowa maltańska [dʒɡanˈtiːja]) – stanowisko archeologiczne na wyspie Gozo w Republice Malty, w 1980 roku wpisane na listę światowego dziedzictwa UNESCO. Zachowały się tu dwie megalityczne świątynie, zaliczane do najstarszych wolno stojących budowli na świecie (do odkrycia Göbekli Tepe we wschodniej Anatolii kompleks Ġgantija uważano za najstarsze na świecie świątynie z obrobionych kamieni).
Kompleks świątynny w Ġgantija liczy około 5800 lat, przy czym mniejsza ze świątyń powstała około 150 lat później niż większa. Do naszych czasów zachowały się zewnętrzne mury, miejscami sięgające 6 metrów. Na podstawie rozmiarów wapiennych bloków, ważących niekiedy ponad 50 ton, ocenia się, że świątynie były pierwotnie jeszcze wyższe.
Świątynie były najprawdopodobniej miejscami prehistorycznego kultu płodności.
Świątynia została wpisana na listę National Inventory of the Cultural Property of the Maltese Islands pod numerem 00001.

</doc>
<doc id="872500" url="https://pl.wikipedia.org/wiki?curid=872500" title="Ggantija">
Ggantija



</doc>
<doc id="872501" url="https://pl.wikipedia.org/wiki?curid=872501" title="Ggantia">
Ggantia



</doc>
<doc id="872507" url="https://pl.wikipedia.org/wiki?curid=872507" title="I liga paragwajska w piłce nożnej (1926)">
I liga paragwajska w piłce nożnej (1926)

Mistrzem Paragwaju został klub Club Nacional, natomiast wicemistrzem Paragwaju został klub Club Olimpia. Mistrzostwa rozegrano systemem każdy z każdym mecz i rewanż.
Najlepszy w tabeli klub został mistrzem Paragwaju. Z ligi spadł klub Sastre Sport Asunción (który już nigdy nie wrócił do pierwszej ligi), a na jego miejsce awansował klub Club Rubio Ñú.
Primera División.
Tabela końcowa sezonu 1926.
Kolejność w tabeli na podstawie najbardziej prawdopodobnej liczby punktów zdobytych przez grające w mistrzostwach kluby. W nawiasach podano alternatywne liczby punktów.

</doc>
<doc id="872510" url="https://pl.wikipedia.org/wiki?curid=872510" title="Chocina">
Chocina

Chocina (Chocinia, kaszb. ) – rzeka, lewy dopływ Brdy o długości 38,88 km.
Rzeka płynie przez obszar Borów Tucholskich w województwie pomorskim. Górny bieg rzeki kończy się w jeziorze Wieczywno Duże. W środkowym biegu (uregulowanym) przepływa przez zatorfioną i monotonną krajobrazowo dolinę. Odcinek dolny rzeki rozpoczyna się w Niepszczołęgu na granicy Zaborskiego Parku Krajobrazowego od którego to rzeka silnie meandrując uchodzi do jeziora Karsińskiego.
Chocina przepływa przez miejscowości Binduga, Zielona Chocina, Jonki, Niepszczołąg, Chociński Młyn i Kokoszka. Od miejscowości Zielona Chocina rzeka stanowi szlak spływów kajakowych.

</doc>
<doc id="872513" url="https://pl.wikipedia.org/wiki?curid=872513" title="SSTAR">
SSTAR

SSTAR – skrót od angielskich słów: "small, sealed, transportable, autonomous reactor" co dosłownie znaczy: mały, hermetyczny, przenośny, autonomiczny reaktor. W swojej intencji jest to reaktor zawierający paliwo nuklearne wystarczające na 30 lat nieprzerwanego i bezawaryjnego działania przy produkcji energii od 10 MW do 100 MW.
Wersja 100 MW powinna mieć około 15 m wysokości, 3 m szerokości i masę dochodzącą do 500 ton. Wersja 10 MW nie powinna przekraczać 200 ton. Aby zapewnić 30 lat ciągłej pracy, projekt komory reakcyjnej zawiera ruchome spowalniacze neutronów ponad kolumnami paliwowymi. Spowalniacze neutronów powodują, że paliwo będzie paliło się od góry do dołu. Ponieważ cała jednostka będzie hermetyczna spodziewane jest, że powielacz neutronów w reakcji przysłuży się do przedłużenia żywotności paliwa.
Jak dotychczas nie zbudowano żadnego prototypu SSTAR. Pierwszy planowany jest przed 2015 r. i trwają prace badawcze czy można by nim zastąpić Reaktor wodny ciśnieniowy. Trwają też prace nad projektem dla krajów rozwijających się: można by wypożyczyć moduł i eksploatować go przez kilka dekad, a następnie zwrócić w całości do właściciela.
Odporny na „majstrowanie” posiadałby pełny monitoring i zdalny wyłącznik (ponieważ wszelkie prace trwają w USA, to właśnie ten rząd posiadałby wyłącznik) jest więc otwarte pytanie czy klient (jakieś hipotetyczne państwo) zaakceptuje taka sytuację, że jego „elektrownia” zostanie wyłączona przez obcy rząd.

</doc>
<doc id="872514" url="https://pl.wikipedia.org/wiki?curid=872514" title="Afroślepiec wielkogłowy">
Afroślepiec wielkogłowy

Afroślepiec wielkogłowy, szczurokret wielkogłowy, ślepiec afrykański ("Tachyoryctes macrocephalus") – gatunek ssaka z podrodziny bambusowców (Rhizomyinae) w rodzinie ślepcowatych (Spalacidae).
Zasięg występowania.
Afroślepiec wielkogłowy występuje endemicznie w Etiopii zamieszkując w zależności od podgatunku:
Taksonomia.
Gatunek po raz pierwszy zgodnie z zasadami nazewnictwa binominalnego opisał w 1842 roku niemiecki przyrodnik Eduard Rüppell nadając mu nazwę "Rhizomys macrocephalus". Holotyp pochodził z Shoa, w Etiopii. 
W analizie kladystycznej obejmującej taksony kopalne i żyjące współcześnie stwierdzono, że "T. macrocephalus" i "T. splendens" są taksonami siostrzanymi w stosunku do znanych gatunków kopalnych "T. konjiti", "T. pliocaenicus" i T. "makooka". Autorzy "Illustrated Checklist of the Mammals of the World" rozpoznają dwa podgatunki.
Morfologia.
Długość ciała (bez ogona) 224–313 mm, długość ogona 40–65 mm; masa ciała 330–930 g. Szaro-beżowe, krótkie futro, bardzo masywna głowa, brak małżowin usznych, brak ogona. Siekacze dolne i górne znajdują się przed wargami, co uniemożliwia picie.
Ekologia.
Całą wilgoć zwierzę czerpie z bulw znajdowanych pod ziemią. Zamieszkuje podziemne nory i korytarze. 

</doc>
<doc id="872526" url="https://pl.wikipedia.org/wiki?curid=872526" title="Jezioro Karsińskie">
Jezioro Karsińskie

Jezioro Karsińskie (kasz. "Kôrsyńsczé Jezoro") – przepływowe jezioro rynnowe na Równinie Charzykowskiej (objęte Zaborskim Parkiem Krajobrazowym) o powierzchni 679 ha i maksymalnej głębokości dochodzącej do 27,1 m.
Wschodni brzeg jeziora stanowi zachodnią granicę Parku Narodowego Bory Tucholskie. Jezioro jest zasilane przez uchodzące i przepływające rzeki Chocina i Brda. Wody jeziora cechują się II i III klasą czystości wód. Rzeka Brda łączy zbiornik jeziora z akwenami jezior Charzykowskiego, Witoczno, Łąckiego, Płęsno, Dybrzyk i Kosobudno. Jezioro Karsińskie pełni przede wszystkim funkcje rekreacyjno-turystyczne (szlak wodny i domki letniskowe w okolicach miejscowości Swornegacie i Małe Swornegacie).

</doc>
<doc id="872529" url="https://pl.wikipedia.org/wiki?curid=872529" title="Ħaġar Qim">
Ħaġar Qim

Ħaġar Qim – stanowisko archeologiczne w Republice Malty. Zachowały się tu pozostałości megalitycznych świątyń, datowanych na IV i III tysiąclecie p.n.e. Kompleks odsłonięto w 1839 roku. W 1992 roku wpisano go na listę światowego dziedzictwa UNESCO.
Stanowisko archeologiczne znajduje się na południowym wybrzeżu wyspy Malta na zboczu łagodnie opadającym do morza naprzeciw wysepki Filfla. Około 300 metrów dalej w kierunku morza położona jest inna megalityczna świątynia Mnajdra. Obydwa kompleksy ruin znajdują się w niezabudowanej, opuszczonej części wyspy (w odróżnieniu od kompleksu Ħal Tarxien, położonego w środku miasta). 
Kompleks Ħaġar Qim składał się pierwotne z czterech świątyń, z których najlepiej zachowała się południowa. W jednej z apsyd głównej świątyni jest niewielki otwór przez który w dniu przesilenia letniego wpadają promienie wschodzącego słońca. 
Na terenie świątyni znajduje się tu monolit wysoki na 3 metry i szeroki na 6 metrów. Jego waga sięga 20 ton. Inny monolit (menhir) mierzy około 5 metrów wysokości. 
Na terenie kompleksu znaleziono wiele figurek, z których najważniejsza jest tzw. "Maltańska Wenus".
Świątynia została wpisana na listę National Inventory of the Cultural Property of the Maltese Islands pod numerem 00025.

</doc>
<doc id="872530" url="https://pl.wikipedia.org/wiki?curid=872530" title="Hagar Qim">
Hagar Qim



</doc>
<doc id="872555" url="https://pl.wikipedia.org/wiki?curid=872555" title="Skalnica mchowata">
Skalnica mchowata

Skalnica mchowata, skalnica mechowata ("Saxifraga bryoides" L.) – gatunek rośliny należący do rodziny skalnicowatych. Występuje w górach środkowej Europy, w Polsce wyłącznie w Tatrach (roślina tatrzańska).

</doc>
<doc id="872556" url="https://pl.wikipedia.org/wiki?curid=872556" title="Saxifraga bryoides">
Saxifraga bryoides



</doc>
<doc id="872557" url="https://pl.wikipedia.org/wiki?curid=872557" title="Skalnica okrągłolistna">
Skalnica okrągłolistna

Skalnica okrągłolistna ("Saxifraga rotundifolia" L.) – gatunek rośliny należący do rodziny skalnicowatych. Występuje w górach środkowej Europy. W Polsce jest uprawiany jako roślina ozdobna.
Zastosowanie.
Bywa uprawiana w ogrodach skalnych jako roślina ozdobna. Wymaga podłoża skalistego, wyłożonego kamieniami, grubym żwirem, szlaką. Nie należy jej nawozić, gdyż zbyt żyzne podłoże jej szkodzi. Przy bezśnieżnej i mroźnej zimie może przemarznąć, dlatego należy ją na zimę okryć np. słomą, gałązkami. Odpowiada jej stanowisko półcieniste, np. za dużym kamieniem.

</doc>
<doc id="872558" url="https://pl.wikipedia.org/wiki?curid=872558" title="Saxifraga rotundifolia">
Saxifraga rotundifolia



</doc>
<doc id="872560" url="https://pl.wikipedia.org/wiki?curid=872560" title="Akumulator niklowo-metalowo-wodorowy">
Akumulator niklowo-metalowo-wodorowy



</doc>
<doc id="872563" url="https://pl.wikipedia.org/wiki?curid=872563" title="Bojan Krkić">
Bojan Krkić

Bojan Krkić Pérez (wym. []; serb. Бојан Кркић, wym. []; ur. 28 sierpnia 1990 w Linyoli) – były hiszpański piłkarz pochodzenia serbskiego, występujący na pozycji napastnika.
Kariera klubowa.
Początki.
Jego matka Maria Lluïsa Pérez jest Katalonką i z zawodu pielęgniarką, natomiast ojciec (także Bojan) jest Serbem i byłym piłkarzem - w latach 80. występował w Crvenej zvezdzie Belgrad i OFK Beograd. Do szkółki Barcelony młody Bojan trafił w wieku 9 lat i zaczął grać w drużynie Benjamí A. Według katalońskiego dziennika „Sport” podczas testów, przy pierwszym kontakcie z piłką, Krkić okiwał obrońcę i strzelił bramkę. Od najmłodszych lat marzył o tym, aby zostać zawodowym piłkarzem klubu z Camp Nou.
W styczniu 2008 przy okazji konkursu dla dzieci, polegającego na napisaniu wypracowania na temat "Chcę być piłkarzem", zorganizowanym przez Europejskie Stowarzyszenie Byłych Piłkarzy i Katalońską Federację Piłkarską, Bojan przeczytał pracę, którą napisał w wieku ośmiu lat. W tamtym czasie podziwiał ówczesnego napastnika Barçy Patricka Kluiverta i drużynę Manchesteru United. Jednak jak zaznaczył zawodnik, zawsze marzył, aby piłkarskie życie związać z FC Barcelona.
8 maja 2001, w wieku 10 lat piłkarz udzielił wywiadu klubowej telewizji Barça TV i opowiedział o nadziejach i marzeniach związanych z grą w pierwszym składzie FC Barcelona. Bojan ocenił siebie jako szybkiego środkowego napastnika, przed którym jest jeszcze wiele lat pracy.
Poczynając od Benjamí A, piłkarz bił rekordy w liczbie strzelonych bramek (w sumie ponad 900 goli, średnio ponad 3 na mecz) i bardzo szybko awansował do kolejnych drużyn młodzieżowych: Aleví B (2000/01), Aleví A (2001/02), Infantil B (2002/03), Infantil A (2003/04) i Cadet B (2004/05). Sezon 2005/06 zaczął w Cadet A i szybko został przeniesiony do Juvenil A, a rok później do drużyny Barçy B. W ciągu pół roku w Barcelonie B, młody napastnik 10 razy trafił do siatki rywali i został najlepszym strzelcem drużyny.
FC Barcelona.
2006/07.
W pierwszej drużynie zadebiutował 24 kwietnia 2007 roku, w wygranym 4:0 towarzyskim meczu ze zwycięzcą Afrykańskiej Ligi Mistrzów Al-Ahly Kair i strzelił bramkę. Miał wtedy 16 lat i osiem miesięcy, w związku z czym został czwartym najmłodszym debiutantem w historii klubu.
W związku ze spadkiem drużyny FC Barcelona B do niższej klasy rozgrywkowej (od sezonu 2007/2008 Tercera División), rozważano wypożyczenie zawodnika do innego zespołu. Spekulowano, że może to być AS Saint-Étienne, lub Celta Vigo prowadzona wtedy przez byłą gwiazdę Barcelony Christo Stoiczkowa.
2007/08.
1 lipca 2007 roku Bojan został włączony do pierwszej drużyny FC Barcelona. Podczas letnich przygotowań przed sezonem 2007/08 zebrał pozytywne recenzje za grę w meczach Dundee United i Heart of Midlothian F.C. 16 września, w meczu z CA Osasuna, zadebiutował w rozgrywkach Primera División, zmieniając w 78. minucie Giovaniego dos Santosa i stał się najmłodszym debiutantem FC Barcelona w lidze w historii (17 lat i 19 dni).
Pierwszy mecz w Lidze Mistrzów rozegrał 19 września przeciwko Olympique Lyon, zmieniając w 88. minucie Lionela Messiego, dzięki czemu stał się najmłodszym piłkarzem Barcelony w europejskich pucharach, zarazem piątym najmłodszym piłkarzem w LM - 17 lat i 22 dni (najmłodszy był Celestine Babayaro - 16 lat i 87 dni). 20 października piłkarz po raz pierwszy wybiegł w podstawowym składzie Barçy w meczu z Villarreal C.F., a zdobywając gola po podaniu Thierry'ego Henry'ego został najmłodszym ligowym strzelcem Barcelony w historii (17 lat, miesiąc i 22 dni). Tylko Xisco Nadal z Villarreal C.F. i Mena z Valencia CF byli młodsi, gdy zdobywali pierwsze bramki w La Liga (odpowiednio 16 lat, 1 miesiąc i 18 dni oraz 17 lat, 1 miesiąc i 6 dni). Pierwszego gola Pucharze Króla piłkarz strzelił 13 listopada w 94. min. meczu z CD Alcoyano.
23 grudnia 2007 Bojan zadebiutował w El Clásico; przebywał na murawie jedenaście minut. W rozgrywkach Ligi Mistrzów w podstawowym składzie po raz pierwszy wystąpił 27 listopada w spotkaniu z Olympique Lyon na Stade de Gerland.
Po raz pierwszy dwie bramki w jednym meczu Primera División strzelił w pojedynku z Realem Valladolid 23 marca 200]. W spotkaniu zakończonym wynikiem 4:1, piłkarz zanotował również 2 asysty. Po tym meczu sportowy dziennik Mundo Deportivo na pierwszej stronie napisał w tytule "Bojan Crackic" (hiszp. crack - gwiazda), a włoska La Gazzetta dello Sport informowała o "cudownym dziecku". Napastnik Barcelony strzelił następnie bramki w dwóch kolejnych meczach - w ligowym pojedynku z Realem Betis oraz po raz pierwszy w Lidze Mistrzów.
Krkić dokonał tego 1 kwietnia 2008 w wyjazdowym spotkaniu z Schalke 04 Gelsenkirchen mając 17 lat i 217 dni. Katalończyk został drugim najmłodszym strzelcem w tych rozgrywkach (w tej klasyfikacji przewodzi Peter Ofori-Quaye - 17 lat 195 dni).
Strzelając 10 goli w lidze w swoim pierwszym sezonie wśród seniorów, Bojan pobił rekord Raúla Gonzáleza. Napastnik Realu Madryt w swoim debiutanckim sezonie 1994/95, mając 17 lat strzelił 9 bramek, a Bojan poprawił ten wynik spędzając na boisku mniej minut.
2008/09.
Wraz z przyjściem do klubu nowego trenera Josepa Guardioli pozycja Bojana w drużynie nieco osłabła co nie zmienia faktu, że miał on udział w zdobyciu przez FC Barcelonę potrójnej korony, czyli zwycięstwie w trzech najważniejszych rozgrywkach: Pucharze Króla, Primera División i Lidze Mistrzów. Bojan strzelił jedną z bramek w meczu finału Pucharu Króla przyczyniając się do wspaniałego zwycięstwa 4:1 nad Athletic Bilbao.
2009/10.
Sezon ten rozpoczął z drużyną od zdobycia trzech kolejnych tytułów: Superpucharu Hiszpanii (mecz przeciwko Athletic Bilbao), Superpucharu Europy (Szachtar Donieck) i Klubowego Mistrzostwa Świata (finałowy mecz przeciwko Estudiantes La Plata). Bojan pozostawał jednak w cieniu swych kolegów z ataku, a trener był przez niektórych krytykowany za brak częstych występów młodego reprezentanta Hiszpanii. Jednym z najbardziej pamiętnych momentów dla Krkicia w tym sezonie, był jego nieuznany gol, strzelony w końcówce rewanżowego meczu 1/2 Champions League z Interem. Sędzia Frank De Bleeckere uznał, że chwilę wcześniej Yaya Touré dotknął piłki ręką, odwołał bramkę, co w efekcie uniemożliwiło FC Barcelonie występ w finale rozgrywek, który rozegrano na Santiago Bernabéu - stadionie odwiecznego rywala Barçy.
2010/11
W sezonie 2010/11 Bojan wygrał wraz z drużyną Primera División i Champions League oraz doszedł do finału Copa del Rey. Piłkarz zaliczył również asystę do Jeffrena w rozegranym 29 listopada 2010 r. Klasyku, który zakończył się wynikiem 5:0 dla Dumy Katalonii.
Późniejsza kariera.
22 lipca 2011 przeszedł z Barcelony do AS Roma. Włoski klub zapłacił za 21-letniego napastnika 12 milionów euro. Klub ze stolicy Katalonii zobligował się do odkupienia zawodnika w przeciągu dwóch lat, czyli do sezonu 2012/13. Będzie wtedy musiał wyłożyć za swojego wychowanka 13 mln euro. Rzymski klub będzie miał możliwość zablokowania powrotu piłkarza do Barçy, dopłacając za niego 28 mln €. AS Roma doszła do porozumienia z AC Milanem i został wypożyczony na rok.
28 sierpnia 2012 roku Bojan został piłkarzem Milanu. Został wypożyczony z Romy na sezon 2012/2013. Gra w Milanie różnie się dla Bojana układała, zdecydowanie więcej spotkań rozegrał w pierwszej części sezonu. Występował na wszystkich pozycja ataku, najwięcej korzyści drużynie dawał grając za napastnikiem. W barwach Milanu zadebiutował 1 września w meczu z Bologną. Pierwszą bramkę dla Milanu strzelił 3 listopada, rywalem było Chievo. Po zakończeniu sezonu żaden z klubów nie zdecydował się wykupić Bojana.
Latem 2013 roku Bojan powrócił do Barcelony, która od razu wypożyczyła go na rok do holenderskiego Ajaksu.
22 lipca oficjalna strona klubu Stoke City podała, iż Bojan Krkić został ich zawodnikiem. 29 stycznia 2017 r. zawodnik został wypożyczony do FSV Mainz. 30 czerwca powrócił do Stoke. 31 sierpnia ponownie udał się na wypożyczenie, tym razem do Deportivo Alavés. 30 czerwca 2018 wrócił do Stoke City. 7 sierpnia 2019 przeniósł się do Montreal Impact.
W 2021 roku został zawodnikiem Vissel Kobe. Z drużyną pożegnał się pod koniec 2022 roku. Klub postanowił nie przedłużyć kontraktu z Bojanem, który przez większość sezonu leczył kontuzję kolana. 
23 marca 2023 podczas konferencji w sali na stadionie Camp Nou Bojan Krkić poinformował, że zakończył karierę piłkarską. 
Kariera reprezentacyjna.
Bojan grał w juniorskich reprezentacjach Hiszpanii. Dopóki piłkarz nie rozegrał meczu w reprezentacji seniorów tego kraju, wciąż mógł zostać zawodnikiem Serbii.
Został najlepszym strzelcem Mistrzostw Europy do lat 17 w 2006 roku odbywających się w Luksemburgu. Będąc o rok młodszym od kolegów z zespołu i rywali, w czterech spośród pięciu spotkań zagrał tylko 45 minut. Mimo to strzelił najwięcej bramek spośród wszystkich zawodników, a jego drużyna zajęła trzecie miejsce. W spotkaniu z reprezentacją gospodarzy Krkić strzelił hat-tricka (48`,69`,76`), a kolejne gole zdobył w meczach z Węgrami (k. 76`) i z Niemcami (53`).
Młody napastnik doprowadził Hiszpanię do zwycięstwa w Mistrzostwach Europy do lat 17 w 2007 roku, które odbyły się w Belgii strzelając gola w półfinale z gospodarzom i jedynego gola finału przeciwko Anglii.
Powołaniu Bojana na Mistrzostwa Świata do lat 17 w Korei Południowej towarzyszyły kontrowersje. Działacze FC Barcelona chcieli, aby zawodnik był do dyspozycji klubu podczas Asian Tour, czemu sprzeciwiła się hiszpańska federacja piłkarska. Następnie Hiszpanie nie zgodzili się, by Ricard Pruna, członek klubowego sztabu medycznego, uczestniczył w turnieju, aby na bieżąco monitorować stan ścięgna kolana zawodnika.
Sam piłkarz również wolał zostać z drużyną klubową i powiedział w wywiadzie dla "Marki": "Przebywanie na zgrupowaniu reprezentacji to dla mnie ważne doświadczenie. Czuję się tu dobrze, choć każdy wie, że możliwość trenowania w pierwszej drużynie Barcelony była dla mnie niczym piękny sen. Chcieliśmy jedynie, aby ten sen mógł trwać nadal".
Był jednym z najlepszych zawodników turnieju, strzelił 5 bramek (trzecie miejsce wśród najlepszych strzelców) i w dużej mierze dzięki jego znakomitej grze Hiszpania doszła do finału. W zwycięskim półfinale (Hiszpania-Ghana, 2:1), tuż przed końcem spotkania dostał ukarany drugą żółtą kartką i w konsekwencji czerwoną. Jego drużyna przegrała w finale z Nigerią po rzutach karnych (bezbramkowy remis po 120 min. gry). Krkić został uhonorowany nagrodą Bronze Ball (Brązowa Piłka) dla trzeciego najlepszego zawodnika turnieju, a wyprzedzili go Macauley Chrisantus (Silver Ball) i Toni Kroos (Golden Ball).
W reprezentacji Katalonii, jako najmłodszy w jej historii, Krkić zadebiutował 29 grudnia 2007 w meczu z Krajem Basków na San Mamés i strzelił gola, a mecz zakończył się remisem 1:1.
5 czerwca 2007 Bojan zagrał w reprezentacji Hiszpanii U-21, mając zaledwie 16 lat. Pierwszego gola w tym zespole strzelił w meczu eliminacji do Młodzieżowych Mistrzostw Europy z Polską 12 października na stadionie OSiRu we Włocławku.
6 lutego 2008 zawodnik miał zadebiutować w seniorskiej reprezentacji Hiszpanii w meczu przeciwko Francji. Mając 17 lat i 162 dni, Bojan miał szansę pobić rekord Baska Angelo Zubiety z 1936 r. (17 lat i 9 miesięcy) i zostać najmłodszym piłkarzem w historii hiszpańskiej drużyny, ale występ uniemożliwiły mu dolegliwości żołądkowe.
Luis Aragonés nie powołał zawodnika na kolejny mecz pierwszej reprezentacji, a ten wystąpił 25 marca 2008 w spotkaniu drużyny młodzieżowej z Kazachstanem. W zakończonym wynikiem 5:0 meczu rozegranym w ramach eliminacji Młodzieżowych Mistrzostw Europy, Katalończyk strzelił bramkę przewrotką oraz zanotował asystę.
Piłkarz znalazł się w szerokiej kadrze na Euro 2008. Jednak w przededniu powołania na zgrupowanie przed turniejem ogłosił, że rezygnuje z wyjazdu. "W ostatnich dwóch latach zagrałem w Mistrzostwach Świata i Europy do lat 17. Jestem dumny, że szkoleniowiec reprezentacji chce mnie powołać. Jestem też świadom tego, co tracę nie jadąc do Szwajcarii i Austrii. Nie rezygnuję z reprezentacji. Moją decyzję podjąłem po rozmowie z Luisem Aragonésem. Nadszedł moment, w którym jestem po prostu zmęczony, wyczerpany" powiedział na konferencji prasowej. Po latach przyznał, że w tamtym okresie miał ataki paniki, przytłaczała go presja i znalazł się w kryzysie zdrowia psychicznego. 
W reprezentacji swojego kraju zadebiutował 10 września 2008 w meczu z Armenią. Zmienił wtedy w ostatnich minutach spotkania Santiego Cazorlę.
Rozegrał też kilka meczów w reprezentacji Katalonii.

</doc>
<doc id="872564" url="https://pl.wikipedia.org/wiki?curid=872564" title="Chivas Regal">
Chivas Regal

Chivas Regal – szkocka whisky, typu blended, produkowana przez Chivas Brothers, które jest częścią Pernod Ricard. W skład Chivas Regal wchodzi 40 rodzajów whisky słodowych i zbożowych, z których najmłodsza leżakuje minimum 12 lat.
Historia.
W 1838, James Chivas został partnerem w sklepie z winami i spirytualiami, zakupionym przez Williama Edwardsa w Aberdeen w Szkocji w roku 1828. Po śmierci Edwardsa, jego miejsce w spółce zajął Charles Stewart. Chivas i Stewart stali się w 1843 dostawcami produktów dla Królowej Wiktorii. 
Po legalizacji w Wielkiej Brytanii mieszania whisky w składach celnych w roku 1853, firma zaczęła produkować słodowe whisky mieszane. Jako pierwsze, w roku 1854, zostało wprowadzone na rynek Royal Glen Dee.
Po odejściu Stewarta ze spółki w 1857, brat Jamesa, John Chivas stał się partnerem, a firma zmieniła nazwę na Chivas Brothers.

</doc>
<doc id="872572" url="https://pl.wikipedia.org/wiki?curid=872572" title="General Logistics Systems">
General Logistics Systems

General Logistics Systems B.V. – przedsiębiorstwo logistyczne z siedzibą w Amsterdamie, działające pod marką GLS.
Charakterystyka.
Założona w 1999 roku spółka jest częścią grupy Royal Mail. GLS świadczy usługi kurierskie, logistyczne oraz ekspresowe dla ponad 270 000 klientów. „Lider jakości w europejskiej logistyce przesyłek” to główna zasada działania GLS, a zrównoważony rozwój to jedna z podstawowych wartości. Dzięki własnym spółkom oraz partnerom Grupa stworzyła sieć obejmującą 41 państw Europy. Ponadto dzięki umowom partnerskim, GLS działa także w ośmiu stanach USA i w Kanadzie. Infrastruktura GLS to około 50 centralnych sortowni oraz ponad 1000 oddziałów, dzięki niej General Logistics Systems jest jednym z wiodących operatorów logistycznych w Europie. Ponad 18 000 pracowników obsługuje rocznie 584 miliony paczek. Każdego dnia około 30 000 pojazdów wyrusza w trasę dla GLS. W roku fiskalnym 2017/2018 obroty GLS wyniosły 2,9 miliarda euro.
W Polsce przedsiębiorstwo świadczy usługi za pośrednictwem spółki-córki General Logistics Systems Poland sp. z o.o. z siedzibą w Głuchowie, której od stycznia 2005 r. jest jedynym udziałowcem. Pod koniec 2020 r. spółka dysponowała 41 oddziałami logistycznymi w Polsce.

</doc>
<doc id="872573" url="https://pl.wikipedia.org/wiki?curid=872573" title="GLS">
GLS



</doc>
<doc id="872576" url="https://pl.wikipedia.org/wiki?curid=872576" title="Serb">
Serb



</doc>
<doc id="872578" url="https://pl.wikipedia.org/wiki?curid=872578" title="Parchlino">
Parchlino

Parchlino – (do 1945 niem. "Parchlin") osada w Polsce położona w województwie zachodniopomorskim, w powiecie szczecineckim, w gminie Barwice.
Dawny folwark rodziny von Glassenapp. W jej władaniu pozostawał od XVIII do XIX w. Ostatnim właścicielem Parchlina była rodzina von Heydebreck. Zespół dworsko-parkowy pochodzi z końca XIX w. i składa się z modernistycznego dworu oraz naturalistycznego parku z aleją lipową na skraju. 
W latach 1975–1998 miejscowość położona była w województwie koszalińskim.

</doc>
<doc id="872580" url="https://pl.wikipedia.org/wiki?curid=872580" title="Kaźmierzewo (województwo zachodniopomorskie)">
Kaźmierzewo (województwo zachodniopomorskie)

Kaźmierzewo (niem. "Kasimirshof") – osada w Polsce położona w województwie zachodniopomorskim, w powiecie szczecineckim, w gminie Barwice.
W latach 1975–1998 miejscowość położona była w województwie koszalińskim.

</doc>
<doc id="872581" url="https://pl.wikipedia.org/wiki?curid=872581" title="Śmilcz">
Śmilcz

Śmilcz – wieś w Polsce położona w województwie zachodniopomorskim, w powiecie szczecineckim, w gminie Barwice.
W latach 1975–1998 miejscowość położona była w województwie koszalińskim.

</doc>
<doc id="872582" url="https://pl.wikipedia.org/wiki?curid=872582" title="Przybkówko">
Przybkówko

Przybkówko – osada w Polsce położona w województwie zachodniopomorskim, w powiecie szczecineckim, w gminie Barwice.
W latach 1975–1998 miejscowość położona była w województwie koszalińskim.

</doc>
<doc id="872583" url="https://pl.wikipedia.org/wiki?curid=872583" title="Uradz">
Uradz

Uradz – (do 1945 r. niem. "Oerden") osada w Polsce położona w województwie zachodniopomorskim, w powiecie szczecineckim, w gminie Barwice.
Na wschodnim, wysokim brzegu rzeki Dębnicy położony jest eklektyczny dwór, bez współczesnych przeróbek, w dobrym stanie. Dwór murowany, parterowy, z mieszkalnym poddaszem w mansardzie. Do dworu z trzech stron przylega 2-hektarowy park krajobrazowy.
W latach 1975–1998 miejscowość położona była w województwie koszalińskim.

</doc>
<doc id="872584" url="https://pl.wikipedia.org/wiki?curid=872584" title="Cybulino (powiat szczecinecki)">
Cybulino (powiat szczecinecki)

Cybulino – osada w Polsce położona w województwie zachodniopomorskim, w powiecie szczecineckim, w gminie Barwice.
W latach 1975–1998 miejscowość położona była w województwie koszalińskim.

</doc>
<doc id="872585" url="https://pl.wikipedia.org/wiki?curid=872585" title="Cybulino">
Cybulino

2 miejscowości w Polsce:

</doc>
<doc id="872588" url="https://pl.wikipedia.org/wiki?curid=872588" title="Luboradza">
Luboradza

Luboradza – (do 1945 niem. "Lübrassen") osada w Polsce położona w województwie zachodniopomorskim, w powiecie szczecineckim, w gminie Barwice, nad rzeką Dębnicą przepływającą przez jezioro Koprzywno (pow. 21 ha) oraz rozlewiskiem tworzącym jezioro Polok (pow. 9 ha). W latach 1975–1998 miejscowość położona była w województwie koszalińskim. Została założona w XIX w. Założenie dworskie pochodzi z początku XX w., gdy właścicielem był major von Ditfurth-Lübrassen. Powierzchnia użytkowa dworu wynosi 821 m². Wokół pałacu 2-hektarowy park krajobrazowy.
Krajobraz i architektura okolic.
Na ukształtowanie terenu w okolicy największy wpływ miało zlodowacenie skandynawskie (faza pomorska zlodowacenia bałtyckiego). Nacisk mas lodowca spowodował powstanie moreny czołowej objawiające się bogactwem wzgórz, pagórków (kumulacje dochodzące do 100m), głębokich jarów i wąwozów. Wody z topniejących lodowców utworzyły liczne jeziora polodowcowe. Na południowym brzegu jeziora Koprzywno odkryto grodzisko słowiańskie z pozostałością grobów popielnicowych z epoki brązu, w okolicy rosną dwa stare dęby, „Adam” (o obwodzie 5,2m) i „Ewa” (o obwodzie 6,5m). Trzeci „Kain” (o obwodzie 4,0m) jest wymieniany w przekazach historycznych i przewodnikach turystycznych, lecz od czasu gdy się przewrócił, można jedynie podziwiać jego pień na brzegu jeziora. W pobliżu jeziora rośnie też bardzo stary wiąz. Jego wiek szacowany jest na około 900 lat. 
Na lokalną architekturę wpływ miała zmiana sposobu zabudowy na przełomie XIX i XX wieku. Budownictwo ryglowe zastąpiono czerwoną cegłą i ceramicznymi dachami, zaś budownictwo sakralne oraz dwory budowane były z lokalnie dostępnego łupanego kamienia polnego i cegły licowej. Na wsiach założenia folwarczne – dwory usytuowane między parkiem a częścią gospodarczą, np. powstały na przełomie wieków modernistyczny dwór z czterokolumnowym portykiem w Luboradzy. Wokół dworu, pałacu zachował się częściowo zabytkowy park (w rejestrze zabytków WKZ w Szczecinie wpisany pod numerem 1137).

</doc>
<doc id="872589" url="https://pl.wikipedia.org/wiki?curid=872589" title="Krzywolas">
Krzywolas

Krzywolas – osada w Polsce położona w województwie zachodniopomorskim, w powiecie szczecineckim, w gminie Barwice.
W latach 1975–1998 miejscowość położona była w województwie koszalińskim.

</doc>
<doc id="872590" url="https://pl.wikipedia.org/wiki?curid=872590" title="Halo Halo Dzieci Europy">
Halo Halo Dzieci Europy

Halo Halo Dzieci Europy to druga płyta dziecięcego zespołu Dzieci z Brodą. Album złożony jest z piosenek wykonanych w językach krajów należących do Unii Europejskiej i zawiera między innymi dziecięce wykonanie "Ody do radości" Ludwiga van Beethovena.
Wykonawcy.
Grają:
Śpiewają:
Gościnnie:
studio Hendrix, Bajm Studio, Media Studio

</doc>
<doc id="872592" url="https://pl.wikipedia.org/wiki?curid=872592" title="Parafia św. Brata Alberta w Gdańsku">
Parafia św. Brata Alberta w Gdańsku

Parafia św. Brata Alberta w Gdańsku – rzymskokatolicka parafia usytuowana w gdańskiej dzielnicy Przymorze Wielkie przy ulicy Olsztyńskiej. Wchodzi w skład dekanatu Gdańsk Przymorze, który należy do archidiecezji gdańskiej.
Decyzją arcybiskupa metropolity gdańskiego – Sławoja Leszka Głódzia, z dnia 25 czerwca 2015 parafia została mianowania siedzibą dekanatu.
Historia.
15 grudnia 1987 ordynariusz gdański – Tadeusz Gocłowski CM, dekretem biskupim erygował i ustanowił parafię po wydzieleniu z parafii NMP Królowej Różańca Świętego. Objęła ona północno-wschodnią część Przymorza (kwartał między ul. Jagiellońską, Lecha Kaczyńskiego, Kołobrzeską i Chłopską, osiedle Biały Dwór).
Kościół parafialny.
Kościół na planie prostokąta, z charakterystycznymi harmonijkowymi ścianami bocznymi, imitującymi kaplice boczne, przykryty samonośnym płaskim dachem, wspartym jedynie na ścianach bocznych. Wnętrze jednonawowe w ulokowanym od strony wschodniej prezbiterium znajduje się krzyż z figurą Jezusa Ukrzyżowanego w otoczeniu obrazów Matki Bożej Częstochowskiej i patrona kościoła, w północno-wschodniej ścianie jedyny w kościele ołtarz boczny, poświęcony Jezusowi Miłosiernemu.
Filatelistyka.
W 2017 z okazji "Roku Adama Chmielowskiego" – Poczta Polska wyemitowała znaczek z fragmentem płaskorzeźby z kościoła św. Brata Alberta na gdańskim Przymorzu – aut. Adama Piaska i Marcina Sobczaka. Projektantami znaczka byli Andrzej i Teresa Sowińscy. Wydrukowano 360 tys. szt. o nominale: 2,60 zł.

</doc>
<doc id="872597" url="https://pl.wikipedia.org/wiki?curid=872597" title="Górki (powiat szczecinecki)">
Górki (powiat szczecinecki)

Górki (niem. "Orth") – osada w Polsce położona w województwie zachodniopomorskim, w powiecie szczecineckim, w gminie Barwice.
W latach 1975–1998 miejscowość położona była w województwie koszalińskim.

</doc>
<doc id="872598" url="https://pl.wikipedia.org/wiki?curid=872598" title="Schönthal (Bawaria)">
Schönthal (Bawaria)

Schönthal – miejscowość i gmina w Niemczech, w kraju związkowym Bawaria, w rejencji Górny Palatynat, w regionie Ratyzbona, w powiecie Cham. Leży w Lesie Bawarskim, około 15 km na północny zachód od Cham, nad rzeką Schwarzach, przy drodze B22.
Dzielnice.
W skład gminy wchodzą następujące dzielnice: Döfering, Hiltersried, Loitendorf, Trosendorf, Rhan, Premeischl, Schönthal, Thurau, Öd, Flischbach, Steegen.
Oświata.
W gminie znajduje się 73 miejsc przedszkolnych (77 dzieci) oraz szkoła podstawowa (6 nauczycieli, 136 uczniów).

</doc>
<doc id="872599" url="https://pl.wikipedia.org/wiki?curid=872599" title="Franz Karmasin">
Franz Karmasin

Franz Karmasin (ur. 2 września 1901 w Ołomuńcu, zm. 25 czerwca 1970 w Steinebach am Wörthsee) – inżynier, słowacki sekretarz stanu w okresie III Rzeszy, przewodniczący (Volksgruppenführer) Związku Niemców Słowackich.
Życiorys.
Po ukończeniu studiów na wydziale mechanizacji rolnictwa w Děčínie w latach 1919–1923 uzyskał dyplom inżynierski. Od roku 1926 był przewodniczącym Niemieckiego Związku Kulturalnego na Słowacji – Karpathendeutschen Volksgemeinschaft, a od czerwca 1928 razem z Rolandem Steinackerem i Karlem Manouschkiem tworzyli partię polityczną pod nazwą Partia Karpackoniemiecka (Karpatendeutsche Partei (KdP)), stawiającą sobie za cel polityczną i kulturalną integrację Niemców słowackich. Partia ta następnie podpisała współpracę z Partią Sudeckoniemiecką (SdP), w wyniku czego Karmasin dostał się następnie do parlamentu czechosłowackiego w latach 1935–1938, oraz został zastępcą szefa partii Konrada Henleina na Słowację oraz Rusi Podkarpackiej (Ukrainę Karpacką, Karpato-Ukrainę). Partia Karmasina została zdelegalizowana przez władze czechosłowackie na krótko przed tzw. "kryzysem sudeckim", a on sam w wyniku zmian utworzył 6 października 1937 kolejną partię mniejszości niemieckiej na Słowacji pn. Karpathendeutschen Volksgemeinschaft.
W roku 1938 został wyznaczony przez prezydenta Jozefa Tiso na podsekretarza stanu ds. ludności niemieckiej na Słowacji. Od roku 1940 został również przywódcą mniejszości niemieckiej na Słowacji.
1 września 1943 na rozkaz Himmlera organizował rekrutację Niemców ze Słowacji do wojska poprzez tzw. Freiwillige Schutzstaffel. W okresie przewrotu wojskowego na Słowacji w roku 1944 utworzył korpus Domobrany (Heimatschutz) zwalczający przeciwników prezydenta Tiso. Przed wkroczeniem do Słowacji Armii Czerwonej zbiegł do Austrii pod przybranym nazwiskiem jako Franz Dibak, a następnie przedostał się do Niemiec. W roku 1947 został zaocznie skazany na karę śmierci przed nowe władze czechosłowackie.
Od roku 1952 był jednym z przewodniczących Ziomkostwa Sudeckoniemieckiego (Sudetendeutsche Landsmannschaft (SL)).

</doc>
<doc id="872600" url="https://pl.wikipedia.org/wiki?curid=872600" title="Bądki (województwo zachodniopomorskie)">
Bądki (województwo zachodniopomorskie)

Bądki – osada w Polsce położona w województwie zachodniopomorskim, w powiecie szczecineckim, w gminie Barwice.
W latach 1975–1998 miejscowość położona była w województwie koszalińskim.

</doc>
<doc id="872601" url="https://pl.wikipedia.org/wiki?curid=872601" title="Traitsching">
Traitsching

Traitsching – miejscowość i gmina w Niemczech, w kraju związkowym Bawaria, w rejencji Górny Palatynat, w regionie Ratyzbona, w powiecie Cham. Leży w Lesie Bawarskim, około 8 km na południe od Cham, przy drodze B20.
Dzielnice.
W skład gminy wchodzą następujące dzielnice: Atzenzell, Birnbrunn, Loifling, Obergoßzell, Sattelbogen, Sattelpeilnstein, Traitsching.
Oświata.
W gminie znajduje się 75 miejsc przedszkolnych (97 dzieci) oraz szkoła podstawowa (17 nauczycieli, 306 uczniów).

</doc>
<doc id="872605" url="https://pl.wikipedia.org/wiki?curid=872605" title="Chamerau">
Chamerau

Chamerau – miejscowość i gmina w Niemczech, w kraju związkowym Bawaria, w rejencji Górny Palatynat, w regionie Ratyzbona, w powiecie Cham. Leży w Lesie Bawarskim, około 6 km na południowy wschód od Cham, nad rzeką Regen, przy drodze B85 i linii kolejowej (Straubing–Cham).
Dzielnice.
W skład gminy wchodzą następujące dzielnice:

</doc>
<doc id="872606" url="https://pl.wikipedia.org/wiki?curid=872606" title="Nisza (fortyfikacja)">
Nisza (fortyfikacja)

Nisza – element fortyfikacyjny w postaci wnęki w ścianie transzei lub okopu, pełniący zróżnicowane funkcje.
Nisza zapewniała doraźną osłonę dla pojedynczego żołnierza jak również umożliwiała ich sprawne mijanie się w przypadku wąskich okopów ułatwiając komunikację. Ponadto w przypadku głębokich okopów, podwyższone względem ich dna nisze służyły za stanowiska strzeleckie umożliwiając żołnierzom prowadzenie ognia wychylając się poza obrys okopu. Występowały również nisze amunicyjne (umieszczane w pewnych regularnych odstępach) służące do bezpiecznego przechowywania zapasu amunicji i zapewniania łatwego do niej dostępu. W niszach przechowywano również inne potrzebne środki jak żywność itp.

</doc>
<doc id="872608" url="https://pl.wikipedia.org/wiki?curid=872608" title="Brzeźno (gmina Barwice)">
Brzeźno (gmina Barwice)

Brzeźno – uroczysko, dawna miejscowość w Polsce położona w województwie zachodniopomorskim, w powiecie szczecineckim, w gminie Barwice.
W latach 1975–1998 miejscowość położona była w województwie koszalińskim.
Według skanu mapy były tam 3 budynki, obecnie jest las.

</doc>
<doc id="872609" url="https://pl.wikipedia.org/wiki?curid=872609" title="Iławki">
Iławki

Iławki (wcześniej "Iławka") – jezioro na Pojezierzu Mazurskim, w gminie Kętrzyn, w dorzeczu Węgorapy.
Jezioro położone jest w lasach między Sterławkami, Salpikiem i Martianami. Do jego południowo-zachodniej odnogi dotykają pola majątku ziemskiego w Bałowie.
Iławki mają powierzchnię 123,4 ha i maksymalną głębokość 6,5 m. Poziom lustra wody jest wyniesiony na wysokość 122,2 m n.p.m. Na XVII-wiecznej mapie Narońskiego jezioro miało najbardziej nietypowy kształt – zbliżony do ośmiornicy o rozłożonych ramionach. Jego północna odnoga odcięta została przez odcinek linii kolejowej Kętrzyn-Giżycko, a niektóre odnogi zamieniły się na tereny bagienne. Jezioro ma długość ok. 2,5 km, a największą szerokość ok. 1 km.
Nad jeziorem znajdują dwie plaże. Ze Sterławek Wielkich, przy wyjeździe w kierunku Kętrzyna, przed przejazdem kolejowo-drogowym należy skręcić w lewo – dojazd drogą gruntową do plaży położonej na wschodnim brzegu jeziora przy leśnym polu biwakowym. Druga plaża znajduje się po zachodniej stronie jeziora, na pólwyspie przypominającym patelnię. Właścicielem półwyspu jest gm. Kętrzyn. Na półwyspie biwakują zawsze obozy ZHP. Dojazd do plaży na zachodnim brzegu jeziora możliwy jest drogami gruntowymi od Martian i Salpiku.

</doc>
<doc id="872611" url="https://pl.wikipedia.org/wiki?curid=872611" title="Runding">
Runding

Runding – miejscowość i gmina w Niemczech, w kraju związkowym Bawaria, w rejencji Górny Palatynat, w regionie Ratyzbona, w powiecie Cham. Leży w Lesie Bawarskim, około 7 km na południowy zachód od Cham.
Dzielnice.
W skład gminy wchodzą następujące dzielnice: Anderlmühle, Blauberg, Garten, Gferet, Göttling, Götzenbühl, Langwitz, Lufling, Maiberg, Niederrunding, Perwolfing, Raindorf, Reismühle, Rieding, Runding, Satzdorf, Steinmühle, Tappmühle, Utzmühle, Vierau i Wohlwiesen.

</doc>
<doc id="872612" url="https://pl.wikipedia.org/wiki?curid=872612" title="Inżynieryjne zabezpieczenie sił marynarki wojennej w operacjach">
Inżynieryjne zabezpieczenie sił marynarki wojennej w operacjach

Zabezpieczenie inżynieryjne sił marynarki wojennej w operacjach – zespół przedsięwzięć inżynieryjnych realizowanych na wybrzeżu morskim za pomocą środków inżynieryjnych w celu stworzenia najbardziej sprzyjających warunków do prowadzenia przez siły marynarki wojennej aktywnych działań bojowych. Obejmuje ono:

</doc>
<doc id="872613" url="https://pl.wikipedia.org/wiki?curid=872613" title="Chłopówko (powiat szczecinecki)">
Chłopówko (powiat szczecinecki)

Chłopówko – osada w Polsce położona w województwie zachodniopomorskim, w powiecie szczecineckim, w gminie Barwice.
W latach 1975–1998 miejscowość położona była w województwie koszalińskim.

</doc>
<doc id="872614" url="https://pl.wikipedia.org/wiki?curid=872614" title="Blaibach">
Blaibach

Blaibach – miejscowość i gmina w Niemczech, w kraju związkowym Bawaria, w rejencji Górny Palatynat, w regionie Ratyzbona, w powiecie Cham. Leży w Lesie Bawarskim, około 10 km na południowy zachód od Cham, nad rzeką Regen, przy linii kolejowej (Deggendorf–Cham).
Dzielnice.
W skład gminy wchodzą następujące dzielnice:
Oświata.
W gminie znajduje się 50 miejsc przedszkolnych (60 dzieci).

</doc>
<doc id="872619" url="https://pl.wikipedia.org/wiki?curid=872619" title="Miltach">
Miltach

Miltach – miejscowość i gmina w Niemczech, w kraju związkowym Bawaria, w rejencji Górny Palatynat, w regionie Ratyzbona, w powiecie Cham. Leży w Lesie Bawarskim, około 10 km na południowy wschód od Cham, nad rzeką Regen, przy drodze B85 i linii kolejowej Cham-Straubing; Cham–Deggendorf.
Dzielnice.
W skład gminy wchodzą następujące dzielnice: Altrandsberg, Eismannsberg, Miltach, Oberndorf, Allmannsdorf i Kreuzbach.
Oświata.
W gminie znajduje się 98 miejsc przedszkolnych (59 dzieci) oraz szkoła podstawowa (z częścią Hauptschule; 23 nauczycieli, 399 uczniów).
Współpraca.
Miejscowość partnerska:

</doc>
<doc id="872621" url="https://pl.wikipedia.org/wiki?curid=872621" title="Stanisław Urban (wioślarz)">
Stanisław Urban (wioślarz)

Stanisław Urban (ur. 13 września 1907 w Warszawie, zm. w kwietniu 1940 w Katyniu) – polski wioślarz, medalista olimpijski.
Dwukrotnie startował w igrzyskach olimpijskich. W Amsterdamie 1928 płynął w składzie ósemki, która zajęła 4. miejsce. W Los Angeles 1932 zdobył brązowy medal w wyścigu czwórek ze sternikiem (wraz z nim osadę tworzyli Jerzy Braun, Edward Kobyliński, Janusz Ślązak i sternik Jerzy Skolimowski).
Startował w mistrzostwach Europy w Budapeszcie w 1933. Był mistrzem Polski w czwórkach ze sternikiem w 1933 i wicemistrzem w tej konkurencji w 1930. Czterokrotnie zdobywał też brązowe medale mistrzostw Polski w ósemkach (1930, 1931), czwórkach bez sternika (1929) i dwójkach ze sternikiem (1931). Jako wioślarz reprezentował Warszawskie Towarzystwo Wioślarskie.
Był także czołowym rugbystą AZS Warszawa w latach 1928-1930.

</doc>
<doc id="872622" url="https://pl.wikipedia.org/wiki?curid=872622" title="Gąski (powiat szczecinecki)">
Gąski (powiat szczecinecki)

Gąski – osada w Polsce położona w województwie zachodniopomorskim, w powiecie szczecineckim, w gminie Barwice. W pobliżu wsi przepływa rzeka Gęsia.
W latach 1975–1998 miejscowość położona była w województwie koszalińskim.

</doc>
<doc id="872624" url="https://pl.wikipedia.org/wiki?curid=872624" title="Rimbach (powiat Cham)">
Rimbach (powiat Cham)

Rimbach – miejscowość i gmina w Niemczech, w kraju związkowym Bawaria, w rejencji Górny Palatynat, w regionie Ratyzbona, w powiecie Cham. Leży w Lesie Bawarskim, około 15 km na wschód od Cham.
Dzielnice.
W skład gminy wchodzą następujące dzielnice:

</doc>
<doc id="872625" url="https://pl.wikipedia.org/wiki?curid=872625" title="Grabiążek">
Grabiążek

Grabiążek – osada w Polsce położona w województwie zachodniopomorskim, w powiecie szczecineckim, w gminie Barwice.
W latach 1975–1998 miejscowość położona była w województwie koszalińskim.

</doc>
<doc id="872627" url="https://pl.wikipedia.org/wiki?curid=872627" title="Jadwigowo (województwo zachodniopomorskie)">
Jadwigowo (województwo zachodniopomorskie)

Jadwigowo – łąka - dawniej osada PGR w Polsce położona w województwie zachodniopomorskim, w powiecie szczecineckim, w gminie Barwice.
W latach 1975–1998 miejscowość położona była w województwie koszalińskim.

</doc>
<doc id="872629" url="https://pl.wikipedia.org/wiki?curid=872629" title="Grafenwiesen">
Grafenwiesen

Grafenwiesen – miejscowość i gmina w Niemczech, w kraju związkowym Bawaria, w rejencji Górny Palatynat, w regionie Ratyzbona, w powiecie Cham. Leży w Lesie Bawarskim, około 15 km na wschód od Cham, nad rzeką Regen, przy linii kolejowej (Lam–Cham).
Dzielnice.
W skład gminy wchodzą następujące dzielnice:
Oświata.
W gminie znajduje się przedszkole i szkoła podstawowa.

</doc>
<doc id="872630" url="https://pl.wikipedia.org/wiki?curid=872630" title="Jagielnik">
Jagielnik



</doc>
<doc id="872632" url="https://pl.wikipedia.org/wiki?curid=872632" title="Jagielnik (województwo zachodniopomorskie)">
Jagielnik (województwo zachodniopomorskie)

Jagielnik – osada w Polsce położona w województwie zachodniopomorskim, w powiecie szczecineckim, w gminie Barwice.
W latach 1975–1998 miejscowość położona była w województwie koszalińskim.

</doc>
<doc id="872633" url="https://pl.wikipedia.org/wiki?curid=872633" title="Anna Rynkowska">
Anna Rynkowska

Anna Rynkowska (ur. 3 lutego 1903 w Łodzi, zm. 30 października 1984 w Łodzi) – historyk, archiwista, historyk Łodzi, regionalista, publicysta, działacz społeczny.
Rodzina i nauka.
Urodziła się w Łodzi, w rodzinie robotniczej. Była córką Jana Staniszewskiego i Marianny z Bugajków, przybyłych do Łodzi z guberni kaliskiej pod koniec XIX w.
W latach 1911–1915 uczęszczała do szkoły powszechnej w Łodzi. Wyróżniającej się uczennicy jej dotychczasowa nauczycielka pomogła dostać się do prywatnego gimnazjum Janiny Prysewiczówny w Łodzi. Anna Rynkowska wspominała, że temu gimnazjum, a szczególnie koleżankom, zawdzięczała wiele: wspólnie uczyły się rysunku, malarstwa i obcych języków, które to umiejętności przydały się jej w późniejszej pracy naukowej. Czynnie znała 6 języków obcych. Egzamin dojrzałości "z wynikiem więcej niż dobrym" złożyła w 1922.
Studia i praca zawodowa.
Po ukończeniu gimnazjum, w 1922, Anna Rynkowska podjęła pracę nauczycielki w Szkole Powszechnej nr 28, przy ul. Franciszkańskiej 76 i pracowała w niej do 12 grudnia 1939. Ucząc w szkole podnosiła swoje kwalifikacje. W latach 1922–1933 ukończyła trzy kursy metodyczne oraz dwuletni Wyższy Kurs Nauczycielski. Rozpoczęła też studia na Uniwersytecie Warszawskim na Wydziale Prawa sądząc, że ten kierunek studiów umożliwi jej naukę na odległość, ale to się nie udało. Możliwość ukończenia studiów wyższych pojawiła się dopiero w 1930 gdy wstąpiła na Wydział Nauk Humanistycznych Wolnej Wszechnicy Polskiej, oddział w Łodzi. Studia tu, pod kierunkiem Natalii Gąsiorowskiej, ukończyła w 1936 z wynikiem bardzo dobrym. Stopień magistra uzyskała w 1937 na Uniwersytecie Warszawskim. Studia doktoranckie przerwała wojna.
W czasie okupacji została wysiedlona do Głowna (teren Generalnej Guberni), gdzie wspólnie z mężem Józefem Rynkowskim – pedagogiem, zorganizowali i prowadzili tajne nauczanie.
Po wojnie była współorganizatorem Katedry Historii Społeczno-Gospodarczej Polskiej i Powszechnej na Uniwersytecie Łódzkim, gdzie jednocześnie pełniła obowiązki st. asystenta i adiunkta u prof. Natalii Gąsiorowskiej (jeszcze przed wojną była asystentem w Katedrze Historii Społeczno-Gospodarczej Oddziału Łódzkiego Wolnej Wszechnicy Polskiej kierowanej właśnie przez Natalię Gąsiorowską). W 1947 pod jej kierunkiem napisała doktorat "Działalność gospodarcza władz Królestwa Polskiego na terenie Łodzi przemysłowej w latach 1821–1831" (druk 1951).
W latach 1950–1973 była kustoszem, pracownikiem Archiwum Państwowego w Łodzi. Jako pracownik naukowy archiwum przez 20 lat gromadziła i opracowywała akta przemysłowe i bankowe. Była organizatorem i kierownikiem Oddziału Akt Gospodarczych. W latach 1967–1971 była lektorem języka włoskiego na Uniwersytecie Łódzkim.
Działalność pozazawodowa.
Była współzałożycielką łódzkiego oddziału Stowarzyszenia Archiwistów i Bibliotekarzy, a następnie współzałożycielką i pierwszą przewodniczącą Oddziału Łódzkiego Stowarzyszenia Archiwistów Polskich oraz działaczką Oddziału Łódzkiego Polskiego Towarzystwa Historycznego (członek zarządu w latach 1948–1952). Współpracowała z Łódzkim Towarzystwem Naukowym. Była członkiem włoskiego towarzystwa "Accademia Adamo Mickiewicz di Storia e Literatura Polacca e Slava".
Działalność naukowa.
Współpracowała przy tworzeniu "Polskiego Słownika Biograficznego" (PSB), a od 1969 była członkiem Komitetu Redakcyjnego tejże publikacji.
W jej dorobku naukowym wyróżnić można dwa nurty: pierwszy to historia regionalna, ze szczególnym uwzględnieniem dziejów Łodzi i regionu łódzkiego. W tym zakresie, poza wymienionym doktoratem opublikowała m.in.: "Działalność gospodarcza władz Królestwa Polskiego na terenie Łodzi przemysłowej w latach 1821–1831" (1951), "Przemysł lniany w Łodzi w latach 1822–1832" (1938), "Osada fabryczna Mania i jej dzierżawcy" (1980), "Przedsiębiorstwo Ludwika Geyera w latach 1828–1870" (1975), pionierską monografię "Ulica Piotrkowska" (1970) oraz artykuły o innych ośrodkach, m.in.: "Rozwój przemysłu w Kaliszu w latach 1815–1831" (1951), "Sytuacja ekonomiczna i społeczna robotników kaliskich w XIX wieku" (1962). Drugi nurt to badania nad Wiosną Ludów. Efektem były prace: "Wiosna Ludów w Italii" (w "W stulecie Wiosny Ludów", tom II, 1949), "Wojciech Darasz (1808–1852)" (w "W stulecie Wiosny Ludów", tom IV, 1951) oraz przygotowany do druku tom wspomnień W. Darasza, "Pamiętnik emigranta" (1953). Zajmowała się również wydawaniem źródeł: "Początki rozwoju kapitalistycznego miasta Łodzi 1820–1824" (w "Materiały do historii miast, przemysłu i klasy robotniczej w okręgu łódzkim", tom IV, 1960).
W pracy naukowej uzyskała stanowisko docenta. Od 1969 roku była członkinią Rady Ochrony Dóbr Kultury przy Wydziale Kultury i Sztuki Urzędu Miasta Łodzi.
Mąż – Józef Rynkowski, był również łódzkim nauczycielem. W roku szkolnym 1934/1935 pracował w Szkole Powszechnej nr 36, przy ul. Drewnowskiej 88. Według Księgi Adresowej m. Łodzi 1937-1939 mieszkali w tym czasie przy ul. Srebrzyńskiej 89 (na osiedlu im. J. Montwiłła-Mireckiego).
Najszerzej w Łodzi jest znana jako autorką fundamentalnej monografii "Ulica Piotrkowska", wydanej przez Wydawnictwo Łódzkie w 1970, do dziś cenionej zarówno przez historyków jak i miłośników historii Łodzi w których biliotekach jest to pozycja obowiązkowa.
Działalność popularyzatorska.
Odrębne miejsce w dorobku Anny Rynkowskiej zajmuje działalność popularyzatorska z dziedziny historii, szczególnie historii gospodarczej Łodzi. Dużo czasu poświęciła popularyzacji wiedzy o dziejach Łodzi publikując artykuły w przewodnikach i folderach, a także w prasie – przez wiele lat publikowała na łamach prasy łódzkiej m.in. w „Panoramie” – dodatku do „Dziennika Łódzkiego” i w „Odgłosach”. Wygłaszała odczyty w TWP. Przez wiele lat była opiekunem zabytków jako członek Łódzkiej Rady Ochrony Dóbr Kultury.
Wyróżnienia i odznaczenia.
Za całokształt prac naukowych, zawodowych i społecznych otrzymała odznaczenia państwowe i resortowe:
Za prace badawcze, nad dziejami Łodzi, a szczególnie za publikację "Ulica Piotrkowska", została „Łodzianką roku 1971”.
Zmarła 30 października 1984. Pochowana została 2 listopada 1984 na cmentarzu na Dołach (kwatera XII, rząd 18, grób 1).
Pamięć Anny Rynkowskiej została uczczona w 1994 poprzez nazwanie jej imieniem alei łączącej al. Kościuszki i ul. Wólczańską.

</doc>
<doc id="872636" url="https://pl.wikipedia.org/wiki?curid=872636" title="Arnschwang">
Arnschwang

Arnschwang – miejscowość i gmina w Niemczech, w kraju związkowym Bawaria, w rejencji Górny Palatynat, w regionie Ratyzbona, w powiecie Cham. Leży w Lesie Bawarskim, około 12 km na północny wschód od Cham, przy drodze B20 i linii kolejowej (Schwandorf-Pilzno–Praga), przy granicy z Czechami.
Dzielnice.
W skład gminy wchodzą następujące dzielnice:

</doc>
<doc id="872638" url="https://pl.wikipedia.org/wiki?curid=872638" title="Osiedla Mielca">
Osiedla Mielca

Mielec jest podzielony na 18 osiedli, które są jednostkami pomocniczymi wspólnoty samorządowej. Zostały utworzone 14 czerwca 1978 przez Miejską Radę Narodową, a następnie wraz z przyłączeniem kolejnych terenów podział ten był korygowany. Podział na osiedla obejmuje cały obszar miasta, a przy ich wyznaczaniu pod uwagę wzięta została jednorodność układu osadniczego, układ przestrzenny oraz możliwości integracji w celu wykonywania zadań publicznych.
Borek.
Osiedle domów jednorodzinnych zamieszkane przez ok. 1190 osób, wyodrębnione w 1978, nazwy ulicom nadano w 1987. Nazwa pochodzi od tego, że kilkaset lat temu teren ten nazwano Borem, z uwagi na porastające go lasy. Później las wykarczowano, pozostały wydmy rozebrane w latach 50. XX w. na budowę osiedla fabrycznego. Podobno w tym miejscu w czasie „potopu” starły się wojska polskie i szwedzkie, a 9 marca 1942 odbyła się egzekucja Żydów, upamiętniona obeliskiem. Znajdują się tu różne zakłady przemysłowe, m.in. „SOBO”, „R&amp;G”, „Kadomex”. Jest także niewielki cmentarz żydowski, założony przed II wojną światową, niedawno odnowiony.
Ulice: Akacjowa, Bema, Borowiczan, Brzozowa, Dębowa, Jagiełły, Jaworowa, Jesionowa, Kasztanowa, Michalina, Modelarska, Morcinka, Nałkowskiej, Orkana, Orzechowa, Orzeszkowej, Poniatowskiego, Przybosia, Różana, Sienkiewicza (częściowo), Śniadeckiego, Świerkowa, Traugutta, Tuwima, Usługowa, Wiśniowa, Wspólna
Cyranka.
Osiedle domów jednorodzinnych zamieszkane przez ok. 1900 osób. Od XV wieku do 1972 była wsią sąsiadującą z Mielcem, została włączona do miasta 1 stycznia 1973, a w 1978 stała się osiedlem. Nazwa pochodzi od kaczki cyranki powszechnie niegdyś występującej na tych terenach. Pierwsze wzmianki o wsi Nowa Góra (Cyranka) pojawiły się w dokumencie lokacyjnym Mielca z 1470, lecz istniała ona już wcześniej. Wschodnią część osiedla stanowią lasy, środkową tereny przemysłowe (SSE EURO-PARK MIELEC) i lotnisko, a zachodnią dwa osiedla mieszkaniowe otoczone polami uprawnymi. Najważniejszym obiektem jest: Dom Ludowy (w którym znajduje się siedziba OSP Cyranka oraz Mieleckiego Środowiska ZHR).
Ulice: Baczyńskiego, Beniowskiego, Boguszewskiej, Borodzika, Cyranowska, Działowskiego, Haładeja, Kosmonautów, Krzywa, al. Kwiatkowskiego, Lachnita, Obrońców Westerplatte, Orla, Padykuły, Piramowicza, Przemysłowa, Rolna, Skarżyńskiego, Sucharskiego, Szybowcowa, Ślusarska, Wiktora, Wojska Polskiego (częściowo), Wróblewskiego, Zawiszy Czarnego
Dziubków.
Osiedle domów jednorodzinnych zamieszkane przez ok. 2810 osób, jego budowę rozpoczęto w połowie lat 70., nazwy ulicom nadano w 1975. Leży w dawnej pradolinie Wisłoki, po zmianie koryta tereny stały się bagnami, a następnie łąkami. Nazwa Dziubków funkcjonuje od wieków i ma związek z dużą ilością ptactwa żerującego na tych terenach. Początkowo osiedle nazywało się Metalowców, jednak w 1985 na prośbę mieszkańców zmieniono nazwę na tradycyjny Dziubków, po czym wydzielono osiedle Szafera zabudowane blokami. Znajduje się tu kilka sklepów, Gimnazjum nr 4 i Szkoła Podstawowa nr 13.
Ulice: Budowlana, Daleka, Długa, Gajowa, Jasna, Jastrzębia, Jemiołowa, Jodłowa, Klonowa, Laskowa, Lipowa, Łąkowa, Łowiecka, Metalowców, Miła, Nieduża, Nowa, Okrężna, Osiedlowa, Partyzantów, Wierzbowa, Wolności (częściowo), Wrzosowa
Kazimierza Wielkiego.
Osiedle domów jednorodzinnych zamieszkane przez ok. 1000 osób. Znajduje się na terenach dawnych błoni miejskich i lotniska turystycznego, tzw. za laskiem komunalnym. Jego budowa została zaplanowana w 1951, zatwierdzona w 1956, rozpoczęta ok. 1960, kiedy to nadano ulicom nazwy. Status osiedla i patron zostały nadane 14 kwietnia 1978. Osiedle ma charakter „sypialni” z uwagi na brak infrastruktury handlowej i rekreacyjnej.
Ulice: Drużbackiej, Hynka, Jagiellońska, Jasienicy, Kazimierza Wielkiego, Kredytowa, Lotnicza, Łokietka, Parkowa, Piastowska, Sosnowa, Tumanowicza, Wolności (częściowo)
Kilińskiego.
Jedno z dwóch osiedli, z których składa się najstarsza część Mielca – Stary Mielec, zamieszkane przez ok. 5000 osób. Wyodrębnione zostało 14 kwietnia 1978. Jego historia jest długa i bogata tak jak historia całego miasta. Najważniejsze obiekty to budynki CKU i ZSE (dawniej gimnazjum przy ul.Kilińskiego), WSGiZ (dawniej TG „Sokół” i kino „Bajka”), stadion MOSiR (dawniej „Sokół”, „Gryf” i OSiR), Starostwo Powiatowe (dawniej Dom Partii), cmentarz parafialny, budynek Poczty i Urzędu Telekomunikacyjnego, cmentarz żydowski.
Ulice: 3 Maja, 6 Sierpnia, Batorego, Bohaterów Września, Chełmońskiego, Chodkiewicza, Cicha, Daszyńskiego, Dąbrowskiej, Długosza, Głowackiego, Grzybowskiego, Aleje Jana Pawła II, Joselewicza, Kilińskiego, Konfederacka, Krasickiego, Krótka, Kwiatowa, Legionów, Lelewela, Limanowskiego, Matejki, Mielczewskiego, Mieleckiego, Modrzejewskiej, Nowy Rynek, Obrońców Pokoju, Ogrodowa, Osterwy, Reja, Sandomierska, Sękowskiego, Sienkiewicza (częściowo), Słoneczna, Słowackiego, Sobieskiego, Staszica, Szeroka, Szewska, Teligi, Walerii Szalay-Groele, Warszawska, Wąska, Wiejska, Wybickiego, Wysockiego, Zamoyskiego, Żółkiewskiego, Żwirki i Wigury
Kopernika.
Osiedle złożone z bloków i wieżowców, zamieszkane przez ok. 8200 osób, budowane w latach 60., 70. i 80. Potocznie zwane Jeziorany. Jest częścią tzw. „Osiedla”, czyli centrum miasta. Wyodrębnione 14 kwietnia 1978. Dawniej, przez wieki na tym terenie znajdowały się pola mieszczańskie, uprawiane do lat 60. Znajdują się tu m.in. Gimnazjum nr 2, Spółdzielczy Dom Kultury.
Ulice: Dworcowa, Grunwaldzka (częściowo), Kopernika, Kossaka, Kusocińskiego (częściowo), Skargi (częściowo), Spółdzielcza (częściowo), Staffa (częściowo), Torowa (częściowo)
Kościuszki.
Jedno z dwóch osiedli, z których składa się najstarsza część Mielca – Stary Mielec. Stanowi jego południową część i kolebkę całego miasta. Zamieszkane przez ok. 2000 osób. Zostało wydzielone 14 kwietnia 1978. Ma bogatą historię równą historii całego miasta, znajdują się tu najważniejsze zabytki Mielca: Bazylika Mniejsza św. Mateusza, budynek Rady Powiatowej z „Salą Królewską” (obecnie Szkoła Muzyczna), pałacyk Oborskich położony na terenach dawnego folwarku nad Wisłoką, wiele starych kamienic oraz Rynek, a także I LO.
Ulice: Apteczna, Dembowskiego, Plater, Flisaków, Hetmańska, Jadernych, Jędrusiów, Konarskiego, Kosynierów, Kościelna, Kościuszki, Krakowska, Lenartowicza, Lindego, Lisa, Lwowska, Mała, Mickiewicza, Moniuszki, Narutowicza, Pasieczna, Połaniecka, Potockiego, Racławicka, Reymonta, Rynek, Rzeczna, Rzemieślnicza, Szkolna I, Sitki, Targowa, Wojsławska (częściowo), Wolności (częściowo), Zacisze, Zagrody, Zawale
Kusocińskiego.
Osiedle złożone z bloków mieszkalnych, część tzw. „Osiedla”, zamieszkane przez ok. 4700 osób. Utworzone 14 kwietnia 1978. Powstało w latach 50. i 60. Znajduje się tu bogata infrastruktura oświatowa, kulturalna, sportowa i rekreacyjna, m.in. Dom Kultury SCK, Biblioteka Miejska, obiekty MOSiR (stadion Stali Mielec, hala sportowo-widowiskowa, lodowisko, baseny, tereny rekreacyjne), Hotel Polski, Szkoła Podstawowa nr 6, Gimnazjum nr 1.
Ulice: al. Niepodległości (częściowo), Biernackiego, Grunwaldzka (częściowo), ks. Skargi (częściowo), Kusocińskiego (częściowo), Łukasiewicza, Ossolińskich, Sikorskiego (częściowo), Solskiego, Staffa (częściowo), Zapolskiej (częściowo)
Lotników.
Osiedle mieszkaniowe wybudowane na przełomie lat 70. i 80. XX wieku z wielkiej płyty. Zamieszkane przez ok. 12140 osób. Leży częściowo na terenach dawnej wioski Borek. Dawna nazwa to osiedle Krasickiego, zmieniona na Lotników, jednak nadal potocznie najczęściej używa się nazwy Borek. Na terenie osiedla znajduje się kościół parafialny Ducha Świętego, Katolicki Ośrodek Kultury, ogródki działkowe POD „Solidarność”, Szkoła Podstawowa nr 9, Gimnazjum nr 3, V Liceum Ogólnokształcące, przedszkola i żłobek. Na starym, pierwotnym obszarze osiedla znajduje się stacja kolejowa Mielec, a także dawny dworzec autobusowy, służący obecnie jako parking.
Ulice: al. Ducha Świętego, Bajana, Dąbrowskiego, Drzewieckiego, Kocjana, Pisarka, Sienkiewicza (częściowo), Tańskiego
Mościska.
Najmniejsze mieleckie osiedle położone na terenach leśnych, zamieszkane przez ok. 290 osób. Do lat 60. XX wieku była to wioska należąca do gromady Cyranka. Wzmiankowana w 1519, jej nazwa pochodzi prawdopodobnie od słowa most, ponieważ na bagnistych terenach ze stawami było dawniej bardzo dużo kładek. Od 1 stycznia 1973 w granicach Mielca.
Ulice: Doliny, Pogodna, Rudnik, Spokojna, Wojska Polskiego (częściowo)
Niepodległości.
Osiedle mieszkalne położone w centrum miasta, część tzw. „Osiedla”, zamieszkane przez ok. 6100 osób. Złożone głównie z budynków wielorodzinnych budowanych w latach 30., 40. i 50. dla pracowników PZL (później WSK), stąd nazwa „kolonia fabryczna”. 26 czerwca 1957 WSK przekazała osiedle Miejskiej Radzie Narodowej. 14 kwietnia 1978 zostało wydzielone jako Osiedle 22 Lipca, nazwa na obecną została zmieniona w lutym 1990. Najważniejszymi obiektami są kościół i obiekty parafii MBNP, II Liceum Ogólnokształcące, Szkoła Podstawowa nr 3, Urząd Miejski, Komenda Powiatowa Policji, Powiatowy Urząd Pracy, dwa budynki Starostwa Powiatowego, MARR, plac AK, siedziba hufca ZHP, a także resztki Góry Cyranowskiej.
Ulice: al. Niepodległości (częściowo), Arczewskiego, Asnyka, Bogusławskiego, Chopina, Czarneckiego, Fredry, Kochanowskiego, Kołłątaja, Konopnickiej, Kraszewskiego, Miasteczko Młodego Robotnika, pl. Armii Krajowej, Skłodowskiej, Tetmajera, Wyspiańskiego, Żeromskiego (częściowo)
Rzochów.
Dawniej miasto, obecnie osiedle domów jednorodzinnych, przyłączone do Mielca w 1985. Zamieszkane przez ok. 910 osób. Głównym elementem osiedla jest kwadratowy rynek z XV wieku, jest także kościół parafialny św. Marka Ewangelisty i kościół. Częścią osiedla jest również Łuże znajdujące się za lasem w stronę Kolbuszowej, które przed wojną było samodzielną wioską.
Ulice: Biedronki, Dębicka, Grabiowa, Grzybowa, Jagodowa, Kolejowa, Łuże, Podleśna, Rynek Rzochowski, Rzochowska, Św. Marka, Wandy
Smoczka.
Osiedle domków jednorodzinnych, zamieszkane przez ok. 990 osób. Jako wieś wzmiankowana w 1542 (własność Mieleckich), w XVIII wieku uznana za część Mielca (własność Wiesiołowskich). Od 1 stycznia 1973 w granicach Mielca.
Ulice: Bigo, Ciołkosza, Dziadyka, Fibicha, Iwaszkiewicza, Kahla, Kazany, Koryckiego, Krempy, Królowej Jadwigi, Kryczyńskiego, Księdza Gwoździowskiego, Księdza Popiełuszki, Lema, Majowa, Matki Teresy, Mikołajczyka, Popiela, Powstańców Warszawy, Rataja, Sabbata, Siorka, Smoczka, Szarych Szeregów, Śliwy Franciszka, Świętej Anny, Świętego Brata Alberta, Świętej Kingi, Trynitarska, Wiesiołowskiego (od torów kolejowaych do końca ulicy), Witosa (od torów kolejowych do ul. Wolności), Wolności (od skrzyżowania z ul. Powstańców Warszawy do granic miasta z wyłączeniem numerów nieparzystych od skrzyżowania z ul. Szafera do skrzyżowania z ul. Partyzantów), Żurawskiego
Smoczka I.
Najmłodsze mieleckie osiedle mieszkaniowe – budowane w trzech etapach w latach: najpierw 1985-1992 jako osiedle robotnicze (bloki przy ul. Warneńczyka 1, 5, 6, 7, 8, 9, 13, 15 i 17, ul. Dąbrówki 12, 14, 16 i 18 oraz ul. Zygmuntowska 7), następnie 1996-2002 (ul. Zygmuntowska 2 oraz przy ul. Wyszyńskiego 1 i 8) oraz obecnie 2007-nadal (pozostałe bloki). Początkowo wchodziło w skład Osiedla Smoczka, lecz ze względu na odmienny (bardziej intensywny, wielorodzinny) charakter zabudowy mieszkaniowej w 1995 zostało z niego wydzielone i otrzymało obecną nazwę (inną proponowaną nazwą było: „Osiedle Warneńczyka i Dąbrówki”, uznane za zbyt długie). Zamieszkane przez ok. 6300 osób, perspektywicznie przewidziane dla 40 tysięcy mieszkańców. Na osiedlu znajduje się m.in. C.H. „Biedronka”, C.H. „Orzech”, Dom Pomocy Społecznej, kościół pw. Trójcy Przenajświętszej, Szkoła Podstawowa nr 11 z halą sportową, jednostka Ochotniczej Straży Pożarnej Smoczka, restauracja z domem weselno-bankietowym „Piano Cafe”, pizzerie „Max” i „Diablo”, kryty basen, klub „Manhattan” z kręgielnią oraz centrum handlowe „Galeria Viva”.
Ulice: Smoczka, Dąbrówki, Kardynała Wyszyńskiego, Powstańców Warszawy, Warneńczyka, Zygmuntowska
Szafera.
Osiedle mieszkaniowe wchodzące początkowo w skład Osiedla Dziubków, lecz ze względu na odmienny (bardziej intensywny, wielorodzinny) charakter zabudowy mieszkaniowej – wydzielone w 1995 z Dziubkowa. Powstawało w latach 1980-1985. Zbudowane z cegieł, jako osiedle robotnicze (26 bloków mieszkalnych). Jest trochę starsze od Smoczki I i bogatsze w infrastrukturę. Zamieszkane przez ok. 3750 osób. Znajdują się tam m.in. przedszkole, żłobek, Spółdzielczy Dom Kultury, świetlica wychowawcza, przy której działa również klub seniora, poczta. Centrum osiedla stanowi rynek przebudowany w 2006 roku, otoczony blokami i sklepami.
Ulice: Botaniczna, Chałubińskiego, Godlewskiego, Raciborskiego, Szafera.
Wojsław.
Osiedle domów jednorodzinnych, zamieszkane przez ok. 1900 osób. Do 1985 Wojsław był osobną wsią. W latach 1269-1463 była własnością klasztoru benedyktynów na Łysej Górze. W 1471 był własnością Jana z Pawłowa herbu Godziemba, a później Jana Skrętki. Od 1480 do XVI wieku należał do rodu Mieleckich, a następnie kolejno Ratowskich, Lubomirskich, Sanguszków, Wiesiołowskich i Sękowskich. W 1629 roku właścicielem wsi w powiecie sandomierskim województwa sandomierskiego był Stanisław Lubomirski. Osiedle jest rozciągnięte wzdłuż ulicy Wojsławskiej, znajduje się na nim klasycystyczny dwór z parkiem (obecnie w rękach prywatnych), kościół pomocniczy pw. Najświętszego Serca Pana Jezusa parafii staromiejskiej, Dom Ludowy oraz budynek po SP nr 10 i filii WSGiZ. Od 1 stycznia 1973 w granicach Mielca.
Ulice: Benedyktyńska, Bolesława Chrobrego, Bolesława Wstydliwego, Dobra, Gardulskiego, Gołębia, Iwaszkiewicza, Nadziei, Rybacka, Saramy, Wiesiołowskiego, Wiosenna, Witosa (częściowo), Wojsławska (częściowo), Zielona, Żegoty
Wolności.
Osiedle domów jednorodzinnych, zamieszkane przez ok. 1870 osób. Zaczęło powstawać pod koniec lat 50. XX wieku na terenach południowego (wówczas) Mielca oraz Górki Wojsławskiej i rozrastało się w kierunku wschodnim. Wzdłuż ulic Korczaka, Piaskowej i Wolności (na wysokości Hali Targowej) znajduje się największy w Mielcu kompleks hurtowni (głównie spożywczych). Część osiedla zajmują jeszcze pola uprawne. Infrastruktura przy ulicy Korczaka ma głównie charakter przemysłowy. Jest to jeden z 3 głównych (poza SSE Euro-Park) miejskich obszarów przemysłowych.
Ulice: Boczna, Broniewskiego, Brożka, Ćwiklińskiej, Czecha, Dunikowskiego, Gałczyńskiego, Gombrowicza, Jaracza, Jasińskiego, Karłowicza, Kasprowicza, Kasprzaka, Korczaka, Krańcowa, Krasińskiego, ks. Kordeckiego, Leśmiana, Makuszyńskiego, Naruszewicza, Norwida, Nowowiejskiego, Okrzei, Piaskowa, Pola, Polna, Prusa, Przyjazna, Spacerowa, Starzyńskiego, Szymanowskiego, Twardowskiego, Wolności (częściowo), Zwycięstwa
Żeromskiego.
Osiedle mieszkaniowe złożone głównie z bloków z wielkiej płyty budowanych w latach 70. i 80. XX wieku (tu powstały pierwsze w mielcu jedenastopiętrowe wieżowce), należy do tzw. "Osiedla", zamieszkane przez ok. 2060 osób. Nazwa pochodzi od głównej ulicy osiedla. Na jego terenie znajduje się Urząd Miejski, Komenda Policji, Urząd Skarbowy, Szpital Powiatowy im. Edmunda Biernackiego, Zespół Szkół Technicznych, pierwsza w mieście (budowana w latach 90.) galeria handlowa "Pasaż" oraz w latach 2004-2021 hipermarket międzynarodowej sieci Tesco. Część osiedla zajmuje kompleks leśny ze znajdującą się tam Stacją Uzdatniania Wody i Cmentarzem Żołnierzy Radzieckich.
Ulice: Kazimierza Jagiellończyka, Kędziora, Leśna, Pułaskiego, Torowa (częściowo), Wolności (częściowo), Żeromskiego (częściowo)

</doc>
<doc id="872642" url="https://pl.wikipedia.org/wiki?curid=872642" title="Kolonia Łeknica">
Kolonia Łeknica

Kolonia Łeknica – nieoficjalna kolonia wsi Łeknica w Polsce położona w województwie zachodniopomorskim, w powiecie szczecineckim, w gminie Barwice.
W latach 1975–1998 osada położona była w województwie koszalińskim.

</doc>
<doc id="872643" url="https://pl.wikipedia.org/wiki?curid=872643" title="Banowie Chorwacji">
Banowie Chorwacji

Banowie Chorwacji.
Panowanie węgierskie (1102-1526).
W 1102, Koloman Uczony zakończył podbój Chorwacji i Dalmacji. Od tej pory władzę w kraju sprawował w imieniu władcy węgierskiego Ban (wicekról).
Autonomiczna Chorwacja (1849-1867).
Podczas Wiosny Ludów w 1848 ogłosiła niezależność od Węgier, ale pozostała pod zwierzchnictwem monarchii habsburskiej. Autonomię zniesiono w 1867.
Banat w Królestwie Węgier (1871-1918).
W 1868 utworzono autonomiczny banat Chorwacji-Slawonii w ramach Królestwa Węgier
Królestwo Serbów, Chorwatów i Słoweńców (1918-1929).
Chorwacja jako część Królestwa SHS posiadała ograniczoną autonomię pod rządami dynastii Karadziordziewiczów.
Królestwo Jugosławii (1929-1939).
W 1929 Królestwo Serbów, Chorwatów i Słoweńców przemianowano na Królestwo Jugosławii; wraz ze zmianą nazwy państwa dokonano także zmiany jego podziału administracyjnego; dwie spośród nowo powstałych banowin: banowina Sawy i banowina nadmorska (oraz fragmenty kilku innych) obejmowały ziemie chorwackie
Banowina Chorwacji (1939-1941).
W 1939 banowina Sawy i banowina nadmorska zostały połączone w autonomiczną Banowinę Chorwacji, do której przyłączono także niewielkie obszary, dotychczas wchodzące w skład innych banowin.

</doc>
<doc id="872644" url="https://pl.wikipedia.org/wiki?curid=872644" title="Kolonia Przybkowo">
Kolonia Przybkowo

Kolonia Przybkowo – nieoficjalna kolonia wsi Przybkowo w Polsce położona w województwie zachodniopomorskim, w powiecie szczecineckim, w gminie Barwice.
W latach 1975–1998 miejscowość położona była w województwie koszalińskim.

</doc>
<doc id="872645" url="https://pl.wikipedia.org/wiki?curid=872645" title="Kolonia Sulikowo">
Kolonia Sulikowo

Kolonia Sulikowo – nieoficjalna nazwa kolonii wsi Sulikowo w Polsce położona w województwie zachodniopomorskim, w powiecie szczecineckim, w gminie Barwice.
W latach 1975–1998 miejscowość położona była w województwie koszalińskim.

</doc>
<doc id="872649" url="https://pl.wikipedia.org/wiki?curid=872649" title="Koprzywienko">
Koprzywienko

Koprzywienko – osada w Polsce położona w województwie zachodniopomorskim, w powiecie szczecineckim, w gminie Barwice.
W latach 1975–1998 miejscowość położona była w województwie koszalińskim.

</doc>
<doc id="872652" url="https://pl.wikipedia.org/wiki?curid=872652" title="Paintball marker">
Paintball marker



</doc>
<doc id="872654" url="https://pl.wikipedia.org/wiki?curid=872654" title="Roman Kaczmarek">
Roman Kaczmarek

Roman Kaczmarek (ur. 8 sierpnia 1912 w Łodzi, zm. 25 maja 1985 tamże) – polski archiwista, historyk, badacz i popularyzator przeszłości regionu łódzkiego, działacz polityczny i społeczny, nauczyciel, poseł na Sejm PRL IV i V kadencji.
Życiorys.
Wykształcenie.
Urodził się w rodzinie robotnika fabryki włókienniczej Stanisława i Bronisławy z Daszkowskich. W Łodzi skończył szkołę powszechną oraz gimnazjum humanistyczne Aleksego Zimowskiego. Po otrzymaniu świadectwa dojrzałości w 1932 wstąpił jako ochotnik do Szkoły Podchorążych Rezerwy Piechoty w Łodzi. Po rocznym przeszkoleniu otrzymał stopień plutonowego podchorążego i przydział do 31 Pułku Strzelców Kaniowskich.
Od roku akademickiego 1933/1934 studiował historię na Uniwersytecie Jagiellońskim pod kierunkiem prof. Władysława Semkowicza (był uczestnikiem seminarium nauk pomocniczych historii) i prof. Jana Dąbrowskiego (seminarium historii średniowiecznej). W 1937 uzyskał absolutorium. W latach 1935–1937 współpracował z Komisją Atlasu Historycznego Polski Polskiej Akademii Umiejętności. Studia kontynuował po wojnie na Uniwersytecie Łódzkim pod kierunkiem prof. Natalii Gąsiorowskiej.
Praca zawodowa.
W 1937 z uzyskanym absolutorium wrócił do Łodzi i podjął pracę w Archiwum Miejskim początkowo jako praktykant, a po roku jako referent aż do wybuchu II wojny światowej. W czasie okupacji niemieckiej był jednym z dwóch polskich pracowników, których okupant pozostawił w Archiwum. Opracowywał akta polskie, porządkował i ewidencjonował, ale także przejmował do Archiwum dokumenty polskich instytucji likwidowanych przez Niemców. Zapamiętał informacje o miejscu wywiezienia akt w 1944, co pozwoliło po wojnie odzyskać je szybko i całkowicie. W 1944 wywieziono go do kopania okopów. Do Łodzi wrócił prawie równocześnie z jej wyzwoleniem.
Tymczasowy prezydent Łodzi mianował Romana Kaczmarka kierownikiem Archiwum Miejskiego z zadaniem rewindykacji archiwaliów łódzkich wywiezionych pod koniec wojny. Po powrocie z obozu dyrektora Ludwika Waszkiewicza Roman Kaczmarek został kierownikiem Oddziału, a po odejściu na emeryturę Ludwika Waszkiewicza w 1949 został dyrektorem Archiwum Miejskiego.
Gdy w 1951 połączono Archiwum Miejskie i Państwowe, stanowisko dyrektora nowo utworzonego Wojewódzkiego Archiwum Państwowego w Łodzi powierzono Romanowi Kaczmarkowi. Pracował do maja 1961, do powołania na wiceprzewodniczącego prezydium Rady Narodowej m. Łodzi. Po odejściu z tej funkcji został w 1963 dyrektorem Miejskiej Biblioteki Publicznej im. Ludwika Waryńskiego w Łodzi i pracował tam aż do przejścia na emeryturę w połowie września 1980. W bibliotece zorganizował pracownię zbiorów regionalnych. Jednocześnie z pracą w archiwum prowadził zajęcia dydaktyczne na łódzkich uczelniach. Na Uniwersytecie Łódzkim pracował od jego powstania w latach 1945–1964 początkowo jako asystent, a od 1955 jako zastępca profesora z nauk pomocniczych historii oraz dziejów Łodzi i regionu. Prowadził wtedy na Wydziale Historyczno-Filozoficznym ćwiczenia, wykład monograficzny i seminarium magisterskie. Tematyka seminarium koncentrowała się na dziejach administracji i kultury regionu łódzkiego w XIX i XX wieku. W latach 1948–1955 zatrudniony był także w Państwowej Wyższej Szkole Pedagogicznej w Łodzi.
W latach 1969–1972 był wykładowcą w Studium Kulturalno-Oświatowym w Łodzi. W latach 1973–1975 pracował w Państwowym Ośrodku Korespondencyjnego Kształcenia Bibliotekarzy – filia w Łodzi, w latach 1975–1979 w łódzkiej filii Centrum Ustawicznego Kształcenia Bibliotekarzy, a następnie na Wydziale Zaocznym Policealnego Studium Bibliotekarzy prowadził wykłady z podstaw nauki o kulturze.
Działalność społeczna i polityczna.
Należał do Polskiego Towarzystwa Historycznego, w którym pełnił kolejno funkcje sekretarza i wiceprezesa Oddziału Łódzkiego. Był także członkiem Stowarzyszenia Bibliotekarzy i Archiwistów (potem Stowarzyszenia Bibliotekarzy Polskich – m.in. pełniąc funkcję wiceprezesa), członkiem rzeczywistym Łódzkiego Towarzystwa Naukowego oraz współzałożycielem Towarzystwa Przyjaciół Łodzi.
W 1944 włączył się w działalność konspiracyjnego Stronnictwa Demokratycznego, a od 1945 do śmierci był członkiem legalnego SD. W latach 1945–1948 należał jednocześnie do Związku Młodzieży Demokratycznej (od 1946 będąc jego wiceprezesem w Łodzi). Był wiceszefem dzielnicowych struktur SD. W latach 1958–1976 był przez pięć kadencji przewodniczącym Wojewódzkiego Komitetu partii w Łodzi, w 1976 wybrany na honorowego przewodniczącego. Od 1965 do 1976 zasiadał w Centralnym Komitecie SD.
W latach 1947–1961 był radnym Wojewódzkiej Rady Narodowej, a w latach 1961–1964 i 1972–1980 radnym Rady Narodowej m. Łodzi. Od 1965 do 1972 poseł IV i V kadencji Sejmu PRL z okręgów kolejno Sieradz i Pabianice. Był członkiem Sejmowej Komisji Kultury i Sztuki, w kwietniu 1968 na plenarnym posiedzeniu Sejmu referował przyjęty potem projekt ustawy o bibliotekach. Był też wiceprzewodniczącym Sejmowej Komisji Spraw Zagranicznych, uczestniczył w pracach Unii Parlamentarnej Sejmu.
Dorobek naukowy.
Zainteresowania naukowe Romana Kaczmarka skupiały się wokół dziejów Łodzi i regionu łódzkiego. Opublikował wiele drobnych prac o charakterze naukowym i popularnonaukowym, m.in.: "Ród Drewnowiczów. Karta z dziejów mieszczaństwa łódzkiego" (Rocznik Łódzki, tom 1: 1958), "Województwo łódzkie" [w:] "Miasta polskie w tysiącleciu" (t. II, 1967), "Bunty czeladzi miast fabrycznych w okręgu łódzkim do 1830 roku" (1954).
W jego dorobku są prace z zakresu archiwistyki i edycji źródeł do dziejów Łodzi i regionu. Był współautorem pracy "Źródła do historii miast łódzkiego okręgu przemysłowego w XIX w." (Warszawa, 1958).
Był członkiem redakcji wznowionego w 1958 „Rocznika Łódzkiego” – wydawnictwa Łódzkiego Oddziału Polskiego Towarzystwa Historycznego
Opublikował kilkanaście biogramów w "Polskim słowniku biograficznym".
Popularyzacja regionu.
Popularyzował dzieje Łodzi i regionu łódzkiego na łamach prasy codziennej. Uprawiał turystykę i krajoznawstwo. Był długoletnim członkiem Polskiego Towarzystwa Turystyczno-Krajoznawczego i członkiem władz – wiceprezesem Zarządu Okręgu PTTK w Łodzi.
Był przewodnikiem po Łodzi i ziemi łódzkiej i oprowadzał, choć najczęściej małe grupy zaprzyjaźnionych krajoznawców. W PTTK, zwłaszcza łódzkim, dzielił się swoją wiedzą z uczestnikami prowadzonych przez siebie wycieczek, ale przede wszystkim z przewodnikami, którym podczas szkoleń przewodnickich i na kursach przekazywał swą wiedzę o Łodzi i regionie.
Śmierć.
Zmarł w Łodzi 25 maja 1985, został pochowany na cmentarzu na Radogoszczu w Łodzi.
Odznaczenia.
Przyznano Romanowi Kaczmarkowi też wiele nagród i honorowych odznak, a wśród nich:

</doc>
<doc id="872655" url="https://pl.wikipedia.org/wiki?curid=872655" title="Korzec (województwo zachodniopomorskie)">
Korzec (województwo zachodniopomorskie)

Korzec – osada w Polsce położona w województwie zachodniopomorskim, w powiecie szczecineckim, w gminie Barwice, nad Grabiąską Strugą.
W latach 1975–1998 miejscowość położona była w województwie koszalińskim.

</doc>
<doc id="872658" url="https://pl.wikipedia.org/wiki?curid=872658" title="Cekhauz (Białystok)">
Cekhauz (Białystok)

Cekhauz – barokowo-klasycystyczny budynek znajdujący się w centrum Białymstoku przy Rynku Kościuszki 4. Obecnie powstaje tam nowa siedziba Galerii im. Sleńdzińskich.
Opis.
Budynek wybudowany w kształcie dworku szlacheckiego przez hetmana Jana Klemensa Branickiego w latach 1795-1807. Pierwotnie przeznaczony miał on być na zbrojownię, jednak ostatecznie służył jako magazyn sprzętu strażackiego.
Na przełomie XIX i XX wieku w budynku mieściła się kuchnia prowadzona przez Białostockie Stowarzyszenie Trzeźwości. W okresie międzywojennym budynek był zagospodarowany przez sklepy i kawiarnię. Od 1919 miasto wydzierżawiło budynek Chrześcijańskiemu Stowarzyszeniu Spółdzielczemu "Zjednoczenie". Rosjanie w 1939 zaplanowali przebudowę dawnej zbrojowni na kawiarnię, co zostało zrealizowane przez niemieckich okupantów w 1941, nazywając kawiarnię „Deutsches Hauskaffe”.
W lipcu 1944 r. Cekhauz zniszczono, po wojnie w latach 1953-1956 został odbudowany według projektu Zenona Filipczuka, nie oddając pierwotnego wyglądu w dużym stopniu. W nowym budynku mieściła się Pracownia Konserwacji Zabytków Architektonicznych i siedziba Wojewódzkiego Konserwatora Zabytków. 
Od 6 sierpnia 2008 na placu przed budynkiem znajduje się pomnik marszałka Józefa Piłsudskiego.
W latach 1960-2018 znajdowała się tam siedziba Archiwum Państwowego. Aktualnie budynek został przekazany Galerii im. Sleńdzińskich i trwają nad nim prace remontowe. 

</doc>
<doc id="872661" url="https://pl.wikipedia.org/wiki?curid=872661" title="Synożupannyki">
Synożupannyki

Synożupannyki (Błękitna Dywizja) – dwie ukraińskie dywizje, uformowane po pokoju brzeskim między Ukraińską Republiką Ludową a Państwami Centralnymi (9 lutego 1918), na podstawie umowy ukraińskiej delegacji pokojowej z Niemcami, wskutek zabiegów działaczy Związku Wyzwolenia Ukrainy (SWU).
SWU prowadził akcję propagandową wśród ukraińskich jeńców z armii rosyjskiej. Zaczęto ich grupować w osobnych obozach szkoleniowych Reistadt, Wetzlar, Salzwedel, z myślą utworzenia ukraińskich oddziałów wojskowych. Pracę propagandowo-wychowawczą w obozach prowadził delegat SWU Ołeksandr Skoropys-Jołtuchowśkyj. Początkowo uformowano 2 pułki piechoty, które w lutym 1918 przeniesiono na Wołyń. Tam stały się one podstawą formowania dwóch dywizji piechoty, zwanych od koloru płaszczy "synożupannykami" (niebieskimi szynelami).
Każda dywizja składała się z 4 pułków piechoty (po 1200 żołnierzy i oficerów) i jednego pułku artylerii.
Dowódcą 1 Dywizji był gen. Wiktor Zelinski. Ostateczne jej formowanie odbyło się w Kowlu, stamtąd w połowie marca 1918 wyruszyła do Kijowa. Z rozkazu ministra URL Ołeksandra Żukowskiego miała być ona rozbrojona, ale 27 kwietnia 1918 rozbroili ją Niemcy (w przeddzień przewrotu hetmańskiego 29 kwietnia 1918).
2 Dywizja, formowana w Hołobach na Wołyniu, została również rozformowana przez Niemców przed planowanym wyjazdem do Kijowa.
Wielu żołnierzy tych dywizji odegrało dużą rolę w działaniach wojennych, walcząc w składzie innych związków taktycznych.
Za czasów Dyrektoriatu podjęto próbę odnowienia Dywizji, formując 7 Błękitny Pułk wchodzący w skład 3 Żelaznej Dywizji armii URL.

</doc>
<doc id="872663" url="https://pl.wikipedia.org/wiki?curid=872663" title="HCP 123N">
HCP 123N

HCP 123N (nazywany również "hipolit" od imienia Hipolita Cegielskiego – założyciela zakładów H. Cegielski – Poznań) – wysokopodłogowy jednoczłonowy tramwaj produkowany przez H. Cegielski – Fabryka Pojazdów Szynowych w Poznaniu. W latach 2006–2007 zbudowano i dostarczono 30 pojazdów tego typu dla Warszawy.
Historia.
Geneza.
Począwszy od 2000 Tramwaje Warszawskie kilkukrotnie ogłaszały przetargi na dostawę tramwajów niskopodłogowych, ale żaden z nich nie został rozstrzygnięty. W 2004 przewoźnik, nie mogąc pozyskać taboru niskopodłogowego, podjął decyzję o zakupie 30 wagonów jednoczłonowych, które technicznie i gabarytowo byłyby zbliżone do posiadanych już pojazdów Konstal 105N2k/2000. Przyczyną zakupu tramwajów z wysoką podłogą była również potrzeba szybkiej wymiany niewielkim kosztem partii wagonów Konstal 13N.
Przetargi.
Pierwsze dwa przetargi, ogłoszone w lipcu i listopadzie 2004, zostały unieważnione. Trzeci konkurs ogłoszono 16 grudnia 2004, a nadesłane nań oferty otwarto miesiąc później. 27 stycznia 2005 przetarg został rozstrzygnięty na korzyść poznańskich zakładów HCP-FPS, jednak ze względu na odwołania Pesy i MPK-Łódź umowa została podpisana dopiero w lipcu 2005.
Produkcja, testy i dostawy.
W 2006 firma EC Engineering wykonała kompleksowy projekt tramwaju typu 123N.
Pierwotnie zakładano, że prototyp nowego pojazdu zostanie uruchomiony na przełomie marca i kwietnia 2006, jednak ze względu na opóźnienie datę pierwszych testów przeniesiono na wrzesień 2006. Ten termin również nie został dotrzymany, gdyż wymagane było wykonanie poprawek w gotowym już wagonie.
31 października 2006 zakłady HCP-FPS ostatecznie opuścił pierwszy "hipolit", który tego samego dnia rozpoczął testy na terenie zajezdni Forteczna w Poznaniu. W nocy z 14 na 15 listopada 2006 wagon wyjechał na pierwszą jazdę próbną po ulicach Poznania.
Do końca 2006 powstały łącznie 3 sztuki, a pozostałych 27 wagonów wyprodukowano w 2007.
Dostawy miały rozpocząć się jeszcze w 2006, jednak w wyniku problemów technicznych i formalnych pierwsze pojazdy dotarły do Warszawy z pięciomiesięcznym opóźnieniem. Wszystkie wagony dostarczono w okresie od stycznia do października 2007.
Konstrukcja.
Nadwozie.
Pudło wagonu jest konstrukcją otwartą wykonaną ze stali nierdzewnej. Czoło wykonano z kształtek z tworzyw sztucznych, a na szkielecie czoła zabudowano zderzaki pochłaniające energię. Wszystkie szyby są wklejane, zastosowano panoramiczną szybę czołową.
Wagony są wyposażone w trzy pary drzwi odskokowo-uchylnych. Jedno ze skrzydeł jest dostępne wyłącznie dla motorniczego i prowadzi do jego kabiny. 
W przedniej i tylnej szybie wagonu zamontowano świetlne tablice kierunkowe.
Wnętrze.
We wnętrzu zastosowano wyłożenia poliestrowe.
W przestrzeni pasażerskiej znajduje się 20 miejsc siedzących wyłożonych miękką tkaniną i wykonanych jako wandaloodporne oraz ustawionych przodem do kierunku jazdy. Przy środkowych drzwiach zostawiono wolną przestrzeń dla pasażerów.
Wentylacja przedziału pasażerskiego odbywa się poprzez cztery klapy dachowe oraz przesuwne okienka w szybach bocznych. Oświetlenie stanowią świetlówki ułożone w kasetonach tworzących dwie linie przebiegające wzdłuż sufitu wagonu. Ogrzewanie zapewnia 5 agregatów grzewczych umieszczonych pod fotelami.
Na system informacji pasażerskiej składają się głośniki emitujące zapowiedzi następnych przystanków oraz duże i małe wyświetlacze wewnętrzne prezentujące m.in. następne przystanki i możliwe przesiadki.
Wszystkie wagony 123N wyposażono w kabinę motorniczego, dzięki czemu mogą one być eksploatowane zarówno w składach, jak i pojedynczo. W kabinie zainstalowano pulpit oraz klimatyzator podobne do tych zastosowanych w wagonach Konstal 105N2k/2000.
Wózki.
Wagon typu 123N jest oparty na dwóch dwuosiowych wózkach napędnych typu 14NN. Sztywna rama wózka ma postać litery H z dwoma poprzeczkami, do których podwieszono po jednym silniku i przekładni. Na środku wózka znajduje się belka bujakowa oparta na sprężynach, a na osiach zamontowano maźnice. Wózki posiadają po dwa hamulce szynowe i dwa luzowniki, ale nie zostały wyposażone w układ smarowania obrzeży kół. Pierwsze dostarczone wagony nie otrzymały również piasecznic, w które pojazdy doposażył zamawiający. W kolejnych egzemplarzach urządzenia te zostały zamontowane fabrycznie.
Rozstaw osi w wózku wynosi 1900 mm, natomiast rozstaw czopów skrętu 6000 mm. Średnica koła nowego i zużytego to odpowiednio 654 mm i 605 mm.
Układ napędowy.
"Hipolity" są zasilane prądem stałym pobieranym z napowietrznej sieci trakcyjnej za pomocą umieszczonego na dachu pantografu typu OTK2. Napęd zapewniają 4 silniki prądu stałego typu LTd-220 o mocy 41,5 kW każdy. Zastosowano rozruch impulsowy oparty na tyrystorach GTO.
Obwody pomocnicze są zasilane z przetwornicy statycznej umieszczonej w komorze w środkowej części pojazdu.
Eksploatacja.
13 stycznia 2007 do Warszawy dotarły dwa pierwsze wagony typu 123N. Otrzymały one numery boczne 2136 i 2137 oraz zostały przydzielone do zajezdni R-1 Wola. Przez kilka kolejnych dni pojazdy były przygotowywane do pierwszej jazdy próbnej, która miała miejsce 18 stycznia 2007. Tramwaje opuściły zajezdnię jako pojedyncze wagony, po czym zostały połączone w skład dwuwagonowy na placu Narutowicza. 23 stycznia 2007, po pomyślnie zakończonych jazdach w trakcji pojedynczej i ukrotnionej, wagony zostały wpisane na stan, a dzień później pierwszy dwuwagonowy skład zadebiutował na linii 24.
Pozostałe wagony otrzymały kolejne numery do 2165, również zostały połączone w pary i przydzielone do zajezdni Wola. Do momentu zakończenia dostaw w październiku 2007 dwuwagonowe składy wyjeżdżały na wszystkie linie obsługiwane przez zajezdnię macierzystą. Przez kolejne cztery lata, ze względu na wymogi unijne, pojazdy były sztywno przypisane do zmodernizowanej trasy biegnącej Alejami Jerozolimskimi oraz do linii 9 i 25. W 2011 sytuacja zaczęła się zmieniać i wagony typu 123N ponownie zaczęły obsługiwać inne linie.

</doc>
<doc id="872665" url="https://pl.wikipedia.org/wiki?curid=872665" title="Liniec">
Liniec

Liniec – osada w Polsce położona w województwie zachodniopomorskim, w powiecie szczecineckim, w gminie Barwice.
Ok. 150 m na wschód od osady przepływa struga Lubiatówka.
W latach 1975–1998 miejscowość położona była w województwie koszalińskim.
Nazwę "Liniec" wprowadzono urzędowo w 1950 roku, zastępując poprzednią niemiecką nazwę "Linz".

</doc>
<doc id="872670" url="https://pl.wikipedia.org/wiki?curid=872670" title="Lubostronie">
Lubostronie

Lubostronie osada w Polsce położona w województwie zachodniopomorskim, w powiecie szczecineckim, w gminie Barwice.
W latach 1975–1998 miejscowość położona była w województwie koszalińskim.

</doc>
<doc id="872671" url="https://pl.wikipedia.org/wiki?curid=872671" title="JuNouMi Records">
JuNouMi Records

JuNouMi Records – polska, niezależna wytwórnia muzyczna, zajmująca się wyłącznie wydawaniem płyt winylowych, została założona w 2002 roku.
Wytwórnie założyło dwóch przyjaciół z Włocławka, Groh i Link. Jako datę powstania uważa się ukazanie pierwszej płyty firmowanej logiem JuNouMi. Była to płyta JuNouMi Records EP vol.1 wydana w lutym 2002 roku. Była to składanka charakteryzująca się przede wszystkim czerwonym kolorem płyty, późniejsze wydawnictwa również były kolorowe (EP vol.2 (2002) – pomarańczowa, EP vol.3 (2003) – zielona).
Przez pięć lat istnienia ukazało się oficjalnie 7 płyt oraz płyta house'owa (FunBox EP) bliźniaczej wytwórni Fuente Records. JuNouMi Records należy wiązać przede wszystkim z muzyką hip-hop, jednakże ostatni krążek (5lat! 7" 2007) jest w klimatach funku. 
Założyciele wytwórni obecnie występują jako Sound system pod nazwą JuNouMi Crew.
Artyści w wytwórni.
Do tej pory z wytwórnią współpracowało ponad stu artystów, byli to: 2cztery7, 3ekon, Rasmentalism, A-dUb, Afront, Ajron, Ash, Baks, Bitnix, Blabla, Bobek, BRK, Brudne Serca, Cisza&amp;Spokój, CNE, Damion, Deobe, Dinal, Dizkret, Dunaj, Duże Pe, DużyTata, Dwunasty, Dżonson, Eis, Eldo, Emil Blef, Emrat, DJ Eprom, Erbe, EudezetAllstars, Familia HP, DJ Feel-X, Flexxip, Frenchman, Gawer, GDM, Głośny, GodzinySzczytu, Groh, Donguralesko, Haem, Hen, Jajco, Jarosz, Jarzomb, Jeżozwierz, Jimson, Jobikz, Joe, Kada, Kaosloge, Kixnare, Kociołek, Kostek, Kut-O, Larwa, Lerek, Lilu, Link, Łona, Madmagister, Magiera, Mahyn, M-Easy, Ten Typ Mes, Micro, Mroku, Natal.ka, Nec, Noon, Numer Raz, OjciecKarol, Onar, O.S.T.R., Oxy, Pacak, Pako, Panda, Pete, Pezet, Pjus, Praktik, Pysk (R.I.P.), Raprezentacja, Rat, Red, Romek, SamuraizCrew, Słoniu, Słońce, Smarki Smark, Spinache, Spox, Stasiak, Stona, Supreme, Swiftu, Święty, Taśmy, Thomass, TrzyStyle, DJ Twister, Tymon, Urb, Wankz, Webber, Wonz, WSZ, Zając, ZbytTrzeźwi, Zero.
Wszystkie płyty JuNouMi ukazały się wyłącznie na winylu i wyłącznie w małych nakładach (do 500 sztuk).

</doc>
<doc id="872672" url="https://pl.wikipedia.org/wiki?curid=872672" title="Eric Douglas">
Eric Douglas

Eric Anthony Douglas (ur. 21 czerwca 1958 w Los Angeles, zm. 6 lipca 2004) – amerykański aktor filmowy i telewizyjny, syn Kirka Douglasa i przyrodni brat Michaela Douglasa.

</doc>
<doc id="872673" url="https://pl.wikipedia.org/wiki?curid=872673" title="Nowa Łeknica">
Nowa Łeknica

Nowa Łęknica – nieoficjalna osada wsi Łeknica w Polsce położona w województwie zachodniopomorskim, w powiecie szczecineckim, w gminie Barwice.
W latach 1975–1998 miejscowość położona była w województwie koszalińskim.

</doc>
<doc id="872676" url="https://pl.wikipedia.org/wiki?curid=872676" title="Nibylis drobnozębny">
Nibylis drobnozębny

Nibylis drobnozębny, sechura, lis sechura ("Lycalopex sechurae") – gatunek drapieżnego ssaka z rodziny psowatych. 
Występuje w południowym Ekwadorze i północnym Peru. Preferuje obszary rolnicze, półpustynne i pustynne (zamieszkuje głównie pustynię Sechura) tereny na obszarze swego występowania.
Żywi się głównie chrząszczami, gryzoniami, mniejszymi ptakami oraz strąkami nasion i padliną.
Ubarwienie zmienne od kremowo szaro-beżowego po granatowo-szary z odcieniami rudości. Lis sechura jest bardzo odporny na brak wody. Może nie pić jej godzinami, a często czerpie ją z porannej rosy pojawiającej się nad pustynią.
Prowadzi nocny tryb życia. Dzień spędza ukryty wśród roślinności, bądź w norach.
Przypomina nibylisa argentyńskiego i waży 4–5 kg. Długość ciała 60 cm, ogona ok. 25 cm.
W Czerwonej księdze gatunków zagrożonych Międzynarodowej Unii Ochrony Przyrody i Jej Zasobów został zaliczony do kategorii NT (podwyższonego ryzyka) pod nazwą "Pseudalopex sechurae".

</doc>
<doc id="872677" url="https://pl.wikipedia.org/wiki?curid=872677" title="Nowy Grabiąż">
Nowy Grabiąż

Nowy Grabiąż – osada w Polsce położona w województwie zachodniopomorskim, w powiecie szczecineckim, w gminie Barwice.
W latach 1975–1998 miejscowość położona była w województwie koszalińskim.

</doc>
<doc id="872678" url="https://pl.wikipedia.org/wiki?curid=872678" title="Smuga (powiat szczecinecki)">
Smuga (powiat szczecinecki)

Smuga – osada w Polsce położona w województwie zachodniopomorskim, w powiecie szczecineckim, w gminie Barwice.
W latach 1975–1998 miejscowość położona była w województwie koszalińskim.

</doc>
<doc id="872679" url="https://pl.wikipedia.org/wiki?curid=872679" title="Stare Koprzywno">
Stare Koprzywno

Stare Koprzywno (niem. "Alt Koprieben") – opuszczona, niezamieszkana osada w Polsce położona w województwie zachodniopomorskim, w powiecie szczecineckim, w gminie Barwice.
W latach 1975–1998 miejscowość należała administracyjnie do województwa koszalińskiego.
Nazwa.
12 lutego 1948 r. ustalono urzędową polską nazwę miejscowości – Stare Koprzywno, określając drugi przypadek jako Starego Koprzywna, a przymiotnik – starokoprzywieński.

</doc>
<doc id="872681" url="https://pl.wikipedia.org/wiki?curid=872681" title="Colin Chapman">
Colin Chapman

Anthony Colin Bruce Chapman (ur. 9 maja 1928 roku w Londynie; zm. 16 grudnia 1982 roku w East Carleton) – brytyjski inżynier i konstruktor wyścigowy; założyciel koncernu Lotus.
Życiorys.
Jako kierowca nie odniósł żadnych poważnych sukcesów; w 1956 roku zakwalifikował się do wyścigu o Grand Prix Francji na torze Reims, lecz nie wystartował w nim wskutek awarii silnika. Dwa lata później zadebiutował w F1 jako właściciel ekipy Lotusa. Funkcję tę piastował do swojej śmierci.
Założony przez niego w 1952 roku zespół Lotusa zdobył łącznie 13 tytułów mistrzowskich w Formule 1 (sześć indywidualnie oraz siedem zespołowo). W 1965 roku jego kierowca Jim Clark zwyciężył w prestiżowym wyścigu Indianapolis 500. Po tragicznej śmierci Clarka w 1968 roku, Chapman przyznał, że w ten sposób "stracił swojego najlepszego przyjaciela".
Zaprojektowany przez niego Lotus 79 stał się pierwszym modelem w pełni wykorzystującym przepływ powietrza (efekt przypowierzchniowy) jako siłę dociskową. Jeszcze w latach 60. Chapman jako pierwszy w F1 zastosował także ideę jednolitego kokpitu (w opozycji do powszechnie wówczas stosowanej struktury ramowej).
W 1966 roku przekonał koncern Forda do wsparcia firmy Cosworth przy pracach nad nowym typem silnika, który do historii przeszedł pod nazwą DFV. Silnik Cosworth DFV odniósł najwięcej zwycięstw w historii F1, dominując przebieg rywalizacji na przełomie lat 60. i 70.
Kilka miesięcy przed śmiercią Chapman rozpoczął prace nad tzw. aktywnym zawieszeniem, które zostało zamontowano po raz pierwszy do modelu Lotus 91. Aktywne zawieszenie zdominowało świat F1 na przełomie lat 80. i 90. XX wieku.
Zmarł nagle na atak serca w wieku 54 lat.

</doc>
<doc id="872682" url="https://pl.wikipedia.org/wiki?curid=872682" title="Świerk (województwo zachodniopomorskie)">
Świerk (województwo zachodniopomorskie)

Świerk – osada w Polsce położona w województwie zachodniopomorskim, w powiecie szczecineckim, w gminie Barwice.
W latach 1975–1998 miejscowość położona była w województwie koszalińskim.

</doc>
<doc id="872683" url="https://pl.wikipedia.org/wiki?curid=872683" title="Świerk (ujednoznacznienie)">
Świerk (ujednoznacznienie)



</doc>
<doc id="872684" url="https://pl.wikipedia.org/wiki?curid=872684" title="Louis Le Prince">
Louis Le Prince

Louis Aimé Augustin Le Prince (ur. 28 sierpnia 1842 w Metz, zaginął 16 września 1890) – francuski wynalazca, uważany za pierwszego twórcę filmowego na świecie.
Życiorys.
Był synem francuskiego oficera, zaprzyjaźnionego z pionierem fotografii, Louisem Daguerre’em i jako dziecko bywając w jego atelier zafascynował się technikami utrwalania obrazu. Studiował chemię i fizykę na uniwersytecie w Lipsku, a następnie pracował jako fotograf i malarz. W 1886 skonstruował i opatentował w USA 16-obiektywową kamerę, w 1888 wykonał prototypy i opatentował jednoobiektywowej kamery i projektora, na kilka lat przed wynalezieniem kinetoskopu Edisona.
Krótka scena zatytułowana "Roundhay Garden Scene", a sfilmowana przez Le Prince’a w roku 1888 na papierze fotograficznym Eastmana przy użyciu kamery własnej produkcji jest uważana za najstarszy znany zapis filmowy, poprzedzający twórczość braci Lumière.
Le Prince zniknął w tajemniczych okolicznościach w roku 1890 w czasie podróży pociągiem z Dijon do Paryża, na krótko przed oficjalnym pokazem jego wynalazku, zaplanowanym w Stanach Zjednoczonych. Pomimo intensywnych poszukiwań rodziny oraz policji francuskiej i angielskiej, nie udało się znaleźć żadnego śladu jego ciała lub bagażu. Obecnie uważa się na podstawie fotografii będącej w posiadaniu paryskiej policji, że utonął.

</doc>
<doc id="872686" url="https://pl.wikipedia.org/wiki?curid=872686" title="Dorota Chilińska">
Dorota Chilińska

Dorota Chilińska (ur. w 1975 roku) – polska artystka współczesna, zajmuje się sztuką wideo, tworzy także instalacje wideo ("Wieża Babel" czy "Har-magedon"), współautorka projektu "Error" z Andrzejem Wasilewskim.
Uzyskała dyplom na Wydziale Sztuk Pięknych UMK w Toruniu (Zakład Plastyki Intermedialnej) w pracowni prof. Wojciecha Bruszewskiego w 2002 roku.
Zrealizowane projekty.
Projekty zrealizowane z Andrzejem Wasilewskim

</doc>
<doc id="872688" url="https://pl.wikipedia.org/wiki?curid=872688" title="Tarmno">
Tarmno

Tarmno – osada w Polsce położona w województwie zachodniopomorskim, w powiecie szczecineckim, w gminie Barwice.
W latach 1975–1998 miejscowość położona była w województwie koszalińskim.

</doc>
<doc id="872689" url="https://pl.wikipedia.org/wiki?curid=872689" title="Narodowy Ruch &quot;Symeon Drugi&quot;">
Narodowy Ruch &quot;Symeon Drugi&quot;



</doc>
<doc id="872691" url="https://pl.wikipedia.org/wiki?curid=872691" title="Peter Mazur">
Peter Mazur

Peter Mazur (ur. 2 grudnia 1982 w Dundas, Ontario, Kanada) – polski kolarz szosowy. Specjalista w jeździe indywidualnej na czas, mistrz świata juniorów (2000) i mistrz Polski (2005, 2006) w tej konkurencji.
Kariera sportowa.
Urodził się w rodzinie polskich emigrantów w Kanadzie. Jego pierwszym sukcesem było mistrzostwo świata juniorów w jeździe indywidualnej na czas w 2000. W 2005 i 2006 zdobył mistrzostwo Polski seniorów w tej konkurencji, a w 2005 był także brązowym medalistą mistrzostw Polski w wyścigu szosowym ze startu wspólnego. W 2006 wystąpił w Giro d'Italia, jednak go nie ukończył. Startował także w Tour de Pologne (najlepsze miejsce - 18 w 2004)
Czterokrotnie reprezentował Polskę w mistrzostwach świata seniorów (2002 w kategorii U-23 - 15 m. w jeździe indywidualnej na czas, 30 m. w wyścigu szosowym ze startu wspólnego, 2003 w kategorii U-23 - 15 m. w jeździe indywidualnej na czas, 51 m. w wyścigu szosowym ze startu wspólnego, 2004 w kategorii U-23 - 7 m. w jeździe indywidualnej na czas, 55 m. w wyścigu szosowym ze startu wspólnego, 2005 w kategorii U-23 w jeździe indywidualnej na czas - 33 m., w kategorii seniorów w jeździe indywidualnej na czas - również 33 m.
Niemal cały sezon 2007 stracił z powodu problemów ze zdrowiem. Pod koniec 2007 podpisał kontrakt z CCC Polsat Polkowice, ale w pierwszym wyścigu sezonu 2008 - Memoriale Romana Ręgorowicza - upadł i doznał złamania lewego przedramienia. Po tym wypadku zrezygnował z dalszego ścigania, kończąc karierę profesjonalną. Od 2009 startuje jednak w amatorskich wyścigach w Kanadzie.

</doc>
<doc id="872692" url="https://pl.wikipedia.org/wiki?curid=872692" title="Wiele (województwo zachodniopomorskie)">
Wiele (województwo zachodniopomorskie)

Wiele – osada w Polsce położona w województwie zachodniopomorskim, w powiecie szczecineckim, w gminie Barwice.
W latach 1975–1998 miejscowość położona była w województwie koszalińskim.

</doc>
<doc id="872694" url="https://pl.wikipedia.org/wiki?curid=872694" title="Ruch na rzecz Praw i Wolności">
Ruch na rzecz Praw i Wolności

Ruch na rzecz Praw i Wolności (bułg. Движение за права и свободи, DPS, tur. "Hak ve Özgürlükler Hareketi", HÖH) – bułgarska liberalna partia polityczna reprezentująca głównie mniejszość turecką. DPS należy do Partii Porozumienia Liberałów i Demokratów na rzecz Europy.
Ugrupowanie powstało w latach 80. jako organizacja podziemna. Oficjalnie zarejestrowaną partią jest od 1990. Jej założycielem i wieloletnim przywódcą był Achmed Dogan, którego w 2013 zastąpił Lutwi Mestan.
W 2001 DPS po raz pierwszy wszedł w skład bułgarskiego rządu kierowanego przez Symeona Sakskoburggotskiego. W 2005 utrzymał się u władzy w gabinecie Sergeja Staniszewa, powrócił do rządu po czteroletniej przerwie w 2013 jako koalicjant socjalistów i premiera Płamena Oreszarskiego. W 2014 ruch ponownie znalazł się w opozycji.
W 2015 Lutwi Mestan został odwołany z funkcji przewodniczącego, a władzę w partii tymczasowo przejęło trzyosobowe kierownictwo. W 2016 nowym liderem ugrupowania został Mustafa Karadajy.
Wyniki wyborów.
Wybory do Zgromadzenia Narodowego:
Wybory do Parlamentu Europejskiego:

</doc>
<doc id="872695" url="https://pl.wikipedia.org/wiki?curid=872695" title="Żdżar">
Żdżar



</doc>
<doc id="872700" url="https://pl.wikipedia.org/wiki?curid=872700" title="Żdżar (powiat szczecinecki)">
Żdżar (powiat szczecinecki)

Żdżar – (do 1945 r. niem. "Sager") – osada w Polsce położona w województwie zachodniopomorskim, w powiecie szczecineckim, w gminie Barwice.
W latach 1975–1998 miejscowość położona była w województwie koszalińskim.
W miejscowości znajduje się zespół dworsko-parkowy z końca XIX w. Dwór przebudowano w latach 50. XX w. Obecnie w rękach prywatnych, trwają prace mające przywrócić pierwotny charakter budynku. Do dworu przylega park o pow. 2 ha.

</doc>
<doc id="872703" url="https://pl.wikipedia.org/wiki?curid=872703" title="Żytnik">
Żytnik

Żytnik – osada w Polsce położona w województwie zachodniopomorskim, w powiecie szczecineckim, w gminie Barwice.
W latach 1975–1998 miejscowość położona była w województwie koszalińskim.

</doc>
<doc id="872711" url="https://pl.wikipedia.org/wiki?curid=872711" title="Rémy Martin">
Rémy Martin

Rémy Martin – koniak z rejonu Cognac we Francji, stworzony przez francuskiego winiarza, Rémy Martina w 1724 r. Obecnie wytwarzany przez powstałą w 1991 r. spółkę Rémy Cointreau Group.
Obecność w kulturze masowej.
Rémy Martin jest jedną z najpopularniejszych marek koniaków we współczesnej kulturze pop. Wymieniany jest w piosenkach raperów wspomina go m.in. Sentino w piosence "Remy Martin", Eminem w piosence "Marshall Mathers", Dr.Dre w utworze "Let Me Ride" oraz DMX w "Love that bitch". W filmie "Wściekłe psy" mafiozo Joe "Daddy" Cabot (grany przez Lawrence'a Tierneya) proponuje Rémy Martina Vicowi Vedze (grany przez Michaela Madsena). Występuje także w teledysku "Blurred Lines" oraz "Give It 2 U" Robina Thicke.
Rémy Martin jest jednym z głównych składników w popularnym drinku Chewbacca Juice.

</doc>
<doc id="872712" url="https://pl.wikipedia.org/wiki?curid=872712" title="Remy Martin">
Remy Martin



</doc>
<doc id="872713" url="https://pl.wikipedia.org/wiki?curid=872713" title="Dębno (jezioro na Pojezierzu Drawskim)">
Dębno (jezioro na Pojezierzu Drawskim)

Jezioro Dębno – śródleśne jezioro w Polsce w województwie zachodniopomorskim, w powiecie szczecineckim, o powierzchni ok. 56 ha. Miejscowa ludność używa potocznie nazwy "Jezioro Damskie". Przez jezioro przepływa rzeka Dębnica.
Strome brzegi porośnięte lasem mieszanym z przewagą buka. Wzmianka z 1436/41 r. notuje jezioro pod nazwą "Damec". W innych dokumentach pojawia się też nazwa "Damecz" oraz niemieckie "Damen See". W 1630 jezioro jest wymieniane w polskich relacjach o przebiegu granicy między Wielkopolską a Pomorzem (pół jeziora Damecz należało do Polski).

</doc>
<doc id="872718" url="https://pl.wikipedia.org/wiki?curid=872718" title="Saga o potworze z bagien">
Saga o potworze z bagien

Saga o potworze z bagien (ang. "Swamp Thing") – amerykańska seria komiksowa z pogranicza horroru i fantasy, stworzona przez Lena Weina i Berniego Wrightsona dla wydawnictwa DC Comics w 1972 roku. Opowiada o człekopodobnym stworze obrośniętym roślinami, który walczy z nadprzyrodzonymi siłami w obronie swojego bagiennego środowiska i ludzkości. Jego zdolności obejmują telepatię, regenerację ciała i panowanie nad roślinnością. Seria kontynuowana była przez rozmaitych scenarzystów i rysowników. Największy wpływ na jej przeobrażenia miał Alan Moore, który pogłębił psychologizację postaci potwora z bagien, każąc mu zadawać pytania dotyczące jego natury, pochodzenia i ludzkich elementów jego osobowości. 
Dotychczas powstało ponad 220 zeszytów sagi, składających się na pięć serii wydawanych w latach: 1972–1976, 1982–1999, 2000–2001, 2004–2006, 2011–2014 oraz mini serii w 2016. 
Komiks został zaadaptowany na potrzeby serialu telewizyjnego i gry komputerowej. 
Tomy zbiorcze wydane w Polsce.
W Polsce "Saga o potworze z bagien" ukazała się nakładem wydawnictwa Egmont Polska w formie tomów zbiorczych zawierających zeszyty napisane przez Alana Moore'a z lat 1984–1987 oraz napisane przez Scotta Snydera z lat 2011–2013.

</doc>
<doc id="872719" url="https://pl.wikipedia.org/wiki?curid=872719" title="I liga paragwajska w piłce nożnej (1925)">
I liga paragwajska w piłce nożnej (1925)

Mistrzem Paragwaju został klub Club Olimpia, natomiast wicemistrzem Paragwaju został klub Club Guaraní.
Mistrzostwa rozegrano systemem każdy z każdym mecz i rewanż. Najlepszy w tabeli klub został mistrzem Paragwaju.
Z ligi spadł klub Atlántida SC, a na jego miejsce awansował klub Sastre Sport Asunción.
Primera División.
Tabela końcowa sezonu 1925.
Nie jest pewne czy Club Nacional zajął trzecie miejsce, czy też trzeci w tabeli był klub Club Sol de América.

</doc>
<doc id="872720" url="https://pl.wikipedia.org/wiki?curid=872720" title="Towarzystwo Ochrony Wojennych Mogił">
Towarzystwo Ochrony Wojennych Mogił

Towarzystwo Ochrony Wojennych Mogił (TOWM) – ukraińska organizacja społeczna, utworzona w celu opieki nad grobami żołnierzy ukraińskich, poległych w latach 1914-1920.
Organizacja została utworzona we Lwowie w roku 1927, posiadała 32 filie w miastach Galicji. Pierwszym przewodniczącym Towarzystwa był Wołodymyr Janiw.
Towarzystwo zajmowało się porządkowaniem i dekorowaniem grobów, fundowało też stawiane na grobach kamienne krzyże UHA. Zaprzestało ono działalności po agresji sowieckiej w 1939.

</doc>
<doc id="872722" url="https://pl.wikipedia.org/wiki?curid=872722" title="Dychawica oskrzelowa">
Dychawica oskrzelowa



</doc>
<doc id="872724" url="https://pl.wikipedia.org/wiki?curid=872724" title="Aknīste">
Aknīste

Aknīste (pol. "Oknista", niem. "Oknist") – miasto na Łotwie. Powierzchnia wynosi 3,43 km2. W 2015 liczyło 1159 mieszkańców.
Do 1795 miasto leżało w granicach Wielkiego Księstwa Litewskiego Rzeczypospolitej. Następnie zagarnięte przez Rosję w III rozbiorze Polski. Po I wojnie światowej Oknista znalazła się w granicach Republiki Litewskiej, która w 1922 przekazało miasto Łotwie w zamian za Połągę.
W mieście znajdują się kościoły katolicki i luterański oraz Muzeum Historyczne.
Miejsce urodzenia Piotra Ambrożewicza. Związane jest umową partnerską w Polsce z Białogardem.

</doc>
<doc id="872725" url="https://pl.wikipedia.org/wiki?curid=872725" title="Akniste">
Akniste



</doc>
<doc id="872726" url="https://pl.wikipedia.org/wiki?curid=872726" title="Samary (powiat janowski)">
Samary (powiat janowski)

Samary – kolonia w Polsce położona w województwie lubelskim, w powiecie janowskim, w gminie Batorz.
W latach 1975–1998 miejscowość należała administracyjnie do województwa tarnobrzeskiego. Wieś jest sołectwem.

</doc>
<doc id="872729" url="https://pl.wikipedia.org/wiki?curid=872729" title="Flugelhorn">
Flugelhorn



</doc>
<doc id="872731" url="https://pl.wikipedia.org/wiki?curid=872731" title="Powieść graficzna">
Powieść graficzna

Powieść graficzna – gatunek literacki, rodzaj komiksu. Jest to spolszczenie amerykańskiego terminu "graphic novel" stworzonego w celu odróżnienia „poważnych” historii komiksowych dla dorosłych od popularnych komiksów o superbohaterach o „lżejszej” tematyce.
Teoretycznie termin ten obejmuje zamknięte historie o dużej objętości (ponad 100 stron), które nigdy wcześniej nie były publikowane w odcinkach (w standardowych 24-stronicowych zeszytach lub prasie).
W praktyce pod to określenie amerykańskie wydawnictwa podciągają wszystkie wydania zbiorcze zeszytów (ang. "trade paperback"), łącznie z superbohaterskimi. W Polsce termin "powieść graficzna" wydawcy stosują, aby uniknąć skojarzeń z mało poważnym w opinii wielu osób określeniem "komiks".
Za autora pierwszych powieści graficznych uznaje się Willa Eisnera ("Umowa z Bogiem"), chociaż faktycznie tego typu komiksy jako pierwszy tworzył Raymond Briggs.

</doc>
<doc id="872732" url="https://pl.wikipedia.org/wiki?curid=872732" title="Lucyn">
Lucyn

Lucyn (łot. "Ludza", niem. "Ludsen", est. "Lutsi", biał. "Люцын", ros. "Люцин" /do 1920/, obecnie "Лудза") – miasto na Łotwie w historycznej Łatgalii, nad Jeziorem Lucyńskim (dawniej zwanym też jez. Łuża). Stolica gminy Ludza (łot. – "Ludzas novads"). Znajdują się tu ruiny zamku krzyżackiego wzniesionego w XIV wieku.
Historia.
Miejscowość wzmiankowana w 1177, prawa miejskie otrzymała w roku 1777. Od 1582 roku do I rozbioru Polski miasto znajdowało się na obszarze Województwa wendeńskiego później inflanckiego I Rzeczypospolitej. W 1772 roku w mieście żyło 195 mieszkańców (w większości katolików oraz nie więcej jak 32 żydów). W 1864 roku miasto liczyło blisko 3530 mieszkańców, w tym 1200 katolików, 37 protestantów, 54 raskolników, 416 prawosławnych (głównie żołnierze i urzędnicy rosyjscy) oraz 1778 żydów. W 1880 roku spis ludności wykazał 5258 mieszkańców i 750 domów. Pod koniec XIX wieku miasto administracyjnie należało do guberni witebskiej i w 1897 roku liczyło 3919 mieszkańców (jednak według spisu ludności z 1881 r. w 754 domach zamieszkiwało tam 5258 osób).

</doc>
<doc id="872734" url="https://pl.wikipedia.org/wiki?curid=872734" title="Marketing w wyszukiwarkach internetowych">
Marketing w wyszukiwarkach internetowych

Marketing w wyszukiwarkach internetowych (Search Engine Marketing, SEM) – ogół działań promocyjnych w internecie (kampanie linków sponsorowanych, pozycjonowanie i optymalizacja stron WWW), które mają na celu uzyskanie jak najlepszych pozycji serwisu w (zarówno naturalnych, jak i płatnych) wynikach wyszukiwania, na wybrane słowa / frazy kluczowe wpisywane przez użytkowników w zapytaniu do wyszukiwarki.
Marketing w wyszukiwarkach dobrze opisuje następujące równanie SEM = SEO + PPC, gdzie SEO oznacza „Search Engine Optimization” – w Polsce bardzo często używa się terminu „pozycjonowanie”, a PPC „Pay Per Click”, czyli płatne za kliknięcie w link.
SEO jest procesem długofalowym, czasami pierwsze efekty optymalizacji będą widoczne po kilku tygodniach, czy miesiącach. Dużą niedogodnością jest brak jasnych standardów ze strony Google, co powoduje duże niejasności w temacie dozwolonych i skutecznych praktyk. Poważnym problemem są serwisy wykonane całkowicie w technologii Flash, która nie jest przyjazna wyszukiwarkom, a pozycjonowanie takich serwisów wymaga wielu dodatkowych zabiegów. Ważnym aspektem jest również wybór CMS (Content Management System), czyli programu do zarządzania treścią strony i jej aktualizacji. Według amerykańskich badań jest to najbardziej efektywny kanał e-marketingowy.
PPC jest narzędziem taktycznym, które nadaje się do błyskawicznych akcji promocyjnych, kampanii okolicznościowych, czy tematycznych. Dzięki możliwości szybkiego uruchomienia kampanii oraz modelowaniu haseł i fraz oraz wysokości „bidów” (maksymalna cena za kliknięcie) jest narzędziem bardzo elastycznym. Ważny aspekt to płatność za kliknięcie, czyli klient nie ponosi żadnego kosztu za wyświetlenie reklamy. A do tego internauci bardzo pozytywnie odbierają takie formy reklamowe ze względu na przyjazną, tekstową formę oraz wysoką wartość informacyjną.

</doc>
<doc id="872736" url="https://pl.wikipedia.org/wiki?curid=872736" title="Parafia Najświętszej Maryi Panny Królowej Różańca Świętego w Gdańsku">
Parafia Najświętszej Maryi Panny Królowej Różańca Świętego w Gdańsku

Parafia NMP Królowej Różańca Świętego w Gdańsku, zwana także „Okrąglakiem” – rzymskokatolicka parafia usytuowana w gdańskiej dzielnicy Przymorze Małe przy placu Najświętszej Maryi Panny. Wchodzi w skład dekanatu Gdańsk Przymorze, który należy do archidiecezji gdańskiej.
Historia.
Na fali popaździernikowej odwilży podejmowano od 1957 starania o utworzenie parafii katolickiej dla nowej dzielnicy Przymorze. 12 sierpnia 1958 bp. Edmund Nowicki – koadiutor gdański, erygował nową parafię, wybudowaną – wówczas pod adresem Zwycięzców 19, tymczasową murowaną kaplicę. Kościół docelowy, według projektu inż. arch. Leopolda Taraszkiewicza, na skutek oporu władz wzniesiono dopiero po kolejnym politycznym przesileniu, po Grudniu 1970. Prace trwały w latach 1972–1976, za zarządu szczególnie zasłużonego dla parafii ks. prał. Jana Majdera.
Była to pierwsza w Gdańsku świątynia dwukondygnacyjna – jednocześnie dwa kościoły, górny i dolny, taki model zabudowy stosowano ze względu na liczbę mieszkańców osiedla oraz trudności w uzyskiwaniu kolejnych zezwoleń na budowę, a przy tym jeden z największych od podstaw zbudowanych Kościołów w Polsce powojennej. Kościół dolny wraz z kompleksem przyległych do nich salek katechetycznych poświęcono już w grudniu 1972, górny natomiast w 1976 – w obu wypadkach przez bpa Lecha Kaczmarka – biskupa diecezjalnego gdańskiego. Osobno stojąca 83-metrowa – od północno-zachodniej strony kościoła, wieża-latarnia, na której budowę ówczesne władze – ze względu na jej imponującą wysokość – nie chciały wyrazić zgody, została ukończona w roku 1979 – po wyborze Karola Wojtyły na papieża. Zawisły na niej trzy dzwony: "Maryja, Piotr" i "Wojciech".
Uroczystej konsekracji (całego) Kościoła dokonał w 1992 arcybiskup metropolita gdański – Tadeusz Gocłowski CM. Parafia, po wydzieleniu w 1988 parafii św. Brata Alberta oraz w 1990 parafii pw. św. Józefa, obejmuje obecnie Małe Przymorze – obszar od torów kolejowych po ul. Chłopską. Kościół, popularnie nazywany „Okrąglakiem” (lub żartobliwie „Gazownią”), faktycznie zbudowana została na planie elipsy. W kościele górnym w prezbiterium od strony zachodniej znajduje się drewniana "figura Chrystusa Uwielbionego" umieszczona nad tabernakulum, w części południowej kaplica z ceramiczną "figurą Matki Bożej Różańcowej" – aut. Janiny Karczewskiej, w części północnej kaplica chrzcielna z "figurą św. Jana Chrzciciela" oraz osobno – tryptyk poświęcony papieżowi Janowi Pawłowi II. Naprzeciwko prezbiterium znajduje się prospekt organowy z 40-głosowymi organami piszczałkowymi. Witraże okienne według projektu Kazimierza Kalkowskiego – o powierzchni ponad 500 m²; tworzą oryginalną Drogę Krzyżową wokół świątyni. W kościele dolnym w ołtarzu umieszczono kopię obrazu Matki Bożej Częstochowskiej, w tabernakulum ceramiczna płaskorzeźba – aut. Anny Surajewskiej – "Ostatnia Wieczerza". Znajduje się tu także krypta z grobem budowniczego kościoła – ks. prał. Jana Majdera, oraz gobelin aut. Marii Jujki – „"Gdańsk zawsze wierny"”.
Na zachód od kościoła wybudowano plebanie, a w kompleksie duszpasterskim dom zakonny siostr serafitek. Przy Kościele działa blisko 30 różnych wspólnot, stowarzyszeń i organizacji kościelnych, w tym własna orkiestra parafialna i chór Magnificat.
Opozycja.
W latach '70. i '80. Kościół stał się nieoficjalnie ośrodkiem kultury niezależnej względem komunistów tzw. władzy socjalistycznej.
Kościół parafialny.
Obecny kościół powstał w latach '70. XX wieku, w zastępstwie dotychczasowego kościoła, na obszarze dzielnicy Przymorze Małe. Władze komunistyczne uniemożliwiały powstawanie nowych kościołów na obszarach tzw. nowych dzielnic robotniczych – którą to Przymorze, podobnie jak krakowska Nowa Huta przynajmniej w zamierzeniach socjalistycznych urbanistów stanowiło. W 1971, po wstawiennictwie gdańskich stoczniowców, ówczesne władze komunistyczne wydały pozwolenie na budowę nowej świątyni.
Koncepcja architektoniczna, architekta Politechniki Gdańskiej dra Leopolda Taraszkiewicza, przewidywała powstanie wielkiego kościoła dla ówczesnego ponad 50-tysięcznego Przymorza. Efektem pracy wiernych stał się jeden z największych kościołów Polski powojennej, wybudowany od podstaw. Kościół cechuje się okrągłą sylwetką – stąd popularne nazwy „Okrąglak” i „Gazownia”; i dwoma poziomami – Kościół dolny i górny.
Kościół parafialny był od 1993 do 25 czerwca 2015 – siedzibą dekanatu, a jej proboszcz dziekanem.
Wieża kościelna.
Uzupełnieniem koncepcji architektonicznej kościoła stała się wieża o wysokości 83 metrów, której budowę rozpoczęto w 1976. Budowa wieży, dominującej nad architekturą modernistycznych bloków Przymorza, była wielokrotnie blokowana takimi niemerytorycznymi decyzjami jak: zagrożenie dla cywilnego ruchu lotniczego (po przeniesieniu lotniska na peryferia Gdańska do Rębiechowa).

</doc>
<doc id="872739" url="https://pl.wikipedia.org/wiki?curid=872739" title="Ksenonowa lampa łukowa">
Ksenonowa lampa łukowa

Ksenonowa lampa łukowa – lampa łukowa, w której światło powstaje dzięki wyładowaniu elektrycznemu w szklanej bańce wypełnionej ksenonem pod zwiększonym ciśnieniem. Charakteryzuje się białym światłem zbliżonym do światła słonecznego i wysokim wskaźnikiem oddawania barw. Ksenonowe lampy łukowe mają silnie zróżnicowaną moc, od 75 W do 15 kW. Stosowane są w projektorach filmowych.
Budowa i zasada działania.
Ksenonowa lampa łukowa to bańka szklana z zatopionymi elektrodami wolframowymi, wypełniona ksenonem. Ciśnienie gazu w stanie spoczynku to 5–15 atm, natomiast podczas pracy wzrasta do kilkudziesięciu atmosfer. Zapłon następuje poprzez podanie impulsu wysokiego napięcia (ok. 30 kV), który jonizuje gaz i powoduje powstanie łuku pomiędzy elektrodami, po czym napięcie jest obniżane do wartości roboczej wynoszącej zwykle 20–30 V (wielkości skrajne to 15–60 V). Lampy są zasilane prądem stałym o natężeniu do 200 A.

</doc>
<doc id="872742" url="https://pl.wikipedia.org/wiki?curid=872742" title="Karl Sigismund Kunth">
Karl Sigismund Kunth



</doc>
<doc id="872743" url="https://pl.wikipedia.org/wiki?curid=872743" title="Lampa ksenonowa">
Lampa ksenonowa



</doc>
<doc id="872745" url="https://pl.wikipedia.org/wiki?curid=872745" title="Wąż Sssam">
Wąż Sssam



</doc>
<doc id="872746" url="https://pl.wikipedia.org/wiki?curid=872746" title="Siły Zbrojne Federacji Rosyjskiej">
Siły Zbrojne Federacji Rosyjskiej

Siły Zbrojne Federacji Rosyjskiej (ros. Вооружённые си́лы Росси́йской Федера́ции) – siły i środki wydzielone przez Federację Rosyjską do zabezpieczenia własnych interesów i prowadzenia walki zbrojnej zarówno na jej terytorium oraz poza nim.
Charakterystyka.
Zostały utworzone po rozpadzie Związku Radzieckiego. W dniu 7 maja 1992 na mocy ustawy Prezydenta Federacji Borysa Jelcyna utworzone zostało rosyjskie Ministerstwo Obrony dla wszystkich oddziałów armii wchodzących w skład RFSRR. Federacja Rosyjska należy do mocarstw nuklearnych. Według rankingu "Global Firepower" (2021) rosyjskie siły zbrojne stanowią drugą (po USA) siłę militarną na świecie, z rocznym budżetem na cele obronne w wysokości 42,1 mld dolarów (2021).
Głównodowodzącym Sił Zbrojnych Federacji Rosyjskiej jest prezydent Rosji (obecnie Władimir Putin), któremu podporządkowany jest Minister Obrony (od 6 listopada 2012 generał armii Siergiej Szojgu).
&lt;br&gt;Centralnym organem administracji wojskowej i głównym organem zarzadzania operacyjnego jest Sztab Generalny, a elementami systemu dowodzenia i kierowania są specjalistyczne dowództwa: trójkomponentowe Dowództwo Strategicznych Sił Jądrowych, Dowództwo Sił Konwencjonalnych z okręgowymi dowództwami operacyjno-strategicznymi, Dowództwo „Północ” – Grupa Wojsk Arktycznych, Dowództwo Wojsk Powietrzno-Kosmicznych, Dowództwo Sił Szybkiego Reagowania oraz Dowództwo Sił Operacji Specjalnych z komponentami Ministerstwa Sytuacji Nadzwyczajnych oraz Ministerstwa Spraw Wewnętrznych.
Wojska Federacji Rosyjskiej podzielone są na 5 okręgów wojskowych, tj. Zachodni Okręg Wojskowy, Południowy, Centralny, Wschodni i Flota Północna.
W skład Marynarki Wojennej Federacji Rosyjskiej wchodzi 5 Flot – Bałtycka (dowództwo w Bałtijsku), Północna (dowództwo w Siewieromorsku), Oceanu Spokojnego (dowództwo we Władywostoku) i Czarnomorska (dowództwo w Sewastopolu) – oraz Flotylla Kaspijska (dowództwo w Astrachaniu).
Powstanie i rozwój Sił Zbrojnych Federacji Rosyjskiej.
Federacja Rosyjska jako prawny następca ZSRR przejęła również kontrolę nad jego siłami zbrojnymi. Była to armia masowa, przygotowywana do konfliktu o zasięgu światowym, oparta na poborze i powszechnej mobilizacji. W warunkach katastrofy gospodarczej była to spuścizna kłopotliwa i kosztowna. W warunkach kryzysu gospodarczego Rosji próby jej reformy ograniczały się do redukcji liczebności wojsk i sprzętu. W tym czasie w skład Armii Radzieckiej wchodziło 100 dywizji zmechanizowanych i 32 dywizje pancerne. Tylko w 20 dywizjach pokojowe stany etatowe sięgały 70% etatu wojennego. Pozostałe dywizje ukompletowane były w 50% lub 10-20%. Przedstawiały one niewielką wartość bojową, a na wypadek wojny wymagały uzupełnienia.
Lata 1992–2007.
W latach 1992–2007 wysiłki kolejnych ministrów obrony Federacji Rosyjskiej skupiały się głównie na ograniczaniu etatów wojskowych, wycofywaniu przestarzałego sprzętu oraz próbach dokonywania reform organizacyjnych. Próbowano tworzyć małe, ale dobrze wyszkolone i nowocześnie uzbrojone siły szybkiego reagowania. Plany te były zazwyczaj zarzucane z przyczyn finansowych.
&lt;br&gt;W 1992 stanowisko ministra obrony objął Paweł Graczow. W ramach modernizacji sił zbrojnych planował on na bazie kilku brygad zmechanizowanych utworzyć tzw. siły mobilne, które utrzymywałyby stałą gotowość bojową na wysokim poziomie. Jednak ze względu na brak stabilnych źródeł finansowania projekt ten upadł, a wojna czeczeńska obnażyła słabość sił zbrojnych. Poziom ukompletowania oddziałów biorących udział w tym starciu był tak niski, że minister obrony zdecydował się zwrócić z prośbą do ówczesnego prezydenta Borysa Jelcyna o przeprowadzenie częściowej mobilizacji.
Od 1997 reformę wojsk rosyjskich prowadził kolejny minister obrony – Igor Siergiejew. Udało mu się stworzyć pierwsze w pełni skompletowane oddziały oraz związki taktyczne. Utworzył też na zapleczu bazy wojskowe, gdzie przechowywano sprzęt i uzbrojenie. Jego reformy wystarczyły, aby druga wojna czeczeńska zakończyła się sukcesem Rosji.
Od 1998 Rosja była podzielona na sześć obwodów wojskowych i Specjalny Obwód Obronny Kaliningradzki. Były to obwody: Leningradzki, Moskiewski, Północno Kaukaski, Nadwołżańsko-Uralski, Syberyjski, Dalekowschodni .
Minister Siergiejew został zdymisjonowany po katastrofie atomowego okrętu Kursk, a jego następcą w 2001 został Siergiej Iwanow. Powrócił on do koncepcji organizowania sił mobilnych, w których służyć mieli żołnierze kontraktowi. Żołnierze z poboru mieli być kierowani do służby bazach składowania sprzętu lub do innych oddziałów. W okresie jego urzędowania utworzono trzy dowództwach regionalne: Zachód, Południe i Wschód. Program naboru żołnierzy kontraktowych okazał się jednak niewydolny, wobec czego założenia ministra Iwanowa upadły.
Lata 2007–2012.
27 lutego 2007 stanowisko ministra obrony objął Anatolij Sierdiukow. Był to pierwszy i do tej pory jedyny (2022) minister ON, który nie był zawodowym żołnierzem. Jedną z pierwszych jego decyzji było stworzenie próbnych dowództw regionalnych w dalekowschodnim oraz syberyjskim okręgu wojskowym.
Po konflikcie gruzińskim zdecydowano się na bardziej radykalne zmiany w armii. Rozpoczęta jesienią 2008 roku reforma rosyjskich sił zbrojnych miała na celu kompleksową przebudowę postsowieckiego modelu armii. Radykalna reforma struktur dowódczych i organizacyjnych, przejście wszystkich jednostek w stan stałej gotowości bojowej oraz plan podniesienia udziału nowoczesnego uzbrojenia do 70% miały zwiększyć możliwości bojowe, mobilność oraz elastyczność sił zbrojnych.
&lt;br&gt;Nowy plan zakładał:
Za Sierdiukowa obowiązkową służbę wojskową skrócono do roku. Wstępne plany przewidywały zwiększenie liczby żołnierzy kontraktowych do 425 tysięcy w 2017 i 499 tysięcy do 2020. Priorytetem było uzawodowienie wojsk powietrznodesantowych, piechoty morskiej i sił specjalnych. Na koniec 2013 komponenty te były ukompletowane w 82%. Aby przyciągnąć ochotników do służby wojskowej, od początku 2012 znacznie podniesiono płacę żołnierzom zawodowym i kontraktowym. Żołnierz kontraktowy otrzymuje w przeliczeniu ok. 1000 dolarów, a pensje oficerów kształtują się w granicach 2 do 3 tys. dolarów. Od początku dążono do redukcji ogólnej liczebności personelu, szczególnie kosztem korpusu oficerskiego. Jego liczbę miano zredukować z 350 tysięcy w 2008 do 150 tysięcy w 2012. W 2011 ogłoszono jednak modyfikację planów. Nowy górny limit kadry oficerskiej miał wynieść 220 tysięcy etatów, a nie 150 tysięcy.
20 września 2010 prezydent Federacji Rosyjskiej podpisał Dekret nr 1144 "O podziale wojskowo-administracyjnym terytorium FR". Na bazie dotychczasowych dowództw 6 okręgów wojskowych sformowano cztery dowództwa szczebla operacyjno-strategicznego, które w czasie pokoju określano jako dowództwa okręgów wojskowych, utrzymujących zdolność do dowodzenia operacją połączoną w ramach obrony lub powstrzymywania strategicznego. Główną ideą reformy nie były jednak zmiany podziału terytorialnego, a podporządkowanie jednemu dowództwu wszystkich rodzajów sił konwencjonalnych w danym okręgu: armii, floty, lotnictwa, wojsk powietrznodesantowych i specnazu.
Powodzenie programu modernizacji Sił Zbrojnych Federacji Rosyjskiej od początku budziło wątpliwości, między innymi z powodu wszechobecnej korupcji. W lipcu 2012 roku z powodu skandalu korupcyjnego zdymisjonowany został minister obrony Anatolij Sierdiukow, jego zastępca Aleksander Suchorukow oraz szef Sztabu Generalnego Mikołaj Marków.
Lata 2012 -.
Po aferze korupcyjnej nowym ministrem obrony narodowej został Siergiej Szojgu, a szefem Sztabu Generalnego gen. Walerij Gierasimow. Nowy minister w zasadzie kontynuował reformy swojego poprzednika dokonując w planach jedynie niewielkich korekt. Odtworzono między innymi cieszące się wielką sławą dywizje tamańską i kantemirowską, które wcześniej przeformowano na brygady. Zoptymalizowano strukturę dowodzenia. Wprowadzono pośredni szczebel dowodzenia operacyjnego - armię. Przekazane PDS uprawnienia gwarantowały w ramach jednego teatru działań wojennych wykonanie manewru i przegrupowanie głęboko urzutowanych zgrupowań wojsk. Na początku grudnia 2014 pod Moskwą uruchomiono Narodowe Centrum Zarządzania Obroną, które przejęło odpowiedzialność za nadzór całości rosyjskich struktur siłowych. W praktyce nowe centrum dowodzenia nadzoruje jedynie wojsko. Odciążyło w ten sposób Sztab Generalny, który stał się organem planistycznym.
Finansowanie sił zbrojnych.
W latach 1991-1998 dynamika wzrostu PKB Rosji była ujemna, a sytuacja gospodarcza skutecznie uniemożliwiała reformowanie i modernizację sił zbrojnych. Dopiero od 1999, dzięki dochodom z eksportu ropy naftowej, budżet Ministerstwa Obrony systematycznie zwiększano. Dawało to podstawy do planowania częściowej profesjonalizacji armii. Od roku 2000 zauważalne było systematyczne wzmacnianie centralnych organów władzy państwowej, a poprzez poprawę ściągalności podatków osiągnięto zwiększenie dochodów budżetu. Niemałe znaczenie miała też koniunktura na rynku surowców energetycznych. Wszystko to pozwalało zwiększyć nakłady na rosyjską armię. Począwszy od 2005 odnotowuje się istotne zwiększenie wydatków budżetowych na rozwój Sił Zbrojnych Federacji Rosyjskiej. Stan ten jest ściśle związany z próbą odzyskania dawnej pozycji na arenie międzynarodowej, w szczególności w odniesieniu do Stanów Zjednoczonych.
&lt;br&gt;W wyniku analizy działań wojsk rosyjskich w Gruzji w 2008, zdecydowano się na odejście od radzieckiego modelu armii, opartej na masowej mobilizacji, na rzecz mniejszych i bardziej profesjonalnych sił zbrojnych, cechujących się wyższą gotowością bojową. W grudniu 2010 uruchomiony został Państwowy Program Uzbrojenia na lata 2011-2020. Na zakup nowego uzbrojenia i prace badawczo-rozwojowe planowano przeznaczyć około 19 bln rubli. Wskaźnik nowoczesności uzbrojenia w rosyjskiej armii miał wzrosnąć z około 10% w 2008 do około 70% w 2020. Zamierzano pozyskać między innymi 600 samolotów i 1100 śmigłowców dla sił powietrznych, ok. 100 okrętów dla marynarki wojennej, w tym około 25 korwet, 15 fregat i 24 okręty podwodne oraz 2300 czołgów, 2000 środków artyleryjskich i 120 wyrzutni pocisków Iskander-M dla Wojsk Lądowych.
W 2014 wydatki obronne wzrosły o dalsze o 8,1%, a w 2015 o kolejne 15%. Poważniejszym zagrożeniem dla programu modernizacji mogą być jednak negatywne skutki natury zarówno politycznej, jak i gospodarczej. Konflikt na Ukrainie w 2016 spowodował wstrzymanie dostaw specjalistycznych komponentów i usług w zakresie uzbrojenia wykorzystywanego przez wojska rosyjskie. Jednym z głównych dostawców zespołów napędowych dla Rosji były zaporoskie zakłady Motor Sicz, które odpowiadały za produkcję silników rodziny TW3-117. Jednostki te są wykorzystywane między innymi w śmigłowcach bojowych Mi-28N, Ka-50 oraz Ka-52. Realizację programu modernizacji rosyjskiej armii utrudnia także fakt nałożenia sankcji przez Unię Europejską i Stany Zjednoczone. Problematyczna stała się kwestia zastąpienia zaawansowanych technologii wojskowych, w tym tzw. technologii podwójnego przeznaczenia, wcześniej pozyskiwanych z Europy Zachodniej, rodzimą produkcją. W najbliższych latach Rosja będzie chciała doprowadzić do tego, by uzbrojenie o znaczeniu strategicznym było produkowane wyłącznie przez rosyjski przemysł zbrojeniowy, bez udziału zagranicznych komponentów i kooperantów.
Organizacja.
Rodzaje sił zbrojnych i samodzielne rodzaje wojsk.
Siły Zbrojne Federacji Rosyjskiej składają się z trzech rodzajów sił zbrojnych i dwóch samodzielnych rodzajów wojsk. Rodzajami sił zbrojnych są: wojska lądowe, siły powietrzno-kosmiczne i marynarka wojenna. Zgodnie z rosyjską terminologią do samodzielnych rodzajów wojsk zaliczane są wojska rakietowe przeznaczenia strategicznego oraz wojska powietrznodesantowe.

</doc>
<doc id="872751" url="https://pl.wikipedia.org/wiki?curid=872751" title="Mirka Francia Vasconcelos">
Mirka Francia Vasconcelos

Mirka Vasconcelos Francia (ur. 14 lutego 1975 roku w Villa Clara) – kubańska siatkarka z włoskim paszportem, występująca na pozycji przyjmującej. Jako reprezentantka Kuby zdobyła dwa złote medale na Mistrzostwach Świata w 1994 i 1998 roku, a także dwa złote medale na igrzyskach olimpijskich w 1996 i 2000 roku. W latach 1991-2000 rozegrała w reprezentacji Kuby 203 mecze. Na koniec sezonu 2011/2012, podczas kolacji świętującej zdobycie Mistrzostwa Turcji przez klub, Mirka ogłosiła koniec kariery.

</doc>
<doc id="872753" url="https://pl.wikipedia.org/wiki?curid=872753" title="Corona 45">
Corona 45

Corona 45 – amerykański satelita rozpoznawczy. Był siódmym statkiem serii Keyhole-4 "ARGON" tajnego programu CORONA. Jego głównym zadaniem było wykonanie wywiadowczych zdjęć Ziemi. Niektóre klatki filmu był poważnie uszkodzone przez działanie ładunków elektrostatycznych.
Udane misje serii KH-4 wykonały łącznie 101 743 zdjęcia na prawie 72 917 metrach taśmy filmowej.

</doc>
<doc id="872754" url="https://pl.wikipedia.org/wiki?curid=872754" title="Nina Rydzewska">
Nina Rydzewska

Nina Rydzewska (ur. 26 czerwca 1902 w Warszawie, zm. 8 lutego 1958 w Szczecinie) – polska poetka i powieściopisarka.
Córka Antoniego (zm. 1905) i Konstancji ze Staszczaków, która wyszła powtórnie za mąż za Józefa Rydzewskiego. Od najmłodszych lat zmagała się z nędzą. Pierwszą pracę, korepetytorki pisania i czytania, podjęła mając 10 lat. Uczyła się w warszawskim gimnazjum Zofii Kudasiewiczowej i w Szkole Handlowej. Szkołę i studia opłacała z zarobionych przez siebie pieniędzy. Przed II wojną światową była członkiem PPS, do 1939 pracowała w biurze Kapituły Orderu Virtuti Militari. 
Około 1926 lub 1927 roku związała się z grupą poetycką Kwadryga. Debiutanckim wierszem "Madonna Nędzarzy" wywołała burzę środowisk endeckich, zwrócono się do prokuratury o wszczęcie wobec niej procesu. Prawicowa prasa, wspierana i opłacana przez endecję, żądała uwięzienia poetki. W jej obronie stanęło jednak środowisko twórcze, m.in. Juliusz Kaden-Bandrowski, Stanisław Ryszard Dobrowolski, Kazimiera Iłłakowiczówna, Konstanty Ildefons Gałczyński; a wspomniany wiersz wygrał konkurs "Głosu Literackiego". Część wierszy poetka opublikowała w tomie "Miasto" w 1929 roku. Publikowała m.in. w "Głosie Literackim" i "Wiadomościach Literackich". Była także członkiem Sekcji Marynistycznej Towarzystwa Literatów i Dziennika­rzy. Wpływy Kościoła i skrajnej prawicy katolickiej były jednakże w ówczesnej Polsce na tyle duże, że wiele gazet i wydawnictw coraz częściej odmawiało druku wierszy Rydzewskiej.
W 1937 roku wydała marynistyczną powieść "Akwamaryna", ukazującą problemy polskich kobiet i Kaszubów przez pryzmat losów głównej bohaterki – Weroniki; fabułę książki wieńczy budowa Gdyni.
Jej mężem był Gruzin Asłan Baytugan; od 1944 roku przebywał on w Wielkiej Brytanii, zaś samo małżeństwo zakończyło się rozwodem.
Podczas wojny mieszkała w Warszawie, jesienią 1944 uwięziona, uciekła z transportu i do końca wojny mieszkała w Koninie. Później wielokrotnie zmieniała miejsca pobytu. Między innymi podjęła pracę w kopalni węgla w Białym Kamieniu, co znalazło odzwierciedlenie w powieści "Ludzie z węgla". W 1953 roku osiadła w Szczecinie. Zamieszkała w willi przy ul. Pogodnej 34 (Głębokie), w której wcześniej mieszkał Jerzy Andrzejewski. Była prezesem szczecińskiego oddziału Związku Literatów Polskich w latach 1954-55 oraz 1955-56. Pracowała w Radiu Szczecin, była kierownikiem redakcji literackiej, zajmowała się m.in. tematyką kaszubską. Odmówiono jej wtedy stypendium twórczego.
Wydała również m.in. powieść "Godzina W" (1946). Rękopis powieści "Mol na Krzyskim Wzgórzu" został przyjęty do druku dwa dni po jej śmierci. "Akwamaryna" i "Mol na Krzyskim Wzgórzu" stanowią dwie części nieukończonej trylogii "Rybacy bez sieci".
Była członkiem Związku Literatów Polskich. Odmówiono jej przyjęcia do PZPR. Rok przed śmiercią otrzymała Nagrodę Literacką Szczecina. Nazwiskiem Rydzewskiej nazwano ulicę w Szczecinie. Pochowana została na Cmentarzu Centralnym w Szczecinie (kwatera 23c). Związane z Rydzewską archiwalia przechowuje Książnica Pomorska im. Stanisława Staszica w Szczecinie.

</doc>
<doc id="872756" url="https://pl.wikipedia.org/wiki?curid=872756" title="Hodowca zwierząt">
Hodowca zwierząt

Hodowca zwierząt – zgodnie z ustawą o organizacji hodowli i rozrodzie zwierząt gospodarskich (), osoba fizyczna, prawna lub jednostka organizacyjna nieposiadająca osobowości prawnej, uczestnicząca w realizacji programu hodowlanego.

</doc>
<doc id="872757" url="https://pl.wikipedia.org/wiki?curid=872757" title="Alan Hutton">
Alan Hutton

Alan Hutton (ur. 30 października 1984 w Glasgow) – szkocki piłkarz, grający na pozycji prawego obrońcy w Aston Villi.
Kariera klubowa.
Hutton jest cofniętym prawym pomocnikiem, który w swoim pierwszym klubie - Rangers F.C., zadebiutował w meczu z Partick Thistle 22 grudnia 2002. Był to jego pierwszy i ostatni występ w sezonie 2002/2003, jednakże w sezonie 2003/2004 wystąpił 11 razy, strzelając pierwszego gola przeciw Dunfermline Athletic 23 marca 2004.
Hutton zaczął pracować na swoje nazwisko, zaliczając 12 występów w sezonie 2004/2005, kiedy Rangers zwyciężyli zarówno szkocką ligę, jak i Puchar Ligi. W kolejnym sezonie Hutton wystąpił 23 razy w pierwszej drużynie, wliczając w to mecz w 1/8 Ligi Mistrzów z Villarrealem.
W zimowym okienku transferowym 2008, Hutton przeniósł się do Tottenhamu. Działacze londyńskiej drużyny zapłacili za reprezentanta Szkocji 9 milionów funtów. Zadebiutował 2 lutego 2008 w zremisowanym meczu z Manchesterem United (1:1).
1 lutego 2010 roku został wypożyczony do Sunderlandu.
31 sierpnia 2011 podpisał czteroletni kontrakt z Aston Villą.
Kariera reprezentacyjna.
W reprezentacji Szkocji zadebiutował 11 maja 2007 roku w towarzyskim spotkaniu przeciwko Austrii.

</doc>
<doc id="872762" url="https://pl.wikipedia.org/wiki?curid=872762" title="Reflektor ksenonowy">
Reflektor ksenonowy



</doc>
<doc id="872763" url="https://pl.wikipedia.org/wiki?curid=872763" title="Ian Murray">
Ian Murray

Ian William Murray (ur. 20 marca 1981 w Edynburgu) – szkocki piłkarz występujący na pozycji obrońcy lub defensywnego pomocnika. W swojej karierze grał w klubach Hibernian, Alloa Athletic, Rangers, Norwich City, Brechin City oraz Dumbarton. W latach 2002–2006 rozegrał 6 meczów dla reprezentacji Szkocji.

</doc>
<doc id="872765" url="https://pl.wikipedia.org/wiki?curid=872765" title="Głuchów (powiat kutnowski)">
Głuchów (powiat kutnowski)

Głuchów – wieś w Polsce położona w województwie łódzkim, w powiecie kutnowskim, w gminie Bedlno.
W latach 1975–1998 miejscowość należała administracyjnie do województwa płockiego.
Zobacz też: Głuchów

</doc>
<doc id="872766" url="https://pl.wikipedia.org/wiki?curid=872766" title="Widoczek">
Widoczek

Widoczek (niebko, sekret, aniołek) – kreatywna zabawa dziecięca, popularna szczególnie wśród dziewcząt, w różnych regionach Polski w drugiej połowie XX w.
Zabawa polega na tworzeniu pewnego rodzaju kolażu. W ziemi, w miejscu zwykle ustronnym (np. zakątki podwórka lub boiska szkolnego) tworzone było małe zagłębienie, w którym dziecko umieszczało różne drobne przedmioty, tworząc kompozycję plastyczną, nakrywaną następnie kawałkiem szyby i przysypywaną ziemią. Jako elementy używane były zwykle drobne kwiatki, listki, koraliki, kawałki staniolu lub kolorowych opakowań. Widz, którym może zostać tylko osoba wtajemniczona, aby obejrzeć widoczek, musiał oczyścić fragment jego powierzchni z ziemi, niekiedy przy użyciu własnej śliny.
Pojawiająca się w zagłębieniu w ziemi kolorowa kompozycja, przypadkowo wykadrowana przy oczyszczaniu, oglądana przez cienkie szkło, daje efekt plastyczny, często zaskakujący przez kontrast z otoczeniem i pewną nieprzewidywalność. Zabawa była szczególnie popularna wśród dzieci miejskich w czasach, gdy telewizja nie była jeszcze powszechnie dostępna. Dawała dzieciom możliwość kreacji plastycznej, a jej atrakcyjność zwiększana była elementem elitarności i dostępności tylko wtajemniczonym.

</doc>
<doc id="872767" url="https://pl.wikipedia.org/wiki?curid=872767" title="Niebko">
Niebko



</doc>
<doc id="872768" url="https://pl.wikipedia.org/wiki?curid=872768" title="Wewiórz">
Wewiórz

Wewiórz – wieś w Polsce położona w województwie łódzkim, w powiecie kutnowskim, w gminie Bedlno.
W latach 1975–1998 miejscowość należała administracyjnie do województwa płockiego.

</doc>
<doc id="872770" url="https://pl.wikipedia.org/wiki?curid=872770" title="Tartan (tworzywo sztuczne)">
Tartan (tworzywo sztuczne)

Tartan – tworzywo poliuretanowe, odporne na ścieranie i temperaturę. Używa się go do wykładania bieżni, rozbiegów i rzutni boisk sportowych.
W przybliżeniu połowa składników to poliizocyjaniany, resztę stanowią wypełniacze i barwniki.
Rozprowadzany jest w postaci płynnej na odpowiednio utwardzonym podłożu (betonowym, asfaltowym). Tworzy sprężystą i trwałą warstwę.

</doc>
<doc id="872773" url="https://pl.wikipedia.org/wiki?curid=872773" title="Naughty by Nature">
Naughty by Nature

Naughty by Nature – amerykański zespół tworzący hip-hop, w skład którego wchodzą Treach, Vin Rock i DJ Kay Gee. Zespół ten znany jest z takich przebojów jak „O.P.P” czy „Hip Hop Hooray”.
Historia.
Pod nazwą The New Style zadebiutowali w 1989 albumem Independent Leaders. Następny album, wydany w 1991 roku, już pod nazwą Naughty by Nature, zawierający takie przeboje jak „O.P.P” („Other People’s Property”), Ghetto Bastard (znany także pod nazwą „Everything’s Gonna Be Alright) czy Uptown Anthem odniósł komercyjny sukces osiągając 16 miejsce na liście Billboard Hot 100.
Następne albumy przysporzyły zespołowi jeszcze większą popularność i osiągały wysokie miejsca na liście Billboard 200.

</doc>
<doc id="872774" url="https://pl.wikipedia.org/wiki?curid=872774" title="Wilkęsy (powiat kutnowski)">
Wilkęsy (powiat kutnowski)

Wilkęsy – część wsi Antoniew w Polsce położona w województwie łódzkim, w powiecie kutnowskim, w gminie Bedlno.
W latach 1975–1998 miejscowość należała administracyjnie do województwa płockiego.

</doc>
<doc id="872776" url="https://pl.wikipedia.org/wiki?curid=872776" title="Annetów">
Annetów

Annetów – wieś w Polsce położona w województwie łódzkim, w powiecie kutnowskim, w gminie Bedlno.
W latach 1975–1998 miejscowość należała administracyjnie do województwa płockiego.

</doc>
<doc id="872777" url="https://pl.wikipedia.org/wiki?curid=872777" title="Rdestnica">
Rdestnica

Rdestnica ("Potamogeton" ) – rodzaj roślin wodnych z rodziny rdestnicowatych ("Potamogetonaceae"). Należy do niego 90 gatunków i co najmniej 70 mieszańców. Rodzaj jest kosmopolityczny, przy czym najbardziej zróżnicowany jest w strefie umiarkowanej na półkuli północnej. W Polsce występuje 18 gatunków i liczne mieszańce. Są to rośliny wód słodkich i słabo zasolonych, odgrywające ważną rolę w ekosystemach wodnych.
Rośliny wykorzystywane są jako paszowe, kłącza zawierające skrobię są jadalne, niektóre gatunki uprawiane są jako ozdobne w stawach i akwariach. "Potamogeton diversifolius" jest rośliną włóknodajną – z włókien tego gatunku sporządzane są sieci rybackie.
Rozmieszczenie geograficzne.
Rodzaj jest niemal kosmopolityczny, przy czym najbardziej zróżnicowany na półkuli północnej. W Ameryce Północnej rosną 33 gatunki, w Europie 22, w Chinach 20.
W Polsce rośnie (wszystkie jako rośliny rodzime) 18 gatunków i liczne mieszańce.
Dotychczas wyróżniane w ramach rodzaju gatunki flory Polski rdestnica grzebieniasta "Potamogeton pectinatus" i rdestnica nitkowata "Potamogeton filiformis" obecnie są zaliczane do rodzaju stuckenia "Stuckenia" jako stuckenia grzebieniasta i stuckenia nitkowata.
Biologia i ekologia.
Rdestnice to rośliny wodne zasiedlające wody słodkie lub brachiczne. Odgrywają ważną rolę w ekosystemach tworząc siedliska bytowania wielu organizmów i służąc jako rośliny pokarmowe, stabilizują też osady denne i przyśpieszają wytrącanie nanosu niesionego przez wodę. Ich ryzosfera zasiedlana jest przez bakterie nitryfikacyjne. Gatunki wieloletnie zimują w postaci kłączy, bulwek lub turionów tworzonych na pędach.
Systematyka.
Jeden z rodzajów rodziny rdestnicowatych ("Potamogetonaceae") w obrębie rzędu żabieńcowców ("Alismatales") należących do jednoliściennych. W zależności od ujęcia systematycznego podrodzaj "Potamogeton" subg. "Coleogeton" bywa tu włączany lub wyodrębniany jako rodzaj siostrzany – stuckenia "Stuckenia".

</doc>
<doc id="872778" url="https://pl.wikipedia.org/wiki?curid=872778" title="Potamogeton">
Potamogeton



</doc>
<doc id="872779" url="https://pl.wikipedia.org/wiki?curid=872779" title="Potamogeton crispus">
Potamogeton crispus



</doc>
<doc id="872781" url="https://pl.wikipedia.org/wiki?curid=872781" title="Maria Kornatowska">
Maria Kornatowska

Maria Kornatowska (ur. 30 maja 1935 w Warszawie, zm. 21 sierpnia 2011 w Łodzi) – polska krytyczka filmowa, eseistka, wykładowczyni łódzkiej PWSFTviT.
Życiorys.
Urodziła się jako Maria Emilia Keller w zamożnej rodzinie żydowskiej, jedyne dziecko Stefana, urzędnika bankowego i Henryki z d. Szemberg. W czasie wojny rodzina znalazła się w getcie, skąd uciekła w 1942. Początkowo ukrywali się w warszawskim ZOO w willi Jana i Antoniny Żabińskich, gdzie otrzymali fałszywe dokumenty na nazwisko Kornatowscy. Później, do końca 1943 przebywali w miejscowości Baczki w domu dziennikarza Antoniego Sadzewicza, potem wrócili do Warszawy. Powstanie warszawskie Maria z matką przeżyły na Kielecczyźnie. Po wojnie rodzina zamieszkała w Łodzi, w 1950 oficjalnie przyjmując nazwisko Kornatowscy. W 1952 Maria ukończyła VII Liceum Ogólnokształcące, a następnie podjęła studia polonistyczne na Uniwersytecie Łódzkim, które ukończyła w 1956. W 1958 została zatrudniona w PWSFTviT, gdzie pracowała do końca życia. W 1968 przez kilka miesięcy była etatowym pracownikiem łódzkiego tygodnika „Odgłosy”, skąd została zwolniona w okresie marca 1968. 
Publikowała w „Kwartalniku Filmowym”, „Filmie”, „Tygodniku Powszechnym”. Współpracowała z miesięcznikiem „Kino”. Od 1990 publikowała również w Stanach Zjednoczonych – w „Przeglądzie Polskim” oraz w nowojorskim „Nowym Dzienniku”.
Autorka wielu książek o tematyce filmowej, w tym monografii Federico Felliniego pt. "Fellini" (kilka wydań, stale uzupełnianych, począwszy od 1972), za którą w 2003 została laureatką Nagrody im. Bolesława Michałka. Napisała także m.in. "Filmy o miłości", "Monika Vitti" (1977), "Eros i film" (1986), "Wodzireje i amatorzy" (1990), "Magia i pieniądze" (2002, wywiad-rzeka z Agnieszką Holland), "Rozmyślania przy makijażu. Życie codzienne Nowego Jorku" (2007). Pośmiertnie ukazał się obszerny wybór artykułów, esejów i wywiadów "Sejsmograf duszy. Kino według Marii Kornatowskiej" (2016, pod red. Tadeusza Szczepańskiego).
Współscenarzystka (wraz z Adamem Kuczyńskim) filmu poświęconego Wojciechowi Jerzemu Hasowi pt. "Ze snu sen".
W 2009 została uhonorowana Nagrodą Polskiego Instytutu Sztuki Filmowej za całokształt twórczości. Laureatka Nagrody im. Tomasza Gaduły-Zawratyńskiego Festiwalu Muzyki Filmowej w Łodzi dla dziennikarza promującego kino i muzykę filmową. Pośmiertnie odznaczona Srebrnym Medalem „Zasłużony Kulturze Gloria Artis”.
26 sierpnia 2011 została pochowana na Starym Cmentarzu przy ul. Ogrodowej w Łodzi. 29 maja 2012 na ul. Piotrkowskiej została odsłonięta gwiazda Marii Kornatowskiej w łódzkiej Alei Gwiazd.

</doc>
<doc id="872782" url="https://pl.wikipedia.org/wiki?curid=872782" title="Radomiak II Radom">
Radomiak II Radom

Radomiak II Radom – piłkarski zespół rezerw, należący do klubu Radomiak Radom. Po raz pierwszy do rozgrywek ligowych został zgłoszony w 1955 roku. Najlepszym wynikiem w historii drużyny jest 10. miejsce w III lidze w sezonie 1983/84. Dotychczas na tym szczeblu spędziła 2 sezony.
Historia.
Początki.
Zespół Radomiaka II do rozgrywek ligowych został zgłoszony w 1955 roku. Po trzech sezonach spędzonych w B-klasie wywalczył awans do wyższej klasy, w której występował przez kolejne trzy lata. W latach 60. rywalizował w zmaganiach B i A klasy. W sezonie 1968/69 awansował do ligi okręgowej, lecz po roku spadł.
Okres świetności – lata 80. XX wieku.
W sezonie 1982/83 Radomiak II okazał się najlepszym zespołem w radomskiej lidze okręgowej. Piłkarze prowadzeni przez trenera Leszka Krzysiaka przegrali tylko jedno spotkanie (na wyjeździe z Polonią Iłża) i w 22 meczach stracili zaledwie 12 bramek. Skład zespołu stanowili wtedy zawodnicy niemieszczący się w składzie II-ligowej drużyny oraz młodzi piłkarze, którzy ukończyli wiek juniora. Mistrzostwo klasy okręgowej nie dawało jednak bezpośredniego awansu do III ligi. Radomiak II musiał rozegrać dwumecz barażowy z zespołem okręgu siedleckiego, Orlętami Łuków. W pierwszym meczu rozegranym w Łukowie Radomiak przegrał 1:2, a zdobywcą bramki dla radomian był Jarosław Kszczotek. Spotkanie rewanżowe należało już do radomskiej drużyny, która wygrała 2:0 po trafieniach Zdzisława Dutki i uzyskała promocję gry w III lidze.
Debiutujący zespół Zielonych przez większość sezonu zajmował pozycje w dolnej części tabeli. Po skuteczniejszych występach w końcówce sezonu zapewnił sobie utrzymanie w III-ligowym gronie. W tabeli końcowej był dziesiąty z dorobkiem 24 punktów. W kolejnym sezonie rozgrywki zakończył na ostatnim miejscu i tym samym po dwóch latach spędzonych w III lidze spadł. W międzyczasie doszło do ligowych pojedynków z lokalnym rywalem – Bronią Radom.
W sezonie 1984/85 piłkarze ze Struga wystartowali również w Pucharze Polski, gdzie w I fazie ulegli w Krakowie miejscowemu Prokocimowi po rzutach karnych 2:4 (wynik spotkania 2:2). Rok później po zwycięstwie 3:0 nad Gwardią Chełm awansowali do II rundy, w której przegrali na własnym boisku 0:1 z Avią Świdnik.
Rozwiązanie drużyny – lata 90. XX wieku.
Po spadku z III ligi kolejne 10 sezonów to występy radomian na boiskach ligi okręgowej oraz IV ligi. W sezonie 1994/95 rozgrywki IV ligi radomsko-lubelskiej Radomiak II zakończył na 14. miejscu i tym samym został zdegradowany do ligi okręgowej. W tym czasie pierwszy zespół Radomiaka spadł do III ligi, więc zarząd zdecydował rozwiązać drugą drużynę. To był początek najgorszego okresu w historii klubu.
Reaktywacja – 2001 rok.
Po 6 latach przerwy drużynę zgłoszono do rozgrywek w B-klasie. Trzy lata później z 1. miejsca w grupie awansowała do A-klasy. Uzupełniana zawodnikami z II-ligowego zespołu wywalczyła wicemistrzostwo ligi i awansowała do klasy okręgowej. Radomiak II zajął dwunaste miejsce dające utrzymanie. W następnym sezonie piłkarzom zabrakło 2 punktów do uniknięcia spadku. Po sezonie spędzonym w A-klasie drużyna po raz kolejny została rozwiązana. Ostatnie dwa mecze wyjazdowe oddała walkowerem, a w klasyfikacji końcowej sezonu 2007/08 zajęła 4. miejsce.
Jesienią 2009 roku nastąpiła kolejna reaktywacja. Rok później zespół awansował do A-klasy, a po trzech latach, w sezonie 2012/13 do ligi okręgowej. 23 października 2013 po zwycięstwie w rzutach karnych nad IV-ligowym Mazowszem Grójec wywalczył Puchar Polski na szczeblu ROZPN.
W czerwcu 2017 powiększone zostały rozgrywki Campeon.pl Ligi Okręgowej do 18 zespołów, w wyniku czego Mazowiecki ZPN zgodził się na dokooptowanie do niej drużyny Radomiaka II. Zieloni do zmagań ligowych przystąpili pod kierunkiem trenera Pawła Potenta, którego w trakcie sezonu zastąpił Maciej Lesisz. Pokonując wicelidera, Proch Pionki, drużyna z Radomia na dwie kolejki przed zakończeniem zmagań ligowych zapewniła sobie awans do IV ligi. Po sezonie 2020/21 rezerwy Radomiaka spadły do ligi okręgowej.
Stadion.
Radomiak II domowe mecze rozgrywał na Stadionie im. Braci Czachorów w Radomiu przy ul. Struga 63. Reaktywowana w sezonie 2017/2018 drużyna w roli gospodarza zaczęła występować na boisku w Suskowoli.
Zawodnicy.
Radomiak II składa się głównie z graczy pragnących przebić się do pierwszego zespołu w niedalekiej przyszłości. Często wzmacniany jest zawodnikami niełapiącymi się w wyjściowym składzie pierwszej drużyny. Piłkarze mający co najmniej jeden występ w „rezerwach” to m.in.: Klaudiusz Ząbecki, Jacek Kacprzak, Artur Błażejewski, Jacek Moryc.

</doc>
<doc id="872790" url="https://pl.wikipedia.org/wiki?curid=872790" title="Forty Warszawy">
Forty Warszawy



</doc>
<doc id="872791" url="https://pl.wikipedia.org/wiki?curid=872791" title="Pćmy">
Pćmy

Pćmy – fikcyjne obiekty (jedne z wielu "zjawisk"), wymienione w książce Stanisława Lema pt. "Bajki robotów", w opowiadaniu "Jak ocalał świat".
Z opowiadania nie wynika, czym są pćmy, ponieważ zostały trwale usunięte ze świata w nim przedstawionego przez "maszynę, która umiała robić wszystko na literę "n"", w ramach wykonywania rozkazu Klapaucjusza "Masz zrobić Nic!" Wiadomo jedynie, że – zdaniem jednego z bohaterów opowiadania – posiadały wysokie walory ogólne ("wspaniałe"), oraz że były "łagodne". Według słów samego autora, miały przypominać nieco murkwie i sepulki.
Pćmy jako byt oraz kwestia przyczyny ich łagodności pojawiły się również w opowiadaniu "Bardzo zły" Tomasza Bochińskiego, zaś ich wykorzystanie jako jednostek powietrznych – w opowiadaniu internetowym "Szczęśliwego 3012 roku".
Fragment opowiadania z pćmami znalazł się w podręczniku do nauki języka polskiego dla cudzoziemców, a jego styl był też analizowany przez językoznawców.
"Pćmy łagodne" w angielskim tłumaczeniu Cyberiady Michaela Kandela to "gentle zits" (dosł. "łagodne pryszcze" albo "delikatne brodawki"), a w niemieckim tłumaczeniu "die süßen Singuine".

</doc>
<doc id="872792" url="https://pl.wikipedia.org/wiki?curid=872792" title="Przepuklina Littrégo">
Przepuklina Littrégo

Przepuklina Littrégo – każda przepuklina pachwinowa zawierająca uchyłek Meckela. Należy ją traktować jako odmianę przepukliny Richtera. Występuje częściej u mężczyzn i po stronie prawej. Nazwana od francuskiego anatoma Alexisa Littrégo.

</doc>
<doc id="872793" url="https://pl.wikipedia.org/wiki?curid=872793" title="Regulatory kwasowości">
Regulatory kwasowości

Regulatory kwasowości – substancje zmieniające lub ustalające kwasowość środków spożywczych.

</doc>
<doc id="872797" url="https://pl.wikipedia.org/wiki?curid=872797" title="Pćma">
Pćma



</doc>
<doc id="872799" url="https://pl.wikipedia.org/wiki?curid=872799" title="Przepuklina Littrego">
Przepuklina Littrego



</doc>
<doc id="872801" url="https://pl.wikipedia.org/wiki?curid=872801" title="Dzieci Globoksa">
Dzieci Globoksa



</doc>
<doc id="872804" url="https://pl.wikipedia.org/wiki?curid=872804" title="Hartford Whalers">
Hartford Whalers

Hartford Whalers – amerykański klub hokeja na lodzie z siedzibą w Hartford występujący w WHA od 1972 do 1979 pod nazwą New England Whalers, później w National Hockey League od sezonu 1979/1980 do 1996/1997. Klub zmienił nazwę na Carolina Hurricanes.
Historia.
W listopadzie 1971 roku World Hockey Association przyznała prawa biznesmenom z Nowej Anglii, jednak wtedy rozgrywali swoje mecze w Bostonie. Gdy liga WHA upadła cztery najlepsze zespoły (w tym New England Whalers) zostały przyjęte do National Hockey League. Jednak zmienił nazwę na Hartford Whalers. Z powodu braku znaczących osiągnięć zespołu właściciel zespołu Peter Karmanos postanowił przenieść drużynę do Raleigh w Karolinie Północnej oraz zmienił nazwę na Carolina Hurricanes.

</doc>
<doc id="872805" url="https://pl.wikipedia.org/wiki?curid=872805" title="New England Whalers">
New England Whalers



</doc>
<doc id="872809" url="https://pl.wikipedia.org/wiki?curid=872809" title="Przepuklina Petita">
Przepuklina Petita

Przepuklina Petita - przepuklina wychodząca przez trójkąt lędźwiowy dolny ograniczony przyśrodkowo przez boczny brzeg mięśnia najszerszego grzbietu, bocznie przez przyśrodkowy brzeg mięśnia skośnego zewnętrznego, od dołu przez grzebień biodrowy. Nazwana od francuskiego chirurga Jeana Louis Petita.

</doc>
<doc id="872815" url="https://pl.wikipedia.org/wiki?curid=872815" title="Bill Masterton Memorial Trophy">
Bill Masterton Memorial Trophy

Bill Masterton Memorial Trophy – nagroda indywidualna przyznawana od 1968 roku na koniec każdego sezonu rozgrywek National Hockey League zawodnikowi, który wykazywał się największą wytrwałością, największym poświęceniem dyscyplinie, a także stanowił przykład uczciwej gry. Trofeum zostało nazwane na cześć Billa Mastertona, zawodnika Minnesota North Stars, który zginął na skutek doznania urazu głowy podczas meczu NHL, rozgrywanego 13 stycznia 1968 r. przeciwko California Golden Seals. Trofeum przyznawane jest przez Professional Hockey Writers' Association w drodze głosowania, do którego każda drużyna zgłasza jednego zawodnika. Tradycyjnie nagradzane są często osoby, które w danym sezonie wróciły do gry po poważnej kontuzji lub chorobie.

</doc>
<doc id="872816" url="https://pl.wikipedia.org/wiki?curid=872816" title="CCTV9">
CCTV9



</doc>
<doc id="872817" url="https://pl.wikipedia.org/wiki?curid=872817" title="Chasawiurt">
Chasawiurt

Chasawiurt (ros. Хасавюрт, aw. Хасáвюрт, kum. Хасáвюрт, czecz. Хаси-Эвл, dar. Хасав), do 1847 roku Jaryksuw (ros. Ярыксув) – miasto w Rosji, w Dagestanie. Stolica rejonu chasawiurckiego. W 2022 roku liczyło 148 274 mieszkańców.
Geografia.
Chasawiurt znajduje się na Równinie Kumyckiej, na wysokości 121 metrów n.p.m. Przez miasto przepływają rzeki Jaryksu i Aktasz.
Przez miasto przebiega droga federalna R217 «Kaukaz».
Historia.
Miasto zostało założone w 1846 roku, a prawa miejskie otrzymało w 1931 roku. W czasach Imperium Rosyjskiego Chasawiurt był stolicą okręgu chasawiurckiego, w obwodzie tereckim. 19 sierpnia 2012 w dwóch zamach zginęło sześciu policjantów, a osiem osób zostało rannych. W grudniu 2016 roku rosyjskie władze potwierdziły istnienie Grupy Chasawiurckiej, rzekomo powiązanej z Państwem Islamskim, oraz odpowiedzialnej za wybuchy i potyczki z policją w mieście i jego okolicach.
Demografia.
Grupy etniczne i narodowości (2010):
• Awarowie (30.7%)
• Czeczeni (28.5%)
• Kumycy (28.1%)
• Dargijczycy (4.1%)
• Lakowie (3.3%)
• Rosjanie (2.3%)
• Lezgini (1.6%)
Urodzeni w Chasawiurcie.
• Mawlet Batirow – rosyjski zapaśnik;
• Adam Sajtijew – rosyjski zapaśnik;
• Buwajsar Sajtijew – rosyjski zapaśnik;
• Zawur Ugujew – rosyjski zapaśnik;
• Murad Umachanow – rosyjski zapaśnik;
• Adam Batirow − rosyjski i bahrajński zapaśnik;
• Ramazan Şahin – rosyjski i turecki zapaśnik;
• Musa Murtazalijew – rosyjski i ormiański zapaśnik;
• Elmadi Żabraiłow – radziecki i kazachski zapaśnik;
• Artur Bietierbijew – rosyjski i kanadyjski bokser;
• Zabit Magomiedszaripow – rosyjski zawodnik mieszanych sztuk walki;
• Arsen Akajew – rosyjski piłkarz;
• Wiktorija Isakowa – rosyjska aktorka teatralna i kinowa.

</doc>
<doc id="872819" url="https://pl.wikipedia.org/wiki?curid=872819" title="Ośrodek „Pogranicze – sztuk, kultur, narodów”">
Ośrodek „Pogranicze – sztuk, kultur, narodów”

Ośrodek „Pogranicze – sztuk, kultur, narodów” w Sejnach – instytucja kultury powstała z inicjatywy Krzysztofa Czyżewskiego, powołana do istnienia w styczniu 1991 roku przez wojewodę suwalskiego Franciszka Wasika.
Swoją działalność Ośrodek „Pogranicze” w Sejnach prowadzi w trzech budynkach, którymi są: Dom Pogranicza, Dawna Jesziwa i Biała Synagoga w Sejnach. Ciągła i codzienna praca toczy się w pracowniach takich, jak Centrum Dokumentacji Kultur Pogranicza, Klasa Dziedzictwa Kulturowego, Dziecięca Pracownia Kronik Sejneńskich, Muzeum Sejneńskie, Galerie „Biała Synagoga” i „Papuciarnia”, Klub Filmowy, oraz w pracowniach: plastycznej, ceramicznej, tkackiej i muzycznej. Przy Ośrodku działają twórcze zespoły: Teatr Sejneński, Kapela Klezmerska Teatru Sejneńskiego, Teatr Dziecięcy. Systematycznie zbiera się też zespół redakcyjny „Almanachu Sejneńskiego”.
Długoterminowe programy realizowane obecnie przez Ośrodek to: "Gra szklanych paciorków", "Człowiek Pogranicza", "Forum Pogranicza", "Szkoła Pogranicza", "Brama Wschodu", "Otwarte Regiony Europy Środkowowschodniej". Wcześniej zrealizowano programy takie jak "Pamięć starowieku", "Spotkanie innego", "Cygańska Wioska Artystyczna", "Camera Pro Minoritate".
Na mocy umowy podpisanej w 2000 r. Ośrodek jest obecnie instytucją finansowaną wspólnie przez województwo podlaskie i Ministerstwo Kultury. Istotne wsparcie założyciele Ośrodka uzyskali ze strony władz miasta Sejny. Ośrodek „Pogranicze – sztuk, kultur, narodów” ściśle współpracuje z Fundacją Pogranicze, z którą łączy go umowa o współpracy, opierająca się na zbieżnych celach statutowych obu instytucji.
Na jubileusz 25-lecia Pogranicza w kwietniu i maju 2016 odbyło się wiele wydarzeń, m.in. Uroczyste Otwarcie w Białej Synagodze w Sejnach, widowisko w Amfiteatrze Parku Krasnogrudzkiego „Niewidzialny most”, wystawa „Miłosz. Szukanie ojczyzny” w Dworze Miłosza w Krasnogródzie, pokaz premierowy filmu „Most krasnogródzki” (reż. Kuba Kossak) w Domu Pogranicza w Sejnach, spektakl „Kroniki Sejneńskie” oraz prelekcje, prezentacje działań pracowni, pokazy filmów animowanych.

</doc>
<doc id="872820" url="https://pl.wikipedia.org/wiki?curid=872820" title="Ryngold">
Ryngold

Ryngold (Ringelt) – mityczny wódz, według XVI-wiecznej kroniki miał być pierwszym wielkim księciem litewskim; ojcem Dowsprunka i Mendoga. Brak jednak jakichkolwiek wiarygodnych źródeł o ojcu Mendoga. Według "" ojciec Mendoga miał być potężnym królem (könig groß), ale nie został wymieniony z imienia.
Ryngold, syn bliżej nieznanego Algimantasa, został wymieniony w drugiej redakcji Litewskiej Kroniki sporządzonej około roku 1515, jednak bez historycznego kontekstu.

</doc>
<doc id="872823" url="https://pl.wikipedia.org/wiki?curid=872823" title="Horia Sima">
Horia Sima

Horia Sima (ur. 3 lipca 1907 koło Fogaraszu, zm. 25 maja 1993 w Madrycie) – rumuński działacz faszystowski, przywódca Żelaznej Gwardii i kolaboracyjnego marionetkowego Rumuńskiego Rządu Narodowego pod koniec II wojny światowej, emigracyjny publicysta.
Okres przedwojenny.
W latach 1926–1932 studiował filozofię na uniwersytecie w Bukareszcie. Jednocześnie w październiku 1927 wstąpił do nowo utworzonej Żelaznej Gwardii i został szefem jej struktur w Banacie. Po ukończeniu studiów podjął pracę nauczyciela logiki i filozofii w szkole średniej. Kiedy 16 kwietnia 1938 przywódca Legionu Michała Archanioła Corneliu Zelea Codreanu został aresztowany przez władze, stanął na czele Żelaznej Gwardii. Postawił on na nogi zdziesiątkowaną organizację. Był to okres prześladowań i zabójstw członków Gwardii, w tym Codreanu. Wielu uciekło do innych krajów, podobnie H. Sima na początku 1939 r. przedostał się do Jugosławii, a następnie do III Rzeszy.
II wojna światowa.
Latem 1939 r. powrócił do Rumunii w celu przygotowania i nadzorowania zabójstwa profrancuskiego premiera Armanda Călinescu, do czego doszło 21 września tego roku. Wkrótce król Karol II, znajdujący się w kleszczach pomiędzy Niemcami i ich rumuńskimi sojusznikami, postanowił zawrzeć porozumienie z Simą. Ostatecznie powołał proniemiecko nastawiony rząd, w którym Sima objął stanowisko ministra oświaty i nauki. Część korpusu oficerskiego skupionego wokół gen. Iona Antonescu skontaktowała się z przywódcą Żelaznej Gwardii w celu zorganizowania przewrotu wojskowego i obalenia króla. Przyparty do muru Karol II mianował premierem gen. I. Antonescu i ostatecznie abdykował we wrześniu 1940. Rumunię proklamowano Narodowym Państwem Legionowym. Sima zawarł tym razem sojusz z gen. I. Antonescu, zostając wicepremierem i ministrem spraw zagranicznych oraz przywódcą ruchu legionowego. Starał się wówczas rozbudzić wśród Rumunów antysemickie i ksenofobiczne nastroje. Wykorzystując swoje rządowe stanowisko i ufny w poparcie hitlerowców, zainicjował serię pogromów, zabójstw i zajmowania majątków ludności żydowskiej, a także opozycyjnych polityków posądzanych o doprowadzenie do śmierci C. Z. Codreanu.
W tej sytuacji doszło do rozdźwięku między polityką prowadzoną przez gen. I. Antonescu a działaniami legionistów. Przywódca Rumunii nie mógł dłużej tego tolerować i usunął legionistów ze stanowisk w ministerstwie spraw wewnętrznych oraz policji. Coraz częściej dochodziło do zbrojnych starć legionistów z armią.
W styczniu 1941 gen. I. Antonescu, po wysondowaniu stanowiska Niemiec, które szykowały się do wojny z ZSRR i potrzebowały sojuszniczej armii rumuńskiej, podjął decyzję o ostatecznym rozprawieniu się z Simą. Usunął go i pozostałych legionistów z rządu i administracji państwowej. W odpowiedzi w kraju doszło do puczu legionowego, podczas którego członkowie Legionu Michała Archanioła i Żelaznej Gwardii oraz ich zwolennicy próbowali przejąć władzę. Jednakże zamach stanu został stłumiony, a setki legionistów schroniło się poza granicami Rumunii. Pod wpływem nacisku Adolfa Hitlera Sima mógł pod opieką niemieckich służb specjalnych bez przeszkód wyjechać do Niemiec, gdzie wraz z innymi działaczami Gwardii został osadzony w specjalnej części obozu koncentracyjnego w Buchenwaldzie. Natomiast w kraju zaocznie skazano go na karę śmierci. W 1942 r. próbował dostać się do Włoch, ale został złapany.
Po zerwaniu przez Rumunię sojuszu z Niemcami i przyłączeniu się do koalicji antyhitlerowskiej w sierpniu 1944, Sima został przez Niemców wypuszczony na wolność i stworzył w Wiedniu marionetkowy Rumuński Rząd Narodowy (24 sierpnia 1944). Pod jego auspicjami sformowano też Waffen-Grenadier-Regiment der SS (rumänisches Nr 1).
Okres powojenny.
Pod koniec wojny Sima zbiegł do Alt-Aussee pod fikcyjnym nazwiskiem Josef Weber. Następnie przedostał się do Paryża, stamtąd do Włoch i ostatecznie do frankistowskiej Hiszpanii. W międzyczasie w 1946 r. został w kraju skazany zaocznie na karę śmierci. Na emigracji nawiązał liczne kontakty z działaczami antykomunistycznymi z różnych zajętych przez Sowietów państw. Prowadził także działalność informującą o prawdziwych realiach życia w komunistycznej Rumunii, chociaż nigdy nie stał się poważnym przedstawicielem rumuńskiej diaspory na Zachodzie. Zmarł 25 maja 1993 w Madrycie, a pochowany został w miejscowości Torre d'Embara koło Barcelony.
Napisał m.in. „Articole politice” (1950–1963, 1967), „Ce este comunismul?”, Madryt 1972, „Histoire du Mouvement Légionnaire”, Rio de Janeiro 1972.

</doc>
<doc id="872824" url="https://pl.wikipedia.org/wiki?curid=872824" title="Herb gminy Oborniki Śląskie">
Herb gminy Oborniki Śląskie



</doc>
<doc id="872825" url="https://pl.wikipedia.org/wiki?curid=872825" title="Fundacja Pogranicze">
Fundacja Pogranicze

Fundacja Pogranicze – organizacja pozarządowa, nieprowadząca działalności politycznej i gospodarczej. Od 17 listopada 2009 r. fundacja ma status organizacji pożytku publicznego.
Fundacja powstała w maju 1990 roku. Jej założycielami byli animatorzy kultury pracujący wcześniej w teatrach „Gardzienice” (wieś Gardzienice pod Lublinem) i „Stop” (Słupsk), w Ośrodku Kultury „Dąbrówka” w Poznaniu i w Gminnym Ośrodku Kultury w Czarnej Dąbrówce na Kaszubach. Współpracą związali się już w drugiej połowie lat 80., organizując wspólnie każdego roku „Wioskę Spotkania. Międzynarodowe Warsztaty Kultury Alternatywnej” w Czarnej Dąbrówce. Podczas realizowanej w 1990 roku wielomiesięcznej „Podróży na Wschód” dotarli do Sejn.
Działalność programowa Fundacji w całości poświęcona jest propagowaniu etosu pogranicza i budowaniu mostów pomiędzy ludźmi różnych religii, narodowości i kultur. Fundacja ma swoją siedzibę w Sejnach, a jej biuro do 2010 roku mieściło się Suwałkach, skąd później zostało przeniesione do Krasnogrudy. W 2003 roku powstało Stowarzyszenie Przyjaciół Fundacji Pogranicze, zarejestrowane w Stanach Zjednoczonych, którego biuro mieści się w Aleksandrii k. Waszyngtonu. Środki na swoją działalność Fundacja uzyskuje przede wszystkim z grantów przyznawanych przez różne instytucje i organizacje, a także od osób prywatnych. Fundacja ściśle współpracuje z Ośrodkiem „Pogranicze sztuk, kultur, narodów”, z którym łączy ją "Umowa o współpracy".
Integralną częścią Fundacji Pogranicze jest Wydawnictwo Pogranicze. W jego ofercie znajduje się pismo kulturalne „Krasnogruda” () i książki z zakresu literatury pięknej, publicystyki, historii, antropolgii.

</doc>
<doc id="872826" url="https://pl.wikipedia.org/wiki?curid=872826" title="Wola Starowiejska">
Wola Starowiejska

Wola Starowiejska – wieś w Polsce położona w województwie mazowieckim, w powiecie grójeckim, w gminie Belsk Duży.
W latach 1975–1998 miejscowość należała administracyjnie do województwa radomskiego.

</doc>
<doc id="872827" url="https://pl.wikipedia.org/wiki?curid=872827" title="Puchar USA 1995 w piłce nożnej">
Puchar USA 1995 w piłce nożnej

Puchar USA 1995- trzecia edycja turnieju towarzyskiego o Puchar USA odbyła się w 1995 w Stanach Zjednoczonych.
Uczestnicy.
W turnieju uczestniczyły cztery drużyny :
Tabela końcowa.
Zwycięzcą turnieju o Puchar USA 1995 zostały .

</doc>
<doc id="872828" url="https://pl.wikipedia.org/wiki?curid=872828" title="Western Hockey League (1952–1974)">
Western Hockey League (1952–1974)

Western Hockey League to pomniejsza liga zawodowa hokeja na lodzie, która istniała od 1952 do 1974 roku. Była ona zarządzana przez Ala Leadera. Liga powstała z połączenia Pacific Coast Hockey League i Western Canada Senior Hockey League. Istniało przekonanie że przez rozszerzenia tej ligi stanie się ligą lepszą od National Hockey League. Spowodowało to rozszerzenie NHL w 1967 roku. Mistrz tej ligi otrzymywał Lester Patrick Cup.

</doc>
<doc id="872830" url="https://pl.wikipedia.org/wiki?curid=872830" title="Brighton &amp; Hove Albion F.C.">
Brighton &amp; Hove Albion F.C.

Brighton &amp; Hove Albion Football Club – angielski klub piłkarski z nadmorskiego miasta Brighton, grający obecnie w Premier League.
Przydomki tego klubu to "The Seagulls" oraz "The Albion". Pierwszy komplet strojów zespołu jest w biało niebieskie pasy. W latach siedemdziesiątych (gdy menadżerem był Freddie Goodwin) na krótko grali w białych strojach. Za największego rywala zespołu uważany jest Crystal Palace z siedzibą w południowym Londynie.
Założony w 1901 roku Brighton początkowo grało w angielskiej Southern League. W roku 1920 klub dołączył do Football League. Najlepsze momenty w historii klubu to okres od 1979 do 1983 roku, kiedy Brighton grało w First Division. W roku 1983 zespół osiągnął finał rozgrywek FA Cup, przegrywając po powtórzonym meczu z Manchesterem United. W tym samym sezonie spadli z pierwszej klasy rozgrywkowej. Przez niegospodarne zarządzanie klubem, Brighton było bliskie degradacji z Football League w latach 1997 i 1998. Od 2002 roku zespół nie grał poniżej trzeciej klasy rozgrywkowej.
Historia.
Założony 21 sierpnia 1901 roku Brighton &amp; Hove Albion F.C. przez pierwsze 19 lat istnienia grało w Southern League. W 1910 roku klub zdobył jedyne jak dotąd krajowe trofeum, Tarczę Dobroczynności FA, pokonując zespół Aston Villa (ówczesnego mistrza Anglii). W 1920 roku Brighton zostało wybrane do Third Division (nowo utworzonej, trzeciej klasy rozgrywkowej Football League).
W sezonie 1978/79 Brighton pierwszy raz w historii awansowało do First Division. Trenerem klubu był wtedy Alan Mullery, były reprezentant Anglii w piłce nożnej. Cztery lata później Brighton spadło do Second Division.
W roku 1983 Brighton zagrało w swoim jedynym jak do tej pory finale FA Cup, gdzie zremisowało z Manchesterem United 2-2. Bramki dla Brighton zdobyli Gordon Smith i Gary Stevens. W powtórzonym meczu Manchester United zwyciężył 4:0.
Kłopoty finansowe klubu i związana z nimi sprzedaż stadionu Goldstone Ground sprawiły, że lata dziewięćdziesiąte były dla Brighton ciężkie do przetrwania. Z kłopotami finansowymi wiązały się także problemy sportowe. Zespół niemalże cudem uniknął degradacji z Football League w 1997 roku, remisując w ostatnich minutach meczu z Hereford United, bezpośrednim rywalem w walce o utrzymanie.
W latach 2000–2002 Brighton awansowało o dwie klasy rozgrywkowe, wygrywając odpowiednio Third Division oraz Second Division i znalazło się na zapleczu Premier League.
W kwietniu 2017 roku zapewniło sobie awans do najwyższej klasy rozgrywkowej, w której zagrają po raz pierwszy od 1983 roku.
Stadiony.
Przez wiele lat drużyna Brighton &amp; Hove Albion F.C. rozgrywała swoje mecze na stadionie Goldstone Ground, aż do momentu kiedy z powodu długów dyrekcja klubu zdecydowała się sprzedać obiekt. Decyzja ta wywołała protesty kibiców. Ostatni mecz na stadionie Goldstone Ground Brighton rozegrało w sezonie 1996/97 wygrywając z Doncaster Rovers.
W latach 1997–1999 Brighton dzieliło stadion z Gillingham w oddalonym o 70 kilometrów od Brighton mieście z hrabstwa Kent. Po tym okresie drużyna wróciła do swojego miasta, aby rozgrywać swoje mecze na obiekcie lekkoatletycznym Withdean Stadium. Mewy rozgrywały tam swoje mecze do 2011 roku.
W grudniu 2008 roku rozpoczęła się budowa Falmer Stadium. Koszty budowy wyniosły 93 miliony funtów. Stadion został oddany do użytku 31 maja 2011 roku. Początkowo pojemność stadionu wynosiła 22 374 miejsca. Po kilku modyfikacjach pojemność obiektu została powiększona do 30 750. W sezonie 2012/13 średnia widzów na mecz wynosiła 25 705.
Obecny skład.
"Stan na 4 lutego 2023"

</doc>
<doc id="872832" url="https://pl.wikipedia.org/wiki?curid=872832" title="Brighton &amp; Hove Albion">
Brighton &amp; Hove Albion



</doc>
<doc id="872835" url="https://pl.wikipedia.org/wiki?curid=872835" title="Fagion sylvaticae">
Fagion sylvaticae



</doc>
<doc id="872836" url="https://pl.wikipedia.org/wiki?curid=872836" title="ChessBase">
ChessBase

ChessBase – przedsiębiorstwo informatyczne, założone w 1986 r. przez Frederica Friedla i Matthiasa Wüllenwebera, mające swoją siedzibę w Hamburgu. Zajmuje się tworzeniem i sprzedażą oprogramowania szachowego, pracującego w środowisku Windows, jak również prowadzi (w trzech językach: angielskim, niemieckim i hiszpańskim) internetową stronę z najnowszymi informacjami ze świata szachowego oraz zarządza serwerem "Playchess.com", który jest jednym z najpopularniejszych miejsc do gry w szachy w Internecie.
Opis.
Podstawowym produktem przedsiębiorstwa jest program "ChessBase", który jest kompletną bazą danych, zawierającą oprócz samego oprogramowania ponad 8,4 mln partii szachowych z lat 1560–2020, w tym ponad 85 tys. skomentowanych ("Mega Database 2021" – dane z listopada 2020). Aktualna, wydana w listopadzie 2020 r. wersja, posiada oznaczenie "ChessBase 16". Program jest jednym z dwóch (oprócz "ChessAssistanta") najpopularniejszych narzędzi, przeznaczonych dla szachistów o różnej sile gry, od zawodników bez kategorii po najsilniejszych arcymistrzów. Posiada wiele funkcji, m.in. tworzenie i zarządzanie dowolną liczbą baz szachowych, wyszukiwanie partii według określonych kluczy (np. zadanej pozycji, debiutu, nazwisk szachistów, taktycznych i strategicznych motywów, przewagi materialnej, szachowego rankingu, itd.), generowanie różnego rodzaju statystyk oraz tworzenie gotowych do umieszczenia w Internecie apletów Javy, pozwalających na przeglądanie partii szachowych bezpośrednio w przeglądarce internetowej. Oprócz szachowej bazy danych, przedsiębiorstwo produkuje programy do gry w szachy oraz tzw. "silniki szachowe", m.in.: "Fritz", "Deep Fritz", "Shredder", "Junior" oraz "Deep Junior", które są całkowicie kompatybilne z "ChessBase". Programy te corocznie zajmują czołowe miejsca w mistrzostwach świata szachowych programów. Aktualnie ich siła gry przewyższa umiejętności człowieka, np. w roku 2006 w Bonn rozegrano mecz pomiędzy mistrzem świata Władimirem Kramnikiem a "Deep Fritz 10" (wieloprocesorową wersją "Fritza"), w którym komputer zwyciężył w stosunku 4 – 2.
Przedsiębiorstwo "ChessBase" wydaje również płyty CD i DVD, zawierające monografie wybitnych szachistów, jak również opracowania debiutowe i treningowe. Publikowany co 2 miesiące "ChessBase Magazine" zawiera informacje z szachowych turniejów, artykuły teoretyczne, partie komentowane oraz najnowsze wersje oprogramowania (tzw. upgrade). Do stałych współpracowników "ChessBase" należą wybitni szachiści, m.in. Garri Kasparow, Aleksiej Szyrow i Wiktor Korcznoj, jak również inni znani arcymistrzowie: Rainer Knaak, Mihail Marin, Helmut Pfleger, Ľubomír Ftáčnik, Igor Štohl czy Thomas Luther.

</doc>
<doc id="872850" url="https://pl.wikipedia.org/wiki?curid=872850" title="Chronometr okrętowy">
Chronometr okrętowy



</doc>
<doc id="872851" url="https://pl.wikipedia.org/wiki?curid=872851" title="Emil Chaberski">
Emil Chaberski

Emil Chaberski (ur. 28 maja 1891 w Krakowie, zm. 14 września 1967 w Warszawie) – polski reżyser, aktor, tłumacz i pedagog.
Życiorys.
Syn Hilarego i Marii. W 1908 roku ukończył Szkołę Dramatyczną M. Przybyłowicza w Krakowie. Zadebiutował 17 września 1908 rolą Kuby w "Weselu" Stanisława Wyspiańskiego w Teatrze Polskim w Łodzi. Grał i reżyserował m.in. w Sosnowcu, Moskwie, Kijowie i Warszawie. W latach 1952–1955 związany był ze szczecińskim Teatrem Dramatycznym, w którym był kierownikiem artystyczny i dyrektorem (1954–1955). W szczecińskim teatrze wyreżyserował 15 sztuk teatralnych m.in. "Ożenek" Gogola, "Wilhelma Tella" Schillera, "Mieszczan" Gorkiego. Od 1922 do wybuchu II wojny światowej występował na scenach warszawskich. W tym czasie zrealizował również kilka filmów fabularnych.
Po wojnie poświęcił się reżyserii teatralnej. Pracował w Teatrze Narodowym, Teatrze Letnim, Teatrze Wielkim i Wielkiej Rewii. Zajmował się również tłumaczeniem sztuk teatralnych z wielu języków obcych.
W latach 1955–1958 był rektorem Państwowej Wyższej Szkoły Teatralnej im. Leona Schillera.
W 1955 roku otrzymał Państwową Nagrodę Artystyczną II stopnia.
Został pochowany w alei zasłużonych na cmentarzu Powązkowskim (rząd 1, grób 152). 

</doc>
<doc id="872853" url="https://pl.wikipedia.org/wiki?curid=872853" title="Imre Schlosser">
Imre Schlosser

Imre Schlosser (ur. 11 października 1889 w Budapeszcie jako Imre Lakatos, zm. 18 lipca 1959 tamże) – węgierski piłkarz grający na pozycji napastnika oraz trener.
Grał w klubach Ferencvárosi TC i MTK Hungária Budapeszt. W lidze węgierskiej w 301 meczach strzelił 417 bramek, co do dziś stanowi jej rekord.
W reprezentacji Węgier zadebiutował 7 października 1906 w wieku 17 lat i 256 dni, w zremisowanym 4:4 meczu z reprezentacją Czech. Przez ponad 20 lat reprezentacyjnej kariery w 68 meczach strzelił 59 bramek, co daje średnią 0,87 gola na mecz.
Pracował również jako trener, między innymi w Wiśle Kraków w latach 1924–1925.
Po koniec lat 1930. zmienił nazwisko na Solymosi.

</doc>
<doc id="872855" url="https://pl.wikipedia.org/wiki?curid=872855" title="Puchar USA 1993">
Puchar USA 1993



</doc>
<doc id="872857" url="https://pl.wikipedia.org/wiki?curid=872857" title="David Braben">
David Braben

David Braben (ur. 1964) – brytyjski programista i projektant gier komputerowych, założyciel studia Frontier Developments. Stworzył serię "Elite", stanowiących połączenie symulatorów kosmicznych i gier handlowych. Jest także współzałożycielem Raspberry Pi Foundation. W 2015 roku został laureatem nagrody BAFTA Fellowship.

</doc>
<doc id="872859" url="https://pl.wikipedia.org/wiki?curid=872859" title="Louis Pierre Martin Norblin">
Louis Pierre Martin Norblin

Louis Pierre Martin Norblin (ur. 2 grudnia 1781 w Warszawie, zm. 14 lipca 1854 w Commentry w departamencie Marna) – francuski wiolonczelista.
Syn malarza Jana Piotra Norblina. Dzieciństwo spędził w Polsce. W 1798 roku wyjechał do Paryża, gdzie podjął studia w École des beaux-arts. Po pewnym czasie przeniósł się do Konserwatorium Paryskiego, gdzie jego nauczycielami byli Charles Baudiot i Pierre-François Levasseur. Studia ukończył w 1803 roku z I nagrodą. Od 1809 roku pracował w Théâtre-Italien, w latach 1811–1841 był natomiast pierwszym wiolonczelistą Opéra de Paris. Od 1826 do 1846 roku wykładał w Konserwatorium Paryskim. Był członkiem kwartetu Pierre’a Baillota. Grał też jako pierwszy wiolonczelista w kapeli nadwornej króla Ludwika Filipa I. W 1828 roku wspólnie z François-Antoine’em Habeneckiem założył Société des concerts du Conservatoire. W 1846 roku przeszedł na emeryturę i zamieszkał w swojej posiadłości na wsi.
Pasjonował się numizmatyką, pozostawiając po sobie kolekcję cennych monet. Do jego uczniów należeli Auguste Franchomme i Jacques Offenbach.

</doc>
<doc id="872862" url="https://pl.wikipedia.org/wiki?curid=872862" title="Imre Schlosser-Lakatos">
Imre Schlosser-Lakatos



</doc>
<doc id="872864" url="https://pl.wikipedia.org/wiki?curid=872864" title="Dobiecin-Kolonia">
Dobiecin-Kolonia

Dobiecin-Kolonia – kolonia w Polsce położona w województwie łódzkim, w powiecie bełchatowskim, w gminie Bełchatów.
W latach 1975–1998 miejscowość należała administracyjnie do województwa piotrkowskiego.

</doc>
<doc id="872865" url="https://pl.wikipedia.org/wiki?curid=872865" title="Operacja polska NKWD (1937–1938)">
Operacja polska NKWD (1937–1938)

Operacja polska NKWD – wymierzona przede wszystkim w Polaków tzw. operacja narodowościowa NKWD, popełniona na rozkaz Ludowego Komisarza Spraw Wewnętrznych ZSRR nr 00485 z dnia 11 sierpnia 1937, wydany przez ówczesnego komisarza ludowego NKWD Nikołaja Jeżowa, przeprowadzona na terytorium ZSRR w latach 1937–1938 w okresie wielkiego terroru.
Według dokumentów NKWD skazano 139 835 osób, z tego zamordowano strzałem w tył głowy nie mniej niż 111 091 Polaków – obywateli ZSRR, a 28 744 skazano na pobyt w łagrach. Wyroki były wykonywane natychmiast. Masowo deportowano Polaków zamieszkujących Ukraińską SRR i Białoruską SRR, m.in. do Kazachstanu i na Syberię. Łączna liczba deportowanych Polaków wyniosła ponad 100 tysięcy. Operacja polska NKWD była jedną z tzw. operacji narodowościowych NKWD, które były wymierzone w przedstawicieli innych narodów i grup etnicznych zamieszkujących państwo bolszewików – Rosjan, Ukraińców, Białorusinów, Żydów, Finów, Łotyszów, Greków, Bułgarów, Chińczyków, Koreańczyków, Niemców i innych. Na tle innych operacji narodowych NKWD „operacja polska” wyróżniała się wyjątkową skalą represji, brutalnością i surowością. Zamordowani Polacy stanowili 44,9 proc. ofiar wszystkich operacji narodowościowych NKWD.
Przyczyny.
System władzy w ZSRR opierał się na zastraszaniu oraz wymuszaniu uległości siłą i terrorem. Wcześniej przeprowadzony eksperyment z utworzeniem polskich rejonów autonomicznych na sowieckiej Ukrainie i Białorusi (zob. Polski Rejon Narodowy im. Juliana Marchlewskiego i Polski Rejon Narodowy im. Feliksa Dzierżyńskiego) zakończył się niepowodzeniem – Polacy stawili największy opór kolektywizacji i ateizacji. W ZSRR traktowano ich jako „element niepewny”, czyli potencjalną „piątą kolumnę” przed przewidywaną wojną ZSRR z II Rzecząpospolitą i państwami Zachodu.
Przebieg.
Antypolska operacja Ludowego Komisariatu Spraw Wewnętrznych Związku Socjalistycznych Republik Radzieckich była jedną z zaplanowanych ludobójczych operacji tego komisariatu ludowego przeprowadzonych w czasie „Wielkiego terroru”, którego ofiarą padło w latach 1936–1938 co najmniej 8 milionów obywateli ZSRR. Była to jednocześnie operacja NKWD, dotycząca zbiorowo (w formie oficjalnej) największej liczby członków konkretnej narodowości, w tym wypadku polskiej. Akcja objęła wszystkich Polaków, bez względu na przynależność klasowo-społeczną, decydowała narodowość. Wśród zamordowanych i deportowanych byli:
Eksterminacja zdziesiątkowała także polskie duchowieństwo katolickie, które zostało przeznaczone do całkowitej likwidacji. Spośród 470 duchownych, świadczących posługę w sowieckiej Rosji po zakończeniu czystki etnicznej, pozostało zaledwie 10 kapłanów oraz dwa czynne kościoły katolickie – w Moskwie i Leningradzie.
Miejsca zbrodni w granicach państw współczesnych.
Białoruś.
Wiele z pomordowanych osób narodowości polskiej spoczęło w zbiorowych mogiłach w Kuropatach na peryferiach Mińska, stolicy Białorusi oraz na Kobylackiej Górze na przedmieściach Orszy.
Ukraina.
Ofiary tej operacji stanowią prawdopodobnie znaczną część osób pochowanych przed rokiem 1939 w Bykowni pod Kijowem. Po agresji na Polskę dołączyli do nich także oficerowie polscy.
Zasięg operacji był tak powszechny, że np. w Berdyczowie do czerwca 1938 aresztowano do 60% zamieszkujących miasto Polaków. Ważną jej częścią był także mord w Winnicy, gdzie oprócz Ukraińców mordowano także Polaków. Mord w polskiej dzielnicy Płoskirowa, Greczanach, znany jest dzięki świadectwu Zofii Pawłowskiej.
Azja Środkowa i Syberia.
Masowe deportacje bardzo często miały charakter świadomego ludobójstwa. Ofiary pozostawiano samym sobie w miejscach pozbawionych jakiejkolwiek możliwości wyżywienia. Osoby, którym udało się przetrwać, założyły sporą liczbę miejscowości, np. Tajynszę oraz Żanaszar; potomkami tych osób jest znaczna część Polaków w Kazachstanie.
Jak obliczył historyk Uniwersytetu Harvarda, profesor Terry Martin, w czasie „Wielkiego terroru” Polak mieszkający w ZSRR miał 31 razy większą szansę być rozstrzelanym, niż wynosiła średnia dla innych grup narodowościowych w tym okresie. Polaków w tym okresie zabijano tylko dlatego, że byli Polakami. Ocenia się, że we wszystkich operacjach w czasie Wielkiej Czystki zginęło nie mniej niż 200 tysięcy Polaków. Jest to dziesięć razy więcej niż w zbrodni katyńskiej.
Wykonawcy.
Głównymi wykonawcami „operacji polskiej NKWD” byli:
Wszystkich zamordowano w latach 1938–1940, w większości po przejęciu kierownictwa NKWD przez Ławrientija Berię.
Klasyfikacja „operacji polskiej” jako zbrodni ludobójstwa w badaniach naukowych.
W świetle badań czołowych znawców i autorów pierwszych monografii naukowych „operacji polskiej”: historyka z Uniwersytetu Opolskiego prof. Nikołaja Iwanowa oraz socjologa dr. Tomasza Sommera, zbrodnie na Polakach w Związku Sowieckim w latach 1937–1938 są klasyfikowane jako ludobójstwo.
Upamiętnienie.
Sejm Rzeczypospolitej Polskiej dwukrotnie przyjmował uchwały upamiętniające ofiary operacji polskiej NKWD, w których wyrażono także wdzięczność historykom i działaczom rosyjskiego stowarzyszenia Memoriał podtrzymującym pamięć o dokonanym ludobójstwie:
Z treści wyżej wymienionych uchwał sejmowych RP wynika, że eksterminacja dokonana na Polakach w Związku Sowieckim w latach 1937–1938 została oficjalnie nazwana zbrodnią ludobójstwa.
Z inicjatywy Prezesa Rady Ministrów Mateusza Morawieckiego 8 grudnia 2022 roku, w związku z 85. rocznicą operacji polskiej NKWD, odsłonięto pierwszy w Polsce pomnik ofiar tej zbrodni. Monument stanął na placu przy Centrum Kulturalno-Bibliotecznym w Sokołach w województwie podlaskim, w powiecie wysokomazowieckim.
Pod koniec 2022 roku ukazała się pierwsza powieść historyczna na temat operacji polskiej NKWD pt. "Dom nad Płoską".

</doc>
<doc id="872866" url="https://pl.wikipedia.org/wiki?curid=872866" title="Głęboka Kuta">
Głęboka Kuta

Głęboka Kuta – jezioro w Polsce położone w gminie Pozezdrze, powiat węgorzewski, województwo warmińsko-mazurskie, w dorzeczu rzeki Sapina.
Jezioro położone jest na północny wschód od wsi Przytuły.
Głęboka Kuta ma powierzchnię 17,9 ha, a głębokość 21,5 m.

</doc>
<doc id="872867" url="https://pl.wikipedia.org/wiki?curid=872867" title="Fatima (imię)">
Fatima (imię)

Fatima – imię żeńskie pochodzenia arabskiego, tłumaczone jako „powstrzymująca się, powściągliwa” lub „odejmować dziecko od piersi”, co w przenośni oznaczałoby kogoś, kto wyszedł z wieku niemowlęcego. Imię to jest w świecie muzułmańskim nadawane na cześć ukochanej córki proroka Mahometa i w związku z tym popularne w kulturze islamskiej. Fátima to także nazwa miasta w Portugalii, będącego ośrodkiem kultu maryjnego i celem wielu pielgrzymek katolickich.

</doc>
<doc id="872868" url="https://pl.wikipedia.org/wiki?curid=872868" title="Zwierzchów">
Zwierzchów

Zwierzchów – wieś w Polsce położona w województwie łódzkim, w powiecie bełchatowskim, w gminie Bełchatów.
Historia.
Słownik geograficzny Królestwa Polskiego i innych krajów słowiańskich z roku 1895 tak opisuje miejscowość:
W latach 1975–1998 miejscowość należała administracyjnie do województwa piotrkowskiego.

</doc>
<doc id="872869" url="https://pl.wikipedia.org/wiki?curid=872869" title="Przetrwały przewód tętniczy">
Przetrwały przewód tętniczy

Przetrwały przewód tętniczy (otwarty przewód Botalla, drożny przewód Botalla, łac. "ductus arteriosus persistens", ang. patent ductus arteriosus, PDA) – wada wrodzona serca, współistniejąca z innymi wadami serca albo izolowana. Jest to połączenie naczyniowe między tętnicą płucną i aortą zstępującą.
Epidemiologia.
Przetrwały przewód tętniczy stanowi około 10% wad wrodzonych. Częściej obserwowany jest u wcześniaków, 3 razy częściej występuje u dziewcząt.
Patofizjologia.
Podczas życia płodowego dzięki wysokiemu poziomowi krążących we krwi prostaglandyn przewód tętniczy pozostaje otwarty i umożliwia bezpośrednie przemieszczenie większości krwi pompowanej przez prawą komorę serca do aorty z ominięciem płuc płodu. Fizjologicznie ulega czynnościowemu zamknięciu około 8 godziny po urodzeniu: gwałtowny spadek poziomu prostaglandyn, wzrost stężenia parcjalnego tlenu we krwi tętniczej (&gt; 50 mm Hg) i spadek oporów płucnych po rozprężeniu płuc podczas oddychania powoduje obkurczenie ściany naczynia i zamknięcie jego światła. W przypadku, gdy przewód nie ulegnie zamknięciu, powstaje przeciek lewo-prawy, prowadzący do przeciążenia objętościowego lewego przedsionka serca i krążenia płucnego. Konsekwencjami są niewydolność lewokomorowa, odwracalne nadciśnienie płucne, obciążenie prawej komory serca i, w najcięższym przypadku, nieodwracalne stwardnienie płuc (zespół Eisenmengera).
Objawy kliniczne i przebieg.
Przy małym przecieku lewo-prawym przebieg może być bezobjawowy. Duży przeciek wywołuje niewydolność lewej komory i duszność wysiłkową (tachypnoe). U noworodka objawy duszności są inne, ważnym objawem jest męczenie się dziecka w czasie karmienia. Większa jest skłonność do infekcji płucnych.
Objawy osłuchowe.
Dla PDA charakterystyczny jest ciągły szmer skurczowo-rozkurczowy, opisywany jako "maszynowy". "Punctum maximum" szmeru znajduje się przymostkowo w II lewym międzyżebrzu. 
Zapis EKG.
Przy małym przecieku lewo-prawym zapis EKG jest prawidłowy. Przy dużym przecieku występują cechy przerostu lewej komory (wysokie załamki R i głębokie załamki Q w odprowadzeniach przedsercowych V5 i V6).
Powikłania.
Do powikłań PDA należą:
Rokowanie.
Skorygowanie odpowiednio wcześnie wykrytej wady przed wystąpieniem powikłań jest obarczone bardzo niską (1%) śmiertelnością operacyjną, rokowanie jest bardzo dobre. Powikłań PDA można uniknąć lub złagodzić je poprzez odpowiednią diagnostykę dobraną terapię. Po zamknięciu PDA (jeśli jest to jedyna wada rozwojowa), dziecko jest całkowicie zdrowe. Profilaktyka zapalenia wsierdzia nie jest już potrzebna i nie należy się spodziewać kolejnych wizyt kontrolnych w dłuższej perspektywie.

</doc>
<doc id="872870" url="https://pl.wikipedia.org/wiki?curid=872870" title="Arrach">
Arrach

Arrach – miejscowość i gmina w Niemczech, w kraju związkowym Bawaria, w rejencji Górny Palatynat, w regionie Ratyzbona, w powiecie Cham. Leży w Lesie Bawarskim, około 25 km na wschód od Cham, nad rzeką Regen, przy linii kolejowej (Lam – Cham).
Dzielnice.
W skład gminy wchodzą następujące dzielnice:
Polityka.
Rada gminy składa się z 14 członków:

</doc>
<doc id="872872" url="https://pl.wikipedia.org/wiki?curid=872872" title="Przetrwały przewód Botalla">
Przetrwały przewód Botalla



</doc>
<doc id="872873" url="https://pl.wikipedia.org/wiki?curid=872873" title="Przetrwały przewód tętniczy Botalla">
Przetrwały przewód tętniczy Botalla



</doc>
<doc id="872875" url="https://pl.wikipedia.org/wiki?curid=872875" title="Tadeusz Kocyba">
Tadeusz Kocyba

Tadeusz Kocyba (ur. 13 lipca 1933 w Wirku na Śląsku, zm. 27 marca 2007 w Bielsku-Białej) – kompozytor i pedagog, dyrygent. Autor muzyki do ok. 160 polskich filmów animowanych. Był współautorem muzyki do "Bolka i Lolka".
Życiorys.
Ukończył Państwową Wyższą Szkołę Muzyczną w Katowicach, jednak żył i tworzył w Bielsku-Białej. Debiutował w bielskim Teatrze Banialuka. Tworzył muzykę do spektakli w Teatrze Polskim. Komponował także dla scen w Płocku, Olsztynie, Gorzowie Wielkopolskim i Bydgoszczy. 
Rozgłos przyniosły mu kompozycje do filmów bielskiego Studia Filmów Rysunkowych. Wraz z Zenonem Kowalowskim napisał muzykę do filmu Porwanie w Tiutiurlistanie. 
Był jednym z inicjatorów powołania w Bielsku-Białej Miejskiej Orkiestry Symfonicznej, która działała społecznie. W późniejszym okresie prowadził zawodową Bielską Orkiestrę Kameralną.

</doc>
<doc id="872876" url="https://pl.wikipedia.org/wiki?curid=872876" title="Hohenwarth (Bawaria)">
Hohenwarth (Bawaria)

Hohenwarth – miejscowość i gmina w Niemczech, w kraju związkowym Bawaria, w rejencji Górny Palatynat, w regionie Ratyzbona, w powiecie Cham. Leży w Lesie Bawarskim, około 20 km na południowy zachód od Cham, nad rzeką Regen, przy linii kolejowej (Lam–Cham).
Dzielnice.
W skład gminy wchodzą następujące dzielnice:
Oświata.
W gminie znajduje się 50 miejsc przedszkolnych (52 dzieci) oraz szkoła podstawowa (22 nauczycieli, 351 uczniów).

</doc>
<doc id="872881" url="https://pl.wikipedia.org/wiki?curid=872881" title="Kościół Najświętszego Imienia Jezus i Niepokalanego Poczęcia Najświętszej Maryi Panny w Grodzisku Wielkopolskim">
Kościół Najświętszego Imienia Jezus i Niepokalanego Poczęcia Najświętszej Maryi Panny w Grodzisku Wielkopolskim

Kościół pobernardyński pw. Najświętszego Imienia Jezus i Niepokalanego Poczęcia NMP w Grodzisku Wielkopolskim – kościół wraz z klasztorem, wzniesione w 1662 roku, z fundacji Jana Leopolda Opalińskiego, kasztelana nakielskiego. Kościół konsekrowany w 1739 roku, z tego też czasu pochodzą szczyty i hełm wieży. Po kasacie ok. 1830 roku, klasztor przeznaczony został na cele szkolne, następnie w większości rozebrany. Kościół zwrócony prezbiterium na północy. Od północy i wschodu przylega do niego pozostawiona część klasztoru. Na zachód od kościoła wolno stojący budynek poklasztorny. Budowle są murowane i otynkowane, zbudowane w stylu barokowym.
Część dawnego klasztoru to także budynki więzienne (obecnie zakład poprawczy), które zostały zupełnie przebudowane.
Chór muzyczny w pierwszym przęśle nawy od poł., wsparty na ścianie opilastrowanej ze ślepymi arkadami po bokach i arkadą środkową otwartą do sklepionej kolebkowo kruchty pod chórem; parapet chóru prosty, podzielony kolumienkami, między którymi w uszakowych płyciznach obrazy aniołów i świętych z 3 ćw. XVII w. Okna zamknięte półkoliście, dzielone przez środek półkolumienkami o kapitelach z liści dębu. Zewnątrz kościół opięty szkarpami dwuskokowymi, w których dekoracyjne płytkie wnęki; gzyms wieńczący profilowany. Fasada poł. dwuosiowa gładka, z trójskokowym portalem arkadowym i podobnym okienkiem do kruchty. Szczyty fasady i szczyty ramion transeptu podobne, późnobarokowe z 2 ćw. XVIII w., ujęte zdwojonymi pilastrami, zwieńczone belkowaniem i przerywanymi przyczółkami; po bokach szczytów spływy wolutowe, w lekko wybrzuszonej części środkowej, okna w dekoracyjnym obramieniu. Wieża o wąskich oknach, zwieńczona barokowym hełmem z 2 ćw. XVIII w., z dwiema latarniami, podbita blachą. Dach dwuspadowy kościoła i dachy transeptu kryte dachówką.
Ołtarz główny przestrzenny; mensa z balustradą z bramkami, wysunięta do połowy prezbiterium, za niedawny chór zakonny ze stallami, retabulum przy ścianie szczytowej prezbiterium. Mensa i falista balustrada na której cztery rzeźby: dwóch świętych królów i świętych Katarzyny i Barbary, rokokowe 3 ćw. XVIII w.; retabulum barokowe, architektoniczne, przerobione, z ornamentami z 2 ćw. XVIII w.; w zwieńczeniu rzeźba Boga Ojca z tegoż czasu i krucyfiks z ok. poł. XVII w., otoczony złoconą kutą kratą z 1 poł. XVIII w.; w polu środkowym obraz Adoracji Imienia Jezus przez świętych i dostojników duchownych oraz świeckich, wśród których król Jan Kazimierz i zapewne Jan Leopold Opaliński, kasztelan nakielski, z ok. 1662 roku.
Dwa ołtarze boczne przy łuku tęczowym, barokowe z 2 ćw. XVIII w., z ornamentami akantu i rozet; w lewym rzeźby dwóch świętych zakonników i obraz Anny Samotrzeć ze św. Józefem i Joachimem, z ok. poł. XVII w.; w prawym rzeźby św. Józefa i nieznanego świętego, oraz obraz Matki Boskiej z Dzieciątkiem, przemalowany.
Dwa ołtarze w ramionach transeptu: prawy rokokowy 3 ćw. XVIII w., ze zwieńczeniem ażurowym, ujmującym okno ramą z ornamentów rocaille, z niewielkimi rzeźbami św. Stanisława, św. Bernarda i nieznanej świętej, oraz obrazem św. Franciszka, przemalowanym; lewy wczesnoklasycystyczny z końca XVIII w., z obrazem Matki Boskiej ukazującej się św. Antoniemu, z 2 poł. XVII w. Ambona barokowa 3 ćw. XVII w., z ornamentami okuciowymi, obrazami ewangelistów na parapecie i św. Franciszka na zaplecku, oraz rzeźbą anioła z XVIII w., na baldachimie. Prospekt organowy z końca XVIII w., z ornamentami rokokowymi i klasycystycznymi, zwieńczony orłem polskim i panopliami. Stalle obiegające ściany chóru zakonnego 3 ćw. XVII w., z obrazami świętych franciszkańskich, Chrystusa i Marii w zapleckach.
Ławki intersjowane 2 poł. XVIII w. Krata z kruchty do kościoła z XVIII/XIX w. Czternaście stacji drogi krzyżowej, malowanych z XVII/XVIII w. Obrazy: z 1 poł. XVIII w; 1. św. Jana Nepomucena; 2. bł. Jana z Perusio i bł. Piotra z Saxoferrato; 3. bł. Andrzeja Conti; 4. św. Franciszka; 5. Procesja Dziękczynna /drugi podobny zniszczony, nieczytelny/ z XVIII w; 6. Chrystus Ukrzyżowany; 7. św. Maria Magdalena.
Nagrobek Leona Wojciecha Opalińskiego (zm. 1775 r.), wojewody sieradzkiego, ostatniego z rodu.
W niektórych wnętrzach zachowane sklepienia krzyżowe, na osi budynku część dawnego krużganku sklepionego kolebkowo-krzyżowo, zewnątrz oszkarpowanego. Boczne partie budynku, z których wsch. nieco występująca, opilastrowana w narożach, są pozostałością rozebranych skrzydeł bocznych klasztoru.
Nieopodal od zach. wolno stojący, piętrowy budynek, prostokątny, o wnętrzach przebudowanych.

</doc>
<doc id="872882" url="https://pl.wikipedia.org/wiki?curid=872882" title="Renault Master">
Renault Master

Renault Master − samochód dostawczy klasy wyższej produkowany przez francuską markę Renault od 1981 roku. Od 2010 roku produkowana jest trzecia generacja modelu.
Pierwsza generacja.
Renault Master I został zaprezentowany po raz pierwszy w 1981 roku.
Pierwsza wersja modelu Master weszła do produkcji w 1981 roku. Auto miało dość charakterystyczny wygląd oraz nowatorską konstrukcję. Podobnie jak w Fiacie Ducato zastosowano w nim napęd na przednią oś, jednak wzdłużny silnik wymusił dość wysoką pozycję kierowcy w kabinie, w której znalazły się także pokrywy, umożliwiające (poza przednią maską) dostęp do niego. Dostępny był w trzech rozstawach osi (2.87 m, 3.23 m, 3.70 m) i w kilku wersjach nadwozia (furgon o pojemności 9–12,7 m³, mikrobus, ramy pod zabudowy). Master występował w czterech wersjach DMC: 2,8 t, 3,0 t, 3,1 t, 3,5 t. Zastosowano w nim dość nowoczesne jak na owe czasy silniki Diesla Fiat-SOFIM (później Iveco-SOFIM, a obecnie Iveco) o pojemności 2.4 dm³ z pośrednim wtryskiem paliwa (o mocy maksymalnej 72 KM), oraz silniki Renault z rodziny Dourvin: wysokoprężny 2.1 dm³ (61 KM), benzynowy 2.0 (80 KM) i 2.2 dm³ (90 KM). Po pewnym czasie do produkcji wszedł Master w wersjach B90 i B110. Nowe wersje Mastera posiadały napęd na tylną oś lub napęd na cztery koła (później zmieniono nazwę tych wersji z Master na Messenger).
W 1989 roku silnik 2.4 dm³ został zastąpiony przez nieco większą jednostkę o pojemności 2.5 dm³ produkcji Iveco-SOFIM. Nowy silnik dostępny był w Masterze w kilku wersjach mocy maksymalnej. Wolnossący o mocy 75 KM i turbo o mocy 88 KM. W 1990 roku podniesiono moc wersji wysokoprężnej z turbodoładowaniem do 94 KM. W wersjach B90/B110 występował silnik 2.5 dm³ z turbosprężarką o mocy podniesionej do 106 KM.
W 1994 roku przeprowadzono ostatni facelifting Mastera. Od tego roku były dostępne silniki: wysokoprężny wolnossący Renault 2.1 dm³ (64 KM), wysokoprężne Iveco 2.5 dm³ w wersji wolnossącej (75 KM) i turbo (94 KM) oraz benzynowy Renault (90 KM).
Druga generacja.
Renault Master II został zaprezentowany po raz pierwszy w 1997 roku.
Prace nad drugą generacją Renault Master rozpoczęły się już w 1987 roku, ale ze względu na wysokie koszty projektowania prace przerwano. W 1989 roku Renault doszedł do porozumienia z DAFem i prace ruszyły na nowo. Po bankructwie DAFa w 1993 roku koncern Renault przejął w całości proces projektowania na siebie. W 1995 roku koncern Renault podpisał umowę z Iveco o wspólnej produkcji kabin dla nowych modeli Mastera, Mascotta i Daily III. Ze względu na rosnące koszty projektu postanowiono poszukać partnera, ostatecznie został nim w 1996 roku General Motors. Z nowym partnerem zawarto porozumienie, w którym uzgodniono, że dostawcze modele Renault będą sprzedawane w sieci GM pod markami Opel i Vauxhall. Pierwszym dostawczym modelem Renault sprzedawanym w sieci GM był Trafic pierwszej generacji, który występował pod nazwą Opel/Vauxhall Arena. W końcu dokończono projekt i nowy Master został zaprezentowany w 1997 roku. Podczas prezentacji oraz pierwszych testów Renault Master zebrał sporo pozytywnych opinii, miały one swoje odzwierciedlenie w tytule Samochód Dostawczy Roku 1998 (Van of the year 1998).
Od początku Master oferowany jest w kilku wersjach zabudowy: furgon (pojemność 8–13,9 m³), kombi (6-9 miejsc), mikrobus (fabryczne 16-osobowe wersje), platforma do zabudowy i rama do zabudowy (z pojedynczą, lub z podwójną kabiną). Początkowo Master dostępny był z silnikami 2.5 D i 2.8 dTi, nieco później dołączył do nich silnik 1.9 dTi. Na etapie projektowania zatroszczono się także o ekologię, dzięki czemu prawie 90% materiałów wykorzystywanych przy produkcji Mastera może zostać ponownie przetworzone.
W latach 2000–2001 wprowadzono do produkcji nowe silniki dCi z wtryskiem Common rail, które zastąpiły starsze jednostki. Motor 1.9 dTi został zmieniony przez silnik 1.9 dCi. Silnik 2.5 D został zastąpiony przez 2.2 dCi, a 2.8 dTi przez 2.5 dCi (115 KM).
Renault Master w 2003 roku doczekał się dużego face liftingu. Przeprojektowano całkowicie przednią ścianę nadwozia i wnętrze auta. Do napędu zmodernizowanego Mastera posłużyły jednostki 1.9 dCi, 2.2 dCi i 2.5 dCi (115 KM). W kolejnych latach zmieniono także paletę silników. Silnik 2.2 dCi został zastąpiony przez jednostkę 2.5 dCi o mocy maksymalnej 100 KM. Największą nowością był jednak silnik 3.0 dCi konstrukcji Nissana. W późniejszych latach silnik 3.0 dCi został zastąpiony jednostką 2.5 dCi o mocy maksymalnej 145 KM, a wersja 2.5 dCi 115 KM została wzmocniona do 120 KM. Zrezygnowano także z silnika 1.9 dCi.
Pod koniec produkcji Master sprzedawany był tylko z silnikami 2.5 dCi w trzech wariantach mocy maksymalnej: 100 KM, 120 KM, 145 KM.
Po połączeniu Renault i Nissana do sieci sprzedaży japońskiej marki trafił Renault Master, który był w niej sprzedawany jako Nissan Interstar.
W niektórych sieciach sprzedaży pod nazwą Renault Master Maxi jest sprzedawany Renault Mascott.
Renault Master oraz jego bliźniacze wersje produkowane były w Batilly we Francji przez firmę "Sovab" należącą do grupy Renault.
Trzecia generacja.
Renault Master III został zaprezentowany po raz pierwszy w 2010 roku.
Auto ma nowoczesny design nadwozia oraz bardzo dobre własności przewozowe. W wersjach z napędem tylnej osi zastosowano wzmocnioną konstrukcję. Podobnie, jak w pierwszej generacji Mastera, noszą one nazwę "Propulsion" (przednionapędowe nosiły nazwę "Traction", obecnie jest to po prostu Master). Dotychczasowe warianty DMC 2,8 t, 3,3 t i 3,5 t uzupełnia wersja 4,5 t. Wersja 3,5 t jest produkowana z napędem na przednią bądź tylną oś (ogumienie pojedyncze lub bliźniacze), natomiast wersja 4,5 t występuje tylko z napędem tylnej osi (ogumienie bliźniacze). Do napędu auta służy nowy silnik dCi o pojemności 2.3 litra i w trzech wariantach mocy: 100, 125, 145 KM.
W 2014 roku auto przeszło delikatny lifting, w nomenklaturze Renault "Faza 2". Z zewnątrz pojazd po liftingu wyróżnia się jedynie zmodernizowaną atrapą chłodnicy. W pojeździe zmieniono m.in. silniki, które wyposażone mogą być w jedną lub dwie turbosprężarki. Listę wyposażenia standardowego wzbogacono o układ ESC wspomagany przez Hill Start Assist oraz szerokokątne prawe lusterko zewnętrzne likwidujące martwy punkt. Nowością w ofercie były wersje silnikowe Stop&amp;Start (z jedną turbosprężarką) oraz Energy (z dwoma turbosprężarkami), które posiadały układ automatycznego wyłączania silnika podczas krótkiego postoju, a następnie jego uruchamiania podczas ruszania.
Renault Master w niektórych krajach dostępny jest także w sieci sprzedaży Renault Trucks, która należy do Volvo Trucks.
Facelifting.
W kwietniu 2019 roku Renault przedstawiło głęboko zmodernizowaną wersję Mastera, oznaczonego w nomenklaturze Renault "Faza 3". Samochód zyskał nową linię przodu oraz całkowicie nowe wnętrze, natomiast w skład wyposażenia weszły między innymi system asystujący kierowcę podczas jazdy przy silnych podmuchach wiatru. Istotną nowością była także wzmocniona jednostka napędowa - dCi 180. Wprowadzono także do sprzedaży wersję z napędem 4x4 stworzoną w oparciu o wersję z tylnym napędem. Wszystkie silniki wyposażone są w dwie turbosprężarki oraz katalizator SCR z wtryskiem AdBlue
Silniki.
Do 2014 roku.
dCi 100 tylko z manualną skrzynią biegów
dCi 125 i dCi 150 występują ze skrzynią manualną i zautomatyzowaną
Wszystkie wersje silnikowe dostępne z napędem przednim i tylnym.
Do 2018 roku.
dCi 110 tylko z przednim napędem
dCi 110, dCi 135, dCi 165 tylko manualna skrzynia biegów
dCi 125 skrzynia manualna i zautomatyzowana
dCi 150 tylko skrzynia zautomatyzowana
Do 2019 roku.
dCi 110, dCi 170 tylko z przednim napędem
dCi 110, dCi 130, dCi 145, dCi 165 tylko manualna skrzynia biegów
dCi 170 skrzynia manualna i zautomatyzowana
Od 2019 roku.
Dane dotyczące przyśpieszenia oraz prędkości maksymalnej, dla furgonów w wersji L1H1 z przednim napędem i L3H2 w wersji z tylnym napędem, w nawiasach wartości dla aut skrzyniowych z tylnym napędem.
dCi 135, dCi 150, dCi 180 tylko z przednim napędem
dCi 130, dCi 145, dCi 165 tylko z tylnym napędem
dCi 130, dCi 135, dCi 145, dCi 165 tylko manualna skrzynia biegów
dCi 150, dCi 180 skrzynia manualna i zautomatyzowana

</doc>
<doc id="872883" url="https://pl.wikipedia.org/wiki?curid=872883" title="Lohberg (Bawaria)">
Lohberg (Bawaria)

Lohberg – miejscowość i gmina w Niemczech, w kraju związkowym Bawaria, w rejencji Górny Palatynat, w regionie Ratyzbona, w powiecie Cham. Leży w Lesie Bawarskim, około 30 km na wschód od Cham, nad rzeką Regen, przy granicy z Czechami.
Dzielnice.
W skład gminy wchodzą następujące dzielnice:
Oświata.
W gminie znajduje się 50 miejsc przedszkolnych (43 dzieci) oraz szkoła podstawowa (4 nauczycieli, 82 uczniów).

</doc>
<doc id="872885" url="https://pl.wikipedia.org/wiki?curid=872885" title="Ełk Szyba Wschód">
Ełk Szyba Wschód

Ełk Szyba Wschód – przystanek osobowy w Ełku, w województwie warmińsko-mazurskim, w Polsce. Przystanek znajduje się na osiedlu Szyba, w południowej części Ełku. W budynku dworca znajdowała się strażnica przejazdowa obsługująca pobliski przejazd kolejowo-drogowy. Przystanek obsługuje tylko ruch regionalny na trasie Ełk-Białystok. Przez przystanek przebiega nieużywana bocznica do składnicy Agencji Rezerw Materiałowych. 
W roku 2017 przystanek obsługiwał 10–19 pasażerów na dobę.

</doc>
<doc id="872887" url="https://pl.wikipedia.org/wiki?curid=872887" title="Szalenik-Kolonia">
Szalenik-Kolonia

Szalenik-Kolonia – wieś w Polsce położona w województwie lubelskim, w powiecie tomaszowskim, w gminie Bełżec.
W latach 1975–1998 miejscowość administracyjnie należała do województwa zamojskiego.
Podczas II wojny światowej 2 lutego 1944 roku na wieś Szalenik-Kolonię (przysiółek Szalenik), będącą w bliskiej odległości od niemieckiego obozu zagłady w Bełżcu, napadli nacjonaliści ukraińscy z UPA i zamordowali 12 polskich mieszkańców, w tym kobiety i dzieci.

</doc>
<doc id="872891" url="https://pl.wikipedia.org/wiki?curid=872891" title="Pemfling">
Pemfling

Pemfling – miejscowość i gmina w Niemczech, w kraju związkowym Bawaria, w rejencji Górny Palatynat, w regionie Ratyzbona, w powiecie Cham. Leży w Lesie Bawarskim, około 8 km na północny zachód od Cham, na terenie Parku Natury Górny Las Bawarski.
Dzielnice.
W skład gminy wchodzą następujące dzielnice: Engelsdorf, Grafenkirchen, Kager, Pemfling, Pitzling, Rhanwalting.
Oświata.
W gminie znajduje się 25 miejsc przedszkolnych (52 dzieci) oraz szkoła podstawowa (8 nauczycieli, 140 uczniów).

</doc>
<doc id="872893" url="https://pl.wikipedia.org/wiki?curid=872893" title="Sonic the Hedgehog (komiks)">
Sonic the Hedgehog (komiks)

Sonic the Hedgehog – seria amerykańskich komiksów wydawanych przez wydawnictwo Archie Comics, których głównym bohaterem jest niebieski jeż Sonic, szerzej znany z serii gier pod tym samym tytułem. Równolegle z nią wydawana jest seria "Sonic Universe", której akcja toczy się równolegle z główną serią, ale koncentruje się na przygodach innych postaci.
Z serią powiązana jest również niewydawana obecnie pozycja "Knuckles the Echidna", której głównym bohaterem była czerwona kolczatka o tym samym imieniu i jego rodzina.
Oprócz tej serii Archie Comics wydawało wcześniej również komiks osadzony w świecie anime Sonic X. 

</doc>
<doc id="872894" url="https://pl.wikipedia.org/wiki?curid=872894" title="Teresa Truszkowska">
Teresa Truszkowska

Teresa Truszkowska (ur. 27 kwietnia 1925 w Milanówku koło Warszawy, zm. 28 kwietnia 1992 w Krakowie) – polska poetka, tłumaczka, eseistka.
Studia – romanistyka i anglistyka – skończyła na Uniwersytecie Jagiellońskim w Krakowie. Doktorat uzyskała z zakresu filologii angielskiej. Debiutowała w 1962 r. na łamach krakowskiego „Życia Literackiego”. Publikowała też w „Literaturze na świecie”, „Nurcie”, „Magazynie Literackim”, „Literaturze”, „Kierunkach”. Jej utwory przetłumaczono na angielski, czeski, grecki, niemiecki, rumuński i węgierski. Autorka licznych publikacji książkowych oraz tłumaczeń.

</doc>
<doc id="872899" url="https://pl.wikipedia.org/wiki?curid=872899" title="Schorndorf (Bawaria)">
Schorndorf (Bawaria)

Schorndorf – miejscowość i gmina w Niemczech, w kraju związkowym Bawaria, w rejencji Górny Palatynat, w regionie Ratyzbona, w powiecie Cham. Leży w Lesie Bawarskim, około 9 km na południowy zachód od Cham.
Dzielnice.
W skład gminy wchodzą następujące dzielnice: Hötzing, Neuhaus, Obertraubenbach, Penting, Schorndorf, Thierling.
Oświata.
W gminie znajduje się 50 miejsc przedszkolnych (76 dzieci) oraz szkoła podstawowa (14 nauczycieli, 230 uczniów).

</doc>
<doc id="872901" url="https://pl.wikipedia.org/wiki?curid=872901" title="Lester Patrick Trophy">
Lester Patrick Trophy

Lester Patrick Trophy – nagroda przyznawana każdego sezonu przez ligę National Hockey League i USA Hockey osobie, która wyróżniła się wybitnym wkładem w popularyzację hokeja na lodzie w Stanach Zjednoczonych. Nagroda została nazwana na cześć Lestera Patricka, zawodnika i trenera New York Rangers.

</doc>
<doc id="872902" url="https://pl.wikipedia.org/wiki?curid=872902" title="Kenji Terada">
Kenji Terada

 – japoński pisarz i scenarzysta, autor scenariuszy do gier komputerowych, mang i anime. Napisał scenariusz do trzech pierwszych części "Final Fantasy".

</doc>
<doc id="872909" url="https://pl.wikipedia.org/wiki?curid=872909" title="Gulf Air">
Gulf Air

Gulf Air – narodowe linie lotnicze Bahrajnu, z siedzibą w Manamie. Posiada połączenia do Afryki, Azji, Europy i do Australii. Głównym węzłem i jedynym portem lotniczym na Bahrajnie jest Port lotniczy Bahrajn. Zostały założone pod inną nazwą.
Historia.
Linie zostały założone 24 marca 1950 jako prywatna spółka Gulf Aviation Company Limited, na bazie przedsiębiorstwa przewozowego brytyjskiego pilota Freddiego Boswortha. W 1951 roku większość udziałów została przejęta przez British Overseas Airways Corporation (BOAC), za pośrednictwem BOAC Associated Companies.
1 stycznia 1974 udziały w Gulf Aviation nabyły wspólnie rządy Bahrajnu, Kataru, emiratu Abu Dhabi i sułtanatu Omanu, po 25% udziałów, przez co linia pod nową nazwą Gulf Air stała się linia międzynarodową i narodowym przewoźnikiem tych czterech państw. W 2003 roku ze spółki wycofał się Katar, rozwijający własną linię Qatar Airways, w 2005 roku Abu Dhabi, a w 2007 roku Oman. Od 5 maja 2007 roku Gulf Air należy w całości do Bahrajnu.

</doc>
<doc id="872911" url="https://pl.wikipedia.org/wiki?curid=872911" title="Juliusz Gardan">
Juliusz Gardan

Juliusz Gardan, właściwie Juliusz Gradstein (ur. 12 listopada 1901 w Częstochowie, zm. 29 grudnia 1944 w Aszchabadzie) – polski reżyser i scenarzysta filmowy.
Życiorys.
Twórca popularnych przedwojennych filmów. Studiował prawo i romanistykę na Uniwersytecie Warszawskim. W latach trzydziestych XX wieku pracował dla wielu wytwórni filmowych: "Sfinks", "Elektra-Film", "Parlofilm", "Rex-Film".
We wrześniu 1939 roku dokumentował na taśmie filmowej obronę Warszawy. W czasie II wojny światowej trafił na tereny ZSRR. W Aszchabadzie był twórcą i przewodniczącym oddziału Związku Patriotów Polskich. Zmarł na gruźlicę.

</doc>
<doc id="872912" url="https://pl.wikipedia.org/wiki?curid=872912" title="Dziewiętnastokąt foremny">
Dziewiętnastokąt foremny

Dziewiętnastokąt foremny – wielokąt wypukły, który ma 19 równych boków oraz 19 kątów o jednakowej mierze. Suma wszystkich kątów wynosi 3060°, zaś każdy z kątów ma miarę formula_1
Dziewiętnastokąt foremny nie jest możliwy do skonstruowania przy użyciu cyrkla i linijki (zob. twierdzenie Gaussa-Wantzela).
Pole powierzchni dziewiętnastokąta foremnego o boku długości formula_2 określa wzór:

</doc>
<doc id="872913" url="https://pl.wikipedia.org/wiki?curid=872913" title="Nippon Steel">
Nippon Steel

, znane również jako Shinnittetsu – największy japońskim koncern przemysłowy, utworzony w 1970 r.
Historia.
Nippon Steel powstało w 1970 r., w wyniku fuzji dwóch hutniczych gigantów, Yawata Steel ("Yawata Seitetsu") oraz Fuji Iron &amp; Steel ("Fuji Seitetsu"). Od początku roku 1981 metalurgiczna kompania widząc gwałtowny spadek dochodów, zaczęła redukować produkcję, co z kolei pociągnęło za sobą typowe dla japońskich przedsiębiorstw wstrzymanie pracy wielu zakładów oraz tymczasowe zwolnienia. Kolejnym problemem z jakim musiało się zmierzyć Nippon Steel, były wysokie ceny niezbędnych do produkcji surowców mineralnych, w efekcie czego w marcu 1983 przedsiębiorstwo poinformowało, że rok 1982 był jeszcze bardziej nieudany, a przychody zmniejszyły się w tym czasie o 39% w stosunku do słabego roku 1981. W tym czasie japoński przemysł stalowy musiał dodatkowo zmagać się z konkurencją ze strony takich państw jak Korea Południowa, gdzie niższe koszty pracy umożliwiły przetrwanie na rynku. Sytuacja na tyle uległa pogorszeniu, że w 1986 Nippon Steel było bliskie ogłoszenie upadłości oraz niewypłacalności. W czasie gdy produkcja stali została „uśpiona”, przedsiębiorstwo skierowało swoją działalność w stronę półprzewodników oraz elektroniki, a symbolem tych działań stał się założony na Kiusiu w 1990 park rozrywki Space World. Dzięki poprawie koniunktury na stal oraz redukcji kosztów pracy, w 1995 Nippon Steel wyszedł z zapaści i przedsiębiorstwo mogło zatrudnić nowych pracowników. Od 1999 Nippon Steel znów przeżywał pewne trudności, nie mniej jednak od 2002, dzięki wysokiemu popytowi na stal w Chinach, Nippon Steel notował dobre wyniki finansowe, a sytuacja przedsiębiorstwa była stabilna.
1 października 2012, doszło do fuzji z , nowe przedsiębiorstwo zostało nazwane Nippon Steel &amp; Sumitomo Metal Corporation i jest trzecim na świecie, po ArcelorMittal i China Baowu Steel producentem metali na świecie.

</doc>
<doc id="872914" url="https://pl.wikipedia.org/wiki?curid=872914" title="GDDR5">
GDDR5

GDDR5 (Graphic Double Data Rate v5) – typ pamięci RAM przeznaczony dla kart graficznych, następca pamięci GDDR3 (produkująca pamięci firma Qimonda zrezygnowała z produkcji GDDR4 z powodu niewielkich różnic wydajności pomiędzy nimi a GDDR3). Pamięci te charakteryzują się trzykrotnie wyższą wydajnością niż pamięci GDDR3.
Pierwsze próbne egzemplarze tych pamięci pojawiły się w pierwszej połowie 2008 roku, około 2011 roku pamięci GDDR5 zajęły pozycję pamięci GDDR3. Zgodnie z informacjami podawanymi przez firmę Qimonda, jednego z największych producentów pamięci graficznych, wartość sprzedaży dla samego rynku PC dla tych pamięci osiągnęła 1,5 miliarda dolarów.
Pamięci pojawiły się w procesie technologicznym 75 nm, z efektywną częstotliwością taktowania 3,5 GHz w górę. Pierwszą kartę graficzną Radeon HD 4870/4870x2 opartą na GDDR5 wprowadziła firma AMD/ATI.

</doc>
<doc id="872916" url="https://pl.wikipedia.org/wiki?curid=872916" title="Parlament Irlandii (ujednoznacznienie)">
Parlament Irlandii (ujednoznacznienie)

Parlament Irlandii odnosi się do następujących parlamentów i zgromadzeń:

</doc>
<doc id="872918" url="https://pl.wikipedia.org/wiki?curid=872918" title="Gorące Hawaje">
Gorące Hawaje

Gorące Hawaje (tytuł oryginalny "North Shore") – amerykański serial telewizyjny emitowany w latach 2004-2005 przez telewizję FOX.
Serial odznaczał się młodą, urodziwą obsadą, egzotyczną hawajską scenerią oraz pełną intryg i namiętności fabułą. Jednakże nie podjęto się produkcji kolejnego sezonu, a ostatni odcinek pierwszej serii w USA został wyemitowany dopiero podczas drugiej emisji serialu (pierwsza emisja zakończyła się w styczniu 2005, a ostatni odcinek mieszkańcy USA mogli obejrzeć dopiero 27.08.2005). W Polsce serial emitowała telewizja TV4, a teraz Polsat. 
Fabuła.
Akcja serialu rozgrywa się w pięciogwiazdkowym hotelu The Grand Waimea, gdzie zderzają się dwa światy - zamożna, piękna i wysoko postawiona klientela oraz personel hotelu, który musi zrobić wszystko by zadowolić wymagających gości. Głównym bohaterem serialu jest Jason Matthews, popularny dyrektor hotelu i rdzenny Hawajczyk. Wraz z przybyciem Nicole Booth, nowej szefowej obsługi klienta, świat Jasona zostaje wywrócony do góry nogami - i to nie tylko w sferze zawodowej, ale też uczuciowej, jako że w przeszłości Jasona i Nicole łączył fatalnie zakończony romans.
Nicole przybyła tu w poszukiwaniu nowego życia, pragnąc wyrwać się z imperium hotelarskiego swego ojca i wyrobić sobie własną markę w branży. Pochodzący z różnych światów Jason i Nicole ciągle starają się coś udowodnić sobie samym, sobie nawzajem, a także właścicielowi hotelu Vincentowi Colville, który obawia się, że ich zadawnione uczucia mogą przeszkodzić im w prowadzeniu hotelu.
Losy głównych bohaterów przeplatają się z perypetiami innych pracowników hotelu, których barwny tłum stanowią dawni przyjaciele, poszukiwacze wrażeń, pseudoartyści i marzyciele.

</doc>
<doc id="872919" url="https://pl.wikipedia.org/wiki?curid=872919" title="Herb Bełżyc">
Herb Bełżyc

Herb Bełżyc – jeden z symboli miasta Bełżyce i gminy Bełżyce w postaci herbu.
Wygląd i symbolika.
Herb przedstawia w błękitnej tarczy herbowej stylizowaną, złotą literę "B", stanowiącą inicjał nazwy miasta Bełżyce. Spoczywa ona na ułożonym poziomo złotym półksiężycu. Nad rogami półksiężyca oraz w centrum górnej części tarczy umieszczone są trzy złote gwiazdy sześcioramienne. 
Herb nawiązuje do herbu Leliwa rodu Tarnowskich założycieli i długoletnich właścicieli miasta.
Historia.
Pierwsza znana pieczęć została odciśnięta na dokumencie z 1581-82 roku, ale jej typ wskazuje na wykonanie w XV wieku. Pieczęć okrągła, o średnicy 43 mm, w jej polu godło herbowe, oddzielone linią perełkową od legendy w stylu gotyckim SEC(RETUM) CIVITATIS BELZICZE(NSIS) MAIUS +. Odcisk jest dobrze zachowany w części zawierającej godło, zatarta jest część legendy. Oryginał przechowywany jest w Muzeum Narodowym w Krakowie w tzw. Zbiorze Wittyga pod sygnaturą 558/27 .
W wiekach kolejnych godło na pieczęci uległo zniekształceniu, zatracając swoje powiązanie z Leliwą. W pierwszej połowie XVII wieku wykonano słabej jakości stempel wójtowski. Różnica w godle polegała na objęciu całości inicjału przez półksiężyc oraz ułożenie gwiazd w pas. Mało czytelny odcisk tej pieczęci znamy z dokumentu z 1638 roku. Pieczęć o średnicy ok. 35 mm z legendą SIGIL(UM) ADVOCATIALE CIVITAT(IS) BELZICE(NSIS). Odcisk znajduje się w Archiwum Państwowym w Lublinie w księgach wójtowskich i ławniczych Bełżyc. 
Stempel ten posłużył także do stworzenia pieczęci ogólnomiejskiej o średnicy ok. 40 mm, z legendą SIGILLVM BELZICENSIS. Pieczęć tę sprawiono w XVII wieku i była jeszcze w użyciu w XIX wieku, z którego to okresu znamy szereg jej odcisków m.in. na dokumentach z 1807 i 1820. Odciski te zobaczyć można w Archiwum Państwowym w Lublinie w księgach wójtowskich i ławniczych Bełżyc.
Ponieważ bełżyckie godło było obecne na pieczęciach miejskich jeszcze w XIX wieku, dawny herb Bełżyc pojawił się jako projekt pośród innych projektów stworzonych na potrzeby tzw. Albumu Heroldii Królestwa Polskiego w 1847 roku. Również wtedy po raz pierwszy zaproponowano barwy herbu Bełżyc. Dla pola była to barwa błękitna, złota dla litery i srebrna dla gwiazd i księżyca. Być może projektant kolorowej wersji herbu omyłkowo przyjął za podstawę inny herb szlachecki.
Herb przyjęty uchwałą nr XIX/101/2016 Rady Miejskiej w Bełżycach z 17 marca 2016 opracowali Kamil Wójcikowski oraz Robert Fidura i wzorowany był bezpośrednio na najstarszej pieczęci.

</doc>
<doc id="872921" url="https://pl.wikipedia.org/wiki?curid=872921" title="Waffenbrunn">
Waffenbrunn

Waffenbrunn – miejscowość i gmina w Niemczech, w kraju związkowym Bawaria, w rejencji Górny Palatynat, w regionie Ratyzbona, w powiecie Cham. Leży w Lesie Bawarskim, około 5 km na północ od Cham, przy drodze B22.
Dzielnice.
W skład gminy wchodzą następujące dzielnice: Habersdorf, Kolmberg, Obernried, Waffenbrunn, Rhanwalting.
Oświata.
W gminie znajduje się 50 miejsc przedszkolnych (55 dzieci) oraz szkoła podstawowa (15 nauczycieli, 330 uczniów).

</doc>
<doc id="872922" url="https://pl.wikipedia.org/wiki?curid=872922" title="Devil May Cry">
Devil May Cry

Devil May Cry (często skracane do DMC) – gra akcji stworzona przez Capcom Production Studio 4 i wydana przez Capcom w na platformę PlayStation 2. Wydarzenia prezentowane w grze mają miejsce po "" i przed "Devil May Cry 4". Gra otrzymywała zazwyczaj pozytywne recenzje i sprzedała się w ponad czterech milionach kopii.
Fabuła koncentruje się na postaciach Dantego oraz Trish i ich misji pokonania lorda demonów, Mundusa. Fabuła jest opowiadana głównie za pomocą cut scenek, które wykorzystują zarówno silnik gry i full motion video. Akcja gry osadzona jest w dzisiejszych czasach na fikcyjnej wyspie Mallet Island.
Rozgrywka.
Wydarzenia w "Devil May Cry" mają miejsce w starożytnym zamku na odległej wyspie. Rozgrywka podzielona jest na poziomy nazwane "misjami", w których gracz musi pokonywać wrogów, skakać po platformach i czasem rozwiązywać zagadki. Wykonanie każdej misji jest oceniane według skali gry, od D (słabo) do S (świetnie). Ocena jest wyliczana na podstawie czasu potrzebnego do przejścia danej misji, zebranych "czerwonych kul" (w grze są one walutą), "stylowości" walk, użycia przedmiotów i odniesionych ran.
"Stylowość" walki jest definiowana przez wykonywanie nieprzerwanych serii ataków, unikając ataków przeciwników. Gracz na ekranie widzi cały czas ocenę walki. Im więcej ciosów zada gracz, tym lepszy wynik pokaże licznik "stylowości". Ocenami używanymi są pierwsze litery słów: "Dull", "Cool", "Bravo", "Absolute" i "Stylish". Gdy bohater zostanie zraniony przez wroga, ocena spada z powrotem do "Dull". Gracze mogą też zwiększać ocenę stylu poprzez wyzywanie przeciwników na odległość. Ta mechanika jest używana do spotkania końcowego bossa, gdzie zmienia się ona w typowy rail shooter. Podobna mechanika używana jest przy ucieczce bohatera z wyspy na pokładzie samolotu.
Gracz może tymczasowo zmienić postać bohatera w potężnego demona za pomocą zdolności "Devil Trigger". Robiąc tak, dodaje bohaterowi moce aktualnie trzymanej broni i zmienia jego wygląd. Transformacje zazwyczaj zwiększają siłę i odporność, powoli odnawiają punkty życia i dodają specjalne ataki. Zdolność ta jest kontrolowana przez miernik, który zmniejsza się przy jej używaniu i zwiększa przy atakowaniu i wyzywaniu przeciwników w normalnej postaci.
"Devil May Cry" poza walką zawiera łamigłówki i inne wyzwania. Główna fabuła wymaga od gracza znajdowania kluczowych dla postępu w grze przedmiotów podczas rozwiązywania łamigłówek podobnych do gier z serii "Resident Evil". Gracz może również wykonywać zadania platformowe w celu poszukiwania ukrytych przedmiotów. Zadania poboczne, nazwane w grze "ukrytymi misjami" ("Secret Missions"), są dostępne w ukrytych lub trudno dostępnych miejscach i nie są wymagane do ukończenia gry. Zazwyczaj wymagają one od gracza pokonania dużej ilości przeciwników w określonym czasie. Ich wykonywanie nagradzane jest różnymi typami "kul", które dają graczowi możliwość zakupu power-upów, rozszerzenia zdolności "Devil Trigger" lub zwiększenia ilości zdrowia.
Tworzenie gry.
"Devil May Cry" z założenia miało być kolejnym tytułem w serii "Resident Evil" na konsolę PS2, którego rozpoczęcie prac miało rozpocząć się po ukończeniu "Resident Evil 2" pod reżyserią Hideki Kamiya i "Team Little Devil". Wczesna praca badawczo-rozwojowa łączyła się z wyjazdem do Hiszpanii w celu sprawdzenia różnych zamków jako podstawy środowiska gry. Już we wczesnym stadium ustalono jednak, że ma się ono różnić od formuły "Resident Evil" i całego gatunku survival horrorów. Zamiast porzucić projekt zmieniono założenia i powstała gra "Devil May Cry".
Według Kamiya "Devil May Cry" został tworzony od początku z myślą o możliwościach akrobatycznych i zdolnościach do walki Dantego. W trakcie procesu tworzenia gry podjęto decyzję o zmianie rozgrywki na bardziej zorientowaną na wykonywaniu misji niż otwartości w wykonywaniu zadań podobnej do gier z serii "Resident Evil". Wysoki poziom trudności "Devil May Cry" został wprowadzony zamierzenie, co - jak nazwał Kamiya - jest jego "wyzwaniem dla graczy, którzy grali w lekkie i zwyczajne gry".
Odbiór gry.
"Devil May Cry" zdobył dużą uwagę w mediach o grach komputerowych, wysokie noty w recenzjach i został sprzedany w ponad czterech milionach kopii. Recenzje w czasopismach i Internecie zazwyczaj chwaliły tytuł za innowacyjną rozgrywkę, akcję, grafikę, kamerę i gotycki nastrój. "Game Informer" streścił swoją recenzję do słów, że gra "robi z "Resident Evil" powolnego zombie". Średnia ocena, którą otrzymała gra w serwisie Game Rankings na podstawie 72 publikacji, wynosi 92,2 procent.
Gra była również przedmiotem krytyki. Czasopismo "Next Generation Magazine" uznało poziom trudności gry za zbyt wysoki - miał on zostać tak ustawiony, by sztucznie przedłużyć rozgrywkę. Electric Playground wytknęło niezwyczajny system kontroli bohatera i małą możliwość konfiguracji. GameSpy jako wady podało zachowanie kamery, złożoność kontroli i problemy graficzne. Serwis GameSpot skrytykował zakończenie gry, w którym rozgrywka zamienia się w rail shooter, oraz wysoki poziom trudności. Dodatkowo Gamecritics określiło grę jako zbyt krótką a postaci zostały określone jako niedopracowane.
Spuścizna.
"Devil May Cry" spowodował stworzenie sequela ("Devil May Cry 2") i prequela ("Devil May Cry 3"). Obydwie części sprzedano w ponad milionie kopii. Wyszła już też (na platformy PlayStation 3, Xbox 360 i PC) także czwarta gra, "Devil May Cry 4". Gra spowodowała również wydanie dwóch powieści autorstwa Shinya Goikeda oraz serialu anime. 15 października 2004, trzy lata po wydaniu gry, wydano ścieżkę dźwiękową z gry wraz ze ścieżką gry "Devil May Cry 2". W (odpowiednio) 2003 i 2005 ogłoszono chęć stworzenia adaptacji filmowej gry oraz konwersji gry na konsolę PlayStation Portable, lecz poza tymi ogłoszeniami nic więcej nie ujawniono.
"Devil May Cry" jest uznawane za początek podgatunku gier akcji, nazwanego "Extreme Combat", który koncentruje się na potężnych bohaterach walczących z dużą ilością przeciwników z naciskiem na styl walki. Gra została również opisana jako pierwsza gra, która "z powodzeniem ujęła szybki i całkowicie swobodny styl rozgrywki tak wielu klasycznych gier akcji 2D". Gry z tej serii są wykorzystywane w porównywaniu innych trójwymiarowych gier akcji, jak w przypadku recenzji gier "God of War", "Chaos Legion" czy "Blood Will Tell".

</doc>
<doc id="872923" url="https://pl.wikipedia.org/wiki?curid=872923" title="Tissot (przedsiębiorstwo)">
Tissot (przedsiębiorstwo)

Tissot – szwajcarskie przedsiębiorstwo mające swoją siedzibę w miejscowości Le Locle w Szwajcarii, specjalizujące się w produkcji luksusowych zegarków.
Historia.
Początki.
Tissot został założony w 1853 roku przez Charles-Félicien Tissot i jego syna Charles-Émile Tissot w szwajcarskim mieście Le Locle, położonym w kantonie Neuchâtel w górach Jura.
Charles-Félicien Tissot był złotnikiem specjalizującym się w zdobieniu (giloszowaniu) kopert zegarków kieszonkowych. Jego syn Charles-Emile już od najmłodszych lat interesował się zegarmistrzostwem. W wieku 12 lat rozpoczął praktyki u doświadczonych zegarmistrzów z regionu. W 1853 roku oboje postanowili połączyć siły i otworzyć zakład zegarmistrzowski, który specjalizował się w montażu i produkcji zegarków kieszonkowych. W tym samym roku Charles-Emile Tissot wyjechał do Rosji rządzonej przez Mikołaja II, gdzie nawiązał kontakty handlowe. Do wybuchu rewolucji październikowej 1917 roku carska Rosja była jednym z głównych rynku zbytu dla zegarków kieszonkowych Tissot.
W 1883 roku prowadzenie firmy przejął syn Charles-Emile, Charles (1860-1936).
Zegarki produkowane przez rodzinę Tissot w tym czasie zdobywały prestiżowe nagrody na branżowych konkursach.
W 1888 roku firma otrzymała dyplom Honorowy w Zurychu w 1888 r., Grand Prix i Złoty Medal w Antwerpii w 1890 r. i Grand Prix w Paryżu w 1900 r. i I nagrodę za Chronometry i Chronometry Morskie w Konkursie Obserwatorium Neuchâtel.
W 1911 roku portfolio marki poszerzyło się o naręczne zegarki damskie.
W 1916 roku zaprojektowano jeden z najbardziej rozpoznawalnych zegarków z zakrzywioną kopertą tzw. Tissot „Banana” Watch.
Tissot w SSIH (lata 1930–1960).
W czasach wielkiego kryzysu, kiedy firma borykała się z problemami finansowymi podjęto decyzję o połączeniu Tissot z Omegą. W 1930 roku powstała spółka holdingowa, la Société Suisse pour l’Industrie Horlogère (Szwajcarskie Towarzystwo Przemysłu Zegarmistrzowskiego, SSIH). Od tej pory przez wiele lat tarcze zegarków produkowanych w Le Locle sygnowane były logiem Tissot-Omega Watch Co.
W 1930 roku marka zaprezentowała na rynku pierwszy na świecie naręczny zegarek z antymagnetycznym wychwytem Tissot Antimagnétique.
Od lat 40. XX wieku następuje dynamiczny rozwój marki, która wytwarza własne kalibry i wprowadza do zegarków szereg usprawnień i innowacji. Jednym z celów Tissot jest tworzenie wysokiej jakości zegarków w atrakcyjnej i przystępnej cenie a motto „srebro w cenie złota” staje się jednym z ważnych elementów DNA marki.
W 1953 roku z okazji 100-lecia założenia firmy, pojawia się na rynku Tissot Navigator, pierwszy seryjnie produkowany zegarek z tarczą wskazującą czas w formacie 24-godzinnym. Czas można odczytać bez manipulowana zegarkiem, co w tym czasach jest innowacją.
W 1957 roku wybudowano nowy budynek fabryczny.
W 1958 roku dział technologiczny marki finalizuje prace nad mechanizmem bazowym 871 typu ébauche z centralnym sekundnikiem i datownikiem, który od tej pory stanowi podstawę wszystkim projektów zegarków Tissot.
W latach 60. XX wieku coraz silniej wiąże się ze sportem motorowych i wyścigami samochodowymi. Efektem tych zainteresowań jest model zegarka PR 516 z charakterystyczną bransoletą z otworami, który pojawia na rynku w 1965 roku.
Od 1974 roku firma już oficjalnie sponsoruje zespoły biorące udział w rajdzie Le Mans, a także w Formule 1. Związki ze światem sportu mają odzwierciedlenie w projektowanych wówczas zegarkach.
W 1971 roku marka prezentuje innowacyjny Tissot Astrolon znany również jako IDEA 2001 – pierwszym na świecie zegarek analogowy w całości wykonany z tworzywa sztucznego, łącznie z mechanizmem.
Kryzys kwarcowy.
Pod koniec lat 70. XX wieku Tissot odczuwa skutki wejścia na rynek tańszych i precyzyjniejszych zegarków kwarcowych.
W 1976 roku Tissot wypuszcza na rynek pierwszą kolekcję zegarków kwarcowych, ale nie wpływa to znacząco na poprawę sytuacji finansowej. Firma tnie koszty i zaprzestaje produkcji własnych mechanizmów. W 1977 roku zamyka filie w Peseux i La Chaux-de-Fonds. Mimo to nadal ponosi straty, w rezultacie w 1983 roku staje na krawędzi bankructwa.
Tissot w Swatch Grup.
Sposobem na wyjście z trudnej sytuacji i przetrwanie kryzysu jest fuzja SSIH i ASUAG. W 1983 roku utworzone zostaje SMH (Swiss Microelectronics and Horology Company), który od 1985 roku kierowane jest przez Nicolasa Hayeka. W 1998 roku zmienia nazwę na Swatch Group.
Historia współczesna.
Po restrukturyzacji Tissot wraca na rynek. Przełomem okazuje się zaprojektowanie w 1999 roku Tissot Touch – pierwszych zegarków analogowym ze strefami dotykowymi. W 2013 roku Tissot prezentuje mechanizm Powermatic 80 cechujący się najdłuższą rezerwą chodu wynoszącą 80 godzin.
Obecnie Tissot pozycjonowany jest na rynku jako marka oferująca zegarki ze średniej półki. Marka obecna jest w 160 krajach oferując szerokie portfolio zegarków: od klasycznych zegarku garniturowych po sportowe modele chronografem, tym zegarki solarne T-Touch.
Marka silnie związana ze światem sportu, gdzie angażuje się jako sponsor i pełni funkcję oficjalnego chronometrażysty (m.in. jak Moto GP, NBA, Tour de France czy Mistrzostwa Świata Superbike).
Innowacje Tissot.
1853: pierwszy zegarek kieszonkowy z dwiema strefami czasowymi.
1930: Tissot Antimagnétique – pierwszy zegarek antymagnetyczny naręczny.
1951: Tissot Navigator – pierwszy automatyczny zegarek na rękę z 24 strefami czasowymi bez manipulacji.
1971: IDEA 2001 Astrolon – pierwszy na świecie zegarek wyprodukowany z tworzywa sztucznego.
1985: Rock Watch – do budowy koperty zegarka zastosowano alpejski granit.
1987: Pearl Watch – zegarek wykonany z masy perłowej.
1988: Wood Watch – czasomierz, którego koperta i tarcza wykonana jest z wrzośca korsykańskiego – drewna używanego do wyrobu fajek
1999: Tissot Touch – pierwszy zegarek analogowy w historii wyposażony w technologię dotykową.
2012: premiera mechanizmy z 80-godzinną rezerwą chodu Powermatic 80.

</doc>
<doc id="872925" url="https://pl.wikipedia.org/wiki?curid=872925" title="Kościół św. Jadwigi w Grodzisku Wielkopolskim">
Kościół św. Jadwigi w Grodzisku Wielkopolskim

Kościół farny pw. św. Jadwigi Śląskiej – kościół w Grodzisku Wielkopolskim powstał już prawdopodobnie w XI w. W 2 poł. XIII w., po kanonizacji św. Jadwigi (1267) powstała zapewne parafia pod jej wezwaniem.
Historia.
Pierwsza historyczna wzmianka o kościele pochodzi z 1426 roku i przypisuje się datę budowy kościoła gotyckiego (niewykluczone, że budowa nowego kościoła spowodowana była pożarem, który strawił miasto w 1424 roku). W latach 1563–1593 kościół znajdował się w rękach protestantów. Gruntownie przebudowany i powiększony (trapezowo połączony z wieżą, która dotąd służyła jako obserwacyjno-obronna), z wykorzystaniem murów istniejącej budowli gotyckiej, w 2 ćw. XVII w., przez włoskiego architekta Krzysztofa Bonadurę Starszego, z fundacji Jana Opalińskiego, wojewody poznańskiego i jego syna Aleksandra starosty inowrocławskiego. 
Kościół poświęcono w 1648 roku, a przebudowa została ukończona w 1672 roku, za Jana Leopolda Opalińskiego, kasztelana nakielskiego (data do II wojny światowej znajdowała się na kopule).
W dniu 01.08.2021 parafię i kościół powierzono Kongregacji Oratorium św. Filipa Neri.
Architektura i wnętrze kościoła.
Kościół jest orientowany, manierystyczny, jest także murowany i otynkowany, jednonawowy, z wieżą od zachodu, z dwuprzęsłowym transeptem, którego ramiona utworzone przez pary kaplic, nakrytych kopułami oraz z prezbiterium jednoprzęsłowym, równej szerokości z nawą, zamknięty trójbocznie, nakryty kopułą na wysokim tamburze. Nawa czteroprzęsłowa, jej piąte przęsło od zachodu mieszczące chór muzyczny, trapezowo zwężone do szerokości kwadratowej wieży (wieża do czasu przebudowy kościoła stała osobno i pełniła funkcje obserwacyjno-obronną); od południa przy nawie niewielka nowsza kruchta. Przy prezbiterium od pół. stara zakrystia na planie kwadratu, od poł. zakrystia z 1865 roku.
Późnobarokowy ołtarz główny z ornamentami w stylu Ludwika XVI oraz obrazem "Hołd Trzech Króli" z 1856 r. pędzla Rafała Hadziewicza pochodzi z końca XVIII w. Z innych obrazów na uwagę zasługują "Chrystus w Emaus" z 1 połowy XVII w. (na bocznej ścianie prezbiterium) oraz "Matka Boska Różańcowa" z ok. 1640 r. autorstwa Bartłomieja Strobla (w rokokowym ołtarzu w prawej kaplicy).
Z gotyckiego kościoła zachowane: częściowo mury obwodowe nawy, ze szkarpami i dwoma portalami ostrołukowymi w środkowym przęśle, dolne partie wieży ze szkarpami narożnymi oraz trójboczne, oszkarpowane zamknięcie prezbiterium. Ściany wnętrza rozczłonkowane silnie występującymi, szerokimi filarami, przy których hermowe pilastry: ponad gzymsami pilastrów cofnięte imposty i gierowane gzymsy filarów, dźwigające jarzmowe, a w części zach. przyścienne gurty sklepień; sklepienia w trzech zach. przęsłach nawy kolebkowe z lunetami, o szwach podkreślonych wałkami, oraz z dekoracyjnymi stiukowymi ramionami; sklepienia dwóch przęseł traqnseptu kolebkowo-krzyżowe, z takimiż stiukowymi żebrami. Łuk tęczowy półkolisty trójuskokowy, zaakcentowany bardziej wysuniętymi filarami, opiętymi z trzech stron hermowymi pilastrami.
Przęsło prezbiterialne zwieńczone ośmiobocznym profilowanym gzymsem, ponad którym wznosi się kopuła na wysokim ośmiobocznym tamburze; gzyms tamburu (nieco asymetryczny w stosunku do gzymsu wieńczącego) wysunięty, wielokrotnie załamany, z ząbkowaniem i galeryjką o drewnianej balustradzie; ściany tamburu z oknami oraz półkolumnami w narożach; czasza kopuły szesnastodzielna, kasetonowa, bez latarni. Okna nawy i prezbiterium wysokie, wąskie, pochodzenia gotyckiego, zamknięte półkoliście. Pary kaplic transeptowych otwarte do nawy i rozdzielone szerokimi arkadami na pilastrach z wysuniętymi kolumnami o fantazyjnych korynckich głowicach.
Ściany kaplic rozczłonkowane wnękami arkadowymi, których archiwolty i podłucza, ozdobione rozetami, wsparte są na odcinkach gzymsu koronowego z takimiż rozetami; wieńczące belkowanie z fryzem rozetowym. W ścianach tarczowych ujętych gzymsem półkoliście zamknięte okna z rozglifionych wnękach z rozetowym obramieniem.
Kopuły kaplic wsparte na pendentywach, z kolistymi tamburami, w których na przemian okna i eliptyczne otwory do nawy oraz muszlowe nisze, ujęte hermowymi pilastrami, dźwigającymi wydatne belkowanie. Czasze kopuł dwunastodzielne, kasetonowe, z rozetami, zwieńczone latarniami. Chór muzyczny trójarkadowy, wsparty na filarach.
Na zewnątrz ściany prezbiterium, nawy i wieży oszkarpowane. Nad gzymsem wieńczącym prezbiterium wysoki ośmioboczny tambur kopuły, z oknami w arkadowych wnękach, z wgłębionymi lizenami w narożach. Czasze kopuł kryte blachą, na wierzchołku figura św. Floriana z tarczą i włócznią z blachy. Elewacje kaplic transeptu podzielone na pięć kondygnacji szeregami nisz arkadowych i prostokątnych wnęk, ślepych oraz mieszczących okna; naroża i część środkowa elewacji boniowane; ponad gzymsem koronującym bliźniacze czasze kopuł (tambury wtopione w ściany) podbite blachą, z latarniami o arkadowych okienkach rozdzielonych pilasterkami i kopułkowych nakryciach.
Wieża kwadratowa, rozczłonkowana kilkoma kondygnacjami wnęk (w górnych partiach nowsza), zwieńczona attyką i hełmem z 1865.

</doc>
<doc id="872929" url="https://pl.wikipedia.org/wiki?curid=872929" title="Willmering">
Willmering

Willmering – miejscowość i gmina w Niemczech, w kraju związkowym Bawaria, w rejencji Górny Palatynat, w regionie Ratyzbona, w powiecie Cham. Leży w Lesie Bawarskim, około 3 km na północ od Cham, przy drodze B22 i linii kolejowej Waldmünchen–Cham.
Oświata.
W gminie znajduje się 50 miejsc przedszkolnych (72 dzieci).

</doc>
<doc id="872938" url="https://pl.wikipedia.org/wiki?curid=872938" title="Zandt (Bawaria)">
Zandt (Bawaria)

Zandt – miejscowość i gmina w Niemczech, w kraju związkowym Bawaria, w rejencji Górny Palatynat, w regionie Ratyzbona, w powiecie Cham. Leży w Lesie Bawarskim, około 9 km na południowy wschód od Cham.
Dzielnice.
W skład gminy wchodzą cztery dzielnice: Grub, Harrling, Wolfersdorf, Zandt.
Oświata.
W gminie znajduje się 50 miejsc przedszkolnych (45 dzieci).

</doc>
<doc id="872954" url="https://pl.wikipedia.org/wiki?curid=872954" title="Bogusław Samborski">
Bogusław Samborski

Bogusław Samborski, Gottlieb Sambor (ur. 14 kwietnia 1897 w Warszawie, zm. 1971 w Argentynie) – polski aktor scen warszawskich.
Życiorys.
Był synem Piotra Franciszka i Marii Cecyli z Wierzbowskich h. Jastrzębiec. Ukończył Gimnazjum im. Ziemi Mazowieckiej w Warszawie. Od 1913 roku został przez Arnolda Szyfmana zaangażowany do Teatru Polskiego w Warszawie. W latach 1914–1915 kształcił się w szkole dramatycznej przy Warszawskim Towarzystwie Muzycznym. Występował w kabarecie Bi-Ba-Bo (1916). W latach 1918–1919 grał w teatrach miejskich w Krakowie i Łodzi. Wziął udział w wojnie polsko-bolszewickiej jako żołnierz Armii Ochotniczej. W okresie międzywojennym był nadal aktorem Teatru Polskiego w Warszawie. Występował również gościnnie w warszawskich teatrach Rozmaitości i Małym oraz na scenach teatrów Lwowa, Krakowa, Poznania i Lublina. Po wybuchu II wojny światowej początkowo prowadził kawiarnię przy Teatrze Polskim, zlikwidowaną po przejęciu budynku na okupacyjny „Theater der Stadt Warschau” (od 1940 r.). Dyrektor tej placówki, kolaborant Igo Sym przekonał Samborskiego do zagrania roli w antypolskim filmie "Heimkehr". Prawdopodobnie Samborski zdecydował się na taką współpracę, żeby ochronić swoją żonę Stellę, która z pochodzenia była Żydówką. Po wykonaniu wyroku śmierci na Syma przez żołnierzy Związku Walki Zbrojnej Samborski wyjechał do Niemiec, gdzie pozostał także po wojnie. Kontynuował karierę aktorską pod pseudonimem Gottlieb Sambor; wystąpił w dwóch filmach "Shiva und die Galgenblume" (1945, ostatni film wyprodukowany przez przemysł filmowy III Rzeszy) i "Am Ende der Welt" (1947). Po wojnie, w 1946 został uchwałą Zarządu Głównego Związku Zawodowego Artystów Scen Polskich dożywotnio relegowany z grona aktorstwa polskiego. W 1948 roku, po zaocznym wyroku polskiego sądu skazującym go na dożywocie za współpracę z okupantem, wyjechał do Argentyny.

</doc>
<doc id="872958" url="https://pl.wikipedia.org/wiki?curid=872958" title="Japan Transport Engineering Company">
Japan Transport Engineering Company

 – jest japońskim producentem taboru kolejowego.
Główne zakłady oraz siedziba przedsiębiorstwa będącego członkiem East Japan Railway Company group, zlokalizowane są w Jokohamie.
Produkty.
Przedsiębiorstwo ma na koncie wiele realizacji w kraju, jak i zagranicą.

</doc>
<doc id="872963" url="https://pl.wikipedia.org/wiki?curid=872963" title="Michal Šanda">
Michal Šanda

Michal Šanda (ur. 10 grudnia 1965 w Pradze), czeski prozaik i poeta.

</doc>
<doc id="872968" url="https://pl.wikipedia.org/wiki?curid=872968" title="Powiat Abaúj-Hegyköz">
Powiat Abaúj-Hegyköz

Powiat Abaúj-Hegyköz () – jeden z piętnastu powiatów komitatu Borsod-Abaúj-Zemplén na Węgrzech. Siedzibą władz jest miasto Gönc.

</doc>
<doc id="872992" url="https://pl.wikipedia.org/wiki?curid=872992" title="Zasada słuszności">
Zasada słuszności



</doc>
<doc id="872995" url="https://pl.wikipedia.org/wiki?curid=872995" title="Powiat Cigánd">
Powiat Cigánd

Powiat Cigánd () – jeden z piętnastu powiatów komitatu Borsod-Abaúj-Zemplén na Węgrzech. Siedzibą władz jest miasto Cigánd.

</doc>
<doc id="872998" url="https://pl.wikipedia.org/wiki?curid=872998" title="Powiat Edelény">
Powiat Edelény

Powiat Edelény () – jeden z piętnastu powiatów komitatu Borsod-Abaúj-Zemplén na Węgrzech. Siedzibą władz jest miasto Edelény.

</doc>
<doc id="872999" url="https://pl.wikipedia.org/wiki?curid=872999" title="Magdalenka (gmina Będków)">
Magdalenka (gmina Będków)

Magdalenka – wieś w Polsce położona w województwie łódzkim, w powiecie tomaszowskim, w gminie Będków.
W latach 1975–1998 miejscowość administracyjnie należała do województwa piotrkowskiego.
Zobacz też: Magdalenka

</doc>
<doc id="873002" url="https://pl.wikipedia.org/wiki?curid=873002" title="Powiat Encs">
Powiat Encs

Powiat Encs () – jeden z piętnastu powiatów komitatu Borsod-Abaúj-Zemplén na Węgrzech. Siedzibą władz jest miasto Encs.

</doc>
<doc id="873004" url="https://pl.wikipedia.org/wiki?curid=873004" title="Nikander Egipcjanin">
Nikander Egipcjanin

Nikander Egipcjanin, lekarz, męczennik wczesnochrześcijański czczony w Kościele katolickim i prawosławnym (cs. "Muczenik Nikandr Jegiptjanin").
Hagiografia.
Żył w III w. w Egipcie. Z zawodu był lekarzem. Gdy nastały prześladowania chrześcijan za cesarza Dioklecjana, bez obawy o własne życie odwiedzał uwięzionych wyznawców Chrystusa, leczył ich, udzielał pomocy, pocieszał, umacniał w wierze a zmarłych grzebał. Pewnego razu przybył do miejsca, gdzie ciała zabitych męczenników zostały rzucone jako żer dla zwierząt. Obawiając się by pochować ich za dnia, doczekał nocy i pod przykryciem ciemności zakopał ciała. Spotkała go za to sroga kara. Pojmanego poddano torturom, ściągając z niego żywcem skórę. Na koniec, około 302 r. ścięto go mieczem.
Męczennik Nikander posiada przydomek "Egipcjanin", w odróżnieniu od innego męczennika o tym samym imieniu, którego nazywa się "Egipskim" (cs. "Muczenik Nikandr Jegipietskij", wspominany 5 czerwca, zm. 305-311 r.).
Tak o świętym pisano w Rzymskim Martyrologium: "W Egipcie św. Nikandra, Męczennika, który w nagrodę za to iż starannie zbierał relikwie św. Męczenników, sam sobie zasłużył na koronę męczeńską za czasów Dioklecjana."
Liturgiczne wspomnienie świętego w obu Kościołach przypada na 15 marca.
Ikonografia.
W ikonografii święty przedstawiany jest w szkarłatnych męczeńskich szatach. Najczęściej w prawej ręce trzyma krzyż, a w lewej naczynie w kształcie kielicha. Krótka, kasztanowa broda świadczy o jego stosunkowo młodym wieku. 

</doc>
<doc id="873006" url="https://pl.wikipedia.org/wiki?curid=873006" title="Michał Ochorowicz">
Michał Ochorowicz

Michał Ochorowicz (ur. 29 stycznia 1907 w Warszawie, zm. 9 maja 1998) – polski poeta, satyryk, autor tekstów piosenek.
Michał Ochorowicz studiował polonistykę na Uniwersytecie Warszawskim. Autor tomu wierszy: „Utopiony księżyc”, utworów satyrycznych (m.in. „Buty z UNRRA”, „Ballada o BOS-ie”, „Lud się bawi”) i tekstów licznych piosenek.Członek współzałożyciel ZAKR, wielokrotny członek zarządu i były przewodniczący Głównej Komisji Rewizyjnej tego związku. Członek zarządu ZAIKS kilku kadencji. Jako autor piosenek debiutował pod koniec lat 30. ub. wieku.
Spoczywa na Starych Powązkach.

</doc>
<doc id="873007" url="https://pl.wikipedia.org/wiki?curid=873007" title="Bombardier HHP-8">
Bombardier HHP-8

Bombardier HHP-8 - lokomotywa elektryczna produkowana przez konsorcjum firm Bombardier i Alstom. Elektrowozy tego typu są używane przez amerykańskie linie Amtrak (o numerach 650-664) i MARC (4910-4915).
Lokomotywy HHP-8 zostały zakupione przez Amtrak jako uzupełnienie lokomotyw AEM-7 i miały zastąpić lokomotywy GE E60 w obsłudze cięższych składów pasażerskich. Lokomotywy w barwach MARC obsługują składy pasażerskie kursujące pomiędzy Perryville, a Waszyngtonem ("Penn Line").
W związku z tym, że trakcja na trasach, po których kursują składy obsługiwane przez HHP-8 jest zasilana prądem o różnym napięciu lokomotywy tego typu są przystosowane do odbioru prądu zmiennego o napięciu 11 kV AC (25 Hz), 11-13,5 kV (60 Hz) i 25 kV AC (60 Hz).

</doc>
<doc id="873012" url="https://pl.wikipedia.org/wiki?curid=873012" title="Powiat Kazincbarcika">
Powiat Kazincbarcika

Powiat Kazincbarcika () – jeden z piętnastu powiatów komitatu Borsod-Abaúj-Zemplén na Węgrzech. Siedzibą władz jest miasto Kazincbarcika.

</doc>
<doc id="873014" url="https://pl.wikipedia.org/wiki?curid=873014" title="MARC">
MARC

Zobacz też:

</doc>
<doc id="873019" url="https://pl.wikipedia.org/wiki?curid=873019" title="Sonic the Hedgehog (serial animowany)">
Sonic the Hedgehog (serial animowany)

Jeż Sonic (ang. "Sonic the Hedgehog (SatAM)") – amerykański animowany serial telewizyjny stworzony przez DIC Entertainment na podstawie serii gier wideo z serii "Sonic the Hedgehog" na konsolę Sega Mega Drive.
Pierwotnie emitowany od 18 września 1993 do 3 grudnia 1994 roku na kanale ABC. Średni czas trwania jednego odcinka to 20 minut. Łącznie ukazało się 26 odcinków (dwa sezony). Serial oryginalnie nosi nazwę "„Sonic the Hedgehog”", jednak, ze względu na porę emisji w sobotnie poranki, fani serialu nadali mu nieoficjalny przydomek "„SatAM”" („sobotnioporanny”), by móc go odróżniać od innych seriali.
Fabuła serialu toczy się na planecie Mobius w 33. wieku. Niegdyś spokojne Mobotropolis zostało przejęte przez złego doktora Robotnika, który zaczął zmieniać wszystkich mieszkańców w roboty. Jednak wielu mieszkańcom udało się uciec do Sękowej Wioski położonej w Wielkim Lesie, by się ukryć przed armią Robotnika. Tam utworzyli oni grupę o nazwie „Wojownicy Wolności”, której celem jest odzyskanie planety i zakończenie rządów Robotnika. W skład tej grupy wchodzą: Księżniczka Sally, Bunnie Rabbot, Antoine, Rotor oraz Jeż Sonic.

</doc>
<doc id="873029" url="https://pl.wikipedia.org/wiki?curid=873029" title="Tymek i Mistrz">
Tymek i Mistrz

Tymek i Mistrz – polska humorystyczna seria komiksowa dla dzieci autorstwa Rafała Skarżyckiego (scenariusz) i Tomasza Lwa Leśniaka (rysunki). Początkowo komiks ukazywał się w odcinkach w czasopiśmie „Komiksowo” (lata 2002–2004). W latach 2003–2005 epizody te zebrano w formie 40-stronicowych albumów, publikowanych przez Egmont Polska. Następnie w latach 2016–2017 Kultura Gniewu pod imprintem Krótkie Gatki wydała całość "Tymka i Mistrza" w formie 3-tomowego wydania zbiorczego, uwzględniając także nieopublikowane dotychczas epizody.
Seria opowiada o perypetiach czarnoksiężnika Mistrza i jego młodocianego ucznia Tymka. Ich przygody często związane są z nauką magii, ekspedycjami, pomocą potrzebującym osobom i podstępami złych czarodziejów: Psuja i Popsuja. 
Komiksy są głównie dwustronicowymi historyjkami, ale w ramach albumów pojawiło się parę nieco dłuższych historii, między innymi pierwszy odcinek został rozbudowany o kilka stron. W komiksie dominuje humor słowny i jest w nim sporo bajkowych motywów i postaci (np. czarownice, krasnoludki, wilkołaki). Dużą rolę w przygodach Tymka i Mistrza gra narracja, której postacie są świadome. Są także świadome czytelników, autorów i faktu, iż otaczający ich świat jest komiksem. Mimo że akcja dzieje się w okołośredniowiecznych czasach, wielokrotnie pojawia się sporo współczesnych elementów (np. współczesna reporterka i kamerzysta). W wydaniach albumowych na ostatniej stronie Tymek demonstruje młodszym czytelnikom różne magiczne sztuczki.

</doc>
<doc id="873031" url="https://pl.wikipedia.org/wiki?curid=873031" title="Mistrzostwa Świata w Pływaniu 2003">
Mistrzostwa Świata w Pływaniu 2003

10. Mistrzostwa Świata w Pływaniu pod patronatem Światowej Federacji Pływackiej (FINA) odbyły się w Barcelonie, w dniach 12-27 lipca 2003.
W programie mistrzostw znalazły się konkurencje dla mężczyzn i kobiet. Oprócz pływania klasycznego przeprowadzone zostały zawody w piłce wodnej, pływaniu synchronicznym i skokach do wody.

</doc>
<doc id="873036" url="https://pl.wikipedia.org/wiki?curid=873036" title="Świetlik (roślina)">
Świetlik (roślina)

Świetlik ("Euphrasia" ) – rodzaj roślin z rodziny zarazowatych. Obejmuje ok. 210–350 gatunków. Duża różnica w liczbie gatunków wynika stąd, że w obrębie rodzaju wyróżniane są (lub nie) liczne mikrogatunki. Rodzaj jest szeroko rozprzestrzeniony strefach umiarkowanych, zwłaszcza półkuli północnej, poza tym na obszarach górskich w strefie międzyzwrotnikowej. W Polsce występuje 12 gatunków.
Rośliny te są półpasożytami traw. U wielu regularnie dochodzi do samozapłodnienia. Świetlik łąkowy wykorzystywany jest (był zwłaszcza dawniej) do leczenia chorób oczu.
Rozmieszczenie geograficzne.
Rodzaj jest szeroko rozprzestrzeniony na wszystkich kontynentach w strefie umiarkowanej półkuli północnej, zwłaszcza w strefie chłodnej. Występuje w całej Europie (gdzie rośnie 46 gatunków) i Azji (z wyjątkiem Półwyspu Arabskiego i Półwyspu Indochińskiego oraz południowo-wschodnich Chin), ale ma przedstawicieli na wyspach Archipelagu Malajskiego. Występuje w północno-zachodniej Afryce. W Ameryce Północnej rośliny te rosną w Kanadzie i północnej części Stanów Zjednoczonych. Na półkuli południowej rodzaj obecny jest na Nowej Gwinei, w Australii, Nowej Zelandii oraz w Ameryce Południowej wzdłuż Andów od Peru po południowe Chile i Falklandy. 
Systematyka.
Rodzaj z rodziny zarazowatych "Orobanchaceae", w której obrębie zaliczany jest do plemienia "Rhinantheae".
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa "Rosopsida" Batsch, podklasa jasnotowe ("Lamiidae" Takht. ex Reveal), nadrząd "Lamianae" Takht., rząd jasnotowce ("Lamiales" Bromhead), rodzina zarazowate ("Orobanchaceae" Vent.), podrodzina "Euphrasioideae" (D. Don) Leurss., plemię "Euphrasieae" D. Don, podplemię "Euphrasinae" Dumort., rodzaj świetlik ("Euphrasia" L.).

</doc>
<doc id="873041" url="https://pl.wikipedia.org/wiki?curid=873041" title="Siwy Dym">
Siwy Dym

Siwy Dym – zespół muzyczny założony w roku 2000, wykonujący muzykę folk z elementami nowocześniejszych gatunków muzycznych. Liderem grupy jest grający na skrzypcach oraz dudach podhalańskich wokalista Piotr Majerczyk. Pierwsza płyta, wydana w roku 2001 pod tytułem "Dwa światy", nominowana była w tymże roku do nagrody Fryderyka w kategorii "Album Roku - Etno / Folk". Druga płyta "Elvis z Poronina" (wydana w roku 2005) zawierała materiał z debiutanckiego albumu, poszerzony o cztery nowe utwory. 

</doc>
<doc id="873047" url="https://pl.wikipedia.org/wiki?curid=873047" title="Kamionek Wielki (powiat węgorzewski)">
Kamionek Wielki (powiat węgorzewski)

Kamionek Wielki – osada w Polsce położona w województwie warmińsko-mazurskim, w powiecie węgorzewskim, w gminie Węgorzewo.
W latach 1975–1998 miejscowość administracyjnie należała do województwa suwalskiego.
Kamionek Wielki położony jest przy skrzyżowaniu dróg ze Sztynortu do Tarławek i z Pniewa do Stawisk. W Kamionku Wielkim znajduje się nieczynna stacja kolejowa na linii kolejowej Kętrzyn – Węgorzewo.

</doc>
<doc id="873051" url="https://pl.wikipedia.org/wiki?curid=873051" title="Maria Burgundzka">
Maria Burgundzka

Maria Burgundzka (ur. 13 lutego 1457 w Brukseli; zm. 27 marca 1482 w Brugii) – księżna Burgundii, Luksemburga oraz Brabancji.
Była jedyną córką Karola Zuchwałego, księcia Burgundii oraz jego żony Izabeli Burbon. Jej matka zmarła w 1465 roku, ale Maria była w bardzo dobrych stosunkach ze swoją macochą, księżną Małgorzatą, z którą jej ojciec ożenił się w 1468 roku.
Dziedziczka Burgundii.
Maria urodziła się w Brukseli. Imię otrzymała po królowej Marii Andegaweńskiej, matce delfina Ludwika, który był ojcem chrzestnym małej Marii. Jako jedyna córka swojego ojca i dziedziczka rozległych włości książąt Burgundii Maria była najlepszą partią Europy. Już od jej narodzin zagraniczne dwory przedstawiały kandydatów na jej mężów. Pierwsza propozycja została złożona w 1462 r. Potencjalnym mężem miał być książę Ferdynand Aragoński. Później chęć ślubu z Marią zgłosił książę Karol de Berry, młodszy brat króla Francji Ludwika XI. Pomysł ten nie spodobał się Ludwikowi, którzy uniemożliwił bratu uzyskanie papieskiej dyspensy na poślubienie krewniaczki. O rękę Marii chciał zabiegać również brat jej macochy, Jerzy książę Clarence, jednak nie uzyskał na to zgody swego brata króla Edwarda IV.
Wkrótce sam Ludwik przedstawił własnego kandydata na męża Marii. Był nim jego syn, delfin Karol, który był 13 lat młodszy od Marii. O rękę burgundzkiej dziedziczki starał się także książę Lotaryngii Mikołaj I. Małżeństwo to odpowiadałoby planom Karola połączenia Lotaryngii i Burgundii, jednak na przeszkodzie małżeństwu stanęła śmierć Mikołaja w 1473 r. Ojciec Marii, 6 maja 1476 roku podpisał kontrakt małżeński córki z Maksymilianem Habsburgem, późniejszym cesarzem Świętego Cesarstwa Rzymskiego Narodu Niemieckiego (od 1508).
5 stycznia 1477 r. książę Karol zginął podczas oblężenia Nancy. Trudną sytuację 20-letniej dziedziczki wykorzystał Ludwik XI, który przyłączył do Francji apanaż Burgundii, Franche-Comté, Artois i Pikardii. "aby" - jak twierdził - "wojska obce nie zmusiły Marii do zaślubienia cudzoziemca", czyli Maksymiliana Habsburga. Król ponownie zaproponował Marii małżeństwo ze swoim synem, które miało utrwalić władzę Marii w Niderlandach, jednak księżna, za radą swojej macochy, odrzuciła propozycję Ludwika i zwróciła się o pomoc do stanów niderlandzkich.
Walka o dziedzictwo.
Po śmierci ojca Maria pozostała w Gandawie, nadaremnie wzywając pomocy stanów i miast niderlandzkich. Zażądano od niej najpierw odprawienia znienawidzonych francuskich ministrów, a dwóch spośród nich, Hugoneta i d'Himbercourta, wysłanych przez Marię do Ludwika XI z prośbą o rozejm i z obietnicą zaślubienia delfina Karola, schwytali Niderlandczycy i, niewzruszeni prośbami oraz łzami Marii, stracili na rynku w Gandawie. 10 lutego 1477 r. stany wymusiły na Marii tzw. „Wielki Przywilej”. Przyznawał on znaczną autonomię prowincjom i miastom Flandrii, Holandii, Hainaut i Brabancji. Oznaczał on upadek centralistycznej polityki Filipa Dobrego i Karola Zuchwałego. Zniesiono większość urzędów centralnych, m.in. Parlament z Malines. Maria zobowiązała się również nie wypowiadać wojny, zawierać pokoju, czy podwyższać podatków bez zgody Stanów. Urzędy miały być obsadzane tylko miejscowymi obywatelami.
Maria musiała również wybrać sobie męża na tyle silnego, aby mógł powstrzymać zaborcze dążenia Ludwika XI. Odrzuciwszy ofertę brata króla Anglii, księcia Clarence, oraz szwagra króla, lorda Riversa, Maria zdecydowała się poślubić arcyksięcia Maksymiliana Habsburga (22 marca 1459 - 12 stycznia 1519), syna cesarza Fryderyka III i Eleonory Aviz, córki króla Portugalii Edwarda I. Ślub odbył się 18 sierpnia 1477 r. w Gandawie. Maria i Maksymilian mieli razem dwóch synów i córkę:
Tymczasem nadal trwała wojna z Francją. Napór francuski zelżał jednak w 1479 r., kiedy Maksymilian odniósł zwycięstwo pod Guinegate 17 sierpnia. Ostatecznie Maria i Maksymilian utrzymali w swoich rękach Niderlandy. Spór o nie będzie się ciągnął przez kolejne stulecia i będzie zarzewiem kolejnych konfliktów między Francją a Habsburgami.
Śmierć.
Maria zmarła trzy lata później, 27 marca 1482 r., po upadku z konia. Maria zawsze lubiła jazdę konną. Wypadek miał miejsce, kiedy polowała wraz z mężem. Koń potknął się, a Maria tak nieszczęśliwie upadła, że złamała sobie kręgosłup. Zmarła kilka dni później. Została pochowana w Brugii.
Pokój w Niderlandach został ustabilizowany niedługo później, kiedy Maksymilian i Ludwik podpisali traktat w Arras.

</doc>
<doc id="873053" url="https://pl.wikipedia.org/wiki?curid=873053" title="Ismael Khan">
Ismael Khan



</doc>
<doc id="873065" url="https://pl.wikipedia.org/wiki?curid=873065" title="Stoisław (Dobre)">
Stoisław (Dobre)

Stoisław (do 1945 niem. "Karlshof") – osada wsi Dobre w Polsce, położona w województwie zachodniopomorskim, w powiecie koszalińskim, w gminie Będzino.
W latach 1975–1998 Stoisław położony był w województwie koszalińskim.
W Stoisławiu znajdują się największe w regionie zakłady zbożowe „Młyny Stoisław” produkujące kasze, płatki, otręby spożywcze i wysokogatunkowe mąki. Silosy stoisławskich młynów widać z odległości 3 km. Działa klub sportowy Młyny Stoisław Koszalin.
W 2010 roku gmina Będzino utworzyła jednostkę pomocniczą – „Sołectwo Stoisław”, obejmujące jedynie osadę Stoisław. Sołtysa wspomaga rada sołecka w liczbie nie mniejszej niż 3 członków. Wcześniej osada współtworzyła „Sołectwo Dobre”.

</doc>
<doc id="873069" url="https://pl.wikipedia.org/wiki?curid=873069" title="Jan Ruiter">
Jan Ruiter

Jan Ruiter (ur. 24 listopada 1946 w Enkhuizen) – piłkarz holenderski grający na pozycji bramkarza.
Kariera klubowa.
Ruiter w wieku 10 lat trafił do małego amatorskiego klubu o nazwie Dindua VV. Natomiast mając lat 17 trafił do pierwszoligowego zespołu FC Volendam. Przez długi czas miał tam trudności z wywalczeniem miejsca między słupkami bramki Volendam. Dopiero W sezonie 1967/1968 został pierwszym bramkarzem drużyny. W FC Volendam Ruiter grał do 1971 roku.
Latem 1971 Jan przeszedł do RSC Anderlecht, do którego ściągnął go za 650 tysięcy guldenów ówczesny trener tego klubu, Georg Kessler. Razem z Ruiterem do zespołu powędrował jego rodak, Rob Rensenbrink. Już w pierwszym sezonie gry w Anderlechcie obaj Holendrzy poprowadzili ten zespół do tytułu mistrza Belgii oraz zdobycia Pucharu Belgii. W kolejnym sezonie tytuł przypadł rywalowi Anderlechtu, Club Brugge, ale w 1974 roku mistrzem znów został brukselski klub. W latach 1973, 1975 i 1976 Ruiter zdobywał ze swoim zespołem krajowy puchar. Także w 1976 roku odniósł swój największy sukces w dotychczasowej karierze, czyli wywalczenie Pucharu Zdobywców Pucharów. Ruiter dobrze spisał się w wygranym 4:2 finale z West Ham United. W tym samym roku wywalczył także Superpuchar Europy.
Latem 1977 Ruiter odszedł z zespołu po wielu kłótniach z ówczesnym trenerem, Raymondem Goethalsem. Przeszedł do innego klubu z Brukseli, RWD Molenbeek. Grając w tym zespole także był zaliczany do jednego z najlepszych bramkarzy w lidze belgijskiej. Klub jednak nie osiągnął żadnych sukcesów w lidze, jak choćby mistrzostwo kraju w 1975 roku.Ruiter w RWD Molenbeek grał przez 6 sezonów, a w 1983 roku przeszedł do Beerschot VAC. W klubie tym grał przez jeden sezon, po czym latem 1984 trafił do Royal Antwerp FC i po roku gry w tym klubie zakończył piłkarską karierę w wieku 39 lat.
Kariera reprezentacyjna.
W 1976 roku Ruiter został powołany do kadry na Mistrzostwa Europy w Jugosławii. Tam był tylko trzecim bramkarzem dla takich legend holenderskiej bramki jak Jan Jongbloed i Piet Schrijvers. Z Holandią doszedł do półfinału i wywalczył symboliczny brązowy medal za 3. miejsce. W reprezentacji Holandii zadebiutował 8 września tego samego roku w wygranym 1:0 wyjazdowym meczu z Islandią i był to jego jedyny mecz w reprezentacyjnej karierze.

</doc>
<doc id="873074" url="https://pl.wikipedia.org/wiki?curid=873074" title="Pszeniec">
Pszeniec

Pszeniec ("Melampyrum" ) – rodzaj roślin z rodziny zarazowatych, dawniej zaliczany do tradycyjnie szeroko ujmowanej rodziny trędownikowatych. Należy tu 38 gatunków występujących w strefie umiarkowanej półkuli północnej. Są to półpasożyty, których gospodarzami są rośliny z różnych rodzin i siedlisk. Rodzaj wyróżnia się w rodzinie zarazowatych stosunkowo dużymi i nielicznymi nasionami, zaopatrzonymi w elajosomy, dzięki czemu są one rozprzestrzeniane przez mrówki. 
Nasiona pszeńca różowego "M. arvense" rosnącego w zbożu zanieczyszczały plon i dlatego gatunek ten był zwalczany w uprawach.
Rozmieszczenie geograficzne.
Zasięg rodzaju obejmuje strefę umiarkowaną w Europie, Azji i Ameryce Północnej. Centrum zróżnicowania rodzaju znajduje się w Europie, gdzie występują 24 gatunki. W Chinach rosną trzy gatunki, w Ameryce Północnej – jeden ("Melampyrum lineare").
W Polsce rośnie w zależności od ujęcia 7 lub 8 gatunków rodzimych (różnica wynika z wyodrębniania w niektórych ujęciach pszeńca Herbicha "M. herbichii", w innych utożsamianego z pszeńcem białym "M. saxosum") oraz jednego gatunku przejściowo dziczejącego.
Systematyka.
Rodzaj klasyfikowany do plemienia "Rhinantheae" w rodzinie zarazowatych "Orobanchaceae". W tradycyjnym, szerokim ujęciu rodziny trędownikowatych "Scrophulariaceae", dominującym przez znaczną część XX wieku, rodzaj był zaliczany do niej.
W obrębie plemienia rodzaj zajmuje pozycję bazalną. Potwierdzono także monofiletyzm rodzaju.

</doc>
<doc id="873075" url="https://pl.wikipedia.org/wiki?curid=873075" title="Dworek (Kiszkowo)">
Dworek (Kiszkowo)

Dworek "(niem. Amalienhof)" – osada wsi Kiszkowo w Polsce, położona w województwie zachodniopomorskim, w powiecie koszalińskim, w gminie Będzino.
W latach 1975–1998 osada położona była w województwie koszalińskim.
Historia.
Osada wzmiankowana pierwszy raz w 1788, był to folwark należący do rodziny Kameke. W kolejnych latach właściciele zmieniali się wielokrotnie, przed II wojną światową Dworek (Amalienhof) należał do hrabiny von Rittberg. W 1953 folwark został przejęty przez Instytut Sadownictwa, od 1997 stanowi własność prywatną. Dominantę założenia stanowi eklektyczny pałac (budynek mieszkalny) z początku XX wieku, przebudowany w latach 70. XX wieku.

</doc>
<doc id="873079" url="https://pl.wikipedia.org/wiki?curid=873079" title="Bartsia">
Bartsia



</doc>
<doc id="873081" url="https://pl.wikipedia.org/wiki?curid=873081" title="Łopienica">
Łopienica

Łopienica (do 1945 niem. "Lappenhagen") – wieś w północno-zachodniej Polsce, położona w województwie zachodniopomorskim, w powiecie koszalińskim, w gminie Będzino, nad potokiem Łopieniczką.
Teren Łopienicy znajduje się w obszarze chronionego krajobrazu Koszalińskiego Pasa Nadmorskiego.
W miejscowości działało Państwowe Gospodarstwo Rolne Łopienica.

</doc>
<doc id="873082" url="https://pl.wikipedia.org/wiki?curid=873082" title="Euphrasia">
Euphrasia



</doc>
<doc id="873083" url="https://pl.wikipedia.org/wiki?curid=873083" title="Vide Cor Meum">
Vide Cor Meum

Vide Cor Meum – utwór skomponowany przez Patricka Cassidy’ego bazujący na „La Vita Nuova” Dantego. Utwór został wyprodukowany przez Patricka Cassidy’ego i Hansa Zimmera i wykonany przez Libera / Lyndhurst Orchestrathe, pod batutą Gavina Greenawaya. Śpiewakami w utworze są Danielle de Niese i Bruno Lazzaretti. 
Utwór został rozpowszechniony w szczególności poprzez filmy: „Hannibal” i „Królestwo niebieskie”.
Tekst.
Włoski/Łacina.
Chorus: "E pensando di lei"
"Mi sopragiunse uno soave sonno"
"Ego dominus tuus"
"Vide cor tuum"
"E d'esto core ardendo"
"Cor tuum"
 (Chorus: "Lei paventosa)"
"Umilmente pascea."
"Appreso gir lo ne vedea piangendo."
"La letizia si convertia"
"In amarissimo pianto"
"Io sono in pace"
"Cor meum"
"Io sono in pace"
"Vide cor meum "
Polski.
Chór: "I myśląc o Niej"
"Słodki sen ogarnął mnie"
"Jestem twym panem"
"Ujrzyj serce twe"
"To tym sercem płonącym,"
"Sercem twym,"
 (Chór: "Ona drżąc)"
"Posłusznie żywi się."
"Płacząc ujrzałem go wtedy, opuszczającego mnie."
"Radość zmienia się"
"W najbardziej gorzkie łzy"
"Spokój otacza mnie"
"Serce me"
"Spokój otacza mnie"
"Ujrzyj serce me"
Angielski.
Chorus: "And thinking of her"
"Sweet sleep overcame me"
"I am your master"
"See your heart"
"And of this burning heart"
"Your heart"
 (Chorus: "She trembling")
"Obediently eats."
"Weeping, I saw him then depart from me."
"Joy is converted"
"To bitterest tears"
"I am in peace"
"My heart"
"I am in peace"
"See my heart"

</doc>
<doc id="873085" url="https://pl.wikipedia.org/wiki?curid=873085" title="Melampyrum">
Melampyrum



</doc>
<doc id="873086" url="https://pl.wikipedia.org/wiki?curid=873086" title="Miły mój">
Miły mój

Miły mój – utwór muzyczny Marii Peszek wydany w 2005 roku na jej debiutanckiej płycie "Miasto mania". Muzykę utworu skomponował Wojciech Waglewski, natomiast autorami tekstu są Maria Peszek i Piotr Lachmann. Słowa są parafrazą fragmentu „Modlitwy do Anioła Stróża”. Piosenkę wydano jako singel w listopadzie 2006, promując jednocześnie specjalną edycję "Miasto manii" oraz EP-kę "Mania siku".

</doc>
<doc id="873090" url="https://pl.wikipedia.org/wiki?curid=873090" title="Pleśna">
Pleśna



</doc>
<doc id="873092" url="https://pl.wikipedia.org/wiki?curid=873092" title="Level Plane Records">
Level Plane Records

Level Plane Records – wytwórnia płytowa z Nowego Jorku.
Level Plane zostało założone na początku 1997 przez Grega Drudy'ego w celu wydania pierwszego 7" Saetii. Drudy prowadzi wytwórnię do dzisiaj.
Level Plane Records wydało wiele znaczących albumów post hardcore i screamo, a także liczne innych stylów jak dream pop, ambient noise, czy experimental rock. Wytwórnia jest znana z takich nagrań jak "A Retrospective" Saetii, "Lineage Situation" Neil Perry, oraz wielu innych.

</doc>
<doc id="873094" url="https://pl.wikipedia.org/wiki?curid=873094" title="Level Plane">
Level Plane



</doc>
<doc id="873096" url="https://pl.wikipedia.org/wiki?curid=873096" title="Level-Plane Records">
Level-Plane Records



</doc>
<doc id="873101" url="https://pl.wikipedia.org/wiki?curid=873101" title="Powiat Abauj-Hegykoz">
Powiat Abauj-Hegykoz



</doc>
<doc id="873102" url="https://pl.wikipedia.org/wiki?curid=873102" title="Michal Sanda">
Michal Sanda



</doc>
<doc id="873103" url="https://pl.wikipedia.org/wiki?curid=873103" title="Malfryda">
Malfryda

Malfryda, Malfreda (ukr. "Малфріда", ros. "Мальфрид", "Мальфрида") – prawdopodobnie żona Włodzimierza I Wielkiego. Informacje o niej są skąpe. Znana jest data jej śmierci – rok 1000.
Informacje biograficzne.
"Powieść lat minionych" nie wymienia imienia Malfrydy wśród żon Włodzimierza Wielkiego. Jedyna lakoniczna wzmianka o niej, odnotowana pod rokiem 1000, informuje o jej śmierci:
Aleksiej Szachmatow wysunął przypuszczenie, że przekaz ten dotyczy matki Włodzimierza – Małuszy. Rosyjski historyk osiemnastowieczny, Wasilij Tatiszczew, dysponował "Kroniką Joakima", która nie zachowała się do naszych czasów. W jego dziele "Istoriă Rossijskaă" przetrwały wzmianki o Malfrydzie: autor kroniki przedstawia żony Włodzimierza Wielkiego nieco inaczej niż Nestor w "Powieści lat minionych". Według Joakima Malfryda była czwartą małżonką księcia kijowskiego.
Po przyjęciu chrztu na Rusi Włodzimierz, żeby poślubić chrześcijańską cesarzównę Annę, musiał rozwieść się ze swoimi pogańskimi żonami i odesłać je wraz z synami z Kijowa. Nadał więc im księstwa udzielne. Według "Kroniki Joakima" Malfryda z synem Świętosławem dostała w udziale Owrucz.
Dzieci Malfrydy.
Sporna jest kwestia liczby dzieci Malfrydy i Włodzimierza. Nestor pod rokiem 980 umieścił wzmiankę o niejakiej żonie księcia kijowskiego, z którą miał dwóch synów: Świętosława i Mścisława, przy czym imię Mścisław figuruje dwa razy. Jako matka pierwszego została podana Rogneda, drugiego – nieznana z imienia żona Włodzimierza. "Kronika Joakima" natomiast wymieniła jako matkę Świętosława Malfrydę, a macierzyństwo Mścisława przypisała Adeli. Ów Mścisław został po rozwodzie Włodzimierza księciem tmutarakańskim. Tę informację umieścił również Nestor pod rokiem 988.

</doc>
<doc id="873104" url="https://pl.wikipedia.org/wiki?curid=873104" title="Level-Plane">
Level-Plane



</doc>
<doc id="873106" url="https://pl.wikipedia.org/wiki?curid=873106" title="Pleśna (województwo zachodniopomorskie)">
Pleśna (województwo zachodniopomorskie)

Pleśna (do 1945 niem. "Pleushagen") – wieś niesołecka w Polsce położona w województwie zachodniopomorskim, w powiecie koszalińskim, w gminie Będzino. Miejscowość leży 400 m od wybrzeża Bałtyku. W okolicy zachowane bunkry z czasów II wojny światowej.
Teren Pleśnej znajduje się w obszarze chronionego krajobrazu Koszalińskiego Pasa Nadmorskiego, a las przy północnej części wsi został objęty obszarem ochrony siedlisk Trzebiatowsko-Kołobrzeski Pas Nadmorski.
Znajduje się tu ośrodki letniego wypoczynku dla dzieci i młodzieży:
Historia.
Pierwsza wzmianka o osadzie pochodzi z XVIII w, gdy wieś była lennem rodziny von Damitz. Od 1884 do czasów II wojny światowej jej właścicielami była rodzina von Blanckenburg. Z dawnego zespołu dworsko-folwarcznego zachowała się rezydencja oraz zespół domów mieszkalnych z XIX i I poł. XX w. otacza je 2 ha park. Wczesnoklasycystyczny dwór powstał na przełomie XIX i XX w., w latach 70. XX wieku został przebudowany, obecnie należy do koszalińskiej Fundacji Pomocy w Kształceniu Młodzieży Wiejskiej ks. biskupa Mariana Gołębiewskiego.

</doc>
<doc id="873113" url="https://pl.wikipedia.org/wiki?curid=873113" title="Rozejm w Chasawjurcie">
Rozejm w Chasawjurcie

Rozejm w Chasawjurcie – układ kończący pierwszą wojnę czeczeńską między Federacją Rosyjską a Czeczeńską Republiką Iczkeria, toczącą się w latach 1994–1996.
Bezpośrednim powodem podpisania układu były rosyjskie niepowodzenia wojenne – wejście wojny, którą planowano szybko zakończyć, w stan przewlekły; niedługo przedtem wojska rosyjskie utraciły Grozny.
Rozejm został podpisany 31 sierpnia 1996 w mieście Chasawiurt w Dagestanie. Ze strony czeczeńskiej układ podpisali: szef sztabu Asłan Maschadow, oraz Abumuslimow, a z rosyjskiej – sekretarz Rady Bezpieczeństwa Federacji Rosyjskiej Aleksandr Lebied' i Charłamow.
Rozejm stanowił o natychmiastowym przerwaniu walk oraz o wycofaniu wojsk rosyjskich z Czeczenii. Do 1 października 1996 roku miała powstać komisja dwustronna, która miała zajmować się między innymi wypracowaniem umów dwustronnych. Czeczeni mieli sprawować władzę w oparciu o zachowanie praw człowieka, z poszanowaniem praw narodów do samostanowienia, równouprawnienia narodów i zapewnienia porządku i bezpieczeństwa. Problem statusu Czeczenii miał zostać rozstrzygnięty przez zawarcie umowy o stosunkach wzajemnych nie później, jak do 31 grudnia 2001 roku.
Postanowienia tylko częściowo weszły w życie. Czeczenia uzyskała niepodległość "de facto", ale nie potrafiła zachować porządku wewnętrznego na swoim terytorium. Strona rosyjska twierdziła, że Republika Czeczenii stała się bazą przestępców, przemytników i terrorystów. Inwazja islamistów na Dagestan oraz prowokacyjne zamachy na bloki mieszkalne w Rosji w 1999 roku przekreśliły pokojową drogę rozstrzygnięcia sporu i stały się pretekstem dla drugiej wojny czeczeńskiej.

</doc>
<doc id="873127" url="https://pl.wikipedia.org/wiki?curid=873127" title="Brian Teacher">
Brian Teacher

Brian David Teacher (ur. 23 grudnia 1954 w San Diego) – amerykański tenisista, zwycięzca Australian Open 1980 w grze pojedynczej.
Kariera tenisowa.
Teacher był zawodnikiem praworęcznym, o tendencji do gry ofensywnej – dobrze serwował i chętnie szukał rozwiązań wolejowych, dysponując przy siatce dużym zasięgiem ramion. Do słabszych stron jego tenisa należała ruchliwość na korcie, a ciągłość kariery zakłócały liczne kontuzje. Pierwsze sukcesy odnosił w kategoriach juniorskich i amatorskich, zdobył m.in. mistrzostwo kraju do lat 18 w 1972 oraz cztery tytuły "All American" w latach 1973–1976 (w czasie studiów ekonomicznych na Uniwersytecie Kalifornijskim w Los Angeles). W 1974 wygrał również konkurencje tenisowe – grę pojedynczą i podwójną – w turnieju akademickim zachodniego wybrzeża USA Pacific-8, a w latach 1975–1976 wchodził w skład reprezentacji uczelnianej, która sięgała po akademickie mistrzostwo kraju.
W 1973 dołączył do grona tenisistów zawodowych. Pierwszy turniej w profesjonalnej karierze wygrał w 1977 w Jackson, w 1979 wygrał pierwszą imprezę zaliczaną do cyklu Grand Prix – w Newport. W grudniu 1980 i styczniu 1981 dość niespodziewanie sięgnął po swoje jedyne wielkoszlemowe zwycięstwo – w Australian Open pokonał m.in. rodaka Tima Mayotte, a od ćwierćfinału kolejno trzech reprezentantów gospodarzy – Paula McNamee, Petera McNamarę i wreszcie Kima Warwicka. Turniej australijski przeżywał w tym okresie pewien kryzys i był często omijany przez najlepszych graczy, niemniej jednak nie stracił swojego wielkoszlemowego charakteru. Teacher osiągnął jeszcze ćwierćfinały Australian Open 1982 (odpadł po pięciu setach z Hankiem Pfisterem) i Wimbledonu 1982 (pokonał m.in. Matsa Wilandera, odpadł z Mayotte).
Wygrał łącznie osiem turniejów w grze pojedynczej. Sezon 1980 zakończył jako 12. zawodnik na świecie, rok później został sklasyfikowany cztery miejsca niżej, a w rankingu kroczącym najwyższą pozycję zajmował w październiku 1981 – nr 7. Był również dobrym deblistą, wygrał łącznie szesnaście turniejów w grze podwójnej. Był w półfinałach debla na Wimbledonie 1977 i US Open 1977 oraz ćwierćfinale Wimbledonu 1979 (za każdym razem z Bobem Carmichaelem). Jego zarobki zawodowe, obejmujące grę pojedynczą i podwójną, wyniosły niespełna półtora miliona dolarów. Nie zagrał natomiast ani razu w reprezentacji USA w Pucharze Davisa.
Żonaty, ma dwie córki (Noel i Kelly). W 2001 jego nazwisko wpisano do Intercollegiate Hall of Fame, zrzeszającej wyróżniających się zawodników amerykańskich rozgrywek tenisowych na poziomie uczelnianym.

</doc>
<doc id="873132" url="https://pl.wikipedia.org/wiki?curid=873132" title="Dzieci Globoxa">
Dzieci Globoxa



</doc>
<doc id="873134" url="https://pl.wikipedia.org/wiki?curid=873134" title="The Sims Historie">
The Sims Historie

The Sims Historie – seria gier opartych na "The Sims 2" wyprodukowana przez Electronic Arts. W jej skład wchodzą:
Dodatkowo końcem 2008 roku została wydana edycja zawierająca wszystkie trzy gry z serii The Sims Historie. Zawiera ona także bonusową zawartość w postaci cyfrowej dokumentacji serii. Nazwa tej edycji to "The Sims Historie Kolekcja".
Cała seria tworzona jest z myślą o laptopach. Świadczy o tym auto-pauza po zamknięciu ekranu, uproszczone sterowanie, mniejsze wymagania sprzętowe i możliwość uruchomienia gry w oknie.

</doc>
<doc id="873140" url="https://pl.wikipedia.org/wiki?curid=873140" title="Barbarka (szczyt)">
Barbarka (szczyt)

Barbarka (niem. "Hain-Berg", "Hainkoppe", 635 m n.p.m.) – szczyt w Górach Wałbrzyskich, położony na południe od stacji kolejowej Wałbrzych Główny.
Zbudowany jest ze skał wylewnych – porfirów i ich tufów. W starym kamieniołomie odsłonięcie porfirów. Zbocza utworzone z piaskowców, zlepieńców i łupków z pokładami węgla kamiennego.
Prawie w całości jest porośnięty lasem.
W 1894 roku dzięki inicjatywie Towarzystwa Górskiego i Helmutha Carla Bernharda von Moltke na Barbarce stanęło schronisko nazywane "Kolbebaude", obelisk z medalionem Helmutha von Moltke oraz platforma widokowa. W latach 1905-1925 na miejscu platformy stała wieża widokowa. Po II wojnie cała infrastruktura została zniszczona. Obecnie wierzchołek zarósł drzewami i stracił walory punktu widokowego

</doc>
<doc id="873154" url="https://pl.wikipedia.org/wiki?curid=873154" title="Barninek">
Barninek

Barninek – osada wsi Dobiesławiec w Polsce, położona w województwie zachodniopomorskim, w powiecie koszalińskim, w gminie Będzino.
W latach 1975–1998 Barninek położony był w województwie koszalińskim.

</doc>
<doc id="873170" url="https://pl.wikipedia.org/wiki?curid=873170" title="Puchar USA w piłce nożnej 1995">
Puchar USA w piłce nożnej 1995



</doc>
<doc id="873176" url="https://pl.wikipedia.org/wiki?curid=873176" title="Symetria CPT">
Symetria CPT

Symetria CPT - symetria względem złożenia odbić C, P i T.
Fizyczna czasoprzestrzeń ma własności przestrzeni Minkowskiego. Przestrzeń ta posiada trzy wymiary przestrzenne i jeden czasowy. Grupa izometrii przestrzeni Minkowskiego nazywa się niejednorodną grupą Lorentza; zawiera ona następujące podgrupy:
Odbicie przestrzenne (lustrzane) to przekształcenie, które zmienia orientację wszystkich osi przestrzennych, czyli zmienia znak wszystkich przestrzennych składowych wektorów na przeciwne. Odbicie czasowe (odwrócenie czasu) to analogicznie zmiana orientacji osi czasowej.
Sens fizyczny.
W teorii pól kwantowych odbiciom tym odpowiadają odpowiednie operatory. Operator odwrócenia czasu (T) nie zmienia znaku składowych czasowych czterowektorów, ponieważ definiuje się go jako operator antyunitarny.
Przez długi czas wydawało się, że przestrzeń fizyczna dokładnie odpowiada przestrzeni Minkowskiego pod względem odbić. Okazało się jednak, że tak nie jest. Istnieją zjawiska, które wyraźnie wskazują, że przestrzeń ma określoną orientację i określony kierunek upływu czasu. Gdybyśmy w jakiś sposób zostali odbici w lustrze, to zawsze moglibyśmy wykonać eksperyment fizyczny, który wskaże, czy jesteśmy odbici czy nie.
Odbicie C to zmiana znaku wszystkich ładunków elektrycznych na przeciwne. Czasami (niezbyt ściśle) nazywa się cząstki poddane takiemu przekształceniu antycząstkami (antymaterią). W rzeczywistości oprócz odwrócenia ładunku antycząstki muszą mieć także zmienione różne liczby kwantowe - liczbę leptonową, barionową, dziwność itp.
Przestrzeń jest również niesymetryczna względem odbicia C. Wskazuje na to większa ilość materii niż antymaterii.
Wszystko wskazuje jednak na to, że fizyczny wszechświat jest symetryczny względem złożenia wszystkich trzech odbić. Nazywa się to symetrią CPT. Konsekwencją tego jest fakt, że naruszenie symetrii CP implikuje naruszenie symetrii T. Cząstką, dla której najwyraźniej widać naruszenie symetrii CP (a zarazem T), jest mezon K.
Według niektórych teorii, naruszenie symetrii C, P i T oraz zachowanie symetrii CPT jest konsekwencją istnienia dokładnie trzech generacji cząstek elementarnych.

</doc>
<doc id="873177" url="https://pl.wikipedia.org/wiki?curid=873177" title="Dobre Małe">
Dobre Małe

Dobre Małe – osada wsi Dobre w Polsce, położona w województwie zachodniopomorskim, w powiecie koszalińskim, w gminie Będzino.
W latach 1975–1998 Dobre Małe położone było w województwie koszalińskim.

</doc>
<doc id="873180" url="https://pl.wikipedia.org/wiki?curid=873180" title="Nowy Ratusz w Olsztynie">
Nowy Ratusz w Olsztynie

Nowy Ratusz w Olsztynie – siedziba władz Olsztyna od 1915 roku. Znajduje się w Śródmieściu, przy placu Jana Pawła II.
Historia.
Obiekt został wzniesiony w latach 1912-1915 na miejscu rozebranego w 1806 roku Kościoła Świętego Krzyża. Ostateczny kształt budynku osiągnięto w połowie lat 20. XX wieku, po dobudowaniu skrzydła południowo-zachodniego. Obecnie jest siedzibą prezydenta Olsztyna.
Od połowy 2009 roku codziennie w południe i o północy w noc Sylwestrową z wieży ratuszowej jest odgrywany przez trębacza Daniela Rupińskiego hejnał miasta.

</doc>
<doc id="873181" url="https://pl.wikipedia.org/wiki?curid=873181" title="Europejski Złoty But">
Europejski Złoty But

Europejski Złoty But (ang.: European Golden Shoe, wcześniej znany jako European Golden Boot) – coroczna piłkarska nagroda przyznawana dla najlepszego strzelca spośród wszystkich najwyższych europejskich lig zrzeszonych w UEFA. Nagroda ta przyznawana jest od sezonu 1967/68 (pierwotnie przez magazyn "L'Équipe") i początkowo nazywała się "Soulier d'Or", co po francusku oznacza "Złoty but").
W 1991 roku, w wyniku protestu Cypryjskiego Związku Piłki Nożnej, który twierdził, iż w tamtejszej lidze jeden z graczy rzekomo zdobył 40 goli, "L'Équipe" zdecydowała się zawiesić plebiscyt i do 1996 roku nagroda przyznawana była nieoficjalnie. Jednakże w 1996 roku jeden ze sponsorów nagrody, firma Adidas, wraz z "European Sports Media", zdecydowała się kontynuować plebiscyt. Najlepszy strzelec sezonu 1990/91, Darko Panczew, nie otrzymał swojej nagrody do 2006 roku. Wtedy to "L'Équipe" podało w wątpliwość doniesienia Cypryjczyków. Jakiś czas potem Michel Platini skomentował tę sytuację słowami: "Choć z opóźnieniem, nagroda trafia we właściwe ręce". Plebiscyt został wznowiony w 1996 roku ze zmienionymi zasadami. Od tego czasu Złoty But przyznaje się w oparciu o system punktowy, który ułatwia piłkarzom z silniejszych lig wygrywanie z piłkarzami z lig słabszych. Oznacza to również, że gole z mocniejszych lig są „więcej warte” od tych zdobytych w mniej prestiżowych rozgrywkach.
Od 1968 do 1991.
W latach 1968–1991 Europejski Złoty But przyznawany był dla najlepszego strzelca spośród wszystkich europejskich lig. W tym okresie dwukrotnie tytuł ten przyznawany był Eusébio, Gerdowi Müllerowi, Dudu Georgescu i Fernando Gomesowi.
Od 1992 do 1996.
Oficjalnie plebiscyt nie był prowadzony od 1991 roku z powodu procesu cypryjskiego ZPN, którego zdaniem nagrodę powinien otrzymać zawodnik z tamtejszej ligi, który rzekomo zdobył 40 goli (choć król strzelców ligi cypryjskiej tamtego sezonu skończył z wynikiem 19 zdobytych goli). W wyniku tego "L'Équipe" zdecydowało się zaprzestać przyznawania tej nagrody i Złoty But powrócił oficjalnie dopiero w 1996 roku. Od sezonu 1996/97 European Sports Magazines (ESM), którego członkiem jest także "L'Équipe", zdecydowało się wprowadzić system punktowy. Od tej pory liczba goli mnożona była przez współczynnik, który zależał od wyników drużyny z poszczególnych lig w europejskich pucharach w ciągu ostatnich 5 sezonów.
W międzyczasie najwięcej goli w Europie zdobywali:
Od 1997.
Od sezonu 1996/97 European Sports Magazines przyznaje Złoty But w oparciu o system współczynników. Oznacza to, że zawodnik z silniejszej ligi, który zdobył mniej goli, ma szansę wyprzedzić zawodnika ze słabszej ligi, który strzelił więcej bramek.
Współczynniki odczytywane są z rankingu współczynników UEFA, który zależy od wyników klubów z każdej ligi w europejskich pucharach w ciągu ostatnich pięciu sezonów. Gole zdobyte przez zawodników pięciu najsilniejszych lig mnożone są przez współczynnik 2, natomiast w ligach z miejsc od szóstego do dwudziestego pierwszego współczynnik wynosi 1,5. Dlatego np. zdobywca goli w Serie A, włoskiej ekstraklasie, może liczyć na wyższe miejsce niż strzelec ze słabszej Welsh Premier League, czyli najwyższej walijskiej klasie rozgrywkowej.
Thierry Henry to pierwszy zawodnik, który zdobył Złotego Buta w dwóch kolejnych sezonach. Mário Jardel, Diego Forlán, Cristiano Ronaldo i Luis Alberto Suárez wygrywali go z dwoma różnymi klubami, przy czym Ronaldo i Suárez triumfowali grając także w różnych ligach (angielskiej i hiszpańskiej). Lionel Messi jest pierwszym zawodnikiem, który zdobył nagrodę trzy razy oraz ustanowił rekord 50 goli w sezonie. Do Messiego należy także rekord sześciu zdobytych Złotych Butów.

</doc>
<doc id="873182" url="https://pl.wikipedia.org/wiki?curid=873182" title="Krwiak śródczaszkowy">
Krwiak śródczaszkowy

Krwiak śródczaszkowy, krwiak wewnątrzczaszkowy – krwiak powstały w ograniczonej okolicy wnętrza czaszki. W zależności od lokalizacji wyróżnia się krwiaki: podokostnowe, nadtwardówkowe, podtwardówkowe i podpajęczynówkowe. Jest najcięższym następstwem urazu głowy. Wynaczynienie krwi może nastąpić w obrębie tkanki mózgowej i wtedy mamy do czynienia z krwiakiem śródmózgowym, którego objawy nie różnią się w zasadzie od stłuczenia mózgu, oprócz bardziej burzliwego przebiegu i większego zagrożenia powikłaniami.

</doc>
<doc id="873189" url="https://pl.wikipedia.org/wiki?curid=873189" title="Łasin Koszaliński">
Łasin Koszaliński

Łasin Koszaliński (do 1945 niem. "Lassehne") – osada wsi Tymień w Polsce położona w województwie zachodniopomorskim, w powiecie koszalińskim, w gminie Będzino. Położona nad morzem.
W latach 1975–1998 osada położona była w województwie koszalińskim.
W Łasinie znajdują się domki letniskowe "Magnolia" dawniej "U Jurka", a także stacja wojskowa, a w niej straż pożarna. Przez Łasin przepływa i uchodzi do morza rzeka Czerwona. Ponadto w Łasinie znajdował się kiedyś zabytkowy kościół i pałac. W miejscowości znajduje się przystanek kolejowy Łasin Koszaliński.
Teren Łasina znajduje się w obszarze chronionego krajobrazu Koszalińskiego Pasa Nadmorskiego.

</doc>
<doc id="873193" url="https://pl.wikipedia.org/wiki?curid=873193" title="Bukrzyno Duże">
Bukrzyno Duże

Bukrzyno Duże (kszb. "Jezoro Wiôldżé Bùkrzëno") – śródleśne jezioro rynnowe w Polsce położone w województwie pomorskim, w powiecie kartuskim, w gminie Stężyca na obszarze Pojezierza Kaszubskiego, w sąsiedztwie miejscowości Stare Czaple, Przewóz i Czapielski Młyn.
Ogólna powierzchnia: 20,2 ha

</doc>
<doc id="873198" url="https://pl.wikipedia.org/wiki?curid=873198" title="Łubniki">
Łubniki



</doc>
<doc id="873206" url="https://pl.wikipedia.org/wiki?curid=873206" title="Łubniki (Mścice)">
Łubniki (Mścice)

Łubniki – osada wsi Mścice w Polsce, położona w województwie zachodniopomorskim, w powiecie koszalińskim, w gminie Będzino.
W latach 1975–1998 osada położona była w województwie koszalińskim.

</doc>
<doc id="873215" url="https://pl.wikipedia.org/wiki?curid=873215" title="Beata Sadowska">
Beata Sadowska

Beata Sadowska (ur. 22 czerwca 1974 w Warszawie) – polska dziennikarka, prezenterka telewizyjna i radiowa.
Życiorys.
Edukacja.
Uczyła się w II LO im. Stefana Batorego w Warszawie. Ukończyła politykę społeczną na Uniwersytecie Warszawskim, dziennikarstwo w "Warsaw Journalism Center" oraz kursy dziennikarskie w Agencji Reutera i Voice of America.
Kariera.
Pracę w mediach rozpoczęła w 1993 roku w Radiu Kolor, następnie była reporterką polityczną w Radio Zet i szefową wydawców działu informacji w TV Wisła. Przez dwa i pół roku mieszkała w Londynie, skąd prowadziła listę przebojów "Pepsi Chart" dla TVN. W TVN Style prowadziła programy: "Miasto kobiet" i "Pałac Kultury". Razem z Marcinem Prokopem prowadziła program "MTV Select" w MTV Polska. W 2002 roku, wraz z Wiesławem Kotem prowadziła w Polsacie ostatnie odcinki talk-show "Na każdy temat".
W latach 2006–2012 pracowała w TVP2, dla której prowadziła wiele programów, m.in.: "Ona i On – wojna płci", "Supertalent", "Hit Generator" i "Pytanie na śniadanie", a także – transmitowane w telewizji publicznej – wakacyjne trasy koncertowe "Hity Na Czasie" i "Sopot Hit Festiwal". W 2007 uczestniczyła w pierwszej edycji programu "Gwiazdy tańczą na lodzie", a także zdobyła tytuły: najlepiej ubranej kobiety roku w rankingu sporządzonym przez „Newsweeka” i najlepiej ubranej kobiety mediów na gali rozdania nagród Oskar Fashion 2007. W 2010 reklamowała markę Toyota Prius, a w związku z udziałem w kampanii reklamowej Komisja Etyki TVP S.A. stwierdziła, że Sadowska naruszyła zasady etyki dziennikarskiej w TVP w zakresie konfliktu interesów oraz reklamy i kryptoreklamy.
W październiku 2012 została gospodynią audycji "W biegu i na wybiegu" na antenie Radia Zet Chilli. W listopadzie 2012 zaczęła prowadzić program "Zoom na miasto" w Polsat Café, we wrześniu 2014 została gospodynią talk-show "Prywatna historia kina" w Stopklatka TV. Od września 2014 do czerwca 2016 była gospodynią programu "Aktywnie bardzo" w Radiu Zet. W październiku 2015 zaczęła prowadzić program "Gwiazdy na tacy" w TVN Meteo Active. Współpracowała z dwutygodnikiem „Viva!”, w którym publikowane były jej wywiady z m.in. Jennifer Lopez i Nickiem Cave’em. W 2009 zagrała dziennikarkę telewizyjną w serialu TVP2 "Barwy szczęścia". Od kwietnia 2013 jest ambasadorką marki Zingtravel.pl. W 2015 wystąpiła w reklamie płatków śniadaniowych Nestlé Cheerios Oats.
Życie prywatne.
Jest związana z prawnikiem Pawłem Kunachowiczem, z którym ma synów: Kosmę i Tytusa.

</doc>
<doc id="873224" url="https://pl.wikipedia.org/wiki?curid=873224" title="Mączno (Łekno)">
Mączno (Łekno)

Mączno – osada wsi Łekno w Polsce, położona w województwie zachodniopomorskim, w powiecie koszalińskim, w gminie Będzino.
W latach 1975–1998 Mączno położone było w województwie koszalińskim.

</doc>
<doc id="873232" url="https://pl.wikipedia.org/wiki?curid=873232" title="Oszukać przeznaczenie 2">
Oszukać przeznaczenie 2

Oszukać przeznaczenie 2 (ang. "Final Destination 2") – amerykański horror z 2003 roku w reżyserii Davida R. Ellisa. Pierwszy sequel filmu "Oszukać przeznaczenie" (2000).
Fabuła.
Kimberly Corman (A.J. Cook), młoda dziewczyna, której ciężko jest pogodzić się ze śmiercią ukochanej matki, wybiera się wraz z trójką przyjaciół na weekend do słonecznego Daytona Beach na Florydzie. Stojąc w kilkusetmetrowym korku, doświadcza wizji, w której ona, jej przyjaciele i dziesiątki innych kierowców giną w krwawym karambolu. Wizja okazuje się być tak realistyczna, że dziewczyna blokuje główny wjazd na autostradę, by zapobiec śmierci niewinnych ludzi. Interweniujący policjant Thomas Burke (Michael Landes) nie przyjmuje do wiadomości jej wyjaśnień, jednak niespodziewanie podczas ich rozmowy dochodzi do wyśnionego wypadku, w którym giną przyjaciele Kimberly.
Cudem ocaleni z wypadku Nora Carpenter (Lynda Boyd) i jej piętnastoletni syn Tim (James Kirk), bizneswoman Kat Jennings (Keegan Connor Tracy), nauczyciel Eugene Dix (T.C. Carson) oraz narkoman Rory Peters (Jonathan Cherry) spotykają się na komisariacie, a Kimberly opowiada o wizji, której doświadczyła. W międzyczasie inny z ocalałych, Evan Lewis (David Paetkau), ginie w tajemniczych okolicznościach. Kimberly jak i reszta, dowiadują się o jego zgonie z telewizji i zaczyna podejrzewać, że uczucie, którego doświadczyła przed wjazdem na autostradę, wykracza poza jednorazową wizję. Kimberly dowiaduje się o tragedii lotniczej sprzed roku i nawiązuje kontakt z jedyną ocalałą z niej osobą, Clear Rivers (Ali Larter), która obecnie przebywa w szpitalu psychiatrycznym. Pomimo początkowej niechęci, Clear decyduje się pomóc Kimberly.
Tymczasem Tim ginie przygnieciony przez wielką szybę. Po jego śmierci bohaterowie postanawiają trzymać się razem, by uniknąć kolejnych wypadków. Jednak podczas spotkania w mieszkaniu policjanta Burke’a kłócą się, rozchodzą, a następnie ginie kolejna osoba – Nora. Przy pomocy Burke’a Kimberly odnajduje Isabellę Hudson (Justina Machado), ciężarną kobietę, która również przeżyła wypadek na autostradzie. Okazuje się ona szczególnie istotna, ponieważ nowonarodzone dziecko może pokonać śmierć, czyhającą na bohaterów. Isabella trafia do szpitala, więc bohaterowie jadą do niej, by być obecni przy porodzie. W wypadku po drodze ranny jest Eugene, którego Kimberly, Thomas i Clear zabierają do szpitala, a tymczasem Kat i Rory giną w dziwnym wypadku. Gdy w szpitalu rodzi się syn Isabelli, kolejna wizja Kimberly wskazuje jej, że kobieta wcale nie miała brać udziału w wypadku na autostradzie. W szpitalu dochodzi do wybuchu, w którym giną Eugene i Clear. Kimberly wysnuwa własny plan ocalenia krytycznej sytuacji. Postanawia oddać własne życie za cenę życia Thomasa. Wjeżdża samochodem do przyszpitalnego jeziora, a Thomas przy pomocy sanitariuszy ratuje ją, wyciągając z wody. Tym sposobem bohaterom udaje się oszukać przeznaczenie.
W finałowej scenie Kimberly i Thomas biorą udział w przyjęciu organizowanym przez rodzinę Gibbonsów, która pomogła bohaterom podczas wypadku w drodze do szpitala. Nieoczekiwanie Brian, syn państwa Gibbons, ginie w eksplozji grilla.

</doc>
<doc id="873237" url="https://pl.wikipedia.org/wiki?curid=873237" title="Pakosław (Popowo)">
Pakosław (Popowo)

Pakosław – osada wsi Popowo w Polsce, położona w województwie zachodniopomorskim, w powiecie koszalińskim, w gminie Będzino.
W latach 1975–1998 osada administracyjnie należała do województwa koszalińskiego.

</doc>
<doc id="873247" url="https://pl.wikipedia.org/wiki?curid=873247" title="Mýtiny">
Mýtiny

Mýtiny (w latach 1945–58 "Tkacze"; niem. "Strickerhäuser") – część miasta Harrachov w Czechach, w latach 1945–1958 wieś w Polsce, położona pomiędzy Harrachovem a Szklarską Porębą.
Miejscowość położona jest na południowym stoku znajdującej się po polskiej stronie Tkackiej Góry wchodzącej w skład Koziego Grzbietu w Górach Izerskich, nad doliną rzeki Izery, na historycznym Dolnym Śląsku. Znajduje się na trasie budowanej w latach 1888–1902 Kolei Izerskiej, która łączyła austro-węgierską sieć kolejową z Dolnym Śląskiem, umożliwiając m.in. eksport wałbrzyskiego węgla kamiennego na południe. Do roku 1945 miejscowość nosiła niem. nazwę "Strickerhäuser" (choć na polskich mapach wojskowych nazwa niemiecka pojawia się jeszcze w 1947, niewykluczone, że pojawiła się dopiero kilka lat po wojnie) i wraz z sąsiednią osadą pasterską "Hoffnungsthal" (Zieliniec) leżała w granicach Prus, (a od 1871 także zjednoczonych Niemiec), natomiast pobliskie miejscowości Kořenov ("Wurzelsdorf") z licznymi przysiółkami oraz Janov ("Johannesthal") i Harrachov ("Harrachsdorf") należały do habsburskiej Austrii, a od końca I wojny światowej w 1918 do traktatu monachijskiego w 1938 – do Czechosłowacji.
Kolej Izerska prowadziła z Jeleniej Góry przez Szklarską Porębę i kolejne stacje: Szklarska Poręba Huta ("Josephinenhütte", 1945–1948 Jóźwin) i Jakuszyce ("Jakobsthal"), gdzie pokonywała Przełęcz Szklarską, następnie mijankę Nowy Świat (nazwa ta pochodzi od znajdującej się po przeciwnej stronie granicy wsi Nový Svět, dawniej "Neuwelt"), dalej przez stację Mýtiny ("Strickerhäuser"), a za nią przebijała się 280-metrowym tunelem przez zbocze Tkackiej Góry, by pokonać nurt rzeki Izery wysokim mostem i dotrzeć do następnej stacji w Polubný/Zelené Údolí (dawniej "Polaun/Grünthal", dzisiejsza stacja Kořenov), potem przez 940-metrowy tunel Polubný, przez Příchovice (dawniej "Prichowitz", dzisiejszy przystanek Kořenov zastávka) i dalej, przez miejscowości Dolní Polubný ("Unter-Polaun"), Desná ("Dessendorf") i Tanvald ("Tannwald") w głąb kraju.
Po II wojnie światowej granicę między Polską a Czechosłowacją na odcinku dolnośląskim wytyczono wzdłuż historycznej granicy prusko-austriackiej, przez co Tkacze znalazły się po stronie polskiej. Jednak w wyniku podpisanej 10 października 1958 roku umowy międzypaństwowej wieś Tkacze wraz z całkowicie niezamieszkanym już wówczas przysiółkiem Zieliniec (na mapach także jako Zieleniec) oddana została przez Polskę Czechosłowacji. W zamian za to Czechosłowacja przekazała Polsce położony w pobliżu południowy stok góry Kocierz i fragment północnego stoku góry "Mrtvý vrch" o tej samej powierzchni. Skutkiem tej wymiany końcowa po polskiej stronie stacja PKP Tkacze stała się stacją końcową ČSD, po stronie czeskiej. Wieś otrzymała wówczas nazwę Mýtiny. Najwięcej zyskała na tym odległa o niespełna 2 kilometry czeska miejscowość Harrachov, dla której Mýtiny stały się naturalną stacją kolejową, dzięki której zyskała połączenie kolejowe z resztą Czech.
W latach 1891–1930 funkcjonowała tu opadowa stacja meteorologiczna (wys. 630 m n.p.m., ). Średnia roczna suma opadów wynosiła wówczas 1223 mm. Najbardziej mokrymi miesiącami były: styczeń 125 mm i lipiec 121 mm. Najmniej deszczu przynosiły: kwiecień 86 mm i maj 87 mm.

</doc>
<doc id="873253" url="https://pl.wikipedia.org/wiki?curid=873253" title="Rafał z Brooklynu">
Rafał z Brooklynu

Rafał (ur. 8 listopada 1860 w Damaszku, zm. 27 lutego 1915) – biskup Brooklynu, misjonarz, święty Kościoła prawosławnego (cs. "Swiatitiel Rafaił, jepiskop Bruklinskij"), kanonizowany przez Amerykański Kościół Prawosławny. W życiu świeckim znany jako Rafael Hawaweeny (po arabsku رفائيل هواوين).
Życiorys.
Pochodził z Damaszku (Syria). Podjął naukę w Greckiej Prawosławnej Akademii Teologicznej w Chalki, którą ukończył w 1886. Po wyświęceniu na diakona wyjechał do Rosji i zapisał się do Kijowskiej Akademii Teologicznej. Wkrótce jednak przerwał studia, został wyświęcony na kapłana i mianowany proboszczem przy Ambasadzie Antiocheńskiej w Moskwie. W 1894 kapłana kanonicznie przyjęto do Rosyjskiej Cerkwi Prawosławnej, a następnie mianowano profesorem języka i literatury arabskiej w Kazańskiej Akademii Teologicznej.
Hagiografia.
Urodził się 8 listopada 1860 w Damaszku (Syria) w bogobojnej, prawosławnej rodzinie Michała Chawawini i jego drugiej żony Marii – córki kapłana z Damaszku. Dokładna data urodzenia świętego jest nieznana, lecz sam on przypuszczał, iż urodził się jeżeli nie w dzień jego imienin – Soboru Archaniołów Michała i Gabriela oraz Niebieskich Sił Bezcielesnych (święto przypada 8 listopada) – to w przybliżeniu albo w przeddzień, albo po nim. Był to okres okrutnych prześladowań chrześcijan, kiedy to wikariusz parafii, do której należeli, św. Józef z Damaszku (wspominany 10 lipca) wraz z bliskimi odeszli śmiercią męczeńską i kiedy rodzina Chawawini była zmuszona uciec do Bejrutu, by uratować się od nieuchronnej zagłady. Właśnie tu w Bejrucie, a nie w mieście rodzinnym, przyszły święty po raz pierwszy zobaczył światło dnia, i naprawdę, już od początku życia tego dziecka stało się oczywiste, że nie będzie mieć ono „stałego miasta” w tym świecie, lecz będzie szukać miasta, „które ma przyjść” (Hbr 13,14).
W 1861 na święto Objawienia został ochrzczony w imię Rafała, a niedużo później, wiosną zaś tego roku, rodzina mogła wrócić do Damaszku. Mimo że w 1874 dziecko ze świetnym wynikiem zakończyło szkołę podstawową, stało się jasne, że Michał Chawawini nie mógł dłużej pozwolić sobie na naukę syna. Na szczęście, pomoc przyszła przez diakona Atanazego Atollaha (późniejszego metropolity Chomskiego), który poczynił starania przed patriarchą Antiochijskim Hieroteuszem o przyjęciu Rafała w charakterze studenta na pasterskie kursy przygotowawcze przy patriarchacie. Był on na tyle dobrym studentem, że w 1877 został wybrany na posadę zastępcy wykładowcy. W następującym roku został wyznaczony na nauczyciela języka arabskiego i tureckiego. 28 marca 1879 patriarcha Hieroteusz dokonał na nim postrzyżyn mniszych, i Rafał stał się subdiakonem Jego Eminencji.
Od 1840 seminarium duchowne w Balamand było zamknięte, toteż patriarcha Konstantynopola Joachim III zaproponował patriarsze Antiochijskiemu przysłać choćby jednego godnego studenta dla nauki w Teologicznej szkole w Chalki z wypłatą stypendium i św. Rafał był akurat tym, który został wybrany.
8 grudnia 1885 dokonano chirotonii świętego w godność diakona w świątyni przy szkole. W czerwcu 1886 młody diakon otrzymał dyplom specjalizacji w teologii i wrócił do swego kraju rodzinnego, z nadzieją służenia tam dla dobra Cerkwi. Hierodiakon Rafał zrobił dobre wrażenie na patriarsze Antiocheńskim Gerasymie i dlatego on często zabierał go podczas swoich podróży pasterskich po parafiach. Gdy patriarcha nie mógł być obecnym, słowem Bożym karmił ludzi hierodiakon Rafał. Lecz nie był on zadowolony z głębokości swojej wiedzy, dlatego pragnął dowiedzieć się możliwie więcej. Nie było to efektem jego osobistej dumy czy ambicji, lecz wynikało z chęci przynoszenia pożytku innym. Słowa króla Salomona pasują do osoby św. Rafała: "Ucz mądrego, a stanie się mędrszy, oświeć mądrego, a zwiększy swą wiedzę" (Prz 9,9). Dlatego poprosił o błogosławieństwo patriarchy Gerasyma, by mógł rozpocząć studia doktoranckie w teologicznej szkole w Rosji, obiecując wrócić i służyć patriarchatowi jako sekretarz ze znajomością języka rosyjskiego. Patriarcha dał swoje błogosławieństwo, i hierodiakon Rafał został przyjęty do Kijowskiej duchowej akademii.
W 1890 patriarcha Gerasym wyznaczył młodego hierodiakona na naczelnika przedstawicielstwa Kościoła Antiochijskiego w Moskwie. Na prośbę patriarchy został on z rąk biskupa Sylwestra wyświęcony w stan duchowny oraz otrzymał stanowisko rektora Akademii. Po upływie miesiąca został podniesiony do godności archimandryty przez metropolitę moskiewskiego Joannicjusza i zajął miejsce proboszcza cerkwi przedstawicielstwa (ambasady) Antiochii w Moskwie. W ciągu dwóch lat archimandrycie Rafałowi udało się zmniejszyć dług ambasady z 65 tys. rubli do 15 tys. rubli. Również to on zorganizował przyjazd do Rosji 24 syryjskich studentów na dokończenie nauki, w nadziei, że wrócą do Syrii, by uczyć innych.
Wkrótce jako misjonarz wyjechał do Ameryki, gdzie kierował Syryjską Misją Prawosławną, głównie organizując parafie dla prawosławnych Arabów. Podniesiono go do godności archimandryty, a w 1904 – biskupa. Został tym samym pierwszym prawosławnym biskupem konsekrowanym na ziemi amerykańskiej. Wynikiem jego pracy było ponad trzydzieści nowo powstałych syryjskich parafii prawosławnych w Ameryce oraz dziesiątki tysięcy utwierdzonych w wierze Syryjczyków.
Ciężka praca i niezliczone podróże misyjne negatywnie odbiły się na stanie zdrowia biskupa. Święty, zwany „ojcem prawosławnych Syryjczyków”, zmarł mając pięćdziesiąt cztery lata. Pochowano go w cerkwi św. Mikołaja na Brooklynie.
Liturgia.
Wspomnienie świętego przypada na 27 lutego (inne źródło podaje 14 lutego, różnica może wynikać z różnic w kalendarzu gregoriańskim i juliańskim) oraz w drugą niedzielę po Pięćdziesiątnicy (Sobór świętych amerykańskich).
Ikonografia.
Święty przedstawiany jest jako mężczyzna w sile wieku z krótką, przystrzyżoną, siwiejącą brodą. Na sobie ma tradycyjne szaty biskupie.

</doc>
<doc id="873256" url="https://pl.wikipedia.org/wiki?curid=873256" title="Podbórz">
Podbórz



</doc>
<doc id="873257" url="https://pl.wikipedia.org/wiki?curid=873257" title="Krzycko (jezioro)">
Krzycko (jezioro)

Krzycko – jezioro położone w województwie wielkopolskim, w powiecie leszczyńskim, w gminie Święciechowa (większość powierzchni) i Włoszakowice (północny kraniec). Leży na Nizinie Południowowielkopolskiej na terenie Pojezierza Leszczyńskiego. Charakteryzuje się prostą, niezalesioną linią brzegową. Przez jezioro przepływa Rów Krzycki

</doc>
<doc id="873262" url="https://pl.wikipedia.org/wiki?curid=873262" title="Oszukać przeznaczenie 3">
Oszukać przeznaczenie 3

Oszukać przeznaczenie 3 (ang. "Final Destination 3") – horror, thriller prod. USA z 2006 roku w reżyserii Jamesa Wonga. Drugi sequel filmu "Oszukać przeznaczenie" oraz kontynuacja drugiej części filmu. Jego światowa premiera miała miejsce 9 lutego 2006 roku, natomiast polska 24 marca tegoż roku.
Powstał również sequel filmu – "Oszukać przeznaczenie 4" (2009).
Fabuła.
Wendy Christensen (Mary Elizabeth Winstead) bawi się ze swoim chłopakiem Jasonem (Jesse Moss) i przyjaciółmi z liceum w Wesołym Miasteczku. Zbliża się koniec roku szkolnego, w którym bohaterowie kończą szkołę średnią. Zadaniem Wendy jest fotografowanie podczas radosnego wieczoru. Atrakcją lunaparku jest potężny rollercoaster, który staje się celem wycieczki niedoszłych licealnych absolwentów, jednak ta maszyna wzbudza w Wendy nieuzasadniony lęk. Uczucie okazuje się słuszne, ponieważ tuż przed startem bohaterka doznaje realistycznej wizji katastrofy, w której kolejka, do której wsiadają jej przyjaciele, wypada z torów, a wszyscy jej pasażerowie – w tym sama Wendy – giną. Wendy zaczyna panikować i zostaje odseparowana od grupy. Podąża za nią zwięzła grupka – przyjaciel Jasona Kevin (Ryan Merriman), cheerleaderki Ashley (Chelan Simmons) i Ashlyn (Crystal Lowe), para gotów Erin (Alexz Johnson) i Ian (Kris Lemche), sportowiec Lewis (Texas Battle) oraz Frankie (Sam Easton), który ukończył szkołę już rok temu. Po wyjściu z hali startów, bohaterów ogłusza nagły huk. Okazuje się, że rollercoaster wypadł z torów.
Po kilku tygodniach, gdy Wendy wciąż nie może otrząsnąć się po traumatycznych zajściach, Ashley i Ashlyn giną, spalone żywcem w miejscowym solarium. Podczas pogrzebu cheerleaderek, Wendy przedstawia Kevinowi swoje nietypowe odkrycie – ocaleni giną śmiercią, którą w ironiczny sposób przedstawiają zdjęcia wykonane podczas feralnego wieczoru. Okazuje się również, że kolejność zgonów jest zbieżna z kolejnością, w jakiej nastolatkowie siedzieli w pociągu, i tak kolejną ofiarą pada Frankie, który podczas jazdy rollercoasterem siedział tuż za Ashley i Ashlyn, by móc je sfilmować. Wentylator w samochodzie wbił mu się w głowę przez uderzenie ciężarówki w tył samochodu. Następnie w irracjonalnym wypadku ginie Lewis, którego głowa została zmiażdżona przez uszkodzony sprzęt do ćwiczeń, oraz Erin która została przebita przez gwoździe wystrzelone z pistoletu Iana, a Wendy z przerażeniem odkrywa, że minionego wieczoru w lunaparku zjawiła się również jej młodsza siostra Julie (Amanda Crew) i jej przyjaciółki. Wendy odnajduje siostrę podczas festynu organizowanego z okazji rocznicy miasta i wspólnie z Kevinem ratuje ją przed śmiercią w makabrycznym wypadku. Ginie jednak Perry (Maggie Ma), przyjaciółka Julie, która zostaje przebita flagą narodową. Na miejskiej imprezie pojawia się Ian, który obwinia Wendy za śmierć swojej dziewczyny Erin, i ostatecznie umiera, przygnieciony przez słup.
Sześć miesięcy później, podczas święta dziękczynienia, Wendy wybiera się ze swoimi przyjaciółmi z college'u do restauracji. W pociągu metra spotyka Julie i Kevina. Okazuje się, że śmierć nie wyrównała wszystkich rachunków i wkrótce dochodzi do wypadku, a w jego konsekwencji do śmierci pasażerów linii metra. Wendy miała tego wizje, ale nie udało jej się zatrzymać metra.

</doc>
<doc id="873263" url="https://pl.wikipedia.org/wiki?curid=873263" title="Flausz">
Flausz

Flausz – podwójna, miękka tkanina wełniana lub bawełniana z przędzy zgrzebnej, drapana i strzyżona. Używana jest do produkcji ciepłych okryć wierzchnich.

</doc>
<doc id="873267" url="https://pl.wikipedia.org/wiki?curid=873267" title="Minmax">
Minmax



</doc>
<doc id="873269" url="https://pl.wikipedia.org/wiki?curid=873269" title="Algorytm minmax">
Algorytm minmax



</doc>
<doc id="873275" url="https://pl.wikipedia.org/wiki?curid=873275" title="Podbórz (Smolne)">
Podbórz (Smolne)

Podbórz (niem. "Falkenburg") – osada wsi Smolne w Polsce, położona w województwie zachodniopomorskim, w powiecie koszalińskim, w gminie Będzino.
W latach 1975–1998 osada położona była w województwie koszalińskim.

</doc>
<doc id="873290" url="https://pl.wikipedia.org/wiki?curid=873290" title="Fix You">
Fix You

Fix You – ballada rockowa brytyjskiego zespołu Coldplay, pochodząca z ich albumu "X&amp;Y", wydanego w 2005 roku. Została wydana jako drugi singel z tej płyty w poszczególnych krajach. W Wielkiej Brytanii singel został wydany 5 września 2005 roku, stwarzając konkurencję piosence „The Importance of Being Idle” (wydanej kilkanaście dni wcześniej), innego rockowego zespołu, Oasis, na liście UK Singles Chart.
Chris Martin skomponował ją dla swojej żony Gwyneth Paltrow, by pocieszyć ją po stracie ojca.
Cele dobroczynne.
14 września 2005 roku, "Fix You EP" zostało zamieszczone w sklepie internetowym iTunes Store. Wszystkie zyski z jej sprzedaży zostały przekazane Amerykańskiemu Czerwonemu Krzyżowi oraz organizacji MusiCares Hurricane Relief Fund (NARAS). Piosenka została również wykonana na koncercie „Shelter from the Storm”.
Singel w niektórych regionach został wydany ze specjalnym systemem ochronnym „Copy Control”, zabezpieczającym przed kopiowaniem.

</doc>
<doc id="873291" url="https://pl.wikipedia.org/wiki?curid=873291" title="Powiat Mezőcsát">
Powiat Mezőcsát

Powiat Mezőcsát () – jeden z piętnastu powiatów komitatu Borsod-Abaúj-Zemplén na Węgrzech. Siedzibą władz jest miasto Mezőcsát.

</doc>
<doc id="873297" url="https://pl.wikipedia.org/wiki?curid=873297" title="Przybyradz">
Przybyradz



</doc>
<doc id="873310" url="https://pl.wikipedia.org/wiki?curid=873310" title="Powiat Mezőkövesd">
Powiat Mezőkövesd

Powiat Mezőkövesd () – jeden z piętnastu powiatów komitatu Borsod-Abaúj-Zemplén na Węgrzech. Siedzibą władz jest miasto Mezőkövesd.

</doc>
<doc id="873312" url="https://pl.wikipedia.org/wiki?curid=873312" title="Tołste">
Tołste



</doc>
<doc id="873316" url="https://pl.wikipedia.org/wiki?curid=873316" title="Copy Control">
Copy Control

Copy Control jest nazwą systemu ochronnego, używanego od 2001 roku, przez EMI oraz Sony BMG w poszczególnych miejscach (Europa, Kanada, Stany Zjednoczone i Australia). System ten zabezpiecza dyski CD przed próbami ich kopiowania.

</doc>
<doc id="873317" url="https://pl.wikipedia.org/wiki?curid=873317" title="Powiat Miskolc">
Powiat Miskolc

Powiat Miskolc () – jeden z piętnastu powiatów komitatu Borsod-Abaúj-Zemplén na Węgrzech. Siedzibą władz jest miasto Miszkolc.

</doc>
<doc id="873323" url="https://pl.wikipedia.org/wiki?curid=873323" title="Colgada (tango)">
Colgada (tango)



</doc>
<doc id="873326" url="https://pl.wikipedia.org/wiki?curid=873326" title="Powiat Ózd">
Powiat Ózd

Powiat Ózd () – jeden z piętnastu powiatów komitatu Borsod-Abaúj-Zemplén na Węgrzech. Siedzibą władz jest miasto Ózd.

</doc>
<doc id="873327" url="https://pl.wikipedia.org/wiki?curid=873327" title="BMW N73">
BMW N73

BMW N73 - silnik BMW

</doc>
<doc id="873328" url="https://pl.wikipedia.org/wiki?curid=873328" title="Orson Hodge">
Orson Hodge

Dr Orson „nitek” Hodge – postać fikcyjna, bohater serialu "Gotowe na wszystko". Grał go Kyle MacLachlan.
Przeszłość.
Orson urodził się 28 czerwca 1964 roku. W wieku pięciu lat został obrzezany. Orson miał 16 lat (1980 rok), kiedy znalazł martwego ojca z podciętymi żyłami w wypełnionej wodą wannie. Dlatego też znalazł się na rok w szpitalu psychiatrycznym „Elm Ridge” w roku 1976.
Następnie odebrał wykształcenie medyczne na uniwersytecie Minnesoty i praktykował na więźniach w stanie Wirginia. Mogąc pracować w trzech stanach, ukończył je i został dentystą. Z inicjatywy swojej matki, Glorii, ożenił się z ciężarną Almą. Gloria i Alma myślały, że miłość Orsona przyjdzie z czasem. Jednakże nic takiego nie nastąpiło. Krótko po ich ślubie Alma, będąca w zaawansowanej ciąży, poroniła.
Orson tkwił w tym małżeństwie ze względu na matkę, do czasu gdy spotkał Monique Polier. Alma odkryła romans po plamie od szminki na koszuli męża. Wzięła tylko gotówkę, po czym zniknęła ze świadomością, że Orson chce kontynuować tę relację. Odwiedziła go Carolyn Bigsby a papużka powtórzyła słowa Almy „Orson, nie!” przy niej. Orson wyprosił podejrzliwą Carolyn i pozwolił wyfrunąć pupilowi Almy z klatki.
Krótko potem Gloria zabiła Monique, tuz przed tym, gdy Orson przyszedł do niej z wiadomością, że mogą być razem. Mike Delfino miał naprawić u Monique rury od umywalki. Został opłacony przez Orsona i wyszedł z jej mieszkania, nie zauważywszy leżącego ciała klientki za kuchenną wyspą i Glorii ukrywającej się w schowku. Orson pomógł matce ukryć zwłoki swej kochanki, ale gdy Gloria wyrywała zęby denatce, wepchnął matkę do wykopanego dołu, przez co złamała biodro Gloria trafiła do domu opieki.
Historia.
Sezon 2.
Susan poznała Orsona w kinie. Udawała przed Mikiem Delfino, że to jej chłopak. Gdy seans się zaczął, doszła do niego jego dziewczyna, Becky (Andrea Leithe). Orson pojechał do Susan, bo zostawiła w kinie torebkę. Po krótkiej chwili wpuściła go do domu i opowiedziała mu swą całą krępującą historię, włącznie z wydarzeniami dotyczącymi Edie Britt, Karla i Mike'a.
Orson pomógł też posprzątać dom Susan, który został spalony (przez Edie) jakiś czas później. Po tym jak Mike i Karl się pobili, hydraulik miał naruszony ząb i Susan poleciła mu Orsona. Mike miał wrażenie, że poznał już Orsona, ale on wszystkiemu zaprzeczył.
Wkrótce dentysta (w porozumieniu z matką) potrącił Mike'a, który zapadł w śpiączkę. W międzyczasie odwiedził też swoją znajomą w szpitalu psychiatrycznym, gdzie spotkał też Bree Van De Kamp. Wdowa po Rexie tak mu zaimponowała swoją ucieczką z placówki, że złożył jej wizytę z kwiatami na Wisteria Lane a kobieta zaprosiła go do środka.
Sezon 3.
Bree z Orsonem udali się na pierwszą randkę i pocałowali się w strugach deszczu. Po sześciu miesiącach związku dentysta oświadczył się jej, a ona się zgodziła.
Po weselu, gdy młoda para miała pojechać w podróż poślubną, Bree zobaczyła w lokalnej telewizji reportaż na temat jej syna, Andrew. Odnalazła go, ale on nie chciał jej widzieć. Dopiero dzięki swemu ojczymowi wrócił do domu. Orson wyjawił też Bree, że pasierb trudnił się prostytucją na ulicach ich miasta.
Zanim doszło do ślubu, na przyjęcie zaręczynowe przyszła była sąsiadka Orsona Carolyn Bigsby, która oskarżyła go o zamordowanie pierwszej żony, Almy. Bree ją wyprosiła i zdecydowała się wyjść za Orsona. Pod koniec wesela, musieli zidentyfikować ciało kobiety, jak podejrzewano - Almy. Carolyn, którą też poproszono o identyfikację, potwierdziła, że to nie była ona. Tylko Orson wiedział, że jest to jego martwa kochanka, bo gdy wszyscy wyszli, pożegnał się mówiąc po francusku „tęsknię, Monique”.
Gdy sam dowiedział się o tym, że Polier była kochanką przyjaciela, Harveya, przekazała to Bree, co uruchomiło łańcuch zdarzeń, zakończony strzelaniną w lokalnym supermarkecie z ręki Carolyn.
Bree rozstała się nawet na krótko z Orsonem dzięki swej teściowej, sprowadzonej do ich domu przez nową synową kobiety. Ostatecznie małżeństwo przetrwało zawieruchę, co z kolei sprowadziło samą Almę do Fairview. Zamieszkała w domu pod numerem 4351, na Wisteria Lane z Glorią i nawet zgwałciła byłego męża by zajść z nim w ciążę. Orson wyznał większą część prawdy o swej przeszłości Bree a Alma przez przypadek zabiła się z powodu Glorii. Sprawa zakończyła się uznaniem przez policję zmarłej Almy za zabójczynię Monique a Gloria, której plany zabójstwa Bree pokrzyżował syn, doznała trwałego paraliżu ciała i mowy, przy pełnej sprawności mózgu. To bardzo ucieszyło Orsona, bo w ten sposób jego matka znalazła się w więzieniu własnego ciała a ich sekrety pozostały bezpieczne.
W całą sprawę z zabójstwem Monique został zamieszany Mike Delfino. Monique miała wypisany numer do niego na przedramieniu.
Gdy hydraulik zaczął sobie przypominać Orsona został potrącony. Wybudził się ze śpiączki w szpitalu, 6 miesięcy później, ale nie pamiętał ostatnich dwóch lat. Pomimo to detektyw Ridley oskarżył go o zamordowanie Monique. Został aresztowany, gdy próbował ukryć swój klucz hydrauliczny, na których była krew Monique.
Wypuszczono go za kaucją jednego miliona dolarów, wpłaconą przez Zacha Younga. Mike zaczął chodzić na terapię do dr Maggie Berman (Miriam Flynn) i przypomniał sobie to co najważniejsze, czyli całą noc w domu Monique. W tym czasie Orson odwiedził Bree w szpitalu. Mike przyjechał i pobił się z Orsonem na dachu szpitala. Orson wypadł za barierkę i zanim spadł na beton zahaczył swym ciałem o mocną gałąź drzewa. Mike wkrótce potem został oczyszczony z zarzutów dzięki dowodom znalezionym w domu zmarłej Almy. Orson i Mike zawarli rozejm. Dentysta miał nie zgłaszać policji swojego zepchnięcia z dachu a hydraulik pobytu Orsona u Monique.
Bree pojechała do rodziców, a potem udała się na zaległy miesiąc miodowy. Zanim Orson do niej dołączył, dowiedział się, że jego pasierbica zaszła w ciążę z Austinem McCannem.
Razem z Bree zdecydowali, że Danielle pojedzie z nimi. Orson zmusił samego Austina do wyjazdu z Wisteria Lane. Rok po wypadku Mike'a, Orson wraz z Bree wrócili na Wisteria Lane na ślub Gabi z Victorem. Danielle została zesłana do klasztoru w Fairview, a Bree miała adoptować dziecko córki, dlatego udawała ciężarną pośród sąsiadów.
Sezon 4.
Mija miesiąc od ostatnich wydarzeń 3 serii.Orson miał dość ukrywania fałszywej ciąży. Bree wyjaśniła mu jednak, że to dziecko jest jej jedyną szansą na wymazanie błędów wychowawczych z lat poprzednich. Ich wspólny plan natrafiał na potknięcia i trudności. Ciągłe nakładanie sztucznego brzucha, natrętne zachowania starszych osób, widelec od grilla wbity w brzuch czy upadek Danielle, który na szczęście nie zakończył ciąży dawały im w kość i szarpały nerwy.
W końcu Phyllis Van De Kamp dowiedziała się przypadkiem całym przekręcie z wnuczką i zabrała Danielle do siebie. Bree przekonała jednak córkę kabrioletem i tym zdołała ją odzyskać. W Halloween Danielle, dzięki pomocy doktora Adama Mayfaira, urodziła zdrowego chłopca. Oddała go matce na wychowanie a sama wyjechała z Wisteria Lane.
Orson i Bree nazwali wnuka Benjamin Tyson Hodge, po czym przedstawili sąsiadom jako swojego syna. Bree następnie obrzezała Benjamina za plecami męża. Orson się temu sprzeciwiał, ze względu na własne złe doświadczenia. Był oburzony, ale w końcu wybaczył Bree.
Niedługo potem Andrew wyprowadził się do własnego mieszkania.
W trakcie tornada, dom Bree i Orsona został częściowo zniszczony. Przeprowadzili się chwilowo do domu Susan, do pokoju Julie Mayer. Orson wkrótce zaczął lunatykować. Powiedział Julie we śnie, że przeprasza za to, że przejechał jej ojczyma. Dziewczyna przekazała to Mike'owi a Orson potwierdził mu z płaczem całą wersję. Mike wyznał to Susan a ta wbiegła wściekła do Bree, która wróciła do swojego domu. Susan po rozmowie z Mikiem, który zdecydował się wybaczyć sąsiadowi, przyszła do Bree i powiedziała jej, że wybaczy Orsonowi. Widziała jednak jak za jej plecami, Orson zabrał swoje rzeczy z domu i wyprowadził się, ponieważ Bree go wyrzuciła.
Próbował odzyskać miłość i zaufanie swej żony ale ta postawiła mu twardy warunek. Musiał by się zgłosić na policję. Nie zgodził się na to. Edie Britt zgodziła się go przyjąć do domu na przenocowanie ale to doprowadziło do wybuchu konfliktu między Bree a nią oraz odkrycia sekretu Bree przez Edie dzięki Orsonowi, dotyczącego Benjamina. Edie została zmuszona do opuszczenia Wisteria Lane a sam Orson mimo swej pozycji, pomagał żonie. Ochronił ją przed publicznym upokorzeniem, ze strony pastora Greena (Bill Smitrovich) oraz gdy Bree wiozła lodową rzeźbę cherubinka na ślub Boba i Lee.
Rok po ślubie homoseksualnych sąsiadów, Bree zaprosiła ich do siebie. Wraz z Andrew oraz Katherine pożegnali w żartach i przy szampanie swojego sąsiada Orsona, który nazajutrz miał być zabrany przez policję, na trzy lata do więzienia. Po tym jak się sam dobrowolnie do nich zgłosił. W takiej atmosferze poprosił Bree o kolejny kieliszek szampana. Ta, za jego plecami, przerwała abstynencję od alkoholu. Nazajutrz funkcjonariusze wyprowadzili Orsona na oczach Benjamina.
Podczas gdy on odsiadywał wyrok, poznał dwoje więźniów, Petera Hickey i Lamara Benjamina. W tym czasie jego pasierbica Danielle wyszła za mąż za Leo Katza i odebrała Bree dwuletniego Benjamina. Żona Orsona przestała się więc ograniczać z ilością spożywanego alkoholu. Pomocną dłoń wyciągnęła do niej dopiero Katherine. Bree złożyła swoją pierwszą wizytę w więzieniu, dopiero gdy spotkała Edie Britt. Wygnana agentka nieruchomości sama odwiedzała go co tydzień. Bree nie wspomniała Orsonowi o swym problemie. Natomiast przeprosiła go za to, że zmusiła męża do udania się do tego „strasznego miejsca” i ma prawo jej nienawidzić. Orson nie był zły, bo odpowiedział tylko, by czekała na niego jak wyjdzie z więzienia.
Sezon 5.
Orson wyszedł na wolność a Edie Britt wróciła na uliczkę rok później, po 5 latach. Orson stracił licencję lekarza-stomatologa co było częścią konsekwencji wyroku. Sukces żony odbił się za to małżeństwie Hodge, ponieważ Bree postawiła za swój priorytet firmę a nie męża. Orson czuł się przez to ignorowany i niedoceniony. Był on też zły, że żona użyła nazwiska Rexa by zatytułować swoją książkę kucharską. Podczas promocji książki w radiu, Bree nawet nie wspomniała o jego istnieniu. Dlatego też, gdy przyszła z przyjęcia, które organizowała, kazał jej zrobić obiecany obiad, mimo że była mocno zmęczona.
Kryminalna przeszłość Orsona spowodowała, że nie mógł znaleźć pracy, bez uciekania się do kłamstwa o niekaralnej przeszłości. Poprosił żonę o zatrudnienie, co sprowokowało niemały konflikt z Katherine. Orson przeniósł się nawet do dawnego pokoju Danielle, który po latach stał się sypialnią dla gości. Bree w końcu złagodziła swe stanowisko i dała mężowi pracę po tym, jak sam doszedł do porozumienia z Katherine.
Następnie Orson dołączył do zespołu „Błękitna Odyseja”, które członkami był Dave Williams, Tom Scavo, Carlos Solis i Mike Delfino. Grał w nim na keyboardzie do czasu gdy pożar strawił klub "biały koń", w którym to Orson złamał sobie nos. Tak małżeństwo Hodge poznało doktora Aleksandra Cominisa. Orson oponował przed operacją, ale po tym jak przez swoje zaniedbanie doprowadził do tego, że Bree przyszła otumaniona mieszaniną środków nasennych i kawy na ważne spotkanie w supermarkecie, musiał się jej poddać. Bree chciała podziękować Alexowi, ale zauważyła jego wspólne zdjęcie z Andrew. Dlatego też zaprosiła go do swojego życia.
Po krótkim problemie wynikającym z wizyty matki Alexa, Meliny Cominis, Orson dowiedział się od Alexa, że Andrew więcej zarabia w firmie Bree. Sprytnym sposobem, potwierdził tę informacje, włamując się do konta firmowego, gdzie były wyciągi wypłat personelu. Poczuł się przez to mniej wartościowy, dlatego też wpadł w kleptomanię. Zabrał drogie pióra pasierba, solniczkę Toma Scavo, który wyprzedawał przedmioty ze swej pizzerii czy dyktafon Bruce'a. Każdy kolejny "napad" występował tuż po tym, gdy Orsona ktoś zdenerwował, tak jak Bree, której ukradł kolczyk.
Wkrótce Susan i Gabi zaczęły mówić Bree o tym, że pewne przedmioty im zginęły. Bree znalazła w domu mnóstwo rzeczy i wymusiła na mężu terapię oraz zakaz wchodzenia do domów sąsiadów. Sama odłożyła je i znowu przyłapała Orsona jak ukradł kubek od Boba i Lee. Na terapii Orson przyznał się doktorowi Bernsteinowi (Ken Lerner), że robi to bo cieszy go, że tej czynności Bree nie kontroluje. W końcu Orson uświadomił żonie, że zrobił to przez firmę, którą stawiała przed nim. Namówił ją nawet na jej sprzedanie, ale dzięki Andrew, nie zrobiła tego.
Orson był tak wściekły, zwłaszcza po tym jak Bree odrzekła mu, żeby kradł wszystko oprócz jej firmy, że włamał się do Rose Kemper. Staruszka przepędziła go jednak uderzeniem kijem baseball'owym w głowę. Mężczyzna wybiegł na ulicę, gdzie niemalże potrąciła go samochodem Edie Williams. Zdążyła go zauważyć, ale sama uderzyła pojazdem w słup elektryczny, pod którym chwilę potem zmarła, nie otrzymawszy pomocy od Orsona. Włamywacz i Rose trafili do szpitala a ich sale były położone naprzeciw siebie. Rose mówiła do Katherine, że śmierć przyszła po nią tamtej nocy ale ona się nie poddała. Przepędziła ją, dlatego Edie została przez nią zabrana. Katherine oczywiście nie uwierzyła w taką wersję wydarzeń, ale Orson zaczął się bardzo denerwować. Mąż Bree skłamał lekarzowi, że obrażenia powstały w wyniku jego upadku. Obiecał też on żonie, że będzie po prostu szczęśliwy. Bree zgodziła się, ale zaznaczyła, że nie zniesie już więcej jego kłamstw. Gdy wyszła, zasugerował niewinnie lekarzowi (Matt Malloy), że Rose może kogoś skrzywdzić, dlatego będzie dobrze gdy umieszczą ją w domu spokojnej starości. Pasierb Orsona był bardzo sceptyczny wobec nagłej zmiany nastawienia ojczyma. Bree chciała mu dać drugą szansę, ale Andrew zaznaczył, że poszuka adwokata rozwodowego. Dzięki rozmowie z Katherine, Bree zrozumiała, że historyjka Orsona była tylko kolejnym kłamstwem i po rozmowie z mężem, zdecydowała się na rozwód.
Kobieta udała się do adwokata (Nicholas Hormann). On powiedział jej otwarcie, że skoro chce być sprawiedliwa, jej mąż otrzyma połowę firmy. Bree próbowała namówić więc go na użycie kilku sztuczek prawniczych, nawet naginania prawa, byle tylko ocalić jej biznes. Niestety odmówił, dlatego Bree wynajęła Karla Mayera, wspomnianego przez Susan. On zgodził się po tym jak Bree wyświadczyła przysługę jego synowi, Evanowi. Karl zasugerował kilka sztuczek prawnych Bree a ona się zgodziła nawet na obrabowanie przez nią swojego domu. Rzeczy "skradzione" przez nią, miały po rozwodzie wrócić do niej. Wszystko się udało i rabunek wyglądał bardzo realistycznie. Orson w trakcie inwentaryzacji strat, przypomniał żonie romantyczne wspomnienia do jednej ze "skradzionych" masek, którą kupił Bree w Wenecji, podczas miesiąca miodowego. Dlatego też Bree miała chwilowe wątpliwości co do rozwodu, ale Karl je szybko rozwiał. Sam Orson, dzięki przypadkowemu połączeniu telefonicznemu do ich domu, znalazł wkrótce kontener pełen skradzionych rzeczy, w tym dekoracyjną maskę. Orson upewnił się najpierw, że to jej kontener i sprowadził przedmioty do domu. Rozłożył kilka z nich wieczorem, na stole w jadalni a Bree pod wpływem chwili, wyznała, że zamierza się rozwieść.
Nazajutrz Orson zaszantażował Bree pójściem na policję i zgłoszeniem oszustwa ubezpieczeniowego, jeśli ona się z nim rozwiedzie. Bree w odpowiedzi ogłosiła, że już go nie kocha. Karl był wściekły wyznaniem Bree do Orsona o rozwodzie i płynącym z drugiej strony szantażem. Wynajął mężczyznę by poturbował Orsona i zmusił go do poddania się. Mąż Bree myślał, że to jego żona to zrobiła. Zrozumiał jednakże, że nie mogłaby go fizycznie skrzywdzić. Bree była wściekła na Karla za jego czyn i oskarżyła go, że zmienia ją w inną osobę. Karl odrzekł, że Bree była najbardziej fascynującą kobietą jaką spotkał w życiu, po czym pocałował Bree, co obojgu się spodobało.
Dwa miesiące późniejNa ponownym ślubie Susan Mayer i Mike'a Delfino, Bree siedziała w ławce z Orsonem. Obróciła się i zalotnie spojrzała na Karla, co zdradzało, że nadal się spotykali.
Sezon 6.
Orson podszedł do Bree ubierającej kościół, zaproponował jej doradcę małżeńskiego. Bree odmówiła i oświadczyła, że nie czuje się jak jego żona tylko jako zakładnik. Orson stwierdził, że poczucie winy jest małą ceną za szczęście. Bree, używając tych samych słów do Karla, zgodziła się wynająć pokój w motelu by spędzić pierwszą z wielu wspólnych nocy. Dlatego też zalotnie obróciła się do Karla podczas ślubu.
Nazajutrz, po weselu Susan i Mike'a, Orson dowiedział się od Katherine, że Mike jest z Susan tylko dlatego, że jest mu jej żal i wróci do Katherine. Sąsiadka Mayfair znienawidziła nową-starą panią Delfino bo ta odebrała jej narzeczonego.
Orson wraz z Carlosem i Tomem podejrzewali Danny'ego Bolena, syna nowych sąsiadów, o to, że próbował udusić Julie Mayer, która to zapadła w śpiączkę. Bree udała się z Orsonem na przyjęcie w klubie country gdzie zjawił się Karl z Candance (Brooke Lyons). Dziewczyna wyjawiła, że pojadą później do motelu. Bree porozmawiała z Karlem a Orson zatańczył z Candance. Bree sprytnie wylała olej na parkiet przez co Orson przewrócił się na tancerkę. Złamała sobie nos co uniemożliwiło nocną schadzkę jej i Karla ale Orson nazajutrz powiedział Bree, że zrobiła to z zazdrości o niego co oznacza, że wciąż go kocha.
Bree, dzięki sprzątaczce motelowej (Aisha Hinds), odczuwała poczucie winy i chciała by małżonek przestał ją kochać bo nie była już jego warta. Pomimo tego kontynuowała romans z Karlem. Wkrótce, dzięki broszce ofiarowanej przez Karla dla Bree, Orson zaczął coś podejrzewać na temat żony. Ozdoba, zaginęła Susan 11 lat wcześniej, podczas jej pierwszego rozwodu z Karlem. Bree naprędce powiedziała mu o miejscu, gdzie ją kupiła. Orson tam przyjechał i właściciele powiedzieli mu, że sprzedają tylko meble.
Pomimo tego, Orson chciał dać Bree własną biżuterię, ale ta go odtrąciła, mówiąc mu bez ogródek, że jedyne czego chce to rozwodu. Sama żona Orsona przestała się tylko kochać z Karlem i próbowała go zmienić, usiłując przynajmniej wszczepić mu takie same zainteresowania jak ona. Byli więc razem na operze, a gdy wróciła do domu, Orson słuchał takiego samego utworu, jaki był w teatrze. Angie Bolen, która zastąpiła Katherine w firmie cateringowej, przyszła następnie do Orsona a on zwierzył się jej ze swych podejrzeń co do romansu żony. Angie wszystkiemu zaprzeczyła, jednak wieczorem, gdy Karl przyszedł do Bree i zdradził jej swoją taktykę rozwodową, pomogła zatuszować ich schadzkę w gościnnej sypialni. Gdy Orson wyszedł, kazała Bree wybrać między Karlem a Orsonem a pomogła sąsiadce tylko ze względu na Orsona.
Orsona odwiedził były współwięzień, Lamar Benjamin. Bree zrobiła im kilka zdjęć za pomocą ukrytych aparatów fotograficznych. Wywołane fotografie posłużyły jej za szantaż do podpisania rozwodu. Orson nieoczekiwanie stwierdził, że blefował ze swoim szantażem sprzed wielu miesięcy i odrzekł tylko, że szybko się wyprowadzi. Orson wszedł do biura nad zewnętrzną kuchnią Bree i usłyszał jak jego żona z kimś rozmawia przez telefon i go kocha. Mężczyzna nie wiedział kim ten ktoś był, pomimo podpowiedzi, że jest to ich znajomy. Obiecała, że się nie ujawni z nową sytuacją aż do czasu zakończenia rozwodu. Karl podszedł do Orsona w trakcie zabawy bożonarodzeniowej i oboje udali się do atrapy domu z pierników, stojącej na Ślepym zaułku uliczki. Tam po tym, jak Orson usłyszał prawdę, mężczyźni zaczęli się bić. Bree weszła do środka bo widziała jak konstrukcja chwieje się od ich ciosów i upadków. Tymczasem awionetka, w której zmarł pilot, kierowana przez jego żonę musiała lądować na Wisteria Lane. Daphne Bicks nie mogła zatrzymać maszyny i runęła na domek, taranując wszystko dookoła.
Wszyscy troje trafili do szpitala. Karl zmarł, po długiej walce na stole operacyjnym. Bree była wstrząśnięta i wrzeszczała z rozpaczy, dlatego też podano jej środki uspokajające. Gdy się obudziła, lekarz (Michael Holden) przekazał Bree, że Orson przeżył, ale został sparaliżowany od pasa w dół.
Bree, po rozmowie z pastorem Sykesem, postanowiła przyjąć swego męża z powrotem do domu. Orson początkowo odmówił i szukał nawet nowego lokum w domu Karen i Roya. Bree brutalnie zabrała go jednak do siebie i zorganizowała mu pokój na parterze, obok salonu.
Sam Orson wkrótce odkrył, że może się mścić na żonie m.in. zmuszając ją do zrobienia czasochłonnego Crème brûlée. Będąc na wózku, mężczyzna zaczął cuchnąć. Odmówił małżonce by go wykąpała. Kiedy także nie chciał mówić "proszę", Bree postawiła, zrobione przez nią placuszki, na półkę do której nie mógł dosięgnąć. Gdy fizjoterapeutka Orsona (Patricia Bethune) przyjechała na swoją sesję, zastała Orsona leżącego na ziemi i wykorzystującego sytuację. Upomniała ona Bree by była bardziej cierpliwa, albo będzie musiała napisać raport. Kiedy Orson po raz kolejny odmówił kąpieli i nazwał żonę per "dziwka" dodając, że on może zmyć swój brud, miarka się przebrała. Bree wyjechała z mężem przed dom, wylała na niego płyn do naczyń i potraktowała wężem ogrodowym. Orson zaczął wrzeszczeć i wyjaśnił w tym tonie, że od teraz całe życie będzie musiał prosić o wszystko skoro jest sparaliżowany. Bree, rozumiejąc sytuację, błagała go więc o przebaczenie.
Mimo tego, Orson zorganizował wyprzedaż wszystkich swoich rzeczy. Poinformował małżonkę, że chce skończyć swoje życie. Bree nakłoniła Roya Bendera by go obserwował, ale Orson zdecydował, że nic mu nie przeszkodzi w jego celu. Spytał żonę czy nadal go kocha, ale nie mogła mu odpowiedzieć. Uznał więc, że nie ma po co żyć. Gdy mężczyzna próbował wjechać do basenu, Bree przerwała mu. Wyznała, że pokocha go, ale tylko wtedy, gdy będzie z nią.
Dzięki poradzie od Robin Gallagher, Bree starała się zainteresować męża. Zrobiła mu rozbierany taniec, ale nie wyszedł on tak jak zaplanowała. Mimo tego, małżonkowie zgodzili się być razem.
Bree, nadal prowadząc swą firmę, zatrudniła Sama Allena. Wkrótce wyszedł na jaw fakt, że jest nieślubnym synem ś.p. pierwszego męża Bree, Rexa z kobietą spotkaną tuż przed jego własnym ślubem. Bree przekazała tę informację swym dzieciom. Danielle Katz nawet przyleciała samolotem do domu ale tylko na kolację, by poznać się z nowym bratem. Dzień później Orson przekonał swego pasierba by poszperał w przeszłości nowego członka rodziny. Wkrótce doszło do sabotażu popisowego dania Bree z zaplanowanej nowej książki kucharskiej. Bree myślała, że zrobił to Andrew, ponieważ się z nim poważnie pokłóciła a następnie wyrzuciła z firmy. Porozmawiała z Orsonem a on wskazał na osobę bardziej sprytną i przebiegłą, mianowicie Sama.
Bree przez przypadek odkryła, że Lilian Allen (Linda Purl) żyje a Sam nie chce mieć z nią wspólnego. Gdy ujrzała jak Sam wybuchł na jej oczach, wyznała synowi i mężowi, że zaczęła się bać byłego pasierba. Gospodyni planowała się go pozbyć i uległa zamiarom Orsona by przekupić chłopaka. On nie zgodził się na taki układ. Próbowała więc zastraszyć Allena pobiciem przez policjantów (Vic Polizos i David Reivers) a on się nie poddał. Usłyszał na wspomnianej rodzinnej kolacji od pijanej Danielle, jak Andrew potrącił 11 lat wcześniej matkę Carlosa. Zaszantażował Bree, że powie policji o tym co się stało, jeśli nie przepisze na niego swojej firmy.
Matka Andrew powiedziała o wszystkim synowi i mężowi. Andrew sprzeciwił się i zażądał by wydała go policji. Orson poparł pomysł, by firma została przy niej ale Bree kazała mu wyjść, ponieważ to była sprawa między nimi. Tuż po tym jak Bree oficjalnie przepisała wszystko Samowi, Orson wygarnął żonie, że nie potraktowała swego syna, tak jak jego siedem lat wcześniej. Szanował ją za jej wysokie standardy moralne. Gdy usłyszał, że zrobiła to by chronić Andrew, zdecydował się opuścić Bree. Andrew znalazł matkę w pustym pokoju Orsona na parterze. Chłopak, po usłyszeniu tego co zrobił jego ojczym, zgodził się by Bree powiedziała Gabrielle prawdę.
Sezon 7.
Trwające osiem i pół roku małżeństwo z Bree rozpadło się. Orson zabrał swoje ostatnie rzeczy z domu żony. Przed wyjściem, doradził Bree by się czymś zajęła bo przez to nie wpadnie znowu w alkoholizm. Bree posłuchała rady "wkrótce byłego" męża i postanowiła zrobić remont salonu i jadalni w domu. Zatrudniła do tego celu dekoratora, Keitha Watsona. Krótko potem Bree podpisała oficjalne dokumenty rozwodowe i podziału majątku. Gdy zobaczyła, że Orson spotyka się już ze swą nową fizjoterapeutką Judy (Michelle Duffy), dostrzegła perspektywy związane z obecnością Keitha.
Kilka miesięcy później Orson znowu zawitał do domu Bree, ale odwiedziny miały się okazać tylko kilkudniowe. Mężczyzna zerwał z Judy bo uznał, że rozwód był najgorszym błędem jego życia i chciał wrócić do Bree. Była żona ugościła go i podała obiad w ich dawnym stylu. W jego trakcie Orson pokłócił się z Keithem i oboje mężczyzn stoczyło ze sobą bitwę na jedzenie. Nazajutrz w trakcie rozmowy Bree dała mu wyraźnie do zrozumienia, że stała się inną kobietą a Orsona będzie zawsze miała w swoim sercu.
Sezon 8.
Orson miał od dwóch lat obsesję na temat Bree. Obserwował ją nawet po rozwodzie, przez co widział m.in. jak razem z sąsiadkami wyniosły ciało ojczyma Gabrielle i gdzie go pochowały.
Wysłał do niej notatkę:
Po potrąceniu Chucka Vance przesłał drugi:
Ponownie zawitał w życiu byłej żony, gdy Dylan (Mark Totty) chciał ją zabrać swoim samochodem, wbrew jej woli, do siebie by uprawiali seks. Wcześniej to Bree wybierała mężczyzn i zabierała ich do siebie na jedną upojną noc. Orson pozbył się napastnika paralizatorem wystrzeliwującym nić przewodzącą elektryczność. Jak sam oznajmił, wezwały go jej przyjaciółki, które to sama wcześniej odtrąciła. Bree przyznała, że jej życie to bałagan a Orson dodał, że to co im najlepiej wychodziło gdy byli razem, to pozbywanie się bałaganu.
W końcu Bree powiedziała mu o tym co zrobiła z Alejandrem. Orson Hodge miał plan. Nie miał zamiaru opuszczać ponownie Bree, dlatego zrzucił winę na jej przyjaciółki, że zaplątały ją w tę sprawę. Odseparował Susan, Lynette i Gabrielle od swej byłej żony, kłamiąc im, że ona się jeszcze źle czuje a samej eks małżonce, że sąsiadki nadal opowiadają nieprzyjemne historie. Nakłonił też Bree do wspólnego wyjazdu do stanu Maine, gdzie zmarła jego ciotka i przepisała mu dom. Tam mieli zacząć nowe życie z perspektywą przeprowadzenia się na stałe.
Tak, Orson Hodge miał plan, który zaczął się wkrótce kruszyć. Wyjawił Bree przez przypadek wiedzę na temat drugiego listu jaki otrzymała po śmierci Chucka. Sama nie wspominała mu o tym a jemu udało się zatuszować ten błąd kłamstwem, że usłyszał to od Lynette. Razem wyjechali spod domu, ale Orson zapomniał kapelusza który Bree kupiła jeszcze w czasach gdy byli małżeństwem na nie zrealizowaną wycieczkę po wybrzeżach Alaski. Bree wyszyła na nich ich inicjały. Orson zostawił swój w mieszkaniu a Bree uparła się, że tam z nim pojedzie. W swych czterech ścianach były dentysta miał tablicę, na której widniały zdjęcia i wycinki z gazet dotyczące śmierci Alejandra oraz Chucka Vance. Nie wyjawiając powodu, próbował ją powstrzymać przed wejściem do środka. Na miejscu, przed progiem, udał, że zapomniał kluczy i wysłał kobietę do biura zarządcy po zapasowy klucz. Gdy Bree zniknęła za rogiem, wjechał do domu i zgarnął wszystkie zdjęcia z dowodami do zsypu na śmieci w ścianie. Zapomniał tylko o fotografii Carlosa, Gabi i innych sąsiadek z Wisteria Lane wynoszących ciało Alejandra z przyjęcia powitalnego sprzed pół roku. Obok leżała kartka o takiej samej fakturze i kolorze co listy otrzymywane przez Bree. Kobieta zauważyła je, wzięła do ręki i zamierzała wyrzucić do kosza, gdzie znalazła zdjęcie.
Van De Kamp połączyła fakty i Orson przyznał się, że zabił Chucka. Chronił ją przed aresztem i detektywem. Skierował też jej przyjaciółki przeciwko niej bo dopóki były częścią jej życia, on czuł się kimś drugorzędnym. Chciał ją mieć tylko dla siebie. Stwierdziła mu prosto w oczy, że jest chorym i żałosnym człowiekiem, podążającym za swoimi samolubnymi pragnieniami. Wyraziła też przekonanie, że zapłaci kiedyś za swoje winy. Nie chciała go widzieć i zatrzasnęła drzwi. Pomimo to Orson zadzwonił do niej i stwierdził, że czyny które popełnił wymagają najwyższego poświęcenia. Kobieta uznała, że jej był mąż chce się zabić ale mężczyzna wysłał list do wydziału zabójstw w Fairview po czym zniknął na swym wózku w tłumie. Kilka tygodni później Bree wspomniała tylko dziewczynom, że list byłego męża nie może stanowić dowodu, bo Orson zniknął a policja nie może go znaleźć. Dlatego też jego dalsze losy są nieznane.
Powiązane z postacią.
Alma Hodge.
Alma Hodge (Valerie Mahaffey) to nieżyjąca, była żona Orsona. Poślubiła Orsona Hodge'a będąc w trzecim trymestrze ciąży z nim czym zmusiła go do tego kroku. Alma była pewna, że kiedy ich rodzina się powiększy, rozwinie się również miłość Orsona do niej. Coś jednak poszło nie tak i dziecko na które tak liczyła, nigdy nie przyszło na świat. Alma tkwiła przy boku mężczyzny, który jej nienawidził. Para kłóciła się ze sobą o takie rzeczy jak złe czyszczenie czerwonego wina, przez co Orson popchnął Almę a ta spadła ze schodów. Poobijaną od tego sfotografowała policja. Alma odkryła, że Orson ma romans po śladzie na jego koszuli. Zrozumiała, że jeśli chce by mąż ją docenił, musi go opuścić, natychmiast, pod nieobecność męża. spakowała się i podczas ucieczki jej papuga wyleciała z klatki. Gdy Alma krzyczała na nią by zleciała, Orson zauważył plamę na garniturze i wrócił do domu. Przebierając się w sypialni, przyznał się otwarcie do romansu. Pozwolił więc żonie odejść. W tej chwili Alma zrozumiała, że samo odejście nie wystarczy. Męża trzeba jeszcze ukarać. Gdy znowu wyszedł do pracy, Alma zostawiła torby oraz papugę, ale zabrała gotówkę. Wyjechała do ciotki do Winnipeg w Kanadzie. Myślała, że gdy zniknie, kochanka Monique się wystraszy i go opuści. Orson otrzymał wkrótce rozwód z powodu porzucenia przez żonę. Po tym jak Gloria zabiła kochankę syna, Monique, ożenił się on z Bree.
Alma przyjechała na Wisteria Lane za namową swej byłej teściowej. Porozmawiała z Bree a ta zaprosiła ją na wspólną kolację z przyjaciółmi. Zgodziła się a jej pojawienie wywołało szok u reszty koleżanek Bree. Alma powzięła plan by znowu usidlić Orsona przez ciążę. Wstrzykiwała sobie hormony na płodność i kupiła dom przy 4351 Wisteria Lane za pośrednictwem Edie. Bree kazała Orsonowi się jej pozbyć, ale nie doszło to do skutku, gdyż Alma wiedziała, że Orson potrącił Mike'a a wcześniej pochował Monique. Bree odwiedziła Almę w jej domu, gdzie znalazła worek z zębami Monique, które zabrała ze sobą. Natomiast Gloria z Almą uknuły plan. Alma udała, że podcięła sobie żyły a Gloria podała Orsonowi proszki usypiające z viagrą w whisky. Gdy specyfik zaczął działać, zgwałciła go, by zajść w ciążę. Bree nakryła ich w ich sypialni i uderzyła Almę w twarz. Razem z Andrew zabrali Orsona na taczce. Dentysta w końcu wyznał całą prawdę obecnej żonie, po czym oznajmił to matce i Almie. Gdy chciała zadzwonić na policję, Gloria podstępem zamknęła byłą synową na poddaszu. Gloria w końcu zdecydowała się zabić Bree i w aluzji powiedziała o tym Almie. Uwięziona kobieta, po dłuższym czasie odkręciła kratę na oknie i wyszła na dach swego domu. Wołała do, wychodzącej ze swojego domu, Danielle, by ją ostrzec. Pasierbica Orsona nie usłyszała jej a Alma spadła z dachu, zabijając się na miejscu. Nazajutrz rano Ida Greenberg znalazła dwa ciała leżące obok siebie. Policja doszła do wniosku, że Alma spadła z dachu. Gloria ją znalazła i dostała ataku. Przeszukując dom, znaleźli list, który Alma napisała pozorując samobójstwo a obok woreczek z zębami Monique. Mając takie dowody, musieli wycofać zarzuty przeciwko Mike'owi a Bree z Orsonem wyjechali w zaległą podróż poślubną.
Postać pojawiła się milcząco jeszcze raz na Wisteria Lane, ubrana w biel. Była jednym z duchów obserwujących Susan Delfino, gdy opuszczała Wisteria Lane wraz z dziećmi i wnuczką, by rozpocząć nowy rozdział w życiu poza uliczką.
Edwin Hodge.
Edwin Hodge (Carl Mueller) to nieżyjący ojciec Orsona i mąż Glorii. Był przeciwny obrzezaniu syna, które Gloria przeprowadziła, gdy Orson miał 5 lat, za jego plecami. W 1976 lub 1980 roku został zamordowany przez własną żonę, dlatego że wdał się w romans a w ich kościele wybuchł skandal z tego powodu. Gloria kazała obserwować ojca 16-letniemu Orsonowi, ale wiedziała, że umówił się towarzysko. Sama skłamała, że uda się do chorej koleżanki, po czym wróciła do domu gdy syn wyszedł. Uśpiła męża medykamentami, wciągnęła do wanny i podcięła mu żyły w ciepłej wodzie. Opuściła dom zanim Orson wrócił. Chłopak odkrył ciało ojca, ale Gloria „obwiniała się” za to by mogła manipulować synem. Zgodziła się też by Orson udał się na 5 lat do szpitala psychiatrycznego.
Ćwierć wieku później, gdy Gloria próbowała zabić Bree, Orson skojarzył fakty, że matka zabiła w ten sam sposób jego ojca.
Gloria Hodge.
Gloria „Mama” Hodge (Dixie Carter) to matka Orsona. Gdy Orson miał 5 lat poddała syna obrzezaniu. W 1976 lub 1980 roku zabiła swego męża Edwina Hodge, któremu wcześniej urodziła Orsona. Wykorzystała wiernopoddańcze oddanie syna i zaczęła manipulować jego życiem. Gloria wyswatała syna z ciężarną Almą. Pobrali się, ale Alma straciła dziecko miesiąc po ślubie a Orson tkwił przy jej boku do czasu gdy dowiedziała się o jego romansie. Wtedy zniknęła z miasta. Orson poznał Monique Polier i przyznał się pierwszej żonie, że jest z nią szczęśliwy. Było tak do czasu kiedy jego matka zabiła ją w jej domu. Razem wykopali dół w którym spoczęło ciało zamordowanej. Gloria powyrywała wszystkie zęby Monique, przez co Orson zepchnął ją do dołu, gdzie pękło jej biodro. Syn umieścił ją on w domu opieki społecznej, gdzie utykała podpierając się laską. Jakiś czas później Orson ponownie przyjechał do niej po radę co zrobić z Mikfiem Delfino, który może sobie przypomnieć wszystko co wydarzyło się u Monique. Potrącił go, zgodnie z jej życzeniem.
Pół roku później, Bree odwiedziła swą teściową i sprowadziła na Wisteria Lane. To zdenerwowało Orsona i wyznał matce, że sprzedał jej dom wraz z rzeczami i samochodem by pokryć koszt jej pobytu w domu starców. Gloria próbowała nawet uciec autem opiekuna (Thomas Silcott) ze swojego domu czym zmusiła Bree do wymuszenia na Orsonie by teściowa z nią została. Gloria przystała na to szantażując syna jego przeszłością. Udając schorowaną i nieporadną, uniknęła przeprowadzki do taniego domu znalezionego przez Edie Britt. Wieczorem, Bree nakryła ją jak wypiła butelkę wina, podanego przez Andrew. Usłyszała od teściowej, że mąż zdradzał swą pierwszą żonę z Monique Polier. Bree wiedziała, że to była kochanka Harveya Bigsby. Bree kazała małżonkowi się wyprowadzić. Na krótko, gdyż małżonkowie pogodzili się i wyrzucili Glorię z domu. Ta sprowadziła Almę na uliczkę. Razem uknuły plan. Gloria sprowadziła Orsona do domu Almy przy 4351 Wisteria Lane, gdzie Alma udała próbę samobójczą. Obie odurzyły go mieszanką z viagrą. Alma wstrzykiwała sobie hormony na płodność po czym zgwałciła byłego męża. Orson nazajutrz wyjawił całą swą historię Bree. Poszedł do Almy i Glorii by to powiedzieć. Zerwał wszystkie więzi z nimi. Alma wierzyła w jego powrót, ale teraz chciała zadzwonić na policję. Gloria podstępem zamknęła byłą synową na poddaszu. Sama powiesiła na domu Bree woreczek z perłami. Był podobny do tego w którym były zęby Monique, schowane w domu Almy. Podpiłowała też szczebel na drabinie, tak że Bree spadła z niej, gdy chciała ściągnąć woreczek. Bree trafiła przez to do szpitala. Gloria dowiedziała się ze szpitala, że Orson też tam jest, bo spadł z dachu budynku. „Mama Hodge” zdecydowała się zabić Bree i w aluzji powiedziała o tym Almie. Andrew udał się na otwarcie pizzerii Scavo i zostawił matkę pod opieką Danielle. Ta pozbyła się dziewczyny z domu, kłamiąc, że zaopiekuje się Bree i przyniosła ze sobą zupę z proszkiem usypiającym. Danielle, nie wiedząc o tym, podała zupę matce a Bree zaczęła słabnąć. W pizzerii Andrew odkrył obecność Danielle i uciekł z pracy by pojechać do domu. Gloria przeniosła Bree do łazienki i chciała podciąć jej żyły. Andrew zdążył przyjechać, po czym Gloria ogłuszyła go swą laską. Orson ocalił żonę, powalając matkę na ziemię, po krótkiej walce w łazience. Przeniósł żonę do łóżka a sparaliżowaną wylewem matkę pod dom martwej Almy. W szpitalu Orson powiedział matce, że jej mózg będzie sprawny, w przeciwieństwie do ciała i aparatu mowy, więc już jest w więzieniu a ich sekrety będą bezpieczne. Opuścił ją raz na zawsze.
Harvey Bigsby.
Harvey Bigsby (Brian Kerwin) to wdowiec po Carolyn. Miał już dwoje dzieci z pierwszą żoną. Roztyła się po ciąży i się z nią rozwiódł. Ożenił się ponownie z Carolyn. W trakcie małżeństwa poznał Monique Polier. Mieli oni przelotny romans do czasu gdy zmarła. Pracował jako kierownik w lokalnym supermarkecie w Fairview.
Kilka miesięcy później pojawił się z Carolyn przed domem Bree, przepraszając ich w imieniu żony za incydent na przyjęciu zaręczynowym. Podczas kolacji z Bree, gdy panie poszły do łazienki, Harvey pokazał Orsonowi zdjęcie Monique i przyznał się, że była jego kochanką. Orson, jako anonimowy informator, podzielił się ta informacją z policją a detektyw Ridley przyjechał do Harveya zadać mu kilka pytań. Mężczyzna przyznał się, że sypiali ze sobą, ale ze względu na żonę, zgodzili się porozmawiać w innym miejscu. Orson powiedział też o tym Bree a ta ujawniła Carolyn prawdę o romansie Harveya. Z tego powodu Carolyn zadzwoniła do Harveya ale nie powiedział jej, czy kochał Monique. Rozpatrywał wtedy "kradzież" alkoholu przez Julie, który podłożył jej Austin. Przyjechała do niego ale strzeliła z rewolweru w półkę którą stał. Zdążył się zabarykadować w biurze wraz z Edie Britt i poinformował policję. Carolyn wyjawiła ich wszystkie problemy małżeńskie, ale zginęła w wyniku krótkiej szarpaniny z Austinem.
Lamar Benjamin.
Lamar Benjamin (Lamont Thompson) to były współwięzień, który dzielił celę z Orsonem.
Bree, desperacko szukająca wyjścia z małżeństwa z Orsonem, nakłoniła go do odwiedzenia męża w ich domu. Ustawiła odpowiednio kamery i zrobiła im kilka zdjęć. Miały one być wykorzystane jako szantaż wobec Orsona, który trafił by do więzienia za kontakty z byłymi przestępcami. Orson jednak powiedział żonie od razu, że mogła od niego odejść w każdej chwili.
Monique Polier.
Monique Polier (Kathleen York) to nieżyjąca była kochanka Harveya Bigsby i Orsona. Orson poznał Monique gdy był mężem Almy Hodge. Wiedział, że to było złe, ale pokochał ją bardziej niż kogokolwiek. Jednocześnie była kochanką 2 mężczyzn nieszczęśliwych w swych małżeństwach, Orsona Hodge i Harveya. Poznała tego ostatniego podczas lotu jako stewardesa. Gdy zepsuł się jej kran, zapisała numer do hydraulika Mike'a Delfino na przedramieniu i zadzwoniła do niego. Ten sprawdził, że nie ma części do naprawy i pojechał po nią. W międzyczasie do Monique przyszła Gloria i po rozmowie z Monique zabiła ją kluczem hydraulika. Orson, który przyszedł w odwiedziny, widział matkę z martwym ciałem. Mike wrócił i zanim wszedł do kuchni, Orson z matką przenieśli ciało za jej kuchenną wyspę. Gloria schowała się w szafie. Orson nakłonił specjalistę do wyjścia. Powiedział mu, że sam sobie poradzi z rurami i mając na rękach gumowe rękawiczki, wręczył narzędzie zbrodni Mike'owi. Orson wykopał grób a Gloria wyrywała wszystkie zęby Monique.
Kilka tygodni później rozpoczęto budowę na miejscu grobu Monique i deszcz, a potem policja odkryła ciało. Na jej ramieniu zachował się numer do Mike'a i dlatego podejrzewano go o spowodowanie jej śmierci. Ostatecznie to żona Orsona, Alma, została obarczona za śmierć Monique, gdyż w jej domu znaleziono zęby denatki.

</doc>
<doc id="873329" url="https://pl.wikipedia.org/wiki?curid=873329" title="Przybyradz (Mścice)">
Przybyradz (Mścice)

Przybyradz – osada wsi Mścice w Polsce, położona w województwie zachodniopomorskim, w powiecie koszalińskim, w gminie Będzino.
W latach 1975–1998 osada położona była w województwie koszalińskim.

</doc>
<doc id="873339" url="https://pl.wikipedia.org/wiki?curid=873339" title="Grand Prix Szwecji na Żużlu 1999">
Grand Prix Szwecji na Żużlu 1999

Wyniki Grand Prix Szwecji 1999, drugiej eliminacji Mistrzostw Świata Grand Prix w sezonie 1999.
Lista startowa.
Stawkę 22 stałych uczestników Grand Prix uzupełniło 2 zawodników z dziką kartą: Mark Loram oraz Sebastian Ułamek. Lista startowa została ustalona według kolejności z poprzedniej rundy (w nawiasach podano numery stałe).
Opis.
Druga eliminacja Grand Prix 1999 zakończyła się dużą niespodzianką. Jej zwycięzcą został bowiem zawodnik jadący w tych zawodach z dziką kartą. Kolejne miejsca zajęli medaliści z zeszłego sezonu: srebrny (Jimmy Nilsen) i złoty (Tony Rickardsson). Mimo dobrej postawy, w półfinale odpadł Tomasz Gollob. Nie przeszkodziło mu to jednak w utrzymaniu pozycji lidera klasyfikacji, choć przewaga nad drugim Nilsenem zmalała do 4 punktów.
Pozostali Polacy byli o krok od Turnieju Głównego zajmując 17 (Robert Dados) i 18 (Sebastian Ułamek) miejsce.

</doc>
<doc id="873350" url="https://pl.wikipedia.org/wiki?curid=873350" title="Adriaen van Ostade">
Adriaen van Ostade

Adriaen van Ostade (ur. 10 grudnia 1610 w Haarlemie, zm. 2 maja 1685 tamże) – malarz, rysownik i akwaforcista holenderski, uczeń Fransa Halsa w roku 1627.
Jego ojciec Jan Hendricx pochodził z miasteczka Ostade niedaleko Eindhoven. Stąd zarówno Adriaen oraz jego młodszy brat Isaack przyjęli taki przydomek. W 1634 roku Adriaen van Ostade został członkiem gildii św. Łukasza w Haarlemie; temu cechowi artystów (nie tylko malarzy) przewodniczył w latach 1647, 1661 i 1662. W 1636 r. wstąpił do straży miejskiej. W latach 1638-1640 był żonaty. Drugi raz został wdowcem w 1666 r. Przypisuje się mu blisko 1000 obrazów, na których przedstawiał życie codzienne mieszkańców Holandii. Były to głównie sceny ludowe, najczęściej z życia żebraków, włóczęgów, określane jako "gueuseries". Na jego obrazach dominują mistrzowsko i humorystycznie pokazane sceny w chatach chłopskich, szynkach i oberżach. Widzimy palaczy w oparach dymu, pijaków, karciarzy, wiejskich grajków, hulanki, kłótnie i bijatyki.
Po 1650 roku artysta zaczął malować sceny z dużymi postaciami, umieszczonymi często w futrynie okna. Stosował stonowaną kolorystykę, sporadycznie rozjaśnianą występującymi lokalnie plamami ostrzejszych barw. Miał znaczny wpływ na harlemskie malarstwo rodzajowe.
W Warszawie znajdują się cztery obrazy przypisywane Adriaenowi van Ostade: 
W Zamku królewskim w Warszawie "Palacz i pijak (Nr inw. ZKW 3917)."
Muzeum Narodowym w Warszawie "Portret kobiety" (Nr inw. M.Ob.1704), "Chłopska rodzina we wnętrzu (W kuchni)" (Nr inw. M.Ob.520), "Szkoła" i "Prządka" (Nr inw. M.Ob.520).
W Muzeum Narodowym w Gdańsku "Lirnik" (Nr inw. MNG/SD/82/ME).
W Muzeum Archidiecezjalnym w Katowicach "Chłopi w oberży" ok. 1650.

</doc>
<doc id="873353" url="https://pl.wikipedia.org/wiki?curid=873353" title="Powiat Sárospatak">
Powiat Sárospatak

Powiat Sárospatak () – jeden z piętnastu powiatów komitatu Borsod-Abaúj-Zemplén na Węgrzech. Siedzibą władz jest miasto Sárospatak.

</doc>
<doc id="873361" url="https://pl.wikipedia.org/wiki?curid=873361" title="USS Thornton">
USS Thornton

Okręty US Navy o nazwie USS "Thornton", pochodzącej od Jamesa Thortona – oficera amerykańskiej marynarki z czasów wojny secesyjnej:

</doc>
<doc id="873364" url="https://pl.wikipedia.org/wiki?curid=873364" title="Notatka">
Notatka

Notatka – krótki tekst o charakterze informacyjnym, nastawiony na przekaz danych, wyróżniający się zrozumiałością przedstawianych wiadomości: rzeczowością i zwięzłością. W notatce umieszczane są najważniejsze informacje w sposób skrótowy i uporządkowany. Gatunek ten przedstawia jakiś fakt, zawiera elementy streszczenia, opisu, opowiadania i charakterystyki. Tekst spójny i logiczny. Opowiada o tym, co wydarzyło się w przeszłości, planowane jest w przyszłości lub opisuje stan obecny. Konieczne jest nadanie tytułu. 
Notatka to pismo użytkowe.

</doc>
<doc id="873365" url="https://pl.wikipedia.org/wiki?curid=873365" title="Powiat Sátoraljaújhely">
Powiat Sátoraljaújhely

Powiat Sátoraljaújhely () – jeden z piętnastu powiatów komitatu Borsod-Abaúj-Zemplén na Węgrzech. Siedzibą władz jest miasto Sátoraljaújhely.

</doc>
<doc id="873367" url="https://pl.wikipedia.org/wiki?curid=873367" title="USS Thorn">
USS Thorn

Okręty US Navy o nazwie USS "Thorn":

</doc>
<doc id="873368" url="https://pl.wikipedia.org/wiki?curid=873368" title="Globalne ocieplenie – wielkie oszustwo">
Globalne ocieplenie – wielkie oszustwo

Globalne ocieplenie – wielkie oszustwo (ang. "The Great Global Warming Swindle") – brytyjski film dokumentalny w reżyserii Martina Durkina. Film przedstawia argumenty przeciwko konsensusowi naukowemu na temat antropogenicznego wpływu na klimat Ziemi, zwłaszcza wzrostu stężenia dwutlenku węgla w atmosferze.
Film trwa 74 minuty i został wyemitowany po raz pierwszy 8 marca 2007 przez brytyjską stację telewizyjną Channel 4. Tytuł filmu odnosi się do innego filmu dokumentalnego o brytyjskim zespole punk rockowym Sex Pistols zatytułowanego "The Great Rock ‘n’ Roll Swindle".
Film spotkał się z krytyką wielu organizacji naukowych i indywidualnych naukowców, wliczając dwóch naukowców wypowiadających się w filmie.
Punkt widzenia.
Film opiera się na przesłance, że obecny stan wiedzy na temat zmian klimatu jest problematyczny i że naukowcy oraz media mają zbyt wiele do stracenia, aby w sposób uczciwy dyskutować i badać zmiany klimatu. Film zaprzecza, że zmiany klimatu wywołane są działalnością ludzi i twierdzi, że zgodność naukowców związana jest z finansowym wsparciem badań, uważanych za niezwykle ważne. Krytykowane są też zachodnie ruchy ekologiczne, które zdaniem autorów propagują energię słoneczną lub wiatrową zamiast paliw kopalnych (węgiel czy ropa naftowa), przyczyniając się do zacofania przemysłowego w Afryce.
W filmie wykorzystano wywiady z Patrickiem Moore’em, założycielem ruchu Greenpeace; Richardem Lindzenem, profesorem meteorologii w Massachusetts Institute of Technology; Patrickiem Michaelsem, profesorem nauk o otoczeniu w University of Virginia; Nigelem Carderem, byłym edytorem czasopisma "New Scientist"; Johnem Christy, profesorem i dyrektorem Earth System Science Center w Uniwersytecie w Alabamie; Paulem Reiterem z Instytutu Pasteura, oraz Carlem Wunschem, profesorem oceanografii w Massachusetts Institute of Technology.

</doc>
<doc id="873369" url="https://pl.wikipedia.org/wiki?curid=873369" title="Główne Kwatermistrzostwo Wojska Polskiego">
Główne Kwatermistrzostwo Wojska Polskiego

Główne Kwatermistrzostwo Wojska Polskiego – jedna z instytucji centralnych Wojska Polskiego (ludowego). Wchodziło w skład Ministerstwa Obrony Narodowej.
Wraz z rozbudową Wojska Polskiego doskonaliła się struktura organizacyjna organów dowodzenia tyłami operacyjnymi. Rozszerzał się zakres działania tyłów oraz zmieniały się metody kierowania nimi.
Szefostwo Zaopatrzenia WP.
Kwatermistrzostwo Naczelnego Dowództwa WP występowało początkowo pod nazwą Szefostwa Zaopatrzenia WP, a dopiero od 10 września 1944 r. występuje jako Główne Kwatermistrzostwo Wojska Polskiego.
Szefostwo Zaopatrzenia WP powstało 8 sierpnia 1944 r. w celu, jak głosił rozkaz Naczelnego Dowództwa WP nr 3 – "„zapewnienia ciągłości zaspokajania wszelkich potrzeb wojska”."
Utworzono je z byłego Urzędu Zaopatrzenia Materiałowo-Technicznego (UZMT) Głównego Sztabu Formowania Armii Polskiej w ZSRR.
Szefem Zaopatrzenia WP został gen. bryg. Jakub Iszczenko.
Struktura organizacyjna.
Kierownictwo
Sztab:
Departament intendentury:
Departament uzbrojenia:
Departament wojenno-technicznego zaopatrzenia:
Departament służby zdrowia:
Oddział weterynaryjny
Oddział zbiórki zdobyczy wojennej:
Oddział personalny:
Urząd komunikacji wojskowej:
Struktura organizacyjna Głównego Kwatermistrzostwa WP.
10 września 1944 r. ukazał się rozkaz Naczelnego Dowództwa WP zmieniający dotychczasową strukturę organizacyjną i zakres działania Szefostwa Zaopatrzenia WP. Nastąpiło to w związku z utworzeniem dowództw poszczególnych rodzajów wojsk i szefostw służb Wojska Polskiego, które przejęły od Szefostwa Zaopatrzenia WP zadania w zakresie zaopatrywania podległych im wojsk w środki bojowe i techniczne.
W ramach ogólnej rozbudowy wojska oraz przechodzenia władz naczelnych i instytucji na etat dowództwa Frontu, również i Główne Kwatermistrzostwo WP formowało się na podstawie tego etatu. Zachowało ono jednak całą specyfikę warunków działania i zakres wykonywanych zadań centralnych organów kwatermistrzowskich w odróżnieniu od zadań wykonywanych przez tyły związku operacyjnego. Struktura organizacyjna Głównego Kwatermistrzostwa WP była więc tworem nietypowym, miała bowiem zarówno cechy organizacji właściwej dla centralnego organu kwatermistrzowskiego, jak i cechy instytucji tyłów operacyjnych.
Rozformowano Departament Zaopatrzenia Wojenno -Technicznego. Część komórek organizacyjnych tego departamentu przekazano właściwym dowódcom rodzajów wojsk i szefom służb, a z pozostałych zaś zorganizowano samodzielne zarządy i oddziały Głównego Kwatermistrzostwa WP.
Ponadto utworzono wydział studiowania doświadczeń wojennych, wydzielono z departamentu intendentury oddziału finansów oraz oddziały budownictwa, remontu i zakwaterowania. Rozbudowano też departament służby zdrowia oraz zmieniono nazwy wszystkich komórek organizacyjnych i stanowisk służbowych zgodnie z etatem nr 02/401. Reorganizacja Głównego Kwatermistrzostwa WP trwała do połowy października 1944 r.
Dalsze przeobrażenia w strukturze organizacyjnej nastąpiły w styczniu i kwietniu 1945 r. Kolejnymi rozkazami zostały wyłączone z Głównego Kwatermistrzostwa Departament Służby Zdrowia, Departament Uzbrojenia, Oddział ewidencji strat podoficerów szeregowców
Główne Kwatermistrzostwo WP w końcowym okresie wojny.
Kierownictwo:
Sztab:
Oddział budownictwa, remontu i zakwaterowania:

</doc>
<doc id="873373" url="https://pl.wikipedia.org/wiki?curid=873373" title="Excoriatio">
Excoriatio



</doc>
<doc id="873374" url="https://pl.wikipedia.org/wiki?curid=873374" title="Natalia Dzierżkówna">
Natalia Dzierżkówna

Natalia Dzierżek h. Nieczuja także Natalia Dzierżkówna, ps. „Jerzy Orwicz”, „Janusz Tarczyc” (ur. 1861 w Kotiużanach, zm. 30 grudnia 1931 w Warszawie) – polska poetka, prozaiczka, autorka książek dla dzieci i młodzieży, tłumaczka, malarka, działaczka społeczna.
Biografia.
Wczesne lata.
Natalia Dzierżkówna urodziła się w 1861 r. w Kotiużanach na Podolu. Była córką Ottona Henryka Dzierżka h. Nieczuja i Marii Piątkowskiej h. Korab, szlachty wywodzącej się z guberni podolskiej. W latach 1888–1889 studiowała w Szkole Sztuk Pięknych w Odessie. W latach 1888–1894 brała udział w pracy konspiracyjnej, m.in. w wydawaniu nielegalnego pisma "„Ogniwo”".
Pod koniec XIX w.wielu Polaków studiowało na odeskich uczelniach. Razem z rosyjskimi kolegami tworzyli oni konspiracyjne kółka socjalistyczne i rewolucyjne. Studencki radykalizm był wyrazem wzmagającego się w Imperium Romanowów wrzenia, którego nastroje społeczne i polityczne kierowały się przeciwko władzy carskiej. Natalia Dzierżkówna również uległa rewolucyjnej atmosferze Odessy. Często odwiedzała mieszkanie Mariusza Zaruskiego, przy ul. Bazarnej, które stało się jednym z miejsc spotkań konspiracyjnych. Na tajnych zebraniach czytano i omawiano przemycone z zagranicy dzieła literackie, manifesty polityczne i odezwy. Przygotowywano się także do walki pod pretekstem ćwiczeń gimnastycznych. Wprawiano się we władaniu bronią i wojskowej musztrze. Konspiracja utrzymywała także kontakt z innymi organizacjami niepodległościowymi, m.in. z Polskim Towarzystwem Gimnastycznym „Sokół”, które zostało założone kilka lat po upadku powstania styczniowego, jako organizacja, której celem byłoby nie tylko podnoszenie sprawności fizycznej młodzieży, ale też rozbudzanie ducha narodowego, prowadzenie działań kulturalnych, oświatowych, a także wojskowych. U Zaruskich Dzierżkówna poznała pisarkę, Teresę Prażmowską, która w 1893 r. zamieszkała w Odessie po wydaleniu z Królestwa Polskiego, za udział w podziemnej pracy politycznej, społecznej i narodowej.
Zesłanie.
Aktywność ta nie umknęła uwadze carskiej policji. W połowie 1894 r. podczas jednego z zebrań w domu Zaruskich grupa konspiratorów została aresztowana i osadzona w odeskiej tiurmie. Aresztowana została także Natalia Dzierżkówna, Prażmowska wraz z synem i Zaruski. W 1895 r. została oskarżona o udział w odeskich strukturach „Sokoła” oraz innych polskich bezprawnych stowarzyszeniach i skazana na zesłanie na 3 lata do Archangielska. Prażmowska została skazana na 5 lat deportacji do Archangielska. Zaruski został skazany na 5 lat zsyłki i początkowo trafił na katorgi do Chołmogory, oddalonej o 75 km na południowy wschód od Archangielska. W lipcu 1896 r. uzyskał zgodę na przeniesienie do Archangielska, gdzie zamieszkał z w wynajętym pokoiku na poddaszu domu, w którym kwaterował inny Polak, Tadeusz Gałecki, który wiele lat później, już jako Andrzej Strug, został znanym pisarzem i publicystą. W Archangielsku, działało aktywnie polskie środowisko. Dzierżkówna, dzięki wpływowi Gałeckiego i Teresy Prażmowskiej sama zaczęła pisać.
Twórczość.
Po powrocie z zesłania zamieszkała w Warszawie. Tam uczyła się rysunku u Kazimierza Alchimowicza w prywatnej szkole malarstwa i rzeźby dla kobiet Bronisławy Poświkowej, którą prowadziła we własnym mieszkaniu.
Współpracowała z pismami "„Bluszcz”", "„Wędrowiec”" i in. W "„Konice Rodzinnej”", dwutygodniku wydawanym w Warszawie, ukazywały się jej wiersze i powieści. Była też redaktorką w tygodniku "„Świat Kobiecy”" poświęconym różnym gałęziom pracy kobiecej, literaturze, sztuce i gospodarstwu.
Ogłaszała utwory poetyckie, m.in. gawędę "Bartłomiej Słomka" (1900), nagrodzoną w konkursie "„Gazety Świątecznej”", poemat "Wśród rodzinnych gniazd" (1901), zbiór liryków postromantycznych "Poezje" (1902), nowele psychologiczno-obyczajowe "Okruchy życia" (1901) i "Błyski" (1903). W 1903 r., nakładem Księgarni A. G. Dubowskiego w Warszawie, ukazała się powieść "Ela", odznaczona na konkursie „Biblioteki dzieł wyborowych”. W tym samym roku ukazał się szkic powieściowy "Gołębice", którego akcja toczyła się na początku IV w. W 1907 r. wydała dramat w III aktach i 6-iu odsłonach Witeź Iwo, którego akcja umiejscowiona został w czasach prasłowiańskich. W ramach serii „Zajmujące Czytanki” ukazała się w 1911 r. Sobotnia góra, opowieść z baśni mazowieckiego ludu. Również w 1911 r., wydała dramat o Juliusz Słowackim "Nad Arnem" oraz nakładem „Przeglądu Katolickiego” ukazała się książka Świętobliwa Jadwiga: Królowa Polska, wydana pod pseudonimem Janusz Tarczyc. Książka zawierała 22 ilustracje i miała być przeznaczona dla szerokiego kręgu odbiorców w związku z dążeniami do kanonizacji Jadwigi Andegaweńskiej.
Rozgłos zyskała, dzięki powieściom biograficznym o Tadeuszu Kościuszce "Żywot wodza narodu" (1909) i "Od Dubienki do Racławic" z rysunkami Stanisława Bagieńskiego (1918). W 1917 r. ukazała się książka "Po stu latach: 15 października 1917 r.", pod red. Jerzego Orwicza i Marji z Przeździeckich hr. Walewskiej, jako wydawnictwo pamiątkowe dla uczczenia bohatera narodowego T. Kościuszki. W 1922 r. nakładem Drukarni i Księgarni św. Wojciecha w Poznaniu wydana została nowela "Cyrograf" odznaczona w konkursie „Rozwoju” im. Bolesława Prusa. W 1923 r. wydała książkę "Wariat" o dziejach młodego działacza socjalistycznego. Pisała także książki dla dzieci i młodzieży, m.in. przeróbki "Panienki z okienka" Deotymy pt. "W Bursztynowym Domu" (1928) i "Piękne powiastki dla grzecznych dzieci" (1930).
Tłumaczyła dzieła rosyjskiego poety Siemiona Nadsona, francuskich pisarek Sophie de Segur i Marie Reynès-Monlaur, amerykańskich pisarzy Jamesa Fenimore’a Coopera i Thomasa Mayne Reida i in.
Natalia Dzierżkowska zmarła w Warszawie 30 grudnia 1931 r. 17 stycznia 1932 r. "Kurier Warszawski" zamieścił informację o śmierci literatki.

</doc>
<doc id="873375" url="https://pl.wikipedia.org/wiki?curid=873375" title="Fregaty typu 123">
Fregaty typu 123



</doc>
<doc id="873376" url="https://pl.wikipedia.org/wiki?curid=873376" title="Korsuń Szewczenkowski">
Korsuń Szewczenkowski

Korsuń Szewczenkowski (, "Korsuń-Szewczenkiwśkyj"; do 1944 roku Korsuń, ) – miasto na Ukrainie, w obwodzie czerkaskim, w rejonie czerkaskim, nad rzeką Roś, przed 2020 siedziba administracyjna rejonu korsuńskiego. W 2017 roku liczyło ok. 18,2 tys. mieszkańców.
Historia.
Pierwsze wzmianki pochodzą z XII wieku. Osada została doszczętnie zniszczona przez nawałę mongolską w 1240. W miejscu tym niemal 350 lat później Stefan Batory założył miasto i nadał mu prawo magdeburskie. Po najazdach Tatarów w rękach Wiśniowieckich. Koło Korsunia we wsi Wyhrajew podczas powstania Chmielnickiego w 1648 odbyła się bitwa, w której wojska polskie poniosły druzgocącą klęskę. Umocnił go w 1664 roku Jan Sapieha, dzięki czemu, pomimo tego, że był uznawany za słabą twierdzę, w 14 kwietnia 1665 roku polska załoga pod dowództwem starosty Samuela Leszczyńskiego i komendanta Jana Dennemarka obroniła się w niej przed atakiem wspomaganego przez Rosjan kozackiego pułkownika Hryhorija Hamaliji, jednakże samo miejsce zostało spalone.
Od 1765 r. w rękach księcia Stanisława Poniatowskiego – bratanka króla Stanisława Augusta Poniatowskiego. Uwłaszczył on ruskich chłopów w swoich majątkach. 
Po III rozbiorze Polski swoje dobra sprzedał carowi Pawłowi I, który przekazał je żonie Piotra Łopuchina. Łopuchin wybudował piękną cerkiew, wysadzoną przez bolszewików w 1930 r.
Często przebywał tu Taras Szewczenko – szkicował pałac i okolice.
Był siedzibą w dawnym powiecie kaniowskim.
W czasie II wojny światowej w 1944 r. odbyła się zwycięska bitwa wojsk radzieckich z Niemcami.
W 1989 roku Korsuń liczył 22 762 mieszkańców. W 2013 roku populacja miasta wynosiła 18 655 osób.

</doc>
<doc id="873378" url="https://pl.wikipedia.org/wiki?curid=873378" title="Świercz">
Świercz

Świercz – osada wsi Dobre w Polsce, położona w województwie zachodniopomorskim, w powiecie koszalińskim, w gminie Będzino.
W latach 1975–1998 Świerczć położony był w województwie koszalińskim.

</doc>
<doc id="873380" url="https://pl.wikipedia.org/wiki?curid=873380" title="UGK">
UGK

UGK (skrót od Underground Kingz) – amerykański duet hip-hopowy, powstały w 1987 w Port Arthur w Teksasie, reprezentujący nurt "Dirty South" inspirowany G-Funkiem; na południu USA uchodzą również za fundamentalistów rapu.
W jego skład wchodzili Bun B (Bernard Freeman) i Pimp C (Chad Butler, współautor tekstów i autor muzyki). Ich pierwszym legalnie wypuszczonym albumem był "Too Hard to Swallow" wydany w 1992, później wydali jeszcze kilka płyt notowanych na listach Billboard 200 i Top R&amp;B/Hip-Hop Albums, jednym z nich była produkcja "Underground Kingz", która zadebiutowała na pierwszej pozycji w notowaniu Billboard 200 w kwietniu 2007. Gościnnie występowali również w hitach innych wykonawców jak na przykład „Big Pimpin'”, który wydał Jay-Z i „Sippin' on Some Syrup” wydanym przez Three 6 Mafia. W 2005 Pimp C założył wytwórnie UGK Records. 4 grudnia 2007, Butler został znaleziony martwy w pokoju hotelowym w Hollywood w Kalifornii. Po jego śmierci Bun B wydał jeszcze ostatni album duetu, będący hołdem dla zmarłego przyjaciela pod tytułem "UGK 4 Life".
Historia.
W 1992, UGK podpisało kontrakt na pięć albumów z Jive Records, wtedy wypuścili swój debiutancki album Too Hard to Swallow. Obok nowych nagrań znalazły się tam również utwory zaczerpnięte z wydanego wcześniej w podziemiu The Southern Way. Kilka piosenek, które znalazły się na płycie zostało napisanych w ostatniej chwili, najprawdopodobniej dlatego, że nie starczyło wcześniejszych nagrań. Pięć piosenek zostało wydanych dwa miesiące przed premierą Too Hard to Swallow na EP wydanym przez Bigtyme Recordz, a zatytułowanym Banned.
Ich drugi album Super Tight został wydany 2 lata później 30 kwietnia. Tym razem album dostał się na listę Billboard Hot 200 i od razu znalazł się na 95 pozycji. Trzeci album otrzymał tytuł Ridin' Dirty i zadebiutował na 15 miejscu listy. Ridin' Dirty był ostatnim z pięciu albumów wydanym w ramach kontraktu z Jive Records.
Rok 2000 okazał się dla grupy przełomowym. Wtedy to wystąpili gościnnie w dwóch wielkich hitach – "Big Pimpin"' autorstwa Jaya-Z i "Sippin' On Some Syrup" Three 6 Mafii. Oba utwory znacznie zwiększyły popularność duetu z Port Arthur i oczekiwanie na ich kolejny album. Jive Records jednak nie do końca sprostało wymaganiom fanów, jako że najnowszy album Dirty Money nie okazał się tak dużym hitem.
Problemy grupy stały się jeszcze większe kiedy w 2002 Pimp C trafił do więzienia za napad z bronią w ręku. Podczas pobytu kolegi w więzieniu Bun B występował gościnnie w wielu utworach różnych artystów, w każdym z nich wspominał o swoim partnerze lub wykrzykiwał słowa „Free Pimp C!” („Uwolnijcie Pimp C!”). Wielu innych artystów również nalegało w piosenkach o uwolnienie rapera, niezależnie czy w ich utworach gościnnie występowała druga połowa UGK czy też nie. W tym okresie Jive Records wypuściło album The Best of UGK, a także jego remix w wersji Chopped &amp; Screwed. W wyniku pobytu Pimp C w więzieniu obaj członkowie grupy rozpoczęli kariery solowe.
Rap-a-Lot Records wypuściło na rynek 1 marca 2005 album "Sweet James Jones Stories", który był pierwszym solowym krążkiem Pimp C. Później, 18 października 2005 swój solowy debiut zaliczył także Bun wydając album "Trill". Debiutował on na 6. miejscu listy Billboard 200, a także na szczycie notowania Top R&amp;B/Hip-Hop Albums.
30 grudnia 2005 Pimp został zwolniony z więzienia i miał przebywać na zwolnieniu warunkowym do grudnia 2009. Po wyjściu z więzienia wydał swój drugi solowy album zatytułowany "Pimpalation" 25 lipca 2006.
7 kwietnia 2007 on i Bun B wydali siódmy album UGK, pod tytułem "Underground Kingz", który zawierał 26 utworów na 2 płytach CD. Wśród zaproszonych na płytę gości znaleźli się Talib Kweli, Too Short, Rick Ross, Z-Ro, Three 6 Mafia, Slim Thug, OutKast, a także legendy hip-hopu Kool G Rap i Big Daddy Kane w wyprodukowanym przez Marleya Marla utworze „Next Up”. Album zawierał także wyprodukowany przez DJ-a Paula i Juicy J utwór „International Player's Anthem (I Choose You)”, który został drugim singlem, po „The Game Belongs To Me”. W piosence „Two Types of Bitches” wystąpił brytyjski raper Dizzee Rascal, później UGK wystąpili na jego płycie "Maths + English" w utworze „Where's Da G's”.
Dyskografia.
Opracowano na podstawie źródła.

</doc>
<doc id="873381" url="https://pl.wikipedia.org/wiki?curid=873381" title="Fregaty rakietowe typu Brandenburg">
Fregaty rakietowe typu Brandenburg



</doc>
<doc id="873383" url="https://pl.wikipedia.org/wiki?curid=873383" title="Fregaty typu Brandenburg">
Fregaty typu Brandenburg



</doc>
<doc id="873387" url="https://pl.wikipedia.org/wiki?curid=873387" title="Powiat Szerencs">
Powiat Szerencs

Powiat Szerencs () – jeden z piętnastu powiatów komitatu Borsod-Abaúj-Zemplén na Węgrzech. Siedzibą władz jest miasto Szerencs.

</doc>
<doc id="873389" url="https://pl.wikipedia.org/wiki?curid=873389" title="Szefostwo Mobilizacji i Uzupełnień">
Szefostwo Mobilizacji i Uzupełnień

Szefostwo Mobilizacji i Uzupełnień Wojska Polskiego – jedna z trzech „"głównych instytucji resortu obrony”" Polskiego Komitetu Wyzwolenia Narodowego.
Szefostwo Mobilizacji i Formowania WP.
8 sierpnia 1944 w Lublinie Naczelny Dowódca WP wydał rozkaz nr 3 „"o organizacji i zakresie działalności głównych instytucji resortu obrony”", którym mianował gen. bryg. Bronisława Półturzyckiego szefem Mobilizacji i Formowania WP oraz nakazał mu przejąć personel Wydziału Ogólnoorganizacyjnego rozwiązanego Głównego Sztabu Formowania i zorganizować Szefostwo Mobilizacji i Formowania WP dla „"organizowania formacji poszczególnych rodzajów broni WP oraz dysponowania stanem osobowym (...)”", a także zabronił „"poszczególnym jednostkom lub formacjom zwracać się bezpośrednio do władz centralnych Armii Czerwonej w sprawach uzupełniania stanu osobowego”."
Struktura organizacyjna Szefostwo Mobilizacji i Formowania WP
W skład Departamentu Mobilizacji wchodziły następujące komórki organizacyjne:
W skład Departamentu Formowania wchodziły następujące komórki organizacyjne:
W skład Oddziału Personalnego wchodziły następujące komórki organizacyjne:
Później zorganizowany został Oddział Administracyjno-Gospodarczy, w składzie:
Instytucje podległe:
Szefostwo Mobilizacji i Uzupełnień WP.
9 października 1944 rozkazem Nr 46 Naczelnego Dowódcy WP nakazał przeformować Szefostwo Mobilizacji i Formowania WP w Szefostwo Mobilizacji i Uzupełnień WP według etatu nr OSG/2 oraz mianował gen. bryg. Antoniego Siwickiego, szefem Mobilizacji i Uzupełnień.
Zadania w zakresie formowania jednostek, oddziałów, zakładów, szkół i instytucji przeszły w kompetencje Sztabu Głównego WP, dowództw rodzajów wojsk oraz Głównego Kwatermistrzostwa WP. W kompetencji szefa mobilizacji i uzupełnień pozostały jedynie uprawnienia w zakresie formowania jednostek zapasowych, szkolnych oraz urzędów i władz terenowych: rejonowych komend uzupełnień, okręgów wojskowych, komend garnizonów i punktów przesyłkowych. Szefostwo zajmowało się tylko stanem osobowym podoficerów i szeregowców. Administrowanie korpusem oficerskim przeszło do kompetencji oddziału personalnego WP.
Stan osobowy oddziału organizacyjnego, szkolenia bojowego, inspektoratu i oddziału personalnego byłego Szefostwa Mobilizacji i Formowania WP wykorzystano do uzupełnienia Sztabu Głównego WP, Centrum Wyszkolenia Oficerów oraz do formowania oddziału personalnego.
Do 15 marca 1945 r. Szefostwo stacjonowało w Lublinie, a następnie na podstawie rozkazu nr 30 Naczelnego Dowództwa WP zostało przeniesione do Warszawy, do gmachu byłego Instytutu Artylerii na Mokotowie.
Struktura organizacyjna Szefostwa Mobilizacji i Uzupełnień WP
Oddział mobilizacyjny:
Oddział formowania:
Oddział uzupełnień:
Oddział łączności specjalnej
Oddział administracyjno-gospodarczy:
Rozformowanie.
W kwietniu 1945 na podstawie rozkazu Naczelnego Dowództwa WP nr 99/Org. z 18 kwietnia 1945 r. Szefostwo Mobilizacji i Uzupełnień weszło w skład nowo utworzonego Ministerstwa Obrony Narodowej, a następnie rozkazem Naczelnego Dowództwa WP nr 140/Org zostało rozformowane, a stan osobowy wcielony do Departamentu Poboru i Uzupełnień MON.

</doc>
<doc id="873392" url="https://pl.wikipedia.org/wiki?curid=873392" title="USS Thompson">
USS Thompson

Okręty US Navy o nazwie USS "Thompson":

</doc>
<doc id="873394" url="https://pl.wikipedia.org/wiki?curid=873394" title="Wiciąże Pierwsze">
Wiciąże Pierwsze

Wiciąże Pierwsze – osada wsi Tymień w Polsce, położona w województwie zachodniopomorskim, w powiecie koszalińskim, w gminie Będzino.
W latach 1975–1998 osada położona była w województwie koszalińskim.

</doc>
<doc id="873395" url="https://pl.wikipedia.org/wiki?curid=873395" title="Bilans handlu zagranicznego">
Bilans handlu zagranicznego



</doc>
<doc id="873402" url="https://pl.wikipedia.org/wiki?curid=873402" title="Wim Meutstege">
Wim Meutstege

Willem "Wim" Jan Meutstege (ur. 28 lipca 1952 w Deventer) – piłkarz holenderski grający na pozycji bocznego lub środkowego obrońcy.
Kariera klubowa.
Meutstege jest wychowankiem klubu Go Ahead Eagles, pochodzącego z miejscowości Deventer. W jego barwach zadebiutował w 1970 roku w Eredivisie. Po roku gry w obronie Go Ahead Eagles Meutstege przeszedł do średniaka ligowego, Excelsioru Rotterdam. Tam bez sukcesów, a ze spadkiem z ligi w 1973, spędził 2 sezony i następnie trafił do innego klubu z Rotterdamu, Sparty. W Sparcie także był podstawowym zawodnikiem swojego zespołu, jednak zespół ten nie potrafił nawiązać do swoich najlepszych lat z początku XX wieku oraz lat 60., gdy zdobywał swoje mistrzostwa kraju oraz puchary Holandii. W 1977 dobra postawa Wima została zauważona w Amsterdamie i wtedy zawodnik ten przeszedł do jednego z najbardziej utytułowanych klubów w kraju, Ajaksu Amsterdam. Tam spisywał się równie dobrze jak w Sparcie, a swój pierwszy tytuł mistrza kraju wywalczył w 1979 roku, a do tego dołożył także krajowy puchar. W 1980 Meutstege znów został mistrzem kraju, ale po sezonie niespodziewanie zakończył sportową karierę w wieku niespełna 28 lat.
Kariera reprezentacyjna.
W 1976 roku Meutstege został powołany do reprezentacji Holandii na mistrzostwa Europy w Jugosławii. Tam był rezerwowym i zagrał dopiero w wygranym 3:2 po dogrywce meczu o 3. miejsce z Jugosławią, gdy w 46. minucie zmienił Wima Jansena. Mecz odbył się 19 czerwca i był to zarazem jego jedyny mecz w reprezentacji "Oranje".

</doc>
<doc id="873404" url="https://pl.wikipedia.org/wiki?curid=873404" title="Powiat Szikszó">
Powiat Szikszó

Powiat Szikszó () – jeden z piętnastu powiatów komitatu Borsod-Abaúj-Zemplén na Węgrzech. Siedzibą władz jest miasto Szikszó.

</doc>
<doc id="873406" url="https://pl.wikipedia.org/wiki?curid=873406" title="Powiat Tiszaújváros">
Powiat Tiszaújváros

Powiat Tiszaújváros () – jeden z piętnastu powiatów komitatu Borsod-Abaúj-Zemplén na Węgrzech. Siedzibą władz jest miasto Tiszaújváros.

</doc>
<doc id="873407" url="https://pl.wikipedia.org/wiki?curid=873407" title="Kolumny">
Kolumny

Kolumny – południowa część miasta Łodzi w dzielnicy Górna. Administracyjnie wchodzi w skład osiedla Stare Chojny. Rozpościera się wzdłuż ulicy Kolumny.
Położene osiedla Kolumny odpowiada lokacji dawnej podłódzkiej wsi Stare Chojny, włączonej do Łodzi 13 lutego 1946.

</doc>
<doc id="873409" url="https://pl.wikipedia.org/wiki?curid=873409" title="Zagaje (Będzinko)">
Zagaje (Będzinko)

Zagaje – osada wsi Będzinko w Polsce, położona w województwie zachodniopomorskim, w powiecie koszalińskim, w gminie Będzino, w obszarze chronionego krajobrazu Koszalińskiego Pasa Nadmorskiego.
W latach 1975–1998 Zagaje położone były w województwie koszalińskim.

</doc>
<doc id="873410" url="https://pl.wikipedia.org/wiki?curid=873410" title="USS Thomas">
USS Thomas

Okręty US Navy o nazwie USS "Thomas", pochodzącej od Clarence`a Crase`a Thomasa – pierwszego amerykańskiego oficera marynarki, który zginął w czasie I wojny światowej:
Nazwę USS "Thomas" (lub S.S. "Thomas") nosił także przerobiony statek od transportu bydła, który przewiózł nauczycieli-pionierów z San Francisco na Filipiny w 1901.

</doc>
<doc id="873412" url="https://pl.wikipedia.org/wiki?curid=873412" title="Powiat Tokaj">
Powiat Tokaj

Powiat Tokaj () – jeden z piętnastu powiatów komitatu Borsod-Abaúj-Zemplén na Węgrzech. Siedzibą władz jest miasto Tokaj.

</doc>
<doc id="873413" url="https://pl.wikipedia.org/wiki?curid=873413" title="Adam Lityński">
Adam Lityński

Adam Jerzy Lityński (ur. 2 stycznia 1940 we Lwowie) – polski prawnik, profesor nauk prawnych, historyk prawa, nauczyciel akademicki Wydziału Prawa i Administracji Uniwersytetu Śląskiego i innych uczelni.
Życiorys.
W 1962 ukończył studia prawnicze na Uniwersytecie Wrocławskim. Był pierwszą osobą, która uzyskała stopień naukowy doktora w utworzonym w 1967 Wydziale Prawa i Administracji na Uniwersytecie Śląskim w Katowicach – stopień nadano w 1969 na podstawie rozprawy pt. "Rozwój organów szlacheckiego samorządu gospodarczego w Małopolsce do 1717 roku". W 1976 otrzymał na Wydziale Prawa i Administracji Uniwersytetu im. Adama Mickiewicza w Poznaniu stopień naukowy doktora habilitowanego. W okresie PRL-u związany ze środowiskiem solidarnościowym, przez co dopiero w 1989 otrzymał tytuł naukowy profesora nauk prawnych. W latach 90. przez krótki okres związany z Unią Demokratyczną.
Został pracownikiem naukowym Uniwersytetu Śląskiego w Katowicach. Objął funkcję kierownika Katedry Historii Prawa na Wydziale Prawa i Administracji. Pełnił również funkcję prorektora tej uczelni. Został nauczycielem akademickim Wydziału Prawa Uniwersytetu w Białymstoku (jako kierownik Katedry Nauk Historyczno-Prawnych), w Wyższej Szkole Zarządzania i Nauk Społecznych w Tychach (kierował tam Katedrą Administracji) i Wyższej Szkoły Humanitas w Sosnowcu.
Pod jego kierunkiem stopień naukowy doktora uzyskali: Marian Mikołajczyk (1989), Wojciech Organiściak (1998), Piotr Fiedorczyk (1999) i Anna Stawarska-Rippel (2003).
Specjalizuje się w badaniach nad historią prawa, w tym historią państwa i prawa polskiego.
Jest członkiem Komitetu Redakcyjnego „Czasopisma Prawno-Historycznego”.
W 2010 uczczono go księgą jubileuszową pt. "O prawie i jego dziejach księgi dwie. Studia ofiarowane profesorowi Adamowi Lityńskiemu w czterdziestopięciolecie pracy naukowej i siedemdziesięciolecie urodzin" (red. nauk. Marian Mikołajczyk, Białystok: Wydawnictwo Uniwersytetu w Białymstoku, 2010 ).

</doc>
<doc id="873417" url="https://pl.wikipedia.org/wiki?curid=873417" title="Ziębrze">
Ziębrze

Ziębrze – osada wsi Popowo w Polsce, położona w województwie zachodniopomorskim, w powiecie koszalińskim, w gminie Będzino.
W latach 1975–1998 osada położona była w województwie koszalińskim.

</doc>
<doc id="873419" url="https://pl.wikipedia.org/wiki?curid=873419" title="Powiat Csongrád">
Powiat Csongrád

Powiat Csongrád () – jeden z siedmiu powiatów komitatu Csongrád na Węgrzech. Siedzibą władz jest miasto Csongrád.

</doc>
<doc id="873421" url="https://pl.wikipedia.org/wiki?curid=873421" title="Edward Sielicki">
Edward Sielicki

Edward Sielicki (ur. 3 czerwca 1956 w Warszawie) – polski kompozytor muzyki współczesnej i pedagog; syn Ryszarda Sielickiego.
Życiorys.
Studiował kompozycję pod kierunkiem Andrzeja Dobrowolskiego i Włodzimierza Kotońskiego w Akademii Muzycznej im. Fryderyka Chopina w Warszawie oraz Ton’a de Leeuw w Sweelinck Conservatorium w Amsterdamie. Uczestniczył ponadto w Międzynarodowych Warsztatach Kompozytorskich w Amsterdamie (w 1984 i 1988), w Międzynarodowych Letnich Kursach Nowej Muzyki w Darmstadcie (1986) i w Awinionie (1991) oraz kilku kursach i warsztatach muzycznych w Polsce. 
Od 1987 wykłada na Uniwersytecie Muzycznym Fryderyka Chopina w Warszawie. W 2007 uzyskał stopień doktora habilitowanego sztuki muzycznej. W latach 2008–2014 pełnił funkcję prodziekana Wydziału Kompozycji, Dyrygentury i Teorii Muzyki tejże uczelni. Obecnie (2017) pracuje w Katedrze Kompozycji, gdzie prowadzi zajęcia z kompozycji, muzyki elektronicznej i komputerowej, kontrapunktu i współczesnych technik kompozytorskich.
W latach 1992–1993 wykładał na Letnim Uniwersytecie w Marly-le-Roi pod Paryżem, a w 2001 i 2003 oraz 2005–2006 roku prowadził klasę kompozycji na Uniwersytecie Keimyung w Daegu w Korei Południowej. Dał też szereg wykładów otwartych na różnych uczelniach krajowych i zagranicznych. Prowadzi ponadto działalność naukową i popularyzatorską.
Jest laureatem m.in. Konkursu Młodych Związku Kompozytorów Polskich oraz Międzynarodowego Konkursu Kompozytorskiego w Genewie, Międzynarodowego Konkursu Muzyki Elektroakustycznej w Bourges. Szereg jego dzieł zarejestrowanych zostało archiwalnie w Polskim Radiu i na płytach.
Działa w takich stowarzyszeniach twórczych, jak Związek Kompozytorów Polskich, Polskie Towarzystwo Muzyki Współczesnej, ZAiKS i Polskie Stowarzyszenie Muzyki Elektroakustycznej.
Twórczość.
W jego twórczości dominuje polistylizm łączący różnorodne, często odległe od siebie tradycje. Sielicki stosuje cytaty, różnego rodzaju opracowania fragmentów muzyki dawnej i aluzje do niej (np. do J.S. Bacha), wplecione dyskretnie w nowoczesną materię dźwiękową. Stosuje współczesne techniki kompozytorskie (punktualizm, aleatoryzm, sonoryzm) oraz nowe technologie (dźwięki generowane elektronicznie, muzyka konkretna).
Komponuje utwory orkiestrowe, kameralne, fortepianowe, wokalne i wokalno-instrumentalne oraz muzykę teatralną, filmową i telewizyjną.

</doc>
<doc id="873423" url="https://pl.wikipedia.org/wiki?curid=873423" title="Grywalność">
Grywalność

Grywalność – ogół zasad i mechanizmów gry komputerowej, które wpływają na jakość i przyjemność z gry. Na grywalność składają się takie elementy, jak: fabuła, logiczny schemat powiązań elementów występujących w grze, zasady rozgrywki, liniowość rozgrywki.

</doc>
<doc id="873426" url="https://pl.wikipedia.org/wiki?curid=873426" title="Piotr Lacy">
Piotr Lacy

Piotr Lacy (lub Lascy) (ros. Пётр Петрович Ласси, Piotr Pietrowicz Łassi, znany także jako "Pierce Edmond de Lacy" i "Peadar de Lása") (ur. 26 września 1678 w Killeady, zm. 11 maja 1751 w Rydze) – jeden z najwybitniejszych rosyjskich dowódców wojskowych przed pojawieniem się Rumiancewa i Suworowa.
Podczas swej niezwykle długiej wojskowej kariery, która objęła połowę stulecia, Piotr Lacy wziął udział w 31 kampaniach, 18 bitwach i 18 oblężeniach.
Początki kariery.
Peter Lacy urodził się 26 września 1678 roku w Killeady w pobliżu Limerick, na terenie Królestwa Irlandii. Pochodził z irlandzkiej rodziny szlacheckiej mającej normańskie korzenie. Nazwisko rodu pochodzi od normandzkiej miejscowości Lassy. W wieku zaledwie 13 lat, podczas wojny irlandzkiej, został najęty w randze porucznika przez Jakobitów do obrony miasta Limerick przed wojskami Wilhelma Orańskiego. Po przegranej wojnie wielu Irlandczyków wyemigrowało do Francji. Piotr wraz z ojcem i bratem dołączyli do Brygady Irlandzkiej, która walczyła podczas wojny palatynackiej u boku armii francuskiej. Po tym, jak jego krewni zginęli walcząc dla Ludwika XIV we Włoszech, Piotr postanowił poszukać szczęścia gdzie indziej. Po dwóch latach służby w austriackiej armii Lacy poszedł za przykładem swego dowódcy de Croya i w 1698 roku wstąpił do służby w armii rosyjskiej.
W służbie u Piotra Wielkiego.
Pierwszą bitwą lądową, w jakiej będącemu w służbie rosyjskiej Lacy'emu przyszło wziąć udział była fatalna dla Rosjan bitwa pod Narwą. Podczas tej bitwy Lacy, wówczas w randze porucznika, dowodził oddziałem muszkieterów. Podczas Wielkiej Wojny Północnej był dwukrotnie ciężko ranny, ostatecznie jednak doszedł do rangi pułkownika w roku 1708. W następnym roku przyprowadził pod Połtawę całą brygadę. Od bitwy połtawskiej, w której bardzo się wyróżnił, zaczęła się jego wielka żołnierska sława. Po Połtawie, wciąż służąc pod bezpośrednimi rozkazami księcia Repnina, wziął udział w oblężeniu Rygi. Lacy był pierwszym rosyjskim oficerem, który wkroczył do stolicy Liwonii, w następstwie czego został mianowany pierwszym komendantem twierdzy Ryga.
W 1719 roku flota rosyjska dowodzona przez Apraksina wysadziła Lacy'ego na szwedzkim brzegu wraz z korpusem wojska liczącym 5000 żołnierzy i 370 jazdy. Lądowanie rosyjskiego desantu miało miejsce w pobliżu miasta Umeå, gdzie Lacy przeprowadził planową dewastację dwunastu odlewni żelaza i licznych zakładów. Wkrótce po tym awansował na generała i w 1723 roku wszedł w skład Kolegium Wojskowego (odpowiednik Ministerstwa Wojny). Trzy lata później Lacy zastąpił Repnina na stanowisku głównodowodzącego rosyjskimi wojskami stacjonującymi w Liwonii, a w roku 1729 mianowany został gubernatorem Rygi. Pozycja ta pozwoliła mu nawiązać kontakt z księżną Kurlandii, która wkrótce miała wstąpić na moskiewski tron jako cesarzowa Anna Iwanowna Romanowa. Podczas jej panowania nikt nie śmiał zakwestionować jego zdolności jako naczelnego wodza.
W służbie u cesarzowej Anny.
Kolejną wojną, w której Lacy wziął udział była polska wojna sukcesyjna. W 1733 roku Lacy i Münnich zmusili władcę Rzeczypospolitej Stanisława Leszczyńskiego do ucieczki z Warszawy. Ponieważ Leszczyński schronił się w Gdańsku, w 1734 roku wojska rosyjskie wspólnie z armią saską obległy Gdańsk. Lacy miał swój poważny udział w zlikwidowaniu polskiego oporu na Pomorzu Gdańskim, pokonując wojska koronne w bitwie pod Wyszecinem. Po kapitulacji Gdańska Lacy dowodził korpusem rosyjskim liczącym 13 500 żołnierzy, który ruszył nad Ren by wspomóc austriacką armię Eugeniusza Sabaudzkiego. Korpus ten wkroczył na teren Niemiec i 16 sierpnia połączył się z Austriakami. W drodze powrotnej żołnierze rosyjscy przezimowali rozlokowani w kwaterach na Morawach, demonstrując przy tym wzorową dyscyplinę.
W momencie wybuchu wojny rosyjsko-tureckiej Lacy osiągnął rangę feldmarszałka, a sukcesy, jakie odniósł w tej wojnie, przeszły jego najśmielsze oczekiwania. Stojąc na czele Armii Donu zdobył kluczową twierdzę Azow, a w następnym roku wkroczył na Krym, gdzie dwukrotnie, 12 czerwca i 14 czerwca, pobił armię tatarską. W 1738 roku Lacy ponownie wylądował ze swoim korpusem na Krymie i zdobył twierdzę Çufut Qale, leżącą niedaleko stolicy Chanatu Krymskiego Bachczysaraju.
Jak tylko zawarty został pokój, Lacy wrócił na stanowisko gubernatora Liwonii. W tym samym czasie cesarz Karol VI nadał mu tytuł hrabiego cesarstwa. Jego kompletny brak zainteresowania sprawami politycznymi uchronił go od upadku, jaki spotkał po śmierci cesarzowej Anny wielu pochodzących spoza Rosji dowódców wojskowych, którzy popadli w niełaskę u jej następczyni i zostali wydaleni ze służby.
W służbie u cesarzowej Elżbiety.
Gdy w 1741 roku wybuchła kolejna wojna szwedzko-rosyjska, rząd regentki Anny Leopoldowny, uznając Lacy'ego za najbardziej doświadczonego dowódcę, wyznaczył go na stanowisko naczelnego wodza walczących ze Szwedami wojsk rosyjskich. Lacy natychmiast uderzył na Finlandię i w sierpniu 1741 roku odniósł znakomite zwycięstwo w bitwie pod Vilmanstrand (dzisiaj Lappeenranta). W następnym roku zdobył twierdze Frederikshamn, Porvoo i Hämeenlinna, a w sierpniu otoczył ponad 17 000 Szwedów w pobliżu Helsingfors, z powodzeniem kontynuując działania wojenne aż do zakończenia wojny (pokój w Åbo w 1743 roku).
Po wojnie Lacy wrócił do Rygi i do swoich codziennych obowiązków jako dowódcy rosyjskich sił stacjonujących w Liwonii. Aż do końca swoich dni (zmarł w Rydze 11 maja 1751 roku) zarządzał całym obszarem Inflant.
Syn Piotra Lacy'ego, Franz Moritz von Lacy, w 1743 roku wstąpił do służby w armii austriackiej i stał się jednym z najwybitniejszych cesarskich dowódców w drugiej połowie XVIII wieku.

</doc>
<doc id="873429" url="https://pl.wikipedia.org/wiki?curid=873429" title="Wdówki">
Wdówki

Wdówki (Viduidae) – rodzina ptaków z rzędu wróblowych (Passeriformes), wcześniej klasyfikowana jako podrodzina wikłaczowatych (Ploceidae). Nazwa rodziny nawiązuje do bardzo długiego ogona samca, którego wygląd kojarzy się z welonem wdowy. Do wdówek zalicza się 20 gatunków. 
Występowanie.
Rodzina obejmuje gatunki występujące w Afryce Subsaharyjskiej.
Cechy charakterystyczne.
Są to małe ptaki, wielkością zbliżone do wróbla zwyczajnego. Wszystkie wdówki to pasożyty lęgowe, swoje jaja składają w gniazdach astryldów. Jaja gospodarzy nie są niszczone przez pisklęta wdówek ani przez osobniki dorosłe. Samice wdówek składają zwykle 2–4 jaja do gniazda gospodarza, zaś pisklęta, które się z nich wylęgły, są karmione wspólnie z młodymi gospodarzy. Każdy z gatunków wdówek pasożytuje na innym gatunku astryldów. Pisklęta wdówek mają ubarwienie wnętrza dzioba podobne do piskląt astryldów.
Systematyka.
Do wdówek zaliczane są dwa rodzaje:

</doc>
<doc id="873431" url="https://pl.wikipedia.org/wiki?curid=873431" title="Barnin (Będzinko)">
Barnin (Będzinko)

Barnin – osada wsi Będzinko w Polsce, położona w województwie zachodniopomorskim, w powiecie koszalińskim, w gminie Będzino, w obszarze chronionego krajobrazu Koszalińskiego Pasa Nadmorskiego.
W latach 1975–1998 Barnin położony był w województwie koszalińskim.

</doc>
<doc id="873436" url="https://pl.wikipedia.org/wiki?curid=873436" title="Powiat Sarospatak">
Powiat Sarospatak



</doc>
<doc id="873439" url="https://pl.wikipedia.org/wiki?curid=873439" title="Powiat Satoraljaujhely">
Powiat Satoraljaujhely



</doc>
<doc id="873440" url="https://pl.wikipedia.org/wiki?curid=873440" title="Powiat Tiszaujvaros">
Powiat Tiszaujvaros



</doc>
<doc id="873441" url="https://pl.wikipedia.org/wiki?curid=873441" title="Powiat Szikszo">
Powiat Szikszo



</doc>
<doc id="873442" url="https://pl.wikipedia.org/wiki?curid=873442" title="Wyjaławianie">
Wyjaławianie



</doc>
<doc id="873443" url="https://pl.wikipedia.org/wiki?curid=873443" title="Powiat Ozd">
Powiat Ozd



</doc>
<doc id="873445" url="https://pl.wikipedia.org/wiki?curid=873445" title="Powiat Mezokovesd">
Powiat Mezokovesd



</doc>
<doc id="873446" url="https://pl.wikipedia.org/wiki?curid=873446" title="Kościół Świętego Ducha w Grodzisku Wielkopolskim">
Kościół Świętego Ducha w Grodzisku Wielkopolskim

Kościół Świętego Ducha w Grodzisku Wielkopolskim – zabytkowy kościół w Grodzisku Wielkopolskim 
Powstał w 1663 staraniem ks. Jana Wolsztyńskiego. Kościół drewniany, konstrukcji zrębowej, oszalowany, zwrócony prezbiterium na zachód. Zbudowany na planie prostokąta, salowy, od wschodu niewielka wieża konstrukcji słupowej z kruchtą w przyziemiu. Od północy zakrystia z muru pruskiego. Wnętrze kryte stropem. Gzyms koronujący profilowany z ząbkowaniem, ściany wzmocnione lisicami i zastrzałami. Chór muzyczny wsparty na dwóch słupach. Dach trzyspadowy, wieża z zadaszeniem, zwieńczona dachem namiotowym, krytym blachą.
Polichromia wnętrza z 2 poł. XVIII w.; na stropie pośrodku Koronacja Matki Boskiej przez Boga Ojca i Chrystusa, dookoła główki anielskie i obłoki; pod gzymsem koronującym girlandy zaczepione na wstęgach i pęki owoców; na ścianie ołtarzowej rozpięta udrapowana kotara, jako tło ołtarza; na ścianach bocznych iluzjonistycznie namalowane ołtarze.
Ołtarz główny złożony z mesy, nad którą w akantowej ramie obraz św. Walentego z księdzem (zapewne fundatorem ks. Janem Wolsztyńskim) z ok. 1663 roku. Dwa ołtarze boczne o namalowanej iluzjonistycznie architekturze z kolumienkami i zwieńczeniem; w prawym obraz Zesłanie Ducha św. i Anny Samotrzeć z XVIII w., w lewym obrazy Matki Boskiej Pocieszenia z 2 poł. XVIII w., i św. męczennika z XVIII w.
Ambona z 1 poł. XVIII w., ławki z XVIII w. Obraz Koronacji Matki Boskiej z 1654 roku, sygnowany podwójnym krzyżem z kotwicą. Krucyfiksy: z XVIII w. i 1 poł. XIX w. Figura Chrystusa Frasobliwego barokowo-ludowa.
Dzisiejszy kościół stoi na miejscu wcześniejszej świątyni z 1426 roku, której fundatorem i pierwszym proboszczem był ks. Paweł Drzeński z Grodziska. Wraz z kościołem założony został także szpital z fundacji Pawła Drzeńskiego. Kościół z probostwem i szpitalem erygował 6 października 1426 administrator diecezji Mikołaj Kicki.
Obok świątyni stoi pomnik poświęcony poległym i pomordowanym w 1848 r. grodziskim kosynierom.

</doc>
<doc id="873447" url="https://pl.wikipedia.org/wiki?curid=873447" title="Powiat Mezocsat">
Powiat Mezocsat



</doc>
<doc id="873448" url="https://pl.wikipedia.org/wiki?curid=873448" title="Wojciech Drabowicz">
Wojciech Drabowicz

Wojciech Drabowicz (ur. 24 marca 1966 w Poznaniu, zm. 27 marca 2007) – polski śpiewak (baryton). Używał także oficjalnie zdrobnienia swojego imienia, był znany po prostu jako Wojtek Drabowicz.
Życiorys.
Śpiewał w Poznańskim Chórze Chłopięcym Jerzego Kurczewskiego. W 1989 zadebiutował w Teatrze Wielkim w Poznaniu w "Eugeniuszu Onieginie" Piotra Czajkowskiego. W tym samym roku zdobył I nagrodę w IV Ogólnopolskim Konkursie Wokalistyki Operowej im. Adama Didura w Bytomiu a w 1990 zdobył III nagrodę w Międzynarodowym Konkursie Muzycznym im. Piotra Czajkowskiego w Moskwie oraz wygrał Międzynarodowy Konkurs Wokalny "Belvedere" w Wiedniu, który otworzył mu drogę wspaniałej, lecz krótkiej kariery.
Występował na wielu scenach operowych i salach koncertowych u boku sławnych śpiewaków, m.in. Plácida Dominga; współpracował z takimi dyrygentami, jak: Claudio Abbado, Charles Dutoit, Kazimierz Kord i Antoni Wit.
Obok tradycyjnego repertuaru operowego występował często w operach kompozytorów współczesnych, takich, jak: Peter Eötvös, Victor Ullmann i Kurt Weill.
Jedną z jego najwybitniejszych kreacji artystycznych była rola Króla Rogera w operze Karola Szymanowskiego pod tym samym tytułem, którą artysta stworzył na deskach Teatru Wielkiego – Opery Narodowej w Warszawie. Za tę rolę (w sezonie 1999/2000) został on uhonorowany Nagrodą im. Andrzeja Hiolskiego. Opera ta, z Drabowiczem w tytułowej roli i pod dyrekcją Jacka Kaspszyka, została także nagrana na płyty CD.
Zginął w wypadku samochodowym w okolicach Nowego Tomyśla.
Stypendium im. Wojciecha Drabowicza.
W dniu 9 października 2008 roku w Akademii Muzycznej w Poznaniu, w trakcie koncertu inaugurującego rok akademicki 2008/2009, po raz pierwszy wręczono Stypendium im. Wojciecha Drabowicza. Stypendium zostało ufundowane przez członków Stowarzyszenia Lions Club Poznań Rotunda, którego Wojciech Drabowicz był członkiem. Pomysł zgłosił Paweł Posadzy, kolega klubowy Wojtka. Laureatką została studentka II roku Wokalistyki, pani Lidia Węgrzyn.
Stypendium im. Wojciecha Drabowicza przyznawane będzie co roku dla studenta Wydziału Wokalnego Akademii Muzycznej w Poznaniu, po ukończeniu I roku studiów, na podstawie wyników w nauce. Stypendium przyznaje Kapituła, której stałym członkiem jest Katarzyna Drabowicz, żona Patrona.
Środki na nagrody pozyskiwane będą w trakcie koncertów symfonicznych organizowanych na wiosnę, w kwietniu (23 kwietnia – imieniny Wojciecha).
Sala imienia Drabowicza w Teatrze Wielkim w Poznaniu.
Od sezonu artystycznego 2009/2010 rozpoczął się w Teatrze Wielkim im. Stanisława Moniuszki cykl spektakli kameralnych, odbywających się na specjalnie dla nich stworzonej scenie w pomieszczeniu dotychczasowej Palarni. Projekt ten ze względu na swój charakter nazwany został Operą Kieszonkową, bowiem wystawiane w niej mają być małe formy muzyczne – jednoaktowe opery buffo, dzieła niedokończone, utwory rzadko wystawiane, kompozycje salonowe.
Zapragnięto, by nowego znaczenia Palarnia zyskała dzięki nadaniu jej imienia wybitnego artysty, związanego ze sceną Teatru Wielkiego w Poznaniu; poznaniaka, który poprzez swoją działalność koncertową, edukacyjną, społeczną wspierał różne inicjatywy miasta. Uznano, że najodpowiedniejszą osobą na patrona sali kameralnej jest Wojciech Drabowicz – artysta-śpiewak, który bez wątpienia reprezentował najwyższe wartości artystyczne, pedagogiczne, społeczne.
Teatr zaprasza więc na kameralne przedstawienia do Sali im. Wojciecha Drabowicza, by w niepowtarzalnej atmosferze przeżyć wdzięk, urok i humor wartościowych spektakli najwybitniejszych kompozytorów, obchodzących w danym roku swoje wielkie rocznice.

</doc>
<doc id="873451" url="https://pl.wikipedia.org/wiki?curid=873451" title="Radio Kielce">
Radio Kielce



</doc>
<doc id="873461" url="https://pl.wikipedia.org/wiki?curid=873461" title="ITunes Store">
ITunes Store

iTunes Store – sklep online utworzony przez Apple Inc., sprzedający pliki, które są dostępne przez aplikację iTunes.
Otwarty jako "iTunes Music Store" 28 kwietnia 2003 roku, potwierdził skuteczność internetowych sklepów muzycznych. Przez iTunes Store można obecnie nabyć teledyski, programy telewizyjne, filmy, gry wideo (iPod nano oraz iPod Classic) oraz aplikacje dla iPhone i iPoda touch, jako dodatki do muzyki. Do stycznia 2007, sklep sprzedał ponad 2 miliardy piosenek, do 9 kwietnia – 2,5 miliarda, a do sierpnia – 3 miliardy piosenek, co stanowiło około 80% światowej sprzedaży muzyki przez Internet. W styczniu 2009 roku liczba sprzedanych piosenek na całym świecie przekroczyła 6 miliardów. iTunes Store jest także najpopularniejszym internetowym sklepem oferującym filmy (do 11 kwietnia 2007 sklep sprzedał ich ok. 2 miliony). W USA iTunes Store jest trzecim pod względem wielkości sprzedawcą muzyki w ogóle. Zamówione pliki zostają przysłane wraz ze wskazówkami ich użycia, ustanowionymi przez FairPlay, wersję zarządzania prawami cyfrowymi należącą do Apple.
Nowe piosenki są dodawane do katalogu iTunes każdego dnia, podczas gdy iTunes Store jest aktualizowany w każdy wtorek. Sklep posiada obecnie ponad 13 000 000 piosenek (dostępnych we wszystkich wersjach narodowych iTunes Store). Apple publikuje dodatkowo "Single of the Week" i zazwyczaj "Discovery Download" we wtorki, które później są dostępne za darmo przez najbliższy tydzień.
Aby kupić plik w sklepie, użytkownik musi zapłacić kartą iTunes albo kartą kredytową, zamieszkując Australię, Austrię, Belgię, Brazylię, Kanadę, Danię, Finlandię, Francję, Niemcy, Grecję, Irlandię, Włochy, Japonię, Luksemburg, Holandię, Nową Zelandię, Norwegię, Hiszpanię, Polskę, Portugalię, Szwecję, Szwajcarię, Wielką Brytanię lub Stany Zjednoczone. Mieszkańcy innych krajów mogą pobierać jedynie darmowe podcasty i zapowiedzi.

</doc>
<doc id="873464" url="https://pl.wikipedia.org/wiki?curid=873464" title="Wilhelm Grewe">
Wilhelm Grewe

Wilhelm Georg Grewe (ur. 1911, zm. 2000), był niemieckim dyplomatą i profesorem międzynarodowego prawa publicznego. Ambasador RFN w Japonii (1971-1976).
Przypisuje się mu sformułowanie Doktryny Hallsteina.
Jest autorem książki "Epochen der Völkerrechtsgeschichte" i edytorem monumentalnego dzieła "Fontes Historiae Iuris Gentium".

</doc>
<doc id="873467" url="https://pl.wikipedia.org/wiki?curid=873467" title="Bubalornis">
Bubalornis

Bubalornis – rodzaj ptaka z podrodziny bawolików (Bubalornithinae) w rodzinie wikłaczowatych (Ploceidae). 
Zasięg występowania.
Rodzaj obejmuje gatunki występujące w Afryce.
Charakterystyka.
Długość ciała 22–23 cm; masa ciała samców 64–98 g, samic 59–90 g. Ptaki te charakteryzują się masywnymi dziobami. Gniazdują kolonijnie, budują duże, sprawiające wrażenie niestarannych gniazda. Składają 2 do 4 jaj.
Systematyka.
Podział systematyczny.
Do rodzaju należą następujące gatunki:

</doc>
<doc id="873472" url="https://pl.wikipedia.org/wiki?curid=873472" title="Nierzostowo">
Nierzostowo

Nierzostowo (kaszb. "Jezoro Nierzostowò") – jezioro stanowi jedną z zachodnich zatok jeziora Raduńskiego Dolnego na obszarze Pojezierzu Kaszubskim w powiecie kartuskim (województwo pomorskie). Jezioro znajduje się na zachodnim skraju Kaszubskiego Parku Krajobrazowego i łączy się z pozostałym akwenem jezior Kółka Raduńskiego poprzez wąski przesmyk wodny ograniczony z dwóch stron przez półwyspy Hel (wysokość 32,2 m nad taflą jeziora, długość 1,6 km i szerokość 200 metrów) i Knycke (Kciuk) (wysokość 34 m nad taflą jeziora, długość 0,4 m i szerokość 200 metrów).
Ogólna powierzchnia: 22 ha, maksymalna głębokość: 10 m.

</doc>
<doc id="873474" url="https://pl.wikipedia.org/wiki?curid=873474" title="Pekao">
Pekao



</doc>
<doc id="873478" url="https://pl.wikipedia.org/wiki?curid=873478" title="Jezioro Zamkowe">
Jezioro Zamkowe

Jeziora w Polsce:

</doc>
<doc id="873480" url="https://pl.wikipedia.org/wiki?curid=873480" title="Powiat Hódmezővásárhely">
Powiat Hódmezővásárhely

Powiat Hódmezővásárhely () – jeden z siedmiu powiatów komitatu Csongrád na Węgrzech. Siedzibą władz jest miasto Hódmezővásárhely.

</doc>
<doc id="873482" url="https://pl.wikipedia.org/wiki?curid=873482" title="Powiat Kistelek">
Powiat Kistelek

Powiat Kistelek () – jeden z siedmiu powiatów komitatu Csongrád na Węgrzech. Siedzibą władz jest miasto Kistelek.

</doc>
<doc id="873483" url="https://pl.wikipedia.org/wiki?curid=873483" title="Cylinder van Troffa">
Cylinder van Troffa

Cylinder van Troffa – powieść Janusza Andrzeja Zajdla z nurtu tzw. fantastyki socjologicznej. Wydana po raz pierwszy przez wydawnictwo Czytelnik w 1980 r. w serii „Z kosmonautą”.
Utwór wykazuje w fabule podobieństwa do "Wehikułu czasu" H.G. Wellsa i do "Powrotu z gwiazd" Stanisława Lema, poruszając kwestie m.in. długofalowego rozwoju społeczeństwa, przeludnienia, eugeniki, paradoksu bliźniąt oraz społeczności izolowanych. Zawiera również wątek romantyczny.
W roku 1980 autor otrzymał za niego nagrodę Ministra Kultury i Sztuki.
Opis fabuły.
Akcja powieści rozpoczyna się momencie, gdy grupa kosmonautów powraca z dalekiej wyprawy z liczącym przeszło 100 lat opóźnieniem. Przed lądowaniem na Ziemi, kosmonauci nawiązują łączność z podziemną kolonią ludzką na Księżycu. Po wylądowaniu, zostają tam częściowo ubezwłasnowolnieni i stopniowo odkrywają, że w kolonii panuje totalitarny ustrój. Populacja jest ściśle określona, dlatego poczęcie dziecka wymaga pozwolenia, a osoby w wieku 60 lat są poddawane eutanazji, nazywanej "emeryturą". Buntownicy są karani wysłaniem na Ziemię, o której wiadomo tylko tyle, że panują tam złe dla ludzi warunki życia.
Z pomocą kolegów, główny bohater powieści przygotowuje plan ucieczki na Ziemię i sfingowawszy swoją śmierć, porywa statek kosmiczny. Z macierzystej planety chce ściągnąć ratunek dla kolegów. Zamierza tam również odszukać swoją ukochaną, czekającą na niego w tytułowym cylindrze zbudowanym przez prof. Van Troffa. Jest to niewielka komora, która zakrzywia czasoprzestrzeń, wywołując w swoim wnętrzu dylatację czasu. W efekcie jeden rok na zewnątrz trwa w cylindrze zaledwie pięć sekund. Efekt ten zostaje osiągnięty poprzez "skupienie" pola grawitacyjnego Ziemi. Ukochana bohatera miała na niego czekać w cylindrze, by nie zestarzeć się i by ich miłość nie padła ofiarą paradoksu bliźniąt.
Po przylocie na Ziemię bohater odkrywa, iż znikła cała roślinność. Ziemię pokrywają tzw. płytki Grilla - ogromny system ogniw słonecznych produkujących prąd oraz żywność (drogą fotosyntezy). Dociera również do miasta, którego opis sugeruje Warszawę. Życie w mieście jest całkowicie zautomatyzowane, a jego mieszkańcy to agresywni degeneraci, którzy nie muszą pracować, bo żywność i odzież zapewniają im roboty. Miasto ma kilka historycznych poziomów, bo budowano je coraz wyżej w górę. W efekcie poszukiwany cylinder znajduje się na najniższym poziomie i bohater musi znaleźć sposób, by do niego dotrzeć. 
Krążąc po mieście poznaje jego mieszkańców. Centrum zamieszkują tzw. gnyple, czyli agresywna męska młodzież. Na obrzeżach żyją zgredy, czyli starcy. Gnyple prześladują starców, bo obwiniają ich o obecny stan, w którym znalazła się ludzkość. Trzecia grupa to docenci - naukowcy, którzy schronili się w podziemnym bunkrze i co jakiś czas się hibernują, by móc obserwować rozwój ludzkości w szerszej perspektywie czasowej. Od naukowców bohater dowiaduje się, w jaki sposób ludzkość uległa degradacji.
Otóż w XXI wieku uznano, że ludzkości grozi przeludnienie. Dlatego rozpylono środki chemiczne wywołujące niepłodność. Na prokreację pozwalano tylko 10 proc. ludzi, którzy mieli najwyższy współczynnik inteligencji oraz najlepsze geny. Okazało się jednak, że chemikalia nie zadziałały na część ludzkości obciążoną mutacjami genetycznymi, skłonnością do agresji oraz debilizmem. W następnych pokoleniach obie grupy rozrosły się tworząc podzielone społeczeństwo, natomiast niepłodni średniacy wymarli. Ze względu na kontrast społeczny epokę tę nazwano Rozszczepieniem.
Obawiając się, że ludzkości grozi zagłada, część ludzi o najlepszym materiale genetycznym wysłano na Księżyc, gdzie mieli przeczekać zagładę życia na Ziemi. W tym samym czasie na Ziemi rozpylono inny środek, sprawiający, że 99 proc. rodzących się dzieci to chłopcy. Tą metodą próbowano doprowadzić do wymarcia ludzi w kilku pokoleniach. Niestety, w warunkach życia w tunelach i przy obniżonej grawitacji osadnicy na Księżycu ("lunacy") ulegli degeneracji, która w warunkach ziemskiej grawitacji uniemożliwia choćby poruszanie się.
Uświadomiwszy sobie, iż ludzkość zmierza ku zagładzie, bohater próbuje znaleźć ukochaną. Dociera do cylindra van Troffa, ale ten jest pusty. W pobliżu znajduje jednak młodą kobietę, łudząco podobną do swej miłości. Potem dowiaduje się jednak, iż jest ona "klonem" (Zajdel nie używa jeszcze tego słowa) ukochanej, która opuściła cylinder, bo nie wiedziała, czemu powrót bohatera się opóźnia. Kobietę w opłakanym stanie znalazł jeden z docentów, który ją sklonował, by móc sprzedawać klony gnyplom, pozbawionym dostępu do wystarczającej liczby kobiet.
Dowiedziawszy się, że nigdy nie znajdzie ukochanej, bohater zamyka się w cylindrze. Chce przenieść się w przyszłość, by zdobyć technologię pozwalającą odwrócić bieg czasu w cylindrze i przenieść się do chwili, gdy wyruszał w kosmos. Tysiąc lat później na wyludnioną Ziemię przybywają ludzie, którzy przetrwali w jednej z odległych kolonii na planecie Filii. W toku prac archeologicznych odkrywają prawdę o zagładzie swoich przodków i o cylindrze z dziennika bohatera. Uświadamiają sobie, że on może nadal żyć, i nazywają go "Nieśmiertelnym".

</doc>
<doc id="873485" url="https://pl.wikipedia.org/wiki?curid=873485" title="Shawn Fanning">
Shawn Fanning

Shawn Fanning (ur. 22 listopada 1980 w Brockton) – amerykański programista, znany głównie z utworzenia sieci P2P - Napster w maju 1999 roku. Aplikacja umożliwiała każdemu użytkownikowi udostępnianie wybranych zasobów swojego komputera innym użytkownikom. Sprowadziło to na autora programu wiele problemów związanych prawami autorskimi, w konsekwencji czego wytoczono przeciw niemu i jego dziełu wiele spraw sądowych. Między innymi przez Larsa Ulricha, perkusistę zespołu Metallica.

</doc>
<doc id="873487" url="https://pl.wikipedia.org/wiki?curid=873487" title="Powiat Makó">
Powiat Makó

Powiat Makó () – jeden z siedmiu powiatów komitatu Csongrád na Węgrzech. Siedzibą władz jest miasto Makó.

</doc>
<doc id="873491" url="https://pl.wikipedia.org/wiki?curid=873491" title="Powiat Mórahalom">
Powiat Mórahalom

Powiat Mórahalom () – jeden z siedmiu powiatów komitatu Csongrád na Węgrzech. Siedzibą władz jest miasto Mórahalom.

</doc>
<doc id="873492" url="https://pl.wikipedia.org/wiki?curid=873492" title="Atlántida SC">
Atlántida SC

Atlántida Sport Club jest paragwajskim klubem piłkarskim z siedzibą w mieście Asunción, w dzielnicy Obrero.
Historia.
Klub Atlántida założony został 23 grudnia 1906 roku. Od dziesiątków lat gra w niższych ligach Paragwaju, a po największe swoje osiągnięcia klub sięgał w pierwszej połowie XX wieku, kiedy to trzykrotnie zdobył tytuł wicemistrza kraju. W 1954 roku klub Atlántida jak dotąd ostatni raz grał w pierwszej lidze paragwajskiej. Obecnie klub występuje w czwartej lidze paragwajskiej Segunda de Ascenso.

</doc>
<doc id="873493" url="https://pl.wikipedia.org/wiki?curid=873493" title="Powiat Segedyn">
Powiat Segedyn

Powiat Segedyn () – jeden z siedmiu powiatów komitatu Csongrád na Węgrzech. Siedzibą władz jest miasto Segedyn.

</doc>
<doc id="873494" url="https://pl.wikipedia.org/wiki?curid=873494" title="Przepuklina Grynfeltta">
Przepuklina Grynfeltta

Przepuklina Grynfeltta – przepuklina wychodząca przez trójkąt lędźwiowy górny ograniczony przyśrodkowo przez mięsień prostownik grzbietu, bocznie przez mięsień skośny wewnętrzny i od góry przez dolny brzeg XII żebra i dolny brzeg mięśnia zębatego tylnego dolnego. Dno tego trójkąta stanowi rozcięgno mięśnia poprzecznego brzucha. Nazwana od lekarza Josepha Grynfeltta.
Historia.
Grynfeltt jako pierwszy opisał przepuklinę trójkąta lędźwiowego górnego w 1866. Podobny przypadek opisał niezależnie Lesshaft w 1870.

</doc>
<doc id="873496" url="https://pl.wikipedia.org/wiki?curid=873496" title="Powiat Szentes">
Powiat Szentes

Powiat Szentes () – jeden z siedmiu powiatów komitatu Csongrád na Węgrzech. Siedzibą władz jest miasto Szentes.

</doc>
<doc id="873500" url="https://pl.wikipedia.org/wiki?curid=873500" title="Chlorodiazepoksyd">
Chlorodiazepoksyd

Chlorodiazepoksyd () – organiczny związek chemiczny, pochodna benzodiazepiny. Stosowany jako lek z grupy benzodiazepin. Związek ten został otrzymany przypadkowo w 1954 roku, jednak nie zwrócono na niego uwagi. Został zsyntetyzowany w roku 1957 przez absolwenta Uniwersytetu Jagiellońskiego Leona Sternbacha (1908–2005). Opatentowany w roku 1958, natomiast wprowadzony do lecznictwa jako pierwszy lek z tej grupy w lutym 1960 roku pod nazwą handlową "Librium" przez koncern farmaceutyczny "Hoffmann-La Roche". Nasila działania receptorów GABA. Wykazuje silne działanie zarówno przeciwlękowe, jak i uspokajające, oraz umiarkowanie miorelaksacyjnie, umiarkowanie nasennie – w dawkach małych (do 10 mg) i silnie nasenne – w dawkach dużych (30 mg). Ponadto odznacza się niewielkim działaniem rozkurczowym. Może wywoływać uzależnienie.
W latach 1966–1980 chlorodiazepoksyd był najczęściej (pod nazwą "Elenium") przepisywaną pochodną benzodiazepiny w Polsce. Obecnie w porównaniu z innymi benzodiazepinami jest stosowany rzadko, z wyraźną tendencją spadkową. Powodem tego zjawiska jest m.in. wprowadzenie do lecznictwa innych benzodiazepin o bardziej selektywnym działaniu oraz powodujących mniejsze w porównaniu z chlorodiazepoksydem objawy niepożądane.
Działanie.
Działa hamująco na niektóre części mózgu, szczególnie na układ limbiczny, podwzgórze, i wzgórze. Poprzez nasilanie działania receptorów GABA (neuroprzekaźnik) powoduje otwarcie kanałów chlorkowych, co w efekcie prowadzi do hiperpolaryzacji błony komórkowej neuronów i zahamowania ich czynności.
Działa uspokajająco, nasennie, relaksująco oraz rozkurczowo. Hamuje reakcje emocjonalne. W mniejszym stopniu działa także przeciwdrgawkowo.
Lek przenika z krwi do płynu mózgowo-rdzeniowego, łożyska i mleka matki.
Przy podawaniu doustnym, maksymalne stężenie chlorodiazepoksydu we krwi występuje po ok. 1-2 h. Okres półtrwania wynosi od 6 do 30 godzin. Lek ulega w wątrobie przemianom do aktywnych farmakologicznie metabolitów: dimetylochlorodiazepoksydu, demoksepamu, nordiazepamu. Niekiedy spotyka się również bardzo małe ilości oksazepamu. Metabolity znacznie wydłużają czas działania farmakologicznego chlorodiazepoksydu. Chlorodiazepoksyd wraz z metabolitami jest wydalany powoli z moczem.
Działania niepożądane.
Niepożądanymi skutkami działania leku mogą być:
Zespół abstynencyjny.
Lek powoduje uzależnienie. Po nagłym odstawieniu może wystąpić zespół abstynencyjny w postaci objawów takich jak:
Przedawkowanie.
Objawy:
Przeciwdziałanie:
Ze względu na krótki czas działania flumazenilu, po jego podaniu dalej monitoruje się tętno i oddech pacjenta, by w razie potrzeby podać kolejną dawkę. Nie należy podawać pacjentowi leków uspokajających nawet, jeśli wystąpi pobudzenie.
Działanie na płód.
Stosowanie leku w okresie ciąży (szczególnie w 1 i 3 trymestrze) może powodować wady u płodu, a także objawy zespołu abstynencyjnego u noworodków. Jeśli lek był przyjmowany w dużych dawkach w 3 trymestrze ciąży dodatkowo mogą wystąpić: hipotonia, hipotermia, osłabienie odruchu ssania.
Zastosowania.
Chlorodiazepoksyd znajduje zastosowanie w stanach lękowych, nadmiernej aktywności, bezsenności, jako środek wspomagający w leczeniu depresji, alkoholizmie, w stanach zatrucia alkoholem. Także w przypadku skurczów mięśni na tle psychicznym lub nerwowym. Iniekcje stosuje się w stadium przygotowania do operacji chirurgicznych oraz po operacjach. Małe dawki dobowe chlorodiazepoksydu (5–10 mg) znajdują niekiedy zastosowanie pomocnicze w geriatrii
W przypadku długotrwałego przyjmowania odstawianie leku następować musi stopniowo.
Przeciwwskazania.
Leku nie wolno podawać pacjentom uczulonym na preparat. Osoby z zaburzoną funkcją nerek i wątroby, oraz pacjenci chorzy na miastenię i jaskrę powinni powiadomić o tym lekarza przed rozpoczęciem kuracji. Zaleca się ostrożność w stosowaniu u osób starszych i wycieńczonych, a także chorych na depresję, uzależnionych od alkoholu, nadużywających innych leków, oraz z zaburzeniami osobowości. Nie podaje się dzieciom poniżej 6 roku życia. Stosowanie u kobiet w okresie ciąży i karmienia piersią jest dopuszczalne jedynie w sytuacji, gdy istnieje bezwzględna konieczność, a stosowanie innych, podobnych leków nie jest możliwe.
Interakcje.
Alkohol wzmacnia działanie leku. Leku nie należy łączyć także ze środkami działającymi depresyjnie na OUN, takimi jak: barbiturany, pochodne fenotiazyny, inhibitory MAO, opioidy, leki przeciwdepresyjne, neuroleptyki, leki przeciwhistaminowe, klonidyna, i leki uspokajające. Lek może nasilać toksyczność leków przeciwpadaczkowych.
Dawkowanie.
U dorosłych dawka najczęściej wynosi 5–10 mg 2-4 razy dziennie. W ciężkich stanach lękowych przyjmuje się do 40–100 mg na dobę. Jako lek nasenny podaje się jednorazowo 10–20 mg na godzinę przed snem. W klinicznych przypadkach psychiatrycznych podaje się 50–100 mg dziennie podzielone na 3-4 dawki. Dawki dla osób starszych i osłabionych są znacznie mniejsze (5–20 mg na dobę).
Uwagi.
Na uwagę zasługuje opinia, że spośród pozostałych pochodnych benzodiazepiny chlordiazepoksyd jest uważany za najlepszy lek w opanowywaniu pobudzenia i innych objawów występujących w przewlekłym alkoholizmie oraz w zespole odstawiennym. W tym zastosowaniu dawki dobowe zalecane przez klinicystów są bardzo wysokie, sięgające nawet do 100–200 mg jednorazowo, oraz 300 mg w ciągu doby (w lecznictwie zamkniętym). Tak wysokie dawki chlordiazepoksydu, przekraczające maksymalne zalecenia farmakopealne (Według FP XII aktualnie zalecana dawka maksymalna jednorazowa chlorodiazepoksydu wynosi 25 mg, natomiast maksymalna dawka dobowa wynosi 100 mg) są jednak dopuszczalne przez charakterystykę produktu leczniczego oraz poradniki terapeutyczne
Preparaty – Polska.
Dawniej były także produkowane przez Warszawskie Zakłady Farmaceutyczne "Polfa" preparaty do wstrzyknięć domięśniowych i dożylnych. Ich produkcja została zakończona w pierwszej połowie lat 90. XX wieku.

</doc>
<doc id="873504" url="https://pl.wikipedia.org/wiki?curid=873504" title="Przepuklina Spiegela">
Przepuklina Spiegela

Przepuklina Spiegela – przepuklina wychodząca spomiędzy linii półksiężycowatej i bocznego brzegu mięśnia prostego brzucha w miejscu jego połączenia się z kresą łukowatą. Leży dogłowowo od dolnych naczyń nabrzusznych.
Historia.
Nazwy tej użył po raz pierwszy w roku 1764 Josef Klinkosch w stosunku do przepukliny powstałej w obrębie rozcięgna mięśnia poprzecznego brzucha, oddając hołd Adrianowi van der Spieghel (1578 – 1625, w łac. Adrianus Spigelius), belgijskiemu anatomowi. Opisał on w roku 1645 linię półksiężycowatą stanowiącą boczną granicę tegoż rozcięgna. W 1742 Henri Francois Le Dran jako pierwszy rozpoznał rozerwanie w obrębie linii półksiężycowatej, zaś w cztery lata później Beatricio La Chausse wyodrębnił oddzielną przepuklinę w zakresie tej struktury. Pierwszy przypadek przepukliny Spigela u dziecka podał Scopinaro w roku 1935. Obecnie nazwy tej używa się w stosunku do przepukliny, której wrota znajdują się w obrębie tzw. rozcięgna Spigela czyli rozcięgna mięśnia poprzecznego brzucha ograniczonego bocznie przez linię półksiężycowatą, zaś przyśrodkowo przez boczny brzeg mięśnia prostego brzucha. Większość przepuklin spigelowskich powstaje w obrębie trójkąta ograniczonego od góry przez kresę łukowatą (Douglasa), bocznie przez linię półksiężycowatą, zaś od dołu przez naczynia nabrzuszne dolne. 
Epidemiologia.
Przepukliny Spigela stanowią około 1-2% wszystkich przepuklin brzusznych, a ich zawartość może stanowić sieć większa, pętle jelitowe, uchyłek Meckela, jajniki a nawet pęcherz moczowy. Częściej występują u kobiet (ok. 70%) w 6-7 dekadzie życia i po stronie lewej (65%). Do czynników ryzyka zalicza się oprócz płci, otyłość i POChP. Wymienia się także urazy i uprzednie operacje brzuszne.
Etiopatogeneza.
Etiopatogeneza nie jest do końca jasna. Teoria „naczyniowa” zakładała powstawanie przepuklin w miejscach penetracji naczyń i nerwów przez rozcięgno. Bliższe obserwacje anatomiczne nie potwierdziły jej. Obecnie przyjmuje się teorię polietiologiczną uwzględniającą zaburzenia metabolizmu kolagenu, patologiczną otyłość, wielokrotne ciąże, przewlekłe choroby płuc i inne. Występowanie przepuklin Spigela we wczesnym niemowlęctwie wskazuje na udział czynnika wrodzonego.
Rozpoznanie.
Rozpoznanie opiera się przede wszystkim na badaniu klinicznym, które wykazuje guz przepuklinowy w typowej lokalizacji. 
Leczenie.
Przepuklina może być a priori nieodprowadzalna, gdyż wrota są zazwyczaj wąskie. Klasyczna metoda naprawy polega na poprzecznym cięciu ponad guzem, rozwarstwieniu mięśnia skośnego zewnętrznego i dotarciu do worka przepuklinowego. Worek otwiera się i po sprawdzeniu zawartości odprowadza się ją do jamy brzusznej. Ze względu na fakt, że przepuklina spigelowska może mieć kilka wrót, należy dokładnie ocenić rozcięgno mięśnia poprzecznego. Ubytki w rozcięgnie i mięśniach zeszywa się szwem niewchłanialnym zaś mięsień skośny zewnętrzny można zeszyć „na zakładkę”, co ma wzmacniać ranę. W ostatnich latach do wzmocnienia rozcięgna Spigela używa się materiału syntetycznego układanego zamięśniowo lub międzymięśniowo. Opisywano również zastosowanie naprawie metody PHS (dolny płat ułożony przedotrzewnowo za rozcięgnem, konektor we wrotach, zaś płat górny pod mięśniem skośnym zewnętrznym). W 1992 Carter jako pierwszy zastosował laparoskopię w naprawie przepukliny Spigela. Obecnie zabieg ten wykonuje się metodą TEPA. 

</doc>
<doc id="873507" url="https://pl.wikipedia.org/wiki?curid=873507" title="Przepuklina Spigela">
Przepuklina Spigela



</doc>
<doc id="873509" url="https://pl.wikipedia.org/wiki?curid=873509" title="Żabnik">
Żabnik



</doc>
<doc id="873515" url="https://pl.wikipedia.org/wiki?curid=873515" title="Żabnik (Krobusz)">
Żabnik (Krobusz)

Żabnik (dodatkowa nazwa w j. niem. Ziabnik) – przysiółek wsi Krobusz w Polsce, położony w województwie opolskim, w powiecie prudnickim, w gminie Biała.
W latach 1975–1998 przysiółek należał administracyjnie do województwa opolskiego.
Według spisu ludności z 1 grudnia 1910, na 22 mieszkańców Żabnika 7 posługiwało się językiem niemieckim, a 15 językiem polskim. 1 czerwca 1948 r. nadano miejscowości, wówczas administracyjnie związanej z Krobuszem, polską nazwę "Żabnik".

</doc>
<doc id="873518" url="https://pl.wikipedia.org/wiki?curid=873518" title="Żołnowo (jezioro)">
Żołnowo (jezioro)

Żołnowo (kaszb. "Jezoro Żołnowsczé") – jezioro na Równinie Charzykowskiej (powiat kościerski, województwo pomorskie). Powierzchnia całkowita jeziora wynosi 29 ha, Żołnowo jest jeziorem rynnowym leżącym na północnym obrzeżu Wdzydzkiego Parku Krajobrazowego w bliskim sąsiedztwie Kościerzyny. Akwenem jeziora prowadzi szlak wodny Graniczna-Trzebiocha łączący (poprzez jeziora Mielnica, Sudomie i rzekę Graniczną) jezioro Garczyn ze szlakiem wodnym Wdy i jeziorami Wdzydzkimi.

</doc>
<doc id="873520" url="https://pl.wikipedia.org/wiki?curid=873520" title="Yokohama F.Marinos">
Yokohama F.Marinos



</doc>
<doc id="873521" url="https://pl.wikipedia.org/wiki?curid=873521" title="J.League">
J.League



</doc>
<doc id="873523" url="https://pl.wikipedia.org/wiki?curid=873523" title="Kościół św. Ducha w Grodzisku Wielkopolskim">
Kościół św. Ducha w Grodzisku Wielkopolskim



</doc>
<doc id="873530" url="https://pl.wikipedia.org/wiki?curid=873530" title="Atlántida Sport Club">
Atlántida Sport Club



</doc>
<doc id="873531" url="https://pl.wikipedia.org/wiki?curid=873531" title="Atlantida Asuncion">
Atlantida Asuncion



</doc>
<doc id="873532" url="https://pl.wikipedia.org/wiki?curid=873532" title="Diagram Hubble'a">
Diagram Hubble'a



</doc>
<doc id="873533" url="https://pl.wikipedia.org/wiki?curid=873533" title="Antoni Kiliński">
Antoni Kiliński

Antoni Kiliński ps. Kot (ur. 20 października 1909 w Antonowie na Litwie, zm. 6 maja 1989 w Warszawie) – polski inżynier, cybernetyk, profesor Politechniki Warszawskiej, w latach 1969–1970 rektor Politechniki Warszawskiej.
Życiorys.
Dokonania.
W 1928 ukończył Gimnazjum im. Króla Zygmunta Augusta w Wilnie, rozpoczął studia na Wydziale Elektrycznym Politechniki Warszawskiej. Dyplom inżyniera uzyskał w 1935 roku.
W pracy zawodowej opracowywał samodzielnie lub w zespołach aparaty do rejestracji i reprodukcji dźwięku, które zostały wystawione na światowej wystawie w Nowym Jorku w 1939. 
W czasie okupacji zajmował się nauczaniem zawodowym oraz pracą w konspiracji w Armii Krajowej w Warszawie. Był w IV kompanii „Jur” w Bazie Lotniczej „Łużyce”. W trzecim dniu powstania warszawskiego kompania ta przyłączyła się do batalionu „Zaremba-Piorun”. Por. Antoni Kiliński ps. "Kot" był oficerem w samodzielnym plutonie łączności. Po upadku powstania, 4 października 1944 wyszedł z kompanią z Warszawy, po czym został wywieziony do oflagu II D Gross-Born na Pomorzu. Stamtąd od 25 stycznia 1945 jeńcy pieszo przeszli (ok. 600–700 km) do stalagu X B w Sandbostel (ok. 50 km na zachód od Hamburga). Po wyzwoleniu pozostał przez rok w Niemczech, będąc członkiem polskiej grupy rewindykacji wojennych. 
W 1948 został powołany do wojska w stopniu podpułkownika z zadaniem zorganizowania wojskowej uczelni technicznej w zakresie łączności i elektrotechniki. Był zastępcą komendanta organizowanej Wojskowej Akademii Technicznej (WAT), która rozpoczęła działalność 1 października 1951. Sześć tygodni później Informacja Wojskowa zaaresztowała rektora i komendanta WAT gen. bryg. inż. Floriana Grabczyńskiego z oskarżeniem o działalność szpiegowską. Płk Antoni Kiliński był wtedy prorektorem i zastępcą komendanta WAT. Jego i wielu innych z kadry oficerskiej przed prawdopodobnym aresztowaniem uchronił kolejny rektor Rosjanin gen. bryg. doc. dr Eugeniusz Leoszenia. 
Od 1951 Kiliński rozpoczął pracę na Wydziale Łączności Politechniki Warszawskiej jako kierownik Katedry Radiofonii. W latach 1953–1978 inicjował, nadzorował oraz wspierał organizacyjnie kolejne projekty i realizacje maszyn cyfrowych. W 1953 zorganizował Zakład Doświadczalny Budowy Maszyn Matematycznych, w którym budowano prototypy oraz produkowano sprzęt. Dzięki temu powstała pierwsza produkowana seryjnie w ELWRO maszyna UMC-1 i potem UMC-10 oraz UMC-20. Zaprojektowano i wyprodukowano serię maszyn ANOPS dla analiz medycznych EEG, ANOPS KARDIO dla analiz EKG i UMB dla badań biomedycznych. Wykonano również kolejne wersje maszyny GEO dla obliczeń geodezyjnych, WEGA do badania złóż i koncentrator danych dla przemysłu siarkowego. W sumie za jego kadencji opracowano 30 typów maszyn cyfrowych, wyprodukowano 100 maszyn cyfrowych oraz ponad 2000 sztuk różnego unikatowego sprzętu cyfrowego. Instytut i zakład dobrze się zasłużyły w rozwoju informatyki w Polsce.
W swojej pracy naukowej Kiliński skupiał się na problemach niezawodności elementów i sprzętu cyfrowego, tworząc nowy kierunek badawczy – polską szkołę niezawodności. Wiele uwagi poświęcał procesom realizacji produkcji sprzętu technologii elektronicznej, prowadzącej do lepszej niezawodności działania. Uzyskał tytuł docenta (1955), a następnie profesora nadzwyczajnego (1959) i profesora zwyczajnego (1965). Wypromował 23 doktorów z teorii niezawodności oraz informatyki.
Publikacje.
Wybrane z ponad 100 publikacji:

</doc>
<doc id="873534" url="https://pl.wikipedia.org/wiki?curid=873534" title="Kalendarz bizantyński">
Kalendarz bizantyński

Kalendarz bizantyński – kalendarz oficjalnie używany w Cesarstwie Bizantyńskim do upadku tego państwa w 1453 roku, a także w innych krajach kulturowo związanych z Bizancjum.
Nazwa.
Kalendarz bizantyński przez współczesnych mu nazywany był "rzymskim", jako że określenie "Bizancjum" weszło do użytku dopiero w ponad sto lat po upadku Cesarstwa. W życiu codziennym ludzie posługujący się nim określali go zapewne jedynie mianem "kalendarz" (podobnie jak to czynią obecnie użytkownicy kalendarza gregoriańskiego); nie wiadomo natomiast, jak określano ten system rachuby czasu dla odróżnienia go od innych kalendarzy.
Układ kalendarza.
Kalendarz bizantyński oparty był w swych głównych zarysach na kalendarzu juliańskim. Rok dzielił się na siedmiodniowe tygodnie, a układ miesięcy był taki, jak w kalendarzu juliańskim. Jednak początek roku przypadał na 1 września.
Według niepotwierdzonych danych pomiędzy kalendarzem juliańskim a bizantyńskim istnieć miała także różnica w dniach tygodnia: kalendarze te miałyby być przesunięte względem siebie o kilka dni, tak że bizantyńska niedziela przypadała w dzień, który na Zachodzie był środą. Nie jest jasne kiedy i w jakich okolicznościach wykształciłaby się ta różnica, której istnienie nie jest pewne.
Rachuba czasu.
Lata liczone były w Bizancjum od stworzenia świata, które według Bizantyńczyków nastąpiło w 5509/5508 roku p.n.e. Przyczyną wyznaczenia nowej, wspólnej dla całej ówczesnej cywilizacji śródziemnomorskiej, daty był fakt istnienia w całym państwie kilkunastu systemów rachuby lat: dokumenty datowano według urzędujących konsulów (co wobec utraty znaczenia przez urząd konsula już od dawna sprawiało problemy także na zachodzie cesarstwa), panowania władców i indykcji, posługiwano się datacją według olimpiad, w Egipcie liczono czas według ery Nabonassara (748 rok przed Chr.), rzymskiej Augusta (29 sierpnia 30 przed Chr.) lub Dioklecjana (29 sierpnia 284 po Chr.), w Syrii i wśród Żydów według ery Seleucydów (1 października 312 rok przed Chr.), w Bosrze według ery pontyjskiej (106 przed Chr.), w Antiochii według ery zaczynającej się w 49 roku przed Chr. w Gazie - w 61 przed Chr. itd. Przy obliczeniach historycznych posługiwano się rachubą lat od założenia Rzymu (754 przed Chr.). Wszystkie te metody obliczania czasu odwoływały się ponadto do pogańskich władców i wydarzeń (objęcie władzy przez Nabonassara, opanowanie Egiptu przez Oktawiana Augusta, zrzeczenie się władzy przez Dioklecjana, zwycięstwo pod Gazą Seleukosa I, objęcie władzy w Bosrze przez króla Pontu Mitrydatesa VI). Pod koniec II wieku Teofil z Antiochii posługując się Septuagintą wyliczył, że świat został stworzony około roku 5515. Odtąd kolejni uczeni bizantyńscy próbowali potwierdzić ten wynik w oparciu o dane pozabiblijne. Około 221 roku Sekstus Juliusz Afrykański z Aleksandrii posługując się danymi teologicznymi i dostępną ówcześnie wiedzą astronomiczną ustalił datę stworzenia świata na 5503 rok (era Sekstusa Juliusza Afrykańskiego), przy czym początek roku wyznaczył na 25 marca, ówczesną datę wiosennego zrównania dnia z nocą. Na początku V wieku dwaj uczeni aleksandryjscy Panodoros i Anonnios ustalili datę stworzenia świata na rok 5493/2 przed Chr. (era aleksandryjska). Datę ery bizantyńskiej po raz pierwszy ustalił na 21 marca 5507 roku anonimowy autor "Kroniki Paschalnej" w latach 30. VII stulecia. Z czasem datę marcową wyparła bardziej popularna data 29 sierpnia, którą dla wygody korzystania z kalendarza, przesunięto o trzy dni, na 1 września. Pociągnęło to za sobą zmianę roku na 5508. Ostatecznie jako data początku ery bizantyńskiej utrwalił się 1 września 5509 roku. Po raz pierwszy posłużono się na dokumencie synodu z 691 roku (datowanym na 6199 rok od stworzenia świata). System ten upowszechnił się w ciągu VIII stulecia, wypierając konkurencyjną erę aleksandryjską i przetrwał do upadku Cesarstwa Bizantyńskiego w 1453 roku.
Obecnie przy podawaniu lat według kalendarza bizantyńskiego stosuje się niekiedy skrót B.E. (od ang. "Byzantine Era"), analogicznie do zapisu A.D., n.e., p.n.e. (ang.: B.C.) ; skrót ten jest umieszczany po numerze roku (np. 6496 BE, czyli 988 rok n.e.).
Geograficzny zasięg obowiązywania kalendarza bizantyńskiego.
Kalendarz bizantyński używany był w Bizancjum oraz niektórych krajach podlegających wpływowi kultury bizantyńskiej, m.in. Ruś Kijowska. Przyjęły go zwłaszcza te kraje, które w średniowieczu zostały schrystianizowane przez Bizancjum.
Do końca XVII wieku era bizantyńska była oficjalnym systemem oznaczania czasu w Rosji. Ukazem z 19 grudnia 7208 roku car Piotr I wprowadził w całym państwie nową rachubę lat "od narodzenia Chrystusa". Miała ona obowiązywać od 1 stycznia 7208 roku, czyli według nowego porządku od 1 stycznia 1700 roku kalendarza juliańskiego.
Obecnie kalendarz bizantyński stosowany jest niekiedy w kilku małych kościołach należących do Cerkwi prawosławnej.

</doc>
<doc id="873539" url="https://pl.wikipedia.org/wiki?curid=873539" title="Eter dimetylowy">
Eter dimetylowy

Eter dimetylowy ("dimetyloeter", "DME"), – organiczny związek chemiczny z grupy eterów, bezbarwny gaz o charakterystycznym zapachu, umiarkowanie rozpuszczalny w wodzie. Używany jest jako gaz pędny w rozpylaczach aerozolowych oraz, w mieszaninie z propanem, do usuwania brodawek metodą kriogeniczną. Może również stanowić paliwo alternatywne dla LPG, LNG, benzyny i oleju napędowego. Może być produkowany z gazu ziemnego, węgla lub biomasy.
Otrzymywanie eteru dimetylowego.
Eter dimetylowy produkuje się zwykle metodą dehydratacji metanolu. Brane są pod uwagę inne rozwiązania, bardziej użyteczne w masowej produkcji, przede wszystkim wytwarzanie z gazu syntezowego, czyli mieszaniny wodoru i tlenku węgla.
Metoda dehydratacji metanolu.
W wyniku dehydratacji dwóch cząsteczek metanolu powstaje jedna cząsteczka eteru dimetylowego. Jest to reakcja odwracalna:
Metoda syntezy.
Synteza eteru dimetylowego jest bardziej wydajna od odwodnienia metanolu, gdyż pozwala na wytwarzanie tego związku z paliw lub biomasy z ominięciem produkcji metanolu.
Produkcja eteru dimetylowego z substancji stałych, takich jak węgiel czy biomasa, wymaga więcej procesów jednostkowych niż produkcja z gazów. Konieczne jest zgazowanie dla otrzymania gazu syntezowego. Dla zwiększenia wydajności zgazowania stosuje się takie procesy wstępne jak suszenie biomasy czy produkcja szlamu węglowego. By uniknąć zanieczyszczeń przeprowadza się różne procesy oczyszczania gazu. Podczas produkcji eteru dimetylowego z metanu, potrzebny gaz syntezowy uzyskać z termicznego reformingu:
Utlenianie.
Najpopularniejszym katalizatorem stosowanym do utleniania eteru dimetylowego (DME) jest platyna, która pomaga w rozerwaniu wiązania H-O w cząsteczce eteru oraz jest aktywna na etapie odwodornienia. Jednak podczas jej stosowania dochodzi do zatruwania powierzchni katalizatora produktami pośrednimi takimi jak –CO. Aby uniknąć takich sytuacji stosowane są stopy bimetaliczne na bazie platyny np.: PtSn i PtRu. W przeciwieństwie do PtSn, PtRu to jednofazowy, jednorodny stop, w którym Ru jest w dużej mierze metaliczny. Natomiast Sn nie zachowuje swojego stanu metalicznego i łatwo ulega przekształceniu do związków utlenionych (tlenki i wodorotlenki cyny). W każdym przypadku Pt działa niezależnie jako katalizator zachowując swój metaliczny charakter. W obu tych przypadkach - Sn i Ru – występuje tendencja do aktywowania adsorpcji dysocjacyjnej wody, przez co zwiększa ilość chemisorbowanych grup hydroksylowych, co z kolei wpływa na zmniejszenie efektu zatrucia Pt. Pomimo, iż oba układu wykazują dobrą aktywność elektrolityczną, to wysoka bariera aktywacyjna układu bimetalicznego dla rozszczepienia wiązania powoduje wolniejszą dynamikę utleniania eteru dimetylowego. Dlatego też, aby poprawić wydajność tego procesu, zaproponowano dodanie Pd do układów PtRu i Pt, gdyż wykazuje on tendencję do indukowania rozszczepienia wcześniej już wspomnianego wiązania .
Zastosowania.
Paliwo.
Eter dimetylowy może być użyty jako samodzielne paliwo w silnikach wysokoprężnych i turbin gazowych oraz w postaci mieszaniny z 70% LPG jako paliwo dla silników czterosuwowych lub dwusuwowych. Szczególnie dobrze spełnia rolę paliwa w silnikach wysokoprężnych – jego liczba cetanowa wynosi ponad 55, gdy dla oleju napędowego zwykle nie przekracza 53. W przeciwieństwie do etanolu, podczas utleniania eteru dimetylowego nie ma potrzeby zerwania wiązania , co ułatwia jego utlenianie do CO2. Dodatkowo eter dimetylowy ma wyższą gęstość energii (8,2 kWh kg-1) w porównaniu z metanolem (6,1 kWh kg-1), a także podczas utleniania jednej cząsteczki DME uwalnianych jest dwa razy więcej elektronów niż w przypadku metanolu.
Eter dimetylowy (DME) może być potencjalnym paliwem wykorzystywanym w niskotemperaturowych ogniwach paliwowych, które pracują poniżej 100 °C. Podczas pracy takiego ogniwa cząsteczka eteru ulega utlenieniu na anodzie. Produkty tego rozkładu (CO2, H+ oraz elektrony) są transportowane przez półprzepuszczalną membranę, gdzie łączą się z tlenem, powodując jego redukcję do cząsteczki wody.
Unia Europejska rozważa powszechne zastosowanie eteru dimetylowego jako biopaliwa około 2030 roku.
Rozpuszczalnik.
Skroplony eter dimetylowy może być zastosowany jako rozpuszczalnik, co wymaga jednak stosowania podwyższonego ciśnienia lub niskich temperatur (temperatura wrzenia eteru dimetylowego pod ciśnieniem atmosferycznym wynosi ok. −23 °C). Zaletą eteru dimetylowego jako rozpuszczalnika jest łatwość jego usunięcia przez odparowanie – ma to znaczenie przede wszystkim w przypadku roztworów substancji lotnych.

</doc>
<doc id="873541" url="https://pl.wikipedia.org/wiki?curid=873541" title="Osyp Mykytka">
Osyp Mykytka

Osyp Mykytka, ukr. О́сип Мики́тка (ur. 21 lutego 1871 w Załanowie, zm. sierpień 1920 w Moskwie) – ukraiński działacz wojskowy, oficer austro-węgierski, generał UHA.
Od stycznia 1918 był komendantem Legionu USS, od stycznia 1919 dowódca I Korpusu UHA, od sierpnia 1919 komendant garnizonu kijowskiego, od listopada 1919 do lutego 1920 komendant UHA.
Na początku 1920 był komendantem CzUHA, jednak protestował przeciw współpracy z bolszewikami, planując przeprowadzenie oddziałów do Rumunii. 10 lutego 1920 został aresztowany przez Czeka, więziony w obozie w Kożuchowie pod Moskwą, rozstrzelany na Łubiance.

</doc>
<doc id="873544" url="https://pl.wikipedia.org/wiki?curid=873544" title="Długość galaktyczna">
Długość galaktyczna

Długość galaktyczna – kąt dwuścienny między płaszczyznami prostopadłymi do płaszczyzny równika galaktycznego, z których jedna przechodzi przez centrum naszej Galaktyki, zaś druga przez dane ciało. Jest jedną z dwóch współrzędnych charakteryzujących położenie ciała niebieskiego we współrzędnych galaktycznych (drugą jest szerokość galaktyczna).
Za początek rachuby (zero) długości galaktycznej przyjmuje się środek układów gwiazdowych w gwiazdozbiorze Strzelca - środek Drogi Mlecznej, gdzie znajduje się bardzo szczególny obiekt (centralny obiekt naszej Galaktyki): ogromna koncentracja materii tworząca czarną dziurę o masie równej w przybliżeniu trzem milionom mas Słońca. Znajduje się tam słabe źródło fal radiowych (radioźródło) i promieniowania rentgenowskiego, noszące nazwę Sagittarius A*, o współrzędnych i (dla epoki 2000.0).
Długość galaktyczną liczy się w zakresie od 0° do 360° w kierunku, w którym mierzy się rektascensję.

</doc>
<doc id="873546" url="https://pl.wikipedia.org/wiki?curid=873546" title="Galeb">
Galeb



</doc>
<doc id="873547" url="https://pl.wikipedia.org/wiki?curid=873547" title="Rektascencja">
Rektascencja



</doc>
<doc id="873548" url="https://pl.wikipedia.org/wiki?curid=873548" title="Dyrektywa (wojsko)">
Dyrektywa (wojsko)

Dyrektywa
dyrektywa planistyczna "(ang. planning directive)" - dokument wydany przez dowódcę zespołu sił lądowania po otrzymaniu dyrektywy inicjującej, którego celem jest zapewnienie koordynacji, terminowości i jakości procesu planistycznego oraz sporządzenie wzajemnie od siebie zależnych planów wypracowywanych przez poszczególne dowództwa wydzielające siły do zespołu.

</doc>
<doc id="873551" url="https://pl.wikipedia.org/wiki?curid=873551" title="Krak (syn Kraka)">
Krak (syn Kraka)

Krak (łac. "Gracchus") – według Jana Długosza starszy z dwóch synów legendarnego Kraka. W kronice Wincentego Kadłubka nie ma własnego imienia.
Relacja Kadłubka.
Wincenty Kadłubek, przytaczając legendę o smoku wawelskim, pisze że nie potrafiąc opanować sytuacji Krak postanowił wysłać przeciw potworowi swoich dwóch synów, którzy z entuzjazmem odnieśli się do możliwości zdobycia sławy. Po niepowodzeniach w otwartej walce bracia uciekli się do podstępu. Podali potworowi skóry bydlęce wypchane siarką, czym udusili potwora. Po zabiciu bestii Krak młodszy ("Gracchus junior") rzucił się na starszego brata i go zabił, ojcu natomiast skłamał, że to potwór zabił brata.
Relacja Długosza.
Według Długosza do morderstwa doszło już po zabiciu smoka przez Kraka ojca. Po śmierci ojca młodszy z synów, który u Długosza nosi imię Lech z żądzy władzy i z zazdrości zabił swojego starszego brata, noszącego po ojcu imię Kraka. Dokonać miał tego w czasie polowania, a dla ukrycia zbrodni porąbał ciało na części i zasypał w piasku.
Według późniejszej wersji legendy, przytoczonej przez Jana Długosza, to Krak II był starszy i zginął zamordowany przez swojego młodszego brata, Lecha. Całe wydarzenie miało mieć już miejsce po śmierci ojca, a smoka według Długosza zgładził sam Krak.
Reminiscencje literackie.
Postaci Kraka poświęcił Cyprian Kamil Norwid misterium "Krakus. Książę nieznany". U Norwida książę krakowski Krak ma dwóch synów Krakusa i Rakuza i jest dalekim potomkiem Wandy. Do walki ze smokiem staje samotnie Krakus i to on zabija potwora. Rakuz doprowadza przewrotnie do jego śmierci. Gdy potem chce po kryjomu zakopać ciało brata, okazuje się, że wdzięczni mieszkańcy grodu usypali swemu wybawcy kopiec, w którym pochowali jego ciało. Dla odróżnienia go od ojca Kraka, Norwid konsekwentnie nazywa go Krakusem

</doc>
<doc id="873558" url="https://pl.wikipedia.org/wiki?curid=873558" title="Československé státní dráhy">
Československé státní dráhy

Československé státní dráhy / Československé štátne dráhy (ČSD, pol. „Czechosłowackie Koleje Państwowe”) – przedsiębiorstwo kolejowe w Czechosłowacji w latach 1918–1939 i 1945–1992.
Po rozpadzie państwa czechosłowackiego w 1939 koleje zostały podzielone pomiędzy Czechy i Morawy i Słowację: po stronie czeskiej utworzono "Böhmisch-Mährische Bahn – Českomoravské dráhy" ("BMB-ČMD", pol. „Koleje Czesko-Morawskie”), a słowackiej – "Slovenské železnice" ("SŽ", pol. „Koleje Słowackie”).
Po rozpadzie państwa czechosłowackiego w 1993 koleje zostały podzielone pomiędzy Czechy i Słowację: po stronie czeskiej utworzono "České dráhy" (ČD), a słowackiej – "Železnice Slovenskej republiky" (ŽSR).

</doc>
<doc id="873559" url="https://pl.wikipedia.org/wiki?curid=873559" title="Jeden świat">
Jeden świat



</doc>
<doc id="873561" url="https://pl.wikipedia.org/wiki?curid=873561" title="Bagno Stawek">
Bagno Stawek

Rezerwat przyrody Bagno Stawek – torfowiskowy rezerwat przyrody na obszarze Zaborskiego Parku Krajobrazowego w kompleksie leśnym Borów Tucholskich, na terenie gminy Brusy (powiat chojnicki, województwo pomorskie). Został ustanowiony na mocy Zarządzenia Ministra Leśnictwa i Przemysłu Drzewnego z 4 kwietnia 1977 roku. Powierzchnia rezerwatu wynosi 40,80 ha, z czego 18,18 ha zajmują torfowiska.
Ochronie rezerwatu podlega akwen zarastającego eutroficznego jeziora Stawek i okoliczne torfowiska. Jezioro to jest połączone niewielką strugą z jeziorem Płęsno. Znajdują się tu również stanowiska licznych gatunków roślin podlegających ochronie (m.in. bagno zwyczajne, kruszyna pospolita, listera jajowata, rosiczka długolistna, rosiczka okrągłolistna, rosiczka pośrednia, storczyk szerokolistny i widłak jałowcowaty).
Rezerwat jest położony na gruntach Skarbu Państwa, będących w zarządzie Nadleśnictwa Przymuszewo. Nadzór sprawuje Regionalny Dyrektor Ochrony Środowiska w Gdańsku. Na mocy obowiązującego planu ochrony ustanowionego w 2012 roku, ochroną ścisłą objęto 33,42 ha powierzchni rezerwatu, natomiast ochroną czynną 7,92 ha.
Rezerwat znajduje się w granicach dwóch obszarów sieci Natura 2000: siedliskowego „Sandr Brdy” PLH220026 i ptasiego „Wielki Sandr Brdy” PLB220001.
Najbliższymi miejscowościami są Swornegacie i Asmus.

</doc>
<doc id="873562" url="https://pl.wikipedia.org/wiki?curid=873562" title="Dimetyloeter">
Dimetyloeter



</doc>
<doc id="873565" url="https://pl.wikipedia.org/wiki?curid=873565" title="ČSD">
ČSD



</doc>
<doc id="873567" url="https://pl.wikipedia.org/wiki?curid=873567" title="Henk van Rijnsoever">
Henk van Rijnsoever

Hendrikus ("Henk") van Rijnsoever (ur. 6 listopada 1952 w Utrechcie) – piłkarz holenderski grający na pozycji prawego obrońcy.
Kariera klubowa.
Van Rijnsoever jest wychowankiem małego klubu z rodzinnego miasta Utrecht o nazwie USV Elinkwijk. W zesple tym grał do roku 1972 i wtedy przeszedł do jednej z czołowych drużyn Holandii, AZ Alkmaar. W 1978 roku zespół z Henkiem w obronie wywalczył swój pierwszy w historii Puchar Holandii. Na kolejne sukcesy drużyna musiała czekać do 1981 roku, kiedy to jedyny raz w swojej historii została mistrzem Holandii (3 mecze i 1 gol van Rijnsoevera), do tego dokładając kolejny puchar kraju. AZ dobrze spisał się także w Pucharze UEFA docierając aż do finału, w którym przegrało z Ipswich Town w dwumeczu (0:3, 4:2). Van Rijnsoever doznał jednak ciężkiej kontuzji i w sezonie 1981/1982 w ogóle nie pojawił się na boisku i zdecydował się zakończyć karierę w wieku 30 lat.
Kariera reprezentacyjna.
W reprezentacji Holandii van Rijnsoever zadebiutował 30 maja 1975 w przegranym 0:3 wyjazdowym meczu z Jugosławią. Jak się później okazało, był to jego jedyny mecz w kadrze Holandii. W 1976 roku został powołany do kadry na mistrzostwa Europy w Jugosławii. Był jednak tylko rezerwowym i nie zagrał żadnego meczu. Z Holandią doszedł do półfinału i wywalczył symboliczny brązowy medal za 3. miejsce.

</doc>
<doc id="873570" url="https://pl.wikipedia.org/wiki?curid=873570" title="Rakowo Małe (wieś)">
Rakowo Małe (wieś)

Rakowo Małe – osada w Polsce położona w województwie warmińsko-mazurskim, w powiecie piskim, w gminie Biała Piska. W latach 1975–1998 miejscowość administracyjnie należała do województwa suwalskiego.
Osada Rakowo Małe, pierwotnie nazywana Rakowo.
Historia.
Wieś Rakowo powstała w ramach kolonizacji Wielkiej Puszczy. Wcześniej był to obszar Galindii. Wieś ziemiańska, dobra służebne w posiadaniu drobnego rycerstwa (tak zwani wolni, ziemianie w język staropolskim), z obowiązkiem służby rycerskiej (zbrojnej).
Osada powstała w czasie panowania księcia Albrechta, należała do parafii Drygały, od 1579 do parafii w Różyńsku. Początkowo wieś liczyła 11 łanów, później jedynie 10 na prawie magdeburskim z wariantem dla obojga płci. Służba wojskowa w wysokości 1/5, pełniona była razem z obowiązkiem służby zbrojnej dla wsi Monety. Wieś powstała w wyniku nadania z 1532 r., przez wydzielenie z Monet. W wieku XVII ponownie łany z Rakowa liczone były łącznie z Monetami. W 1556 wieś należała do rodziny Rakowskich.

</doc>
<doc id="873574" url="https://pl.wikipedia.org/wiki?curid=873574" title="Radysy">
Radysy

Radysy (niem. "Radishöh") – wieś w Polsce położona w województwie warmińsko-mazurskim, w powiecie piskim, w gminie Biała Piska. W latach 1975–1998 miejscowość administracyjnie należała do województwa suwalskiego.

</doc>
<doc id="873579" url="https://pl.wikipedia.org/wiki?curid=873579" title="Powiat Hodmezovasarhely">
Powiat Hodmezovasarhely



</doc>
<doc id="873580" url="https://pl.wikipedia.org/wiki?curid=873580" title="PZL M-20 Mewa">
PZL M-20 Mewa

PZL M-20 Mewa jest samolotem dyspozycyjnym produkowanym w dawnym PZL-Mielec, zbudowanym na licencji amerykańskiego samolotu Piper Seneca II.
Piper PA-34 „Seneca II”.
Pierwsza wersja samolotu produkcji amerykańskiej firmy Piper Aircraft PA-34-200 "Seneca I" został oblatany w roku 1971. W 1975 wprowadzono do sprzedaży zmodyfikowaną wersję oznaczoną jako PA-34-200T "Seneca II".
Powstanie „Mewy”.
W roku 1977 PZL zawarły umowę na budowę samolotu, która zakładała, że zakłady wysyłały elementy samolotu do USA, a w zamian montowały samoloty z polskimi silnikami PZL-Franklin. Konstruktorem prowadzącym został mgr inż. Krzysztof Piwek.
Pierwszy egzemplarz samolotu zbudowany z części dostarczonych z USA pod koniec 1978 roku, natomiast pierwszy lot odbył się 25 lipca 1979 roku. Kolejne prototypy oblatano kolejno 22 września 1982 r. i 10 października 1985 r. W związku z problemami z seryjną produkcją silników PZL-Franklin opracowano wersję z silnikami TSIO/ LTSIO-360-KB, modyfikacja ta, będącej odpowiednikiem samolotu PA-34-220T Seneca III. Samolot z nowymi silnikami oblatano 13 października 1988 roku. W kolejnym prototypie zwiększono masę startową.
Produkcja i dystrybucja.
Według różnych danych do 2002 roku, w dwóch seriach produkcyjnych wyprodukowano łącznie 20 lub 23 sztuki samolotu.

</doc>
<doc id="873581" url="https://pl.wikipedia.org/wiki?curid=873581" title="Szymki">
Szymki

2 miejscowości w Polsce:
Miejscowości na Białorusi:

</doc>
<doc id="873582" url="https://pl.wikipedia.org/wiki?curid=873582" title="Kořenov">
Kořenov

Kořenov (do 1945 niem. "Bad Wurzelsdorf") – wieś w powiecie jabloneckim w kraju libereckim (Czechy), przy granicy z Polską, pomiędzy Tanvaldem a Harrachovem.
1 stycznia 2017 gminę zamieszkiwały 934 osoby, a ich średni wiek 44,4 roku.
Osadnictwo tutejsze datuje się od roku 1577 (rejon osady Rejdice), kiedy przybyły z Moraw Pavel Schierer uruchomił tu hutę szkła. Współczesny Kořenov powstał po połączeniu w 1960 wsi Polubný, Příchovice, Rejdice i Jizerka (wcześniej, w następstwie uzgodnionej z Polską wymiany terenów nadgranicznych w 1958, do wsi Kořenov przyłączono wyludnioną osadę pasterską Zieliniec, znaną też jako Zieleniec albo pod niem. nazwą "Hoffnungsthal", leżącą w historycznych granicach Śląska) stanowi połączenie osad i przysiółków ("w nawiasach ich nazwy w języku niemieckim"):
Na przełomie XIX i XX wieku przez Kořenov przeprowadzona została linia Kolei Izerskiej, której siedmiokilometrowa trasa do Tanvaldu – pokonująca stromizny sięgające 58‰ ze względu na różnicę wysokości 235 metrów między tymi stacjami – wyposażona jest na dwóch odcinkach w trzecią szynę w systemie kolei zębatej. Stacja – do końca II wojny światowej "Polaun/Grünthal" – we wsi Kořenov była po wojnie, aż do korekty granic w 1958, "de facto" końcową stacją po czeskiej stronie Kolei Izerskiej; po tej korekcie i przyłączeniu do Czechosłowacji osady Tkacze (dziś Harrachov-Mýtiny) czeski odcinek tej trasy wydłużył się o 4,7 km.

</doc>
<doc id="873585" url="https://pl.wikipedia.org/wiki?curid=873585" title="Jazz-hop">
Jazz-hop

Jazz-hop (jazz rap) – gatunek muzyczny będący pochodną hip-hopu i jazzu. Powstał pod koniec lat 80. XX w. w Stanach Zjednoczonych. W tekstach jazz-hop przejawia zbieżność z odłamami politycznego i świadomego hip-hopu oraz afrocentryzm. Serwis muzyczny AllMusic opisuje jazz-hop jako próbę fuzji zamierzchłej muzyki Afroamerykanów z nową dominującą formą (przyp. hip-hop), składając hołd przeszłym twórcom, jednocześnie, niejako poszerzając horyzonty współczesnym wykonawcom. 
Warstwa muzyczna oparta jest częściej na standardach hip-hopowych (samplowanie) niż jazzowych, przy wykorzystaniu instrumentarium typowego dla drugiego z gatunków, tj. trąbka, puzon i inne. Spotkane są dwa odmienne podejścia do wykonania jazz-hopu, oparte na improwizacji instrumentalnej jak i wokalnej, lub też pozbawione tej formy wyrazu artystycznego. Do prekursorów gatunku zaliczani są m.in. tacy wykonawcy jak A Tribe Called Quest, De La Soul oraz Digable Planets.
W Polsce wykonawcy jazz-hopowi stanowią margines, w tejże stylistyce nagrywali Michał Urbaniak z projektem Urbanator, łódzki raper O.S.T.R. oraz Pono.

</doc>
<doc id="873587" url="https://pl.wikipedia.org/wiki?curid=873587" title="Szymki (województwo warmińsko-mazurskie)">
Szymki (województwo warmińsko-mazurskie)

Szymki (niem. "Symken", 1938–1945 "Simken") – osada w Polsce położona w województwie warmińsko-mazurskim, w powiecie piskim, w gminie Biała Piska. W latach 1975–1998 miejscowość administracyjnie należała do województwa suwalskiego.
Historia.
Dobra szlacheckie, wieś powstała w ramach kolonizacji Wielkiej Puszczy. Wcześniej był to obszar Galindii. W XV i XVI w. wymieniane pod nazwami: "Meruslauen, Mirβlawe, Myrβlawe, Maroslaw, Klüdene, Kluden, Cludden, Guty, Gutten, Nicolaer Gutter".
Obszar wsi wymieniany w dokumentach już w 1424 r., jako dąbrowa pomiędzy wsiami Pietrzyki, Biała Piska, Kumielsk, Kocioł i jezioro Kumielsk. Prawdopodobnie pierwsza nazwa bierze się od pierwszego właściciela tych dóbr niejakiego "Mirosława". Szymki wymieniane w dokumentach były już w 1453 r. pod nazwą pierwotną "Meruslauen". Przywilej lokacyjny wystawiono w 1495 r. Wieś lokowana przez komtura "von Gebesattela" na łącznie 35 łanów (20 w Gutach, 15 w "Kludene"), na prawie magdeburskim (dla obu płci) z obowiązkiem dwóch służb zbrojny, dla "Szymona Moelknechta". Szymon otrzymał także 6 morgów łąk między rzeczką Białką i Kaliszkami. Szymon wymienione łany zakupił od niejakiego Guta (od którego nazwa części dóbr). Od Szymona wzięła się późniejsza nazwa wsi.

</doc>
<doc id="873588" url="https://pl.wikipedia.org/wiki?curid=873588" title="Trójstronna Komisja ds. Społeczno-Gospodarczych">
Trójstronna Komisja ds. Społeczno-Gospodarczych

Trójstronna Komisja ds. Społeczno-Gospodarczych – dawna polska instytucja dialogu społecznego. Tworzona była przez przedstawicieli rządu, organizacji pracodawców prywatnych i związków zawodowych. Do kompetencji komisji należało: ustalanie wskaźników wzrostu wynagrodzeń w przedsiębiorstwach i w sferze budżetowej, prace wstępne nad budżetem państwa. Ponadto komisja mogła zabierać głos w sprawach gospodarczych i społecznych jeżeli jej głos miał znaczenie dla zachowania spokoju społecznego.
Z ramienia związków zawodowych w skład komisji wchodziły: NSZZ „Solidarność”, Forum Związków Zawodowych i Ogólnopolskie Porozumienie Związków Zawodowych. Z ramienia pracodawców: Konfederacja Lewiatan, Pracodawcy Rzeczypospolitej Polskiej, Business Centre Club i Związek Rzemiosła Polskiego. W obradach komisji uczestniczyć mogli także jako doradcy: przedstawiciele samorządu terytorialnego, NBP, GUS, administracji publicznej, organizacji zawodowych i społecznych.
Sekretariat Komisji prowadził Departament Dialogu i Partnerstwa Społecznego Ministerstwa Pracy i Polityki Społecznej. Odpowiednikami Komisji w terenie były Wojewódzkie Komisje Dialogu Społecznego.
Treść obrad komisji nie była jawna, organizatorzy sprzeciwiali się też ich rejestrowaniu. W 2013 OPZZ zaapelował o ich transmisję w mediach publicznych. Komisję zastąpiła w 2015 r. Rada Dialogu Społecznego.
Branżowe zespoły trójstronne.
Działały poza Trójstronną Komisją ds. Społeczno-Gospodarczych. Były umiejscowione przy Ministrze Pracy, z wyjątkiem czterech, które usytuowane były przy właściwych merytorycznie resortach. 

</doc>
<doc id="873589" url="https://pl.wikipedia.org/wiki?curid=873589" title="Komisja trójstronna">
Komisja trójstronna



</doc>
<doc id="873591" url="https://pl.wikipedia.org/wiki?curid=873591" title="Komisja ds. Społeczno-Gospodarczych">
Komisja ds. Społeczno-Gospodarczych



</doc>
<doc id="873592" url="https://pl.wikipedia.org/wiki?curid=873592" title="Dąbrówka Drygalska">
Dąbrówka Drygalska

Dąbrówka Drygalska – osada w Polsce położona w województwie warmińsko-mazurskim, w powiecie piskim, w gminie Biała Piska.
W latach 1975–1998 miejscowość administracyjnie należała do województwa suwalskiego.

</doc>
<doc id="873596" url="https://pl.wikipedia.org/wiki?curid=873596" title="Kolonia Kawałek">
Kolonia Kawałek

Kolonia Kawałek – kolonia w Polsce położona w województwie warmińsko-mazurskim, w powiecie piskim, w gminie Biała Piska.
W latach 1975–1998 miejscowość administracyjnie należała do województwa suwalskiego.

</doc>
<doc id="873599" url="https://pl.wikipedia.org/wiki?curid=873599" title="Kolonia Konopki">
Kolonia Konopki

Kolonia Konopki – kolonia w Polsce położona w województwie warmińsko-mazurskim, w powiecie piskim, w gminie Biała Piska.
W latach 1975–1998 miejscowość administracyjnie należała do województwa suwalskiego.

</doc>
<doc id="873601" url="https://pl.wikipedia.org/wiki?curid=873601" title="Dwoinka zapalenia płuc">
Dwoinka zapalenia płuc

Dwoinka zapalenia płuc, potocznie pneumokok ("Streptococcus pneumoniae", "pneumococcus") – bakteria Gram-dodatnia, anaerob fakultatywny, należący do paciorkowców alfa-hemolizujących. Wykryta została przez Ludwika Pasteura wraz z Charlesem Chamberlandem oraz niezależnie przez George’a Sternberga w 1881 roku. Jest częstą przyczyną zachorowań na zapalenie opon mózgowo-rdzeniowych u małych dzieci oraz zapalenie płuc u osób z osłabioną odpornością, przy czym liczba zakażeń wzrosła w pierwszych latach XXI wieku.
Wbrew swojej nazwie bakteria może wywoływać różnego rodzaju zakażenia inne, niż zapalenie płuc, w tym ostre zapalenie zatok, zapalenie ucha środkowego, zapalenie opon mózgowo-rdzeniowych, zapalenie szpiku kostnego, septyczne zapalenie stawów, zapalenie wsierdzia, zapalenie otrzewnej, zapalenie osierdzia, tkanki łącznej i ropień mózgu.
Historia.
W 1881 po raz pierwszy wyizolowano drobnoustrój będący czynnikiem etiologicznym zapalenia płuc (od gr. "pneumon" – płuco) i dlatego nazwano go "pneumococcus". Dokonali tego jednocześnie i niezależnie lekarz armii amerykańskiej George Sternberg i francuski badacz Ludwik Pasteur wraz z Charlesem Chamberlandem.
W 1884 organizm ten został po raz pierwszy zdiagnozowany taksonomicznie przez Edwarda Kleina pod nazwą "Diplococcus pneumoniae" (dwoinka zapalenia płuc), którą w 1980 zmieniono na "Streptococcus pneumoniae" (za nazewnictwem Chestera z 1901 roku).
Bakteria ta odegrała kluczową rolę w wykazaniu, że materiał genetyczny składa się z DNA. W 1928 Frederick Griffith wykazał występowanie transformacji żywych, nieszkodliwych pneumokoków do postaci zdolnej wywoływać śmiertelną chorobę poprzez inokulację tych pierwszych do ciała myszy razem z zabitymi ciepłem, zjadliwymi pneumokokami. W 1944 Oswald Avery, Colin MacLeod i Maclyn McCarty wykazali, że czynnikiem wywołującym transformację w eksperymencie Griffitha było DNA, a nie białka, jak powszechnie uważano w tamtym czasie. Prace Avery’ego zaznaczyły narodziny epoki genetyki molekularnej.
Morfologia.
Dwoinka zapalenia płuc ma kształt kulisty lub zbliżony do kuli, średnicę około 1μm i jest zaliczana do ziarniaków. Bakterie układają się zazwyczaj w pary, a kolonie mogą przyjmować obraz łańcuszków różnej długości.
Drobnoustrój nie wytwarza przetrwalników, ale posiada otoczkę zarówno podczas infekcji w organizmie, jak i na podłożach hodowlanych. Szczepy przechodzą w formy bezotoczkowe (forma R) w niesprzyjających warunkach, jednak po przeniesieniu do sprzyjającego środowiska ponownie wytwarzają otoczkę (forma S). Opisywane są również formy przejściowe – RS, SR.
Bakterie które utraciły zdolność tworzenia otoczki, mogą ją nabyć od innych szczepów na zasadzie transdukcji. Szczepy bezotoczkowe nie są patogenne.
Pneumokoki nie mają rzęsek, nie wykazują więc zdolności ruchu na podłożach hodowlanych.
Ze względu na antygeny obecne w otoczce wyróżnia się około 80 typów serologicznych. Antygeny otoczkowe składają się m.in. z kwasu glukuronowego, glukozy, ramnozy, aminocukrów, a wprowadzone do organizmu są w stanie go immunizować. Ze względu na brak odpowiedniego wielocukru C "S. pneumoniae" nie mogą być klasyfikowane według podziału Lancefield.
Profil biochemiczny.
Podobnie jak reszta bakterii w tej rodzinie, dwoinka zapalenia płuc nie wytwarza katalazy. Fermentuje niektóre cukry bez wytworzenia gazu – końcowym metabolitem jest kwas mlekowy.
Patogeneza.
"Streptococcus pneumoniae" jest stwierdzana w gardle i zatokach nosowych u 5-10% zdrowych dorosłych oraz 20-40% zdrowych dzieci. Drobnoustrój ten jest stwierdzany w dużych ilościach w miejscach częstego bytowania ludzi i ich dużego zagęszczenia (np. baraki wojskowe, szpitale). Bakteria ma zdolności adhezyjne do nabłonka dróg oddechowych. Nadmierna kolonizacja w obrębie tkanki doprowadza do infekcji. Do zapalenia płuc dochodzi gdy bakteria zostanie zaaspirowana z wdychanym powietrzem do utkania płucnego. Kiedy drobnoustrój znajdzie się w miejscu swojego przeznaczenia, dochodzi do aktywacji jego białek stymulujących produkcję cytokin (czynników prozapalnych) i przyciągających białe krwinki (zwłaszcza leukocyty obojętnochłonne). Polisacharydowa otoczka czyni te bakterie odporne na fagocytozę, jeżeli w organizmie nie ma przeciwciał skierowanych przeciwko otoczce, makrofagi tkankowe nie są w stanie zneutralizować pneumokoków. Bakterie mogą przedostać się do krążenia, wywołując posocznicę, przedostać się do opon mózgowych, stawów i kości.
"Streptococcus pneumoniae" posiada kilka czynników zwiększających jego wirulencję, w tym wspomnianą otoczkę polisacharydową, która pozwala ominąć układ odporności nosiciela. Pneumokokowe białka powierzchniowe, hamujące aktywację dopełniacza oraz wydzielany enzym IgA1 proteazę, niszczącą przeciwciała Iga produkowane przez zakażonego.
Ryzyko infekcji pneumokokowej wzrasta u ludzi z zaburzeniami produkcji przeciwciał IgG, fagocytozy, bądź upośledzoną funkcją nabłonka dróg oddechowych. Brak śledziony (po zabiegu splenektomii, wrodzona asplenia, choroba komórek sierpowatych) predysponują do cięższego przebiegu schorzenia.
Diagnostyka.
W przypadku podejrzenia zakażenia pneumokokami z biomateriału wykonuje się posiew oraz barwienie mikroskopowe. Posiew umożliwia wykonanie antybiogramu, a w konsekwencji ustalenia lekooporności szczepu.
Badanie mikroskopowe.
Preparaty bezpośrednie barwi się metodą Grama, metodą Fleminga oraz wykonywany jest odczyn Neufelda (odczyn serologiczny pęcznienia otoczek). Badanie mikroskopowe ma wartość diagnostyczną, jednak nie zastępuje posiewu – nie jest możliwe ustalenie lekooporności.
Hodowla.
"Streptococcus pneumonie" nie wzrasta na zwykłych podłożach hodowlanych, jak agar lub bulion mięsny, dlatego materiał jest posiewany na agar z krwią. Czasami stosuje się dwie hodowle: pierwsza to agar z krwią, a druga to bulion pneumokokowy, który później jest przesiewany na agar z krwią. Bulion pneumokokowy to pożywka typu namnażającego umożliwiająca szybki wzrost drobnoustroju, nie jest jednak możliwa dokładna ocena szczepu. Najlepszy wzrost uzyskuje się przy podwyższonym ciśnieniu CO2, pH 7,5 i temperaturze 37 °C.
Na agarze z krwią powodują hemolizę typu alfa, a w warunkach beztlenowych także beta. Kolonie mają średnice około 2 mm, są okrągłe, przejrzyste, błyszczące i płaskie, przy czym brzeg kolonii starszych jest wyższy od ich środka (wgłobienie centralnej części hodowli); przyczyną tego jest autoliza. Część szczepów (typ3) rośnie w postaci śluzowych wypukłych kolonii.
Rozróżnienie pneumokoków od pozostałych bakterii z rodzaju "Streptococcus" jest możliwe dzięki dwóm próbom. Pierwsza z nich polega na próbie rozpuszczeniu drobnoustroju w żółci – pneumokoki w przeciwieństwie do innych bakterii ulegają rozpuszczeniu, co objawia się przejaśnieniem płynu w ciągu 10–40 minut.
Druga próba polega na dodaniu do hodowli optochiny. Hamuje ona wzrost dwoinki zapalenia płuc, nie wpływając na pozostałe bakterie.
Pneumokoki, w odróżnieniu od enterokoków nie rosną przy podwyższonym stężeniu chlorku sodu lub przy pH 9,5. Są oporne na bacytracynę, co odróżnia je od "Streptococcus pyogenes".
Czynniki zjadliwości.
Do czynników zjadliwości pneumokoków zalicza się m.in.:
Dwa ostatnie wymienione czynniki to enzymy warunkujące zdolność do kolonizacji tkanek.
Chorobotwórczość.
Pneumokoki są częstą przyczyną zakażeń u człowieka. Szerzą się drogą kropelkową, ze szczytem zachorowań jesienią i zimą (Polska). Infekcja często jest poprzedzona wcześniejszą kolonizacją, zwłaszcza okolicy nosowo-gardłowej. Sama obecność bakterii w górnych drogach oddechowych nie świadczy jeszcze o chorobie, ze względu na częstą bezobjawową kolonizację (zwłaszcza u dzieci). Współtowarzyszące lub niedawno przebyte zakażenie rynowirusem lub adenowirusem sprzyja adhezji bakterii do nabłonka.
Zakażeniu sprzyja osłabienie układu odpornościowego – wiek do dwóch lat, nowotwory, zaburzenia odporności, immunosupresja, stan po zabiegach, infekcja HIV i inne czyniki. Brak śledziony jest czynnikiem predysponującym do infekcji wszystkimi typami bakterii otoczkowych. "S. pneumoniae" może być przyczyną zakażeń szpitalnych, ale zdecydowana większość zakażeń jest nabywana poza szpitalem. Dzieci do szóstego miesiąca życia są chronione przez immunoglobuliny matki.
W przeciwieństwie do paciorkowców grupy A, gdzie tworzą się czasami autoprzeciwciała przeciwko m.in. zastawkom serca, przebycie zakażenia pneumokokami nie powoduje długotrwałych konsekwencji przebytej infekcji. Wyjątkiem jest uszkodzenie tkanek podczas zapalenia.
Leczenie.
"Streptococcus pneumoniae" może być oporny na niektóre antybiotyki, dlatego konieczne jest sporządzenie antybiogramu. Infekcję pneumokokową leczy się z reguły antybiotykami beta-laktamowymi. W latach 1960, prawie wszystkie szczepy S. pneumoniae były wrażliwe na penicylinę, lecz od tamtego czasu wykształciła się oporność, zwłaszcza w rejonach częstego stosowania antybiotyków. Niektóre szczepy oporne na penicylinę mogą również wykazywać oporność na erytromycynę, makrolidy, klindamycynę i chinolony. Większość pozostaje jednak wrażliwa na wankomycynę, która jest rzadziej stosowanym antybiotykiem ze względu na dawkowanie oraz kwestię penetracji tkankowej. Zalecanym postępowaniem jest posiew z antybiogramem badającym oporność bakterii. 
W leczeniu zapalenia opon mózgowo-rdzeniowych lub zapalenia płuc często stosuje się bardziej wyszukane antybiotyki β-laktamowe, w tym cefalosporyny, często w połączeniu z wankomycyną. Mieszanina amoksycyliny z kwasem klawulanowym stosowana jest do leczenia zakażeń narządu słuchu.
Wobec bakterii stosuje się nowe fluorochinolony, cefalosporyny wszystkich generacji (poza III doustną), linkozamidy, makrolidy, tetracykliny, karbapenemy oraz ryfampicynę. Wydaje się, że stosowanie skojarzonej terapii – penicylina wraz z doksycykliną/makrolidem daje zadowalające rezultaty.
Aktywności nie zachowuje III doustna generacja cefalosporyn.
Bakteria zawsze jest wrażliwa na glikopeptydy (wankomycyna, teikoplanina) – są to leki ostatniej szansy. Wobec bardzo rzadko spotykanych szczepów średnio wrażliwych osiąga się sukces terapeutyczny maksymalnymi dawkami tych leków.
Oporność na penicyliny.
Oporność na penicyliny wiąże się z wytworzeniem nowych lub modyfikacją już istniejących białek wiążących penicyliny, a nie z rozkładaniem antybiotyku przez β-laktamazę. Wobec tych nowych miejsc wiązania antybiotyk nie zachowuje aktywności. Ze względu na wiele różnych genów kodujących różne białka wiążące penicyliny o różnym powinowactwie, istnieje wiele stopni oporności. Zakwalifikowanie szczepu do jednej z trzech poniższych grup opiera się na ustaleniu strefy zahamowania wzrostu.
Wobec szczepów PISP z antybiotykami beta-laktamowymi aktywność zachowują cefalosporyny II generacji oraz penicyliny z inhibitorem. W przypadku bakteriemii można stosować penicylinę G w maksymalnych dawkach, ze względu na jej dobrą penetrację do ośrodkowego układu mózgowego. Wobec szczepów PRSP można stosować cefalosporyny III generacji (należy jednak sprawdzić oporność) oraz amoksycylinę w podwójnych dawkach.
W Polsce około 20% szczepów jest opornych, a 10% średnio wrażliwych na antybiotyki tej klasy, przy czym liczba szczepów opornych wzrasta.
Oporność na inne antybiotyki.
Poza penicylinami dwoinka zapalenia płuc może być oporna także na inne antybiotyki. W przypadku metylacji podjednostki rybosomu 23S RNA następuje zmiana miejsca, na które działają niektóre grupy antybiotyków – jest to fenotyp MLSB. Oznacza on krzyżową oporność na makrolidy, linkozamidy oraz streptograminę B. Najczęściej przyczyną jest gen "ermB" powodujący metylację adeniny w pozycji 2058. Brak wrażliwości na makrolidy jest klinicznie ważny, ponieważ ten lek ze względu na doskonałą penetrację do miąższu płucnego jest bardzo często stosowany w infekcjach dróg oddechowych.
Inny typ oporności polega na obecności pomp błonowych wypompowujących lek z komórki (fenotyp M). Opisano jeszcze oporność na kotrimoksazol oraz tetracykliny.
Szczepienia i oporność.
Światowa Organizacja Zdrowia wprowadziła zalecenie przeprowadzania szczepień u dzieci, ze względu na narastające zjawisko oporności pneumokoków na antybiotyki. Dzieci od piątego roku życia można szczepić szczepionkami z otoczek polisacharydowych, które jednak nie są w stanie immunizować młodszych dzieci (będących w grupie zwiększonego ryzyka). U nich stosowane są bardziej kosztowne skoniugowane szczepionki białkowe.
Poza trwającą od 10 do 15 lat odpornością u zaszczepionych dzieci szczepionka może zmniejszyć liczbę szczepów lekoopornych oraz ograniczyć infekcje także u osób niezaszczepionych.
Wskazania do szczepienia przeciwko pneumokokom:
Przebycie infekcji gwarantuje odporność wyłącznie do szczepu serologicznego będącego przyczyną infekcji.
Szczepienia w Anglii.
W lutym 2006 podjęto w Anglii decyzję o rozpoczęciu programu szczepień przeciwko pneumokokom u dzieci. Szczepienia rozpoczęły się we wrześniu 2006 roku, przeprowadzane są szczepionką skojarzoną u dzieci w wieku 2, 4 i 13 miesięcy.
Szczepienia w Stanach Zjednoczonych.
Amerykańska Agencja Żywności i Leków dopuściła pierwszą siedmiowalentną szczepionkę skojarzoną przeciwko zakażeniu pneumokokowemu do stosowania u niemowląt i małych dzieci (PCV 7) – Prevnar (producent: Wyeth Lederle), która ma zapobiegać posocznicy i zapaleniu opon mózgowo-rdzeniowych wywołanych przez "S. pneumoniae". Prevnar jest polecany od 2000 roku do stosowania u wszystkich dzieci w wieku 2–24 miesiące, oraz u dzieci ryzyka w wieku 24–56 miesięcy. W normalnych warunkach stosuje się cztery kolejne dawki szczepionki, które podaje się w 2., 4., 6. i 12.-15. miesiącu życia. Prevnar chroni w dobrym stopniu przeciwko głębokim zakażeniom pneumokokowym takim jak zapalenie płuc i opon mózgowo-rdzeniowych. W fazie testowania są szczepionki 9 walentne.
W Stanach Zjednoczonych stwierdza się w ciągu roku 16 000 posocznic pneumokokowych oraz 1400 zapaleń opon mózgowo-rdzeniowych o tej samej etiologii.
W badaniach wykonanych w Kaiser Permanente w Północnej Kalifornii, Prevnar w 100% zapobiegał zakażeniu siedmioma szczepami (serotypy: 4, 6B, 9V, 14, 18C, 19F i 23F) "S. pneumoniae" znajdującymi się w szczepionce oraz w 90% zakażeniom wywołanym przez wszystkie szczepy "S. pneumoniae".
Dostępna w USA i UE szczepionka Prevenar 13 firmy Wyeth Lederle zapobiega zakażeniu trzynastoma serotypami (1, 3, 4, 5, 6A, 6B, 7F, 9V, 14, 18C, 19A, 19F i 23F) "S. pneumoniae". Schemat szczepień jest taki sam jak w przypadku szczepionki Prevenar z siedmioma serotypami.
Nowszą jest Pneumovax 23 (PPS-23) przeciwko 23 serotypom (1, 2, 3, 4, 5, 6B, 7F, 8, 9N, 9V, 10A, 11A, 12F, 14, 15B, 17F, 18C, 19A, 19F, 20, 22F, 23F, and 33F), jak również 98 % typów w zakażeniu krwi bakteriami pneumokokami.
W USA i UE dopuszczona jest również szczepionka firmy GlaxoSmithKline o nazwie Synflorix, która zapewnia ochronę przed dziesięcioma szczepami pneumokoków (serotypy 1, 4, 5, 6B, 7F, 9V, 14, 18C, 19F i 23F). Badania kliniczne wykazały jej większą niż Prevenar 7 skuteczność w zapobieganiu ostrego zapalenia ucha środkowego wywołanego pneumokokami u dzieci. Schemat szczepień jest identyczny jak w przypadku pozostałych szczepionek przeciw pneumokokom.

</doc>
<doc id="873605" url="https://pl.wikipedia.org/wiki?curid=873605" title="Mnajdra">
Mnajdra

Mnajdra – kompleks trzech prehistorycznych świątyń megalitycznych na południowym wybrzeżu Malty, naprzeciw wysepki Filfla, kilkaset metrów od innego stanowiska archeologicznego Ħaġar Qim. W 1992 roku kompleks wpisano na listę światowego dziedzictwa UNESCO.
Budowle megalityczne zespołu Mnajdra wznoszono w okresie od III do połowy II tysiąclecia p.n.e. Do budowy użyto dwóch rodzajów materiału, znajdujących się w bezpośrednim sąsiedztwie, mianowicie wapienia koralowego i globigerynowego.
Świątynia została wpisana na listę National Inventory of the Cultural Property of the Maltese Islands pod numerem 00024.
Architektura.
Kompleks składa się z trzech świątyń:

</doc>
<doc id="873606" url="https://pl.wikipedia.org/wiki?curid=873606" title="Wiktor Kurmanowycz">
Wiktor Kurmanowycz

Wiktor Kurmanowycz, ukr. Віктор Курманович (ur. 26 lutego 1876 w Olszanicy, zm. 18 października 1945 w Odessie) – ukraiński działacz wojskowy, generał UHA.
Życiorys.
Urodził się w Galicji, w rodzinie proboszcza (ukr. "парох") greckokatolickiego. Ukończył Szkołę Kadetów Piechoty w Łobzowie i został wcielony do Dolnoaustriackiego Pułku Piechoty Nr 84 w Krems. W latach 1901-1902 był słuchaczem Szkoły Wojennej w Wiedniu. Po ukończeniu studiów został przydzielony do 7 Dywizji Piechoty w Osijeku, pozostając oficerem nadetatowym IR 84. W 1905 został mianowany kapitanem i przydzielony do Galicyjskiego Pułku Piechoty Nr 30 we Lwowie. Następnie pełnił służbę w Biurze Ewidencyjnym, pozostając oficerem nadetatowym IR 30. W 1912 został przeniesiony do Galicyjskiego Pułku Piechoty Nr 13 w Opawie i przydzielony do I batalionu w Bielsku.
W 1914 został aresztowany przez kontrwywiad rosyjski na Wołyniu, i osadzony w Cytadeli Warszawskiej. W 1915 został wymieniony za adiutanta cara Mikołaja II, i powrócił do służby, obejmując dowództwo 37 pp z Dalmacji, walczącego na Bukowinie, a później w Alpach. Na stopień podpułkownika został mianowany ze starszeństwem z 1 lutego 1917 w korpusie oficerów piechoty. Jego oddziałem macierzystym był nadal IR 13.
W listopadzie 1918, po podpisaniu zawieszenia broni, wyjechał do Wiednia. Tam spotkał się z Stepanem Smal-Stoćkim, i za jego namową wyjechał do Stryja. Tam w grudniu 1918 objął dowództwo grupy wojsk „Północ” Armii Halickiej, przekształconej w styczniu 1919 w I Korpus Ukraińskiej Armii Halickiej. 12 lutego 1919 brał udział w pertraktacjach we Lwowie z delegacją Ententy w sprawie zawieszenia działań wojennych w wojnie polsko-ukraińskiej. Od lutego 1919 do 9 czerwca 1919 był państwowym sekretarzem spraw wojskowych w rządzie Zachodnioukraińskiej Republiki Ludowej (ZURL), od 6 czerwca 1919 do 16 lipca 1919 członek Rady Pełnomocników ZURL, zajmującym się obroną. W czasie ofensywy czortkowskiej z powodu choroby znalazł się w szpitalu. Razem ze szpitalem przekroczył Zbrucz, po wyzdrowieniu powrócił do służby jako zastępca szefa sztabu Mykoły Junakowa połączonych armii URL i ZURL. W końcu 1919, ciężko chory wyjechał na leczenie do Baden.
W latach 1921-1922 przebywał w obozie internowanych żołnierzy ukraińskich w Niemieckim Jablonnem. Po rozwiązaniu obozu w 1923 pracował w fabryce samochodów. Jednocześnie wraz z gen. Mykołą Kapustianśkim działał w kierownictwie Organizacji Ukraińskich Nacjonalistów. W latach 1933-1938 przebywał w Wolnym Mieście Gdańsk, prowadząc szkolenia dla byłych oficerów UHA. W końcu 1938 przebywał na terenie Ukrainy Karpackiej.
W 1943 był członkiem Zarządu Wojskowego, tworzącego 14 Dywizję Grenadierów SS.
Mieszkał w Wiedniu do kwietnia 1945, kiedy to został aresztowany przez Smiersz i wywieziony do ZSRR. Zmarł w szpitalu więziennym w Odessie.

</doc>
<doc id="873607" url="https://pl.wikipedia.org/wiki?curid=873607" title="Selewinka pustynna">
Selewinka pustynna

Selewinka pustynna, dawniej: selewinka ("Selevinia betpakdalaensis") – słabo poznany gatunek gryzonia z rodziny popielicowatych, jedyny przedstawiciel rodzaju selewinka ("Selevinia"). W przeszłości był klasyfikowany w odrębnej, monotypowej rodzinie selewinkowatych (Selemniidae).
Nazewnictwo.
W polskiej literaturze zoologicznej gatunek "Selevinia betpakdalaensis" był oznaczany nazwą „selewinka”. W wydanej w 2015 roku przez Muzeum i Instytut Zoologii Polskiej Akademii Nauk publikacji „Polskie nazewnictwo ssaków świata” gatunkowi nadano nazwę „selewinka pustynna”, rezerwując nazwę „selewinka” dla rodzaju tych gryzoni.
Wygląd.
Selewinka pustynna z wyglądu przypomina mysz. Długość ciała (tułów z głową) do 10 cm, a ogona do 7 cm. W części grzbietowej sierść jest wybarwiona na kolor szary z ciemniejszymi wzorkami, w części brzusznej szara lub biaława. Selewinka ma duże, ruchliwe uszy. Jej zęby mają uproszczoną budowę. Są małe i mają niskie korony.
Występowanie.
Jest gatunkiem endemicznym zamieszkującym półpustynie Kazachstanu.
Tryb życia.
Owadożerna, żywi się szarańczakami pustynnymi. Najbardziej aktywna rano i wieczorem, zapada w sen zimowy.

</doc>
<doc id="873608" url="https://pl.wikipedia.org/wiki?curid=873608" title="Długi Kąt (województwo warmińsko-mazurskie)">
Długi Kąt (województwo warmińsko-mazurskie)

Długi Kąt (dawniej "Dlügi Kundt, Dlugikont, Klarheim, Klarem") – osada w Polsce położona w województwie warmińsko-mazurskim, w powiecie piskim, w gminie Biała Piska. Wieś położona między Cwalinami a Mikutami. 
W latach 1975–1998 miejscowość administracyjnie należała do województwa suwalskiego.
Historia.
Według Ryszarda Pawlickiego (2008) w lesie między Długim Kątem a Kumielskiem znajduje się dawne miejsce kultu Galindów. Do 1945 r. stanowiło ono lokalną atrakcję turystyczną, określane nazwą "Heidengericht", czyli „pogański sąd”. Miejsce to zostało odkryte w 1925 r. przez nauczyciela (z pobliskich Bogumił) o nazwisku Skok. Domniemane miejsce kultu to kamienny kręg o średnicy 20 m, pośrodku którego miał ponoć znajdować się ołtarz ofiarny w formie płaskiego głazu. W pobliżu tego miejsca znajduje się grób dziecka – syna jednego z właściciela dworu. Rzekome miejsce kultu jest najprawdopodobniej cmentarzyskiem, świadczącym o wczesnym osadnictwie w tej okolicy.
Dobra szlacheckie (wieś szlachecka), powstałe w ramach kolonizacji Wielkiej Puszczy. W nadaniu dla wsi Sokoły z 1561 r., potwierdzono podział Sokołów Górskich na dwa majątki po półtorej służby rycerskiej: Sokoły właściwe należały do "Blumsteinów", natomiast Długi Kąt do "Kneblów", zwanych wczesnej "Hińcami" (w 1541 zapisywane jako "Hainza", później "Heintze, Hintze"). W 1556 r. wieś liczyła 15 łanów i była w posiadaniu szlachty. W 1579 wieś była w posiadani rodziny "Kneblów". W 1601 r. już najprawdopodobniej dobra nie stanowiły własności szlacheckiej.

</doc>
<doc id="873609" url="https://pl.wikipedia.org/wiki?curid=873609" title="Klarewo">
Klarewo

Klarewo – osada w Polsce położona w województwie warmińsko-mazurskim, w powiecie piskim, w gminie Biała Piska.
W latach 1975–1998 miejscowość administracyjnie należała do województwa suwalskiego.

</doc>
<doc id="873610" url="https://pl.wikipedia.org/wiki?curid=873610" title="Maulaj Raszid (książę)">
Maulaj Raszid (książę)

Maulaj Raszid (arab. مولاي رشيد, fr. "Moulay Rachid", ur. 20 czerwca 1970 roku w Rabacie) – książę marokański, syn króla Hassana II i księżnej Lalli Latify Hammou, brat obecnie panującego króla Maroka Muhammada VI. Poświęcił się służbie dla narodu, wykorzystując swoje doświadczenia jako dyplomata. Po objęciu tronu przez brata był pierwszy w kolejności do korony, jednak w 2005 roku Muhammad VI na następcę wyznaczył swojego dwuletniego wówczas syna Maulaja Hassana.
Młodość i wykształcenie.
Książę Maulaj Raszid pobierał naukę w Rabacie. W 1989 roku ukończył szkołę średnią Royal College.
W roku 1995 otrzymał tytuł magistra nauk politycznych na Wydziale Prawa i Nauk Politycznych Uniwersytetu w Rabacie. W latach 1993-1994, w ramach przygotowań do edukacji podyplomowej pracował odbył staż w siedzibie Organizacji Narodów Zjednoczonych w Nowym Jorku.
W 2001 obronił doktorat z prawa na Uniwersytecie Montesquieu-Bordeaux IV we Francji.
Książę marokański.
Poza pełnieniem oficjalnych obowiązków jako członek rodziny królewskiej, książę zdecydował również, że będzie pracować. Ze względu na zainteresowania światową gospodarką dostał się do służby zagranicznej i dyplomatycznej. 
W kręgu zainteresowań księcia Maulaja Raszida są sprawy Trzeciego Świata, a także służby zagranicznej i dyplomatycznej. Wiele czasu poświęca walce z analfabetyzmem.

</doc>
<doc id="873611" url="https://pl.wikipedia.org/wiki?curid=873611" title="Tomasz Kudyk">
Tomasz Kudyk

Tomasz Kudyk (ur. 1 maja 1976 w Krakowie) – polski trębacz jazzowy, kompozytor, producent i aranżer.
Życiorys.
Syn Jana Kudyka, nieżyjącego lidera zespołu Jazz Band Ball Orchestra. Absolwent Akademii Muzycznej w Krakowie. Lider i założyciel kwintetu jazzowego New Bone, z którym nagrał sześć płyt, w tym cztery autorskie: „Something for now” (2004), „It’s not easy” (2009), „Destined” (2012) i "Longing" (2020). W 2014 r. nagrał płytę „Follow me”. Na krążku znalazła się polska muzyka filmowa dwóch wybitnych kompozytorów – Henryka Warsa i Bronisława Kapera, w aranżacji Andrzeja Jagodzińskiego, Joachima Mencla i Dominika Wani. Rok później na specjalnie zamówienie Teatru Witkacego z okazji 30 urodzin Teatru i 130 urodzin jego patrona Stanisława I. Witkiewicza nagrywa wraz ze swoim kwintetem płytę „Odjazzdowo” (2015), na której znalazły się piosenki z wybranych spektakli autorstwa Jerzego Chruścińskiego. Z teatrem Witkacego współpracuje nieprzerwanie od 2000 r. w roli muzyka akompaniującego. Brał udział w premierze spektaklu „Bal w Operze” według J. Tuwima. Jak również w innych przedstawieniach oraz licznych koncertach i wydarzeniach kulturalnych organizowanych przez teatr. W grudniu 2019 r. w Warszawie, w studiu polskiego Radia nagrał z New Bone szósty album zatytułowany „Longing” dedykowany pamięci jego Taty – Jana Kudyka. Na płycie znalazły się wyłącznie kompozycje lidera z wyłączeniem jednego utworu – „Head Dizziness” autorstwa Jana Kudyka w aranżacji Wojtka Groborza. Premiera płyty miała miejsce w marcu 2020.
Tomasz Kudyk jest autorem większości kompozycji wykonywanych przez zespół New Bone.
W 2001 r. z inicjatywy Marka Stryszowskiego i Cezarego Chmiela bierze udział w nagraniu płyty „Muzyczne Obrazy i Impresje Drogi Krzyżowej” muzyki napisanej do tekstów ks. Jana Twardowskiego. W rolę narratora wciela się wybitny polski aktor Jan Nowicki z którym wraz z zespołem „De Profundis” współpracuje blisko 20 lat.
W 2012 z zespołem De Profundis nagrywa kolejną płytę „Co może jeden człowiek” w hołdzie Janowi Pawłowi II w reżyserii Jana Nowickiego z muzyką Cezarego Chmiela.
Miał okazję współpracować między innymi z takimi artystami, jak: Janusz Muniak, Maciej Sikała, Jarek Śmietana, Wojciech Karolak, Arek Skolik, Joachim Mencel, Andrzej Cudzich, Jan Pilch, Marek Stryszowski, Leszek Kułakowski, Adam Pierończyk, Robert Majewski, Piotr Wojtasik, Janusz Grzywacz, Marek Grechuta, Grzegorz Turnau, Justyna Steczkowska, Karen Edwards, Robert Irving III, Jan Jarczyk, Andrzej Cudzich, Z – Star, Mieczysław Szcześniak, Szymon Zychowicz. Wojtek Groborz, Paweł Kaczmarczyk, Leszek Długosz, Janusz Radek, Cezary Chmiel, Jan Nowicki, Łukasz Nowicki, Edward Linde –Lubaszenko, Dariusz Gnatowski i inni.
W styczniu 2011 roku na podstawie przedstawionej rozprawy doktorskiej – „Rola lidera – kompozytora w kształtowaniu stylistyki i brzmienia klasycznego kwintetu jazzowego. W oparciu o twórczość wybitnych trębaczy XX wieku i własne doświadczenia w prowadzeniu zespołu” uzyskał stopień doktora sztuki muzycznej w dyscyplinie artystycznej – Instrumentalistyka. W lutym 2015 roku na podstawie oceny ogólnego dorobku oraz osiągnięcia artystycznego – nagranie płytowe: „Destined” uzyskał stopień doktora habilitowanego sztuki. Aktualnie pracuje na stanowisku adiunkta w Katedrze Muzyki Współczesnej, Jazzu i Perkusji w Akademii Muzycznej w Krakowie.
Koncertował na wielu znaczących festiwalach w kraju i zagranicą.

</doc>
<doc id="873612" url="https://pl.wikipedia.org/wiki?curid=873612" title="Kożuchy Małe">
Kożuchy Małe

Miejscowości w Polsce:

</doc>
<doc id="873615" url="https://pl.wikipedia.org/wiki?curid=873615" title="Kożuchy Małe (powiat piski)">
Kożuchy Małe (powiat piski)

Kożuchy Małe – część wsi Kożuchy w Polsce położona w województwie warmińsko-mazurskim, w powiecie piskim, w gminie Biała Piska.
W latach 1975–1998 miejscowość administracyjnie należała do województwa suwalskiego.

</doc>
<doc id="873618" url="https://pl.wikipedia.org/wiki?curid=873618" title="Dekanat rawicki">
Dekanat rawicki

Dekanat rawicki – jeden z 43 dekanatów archidiecezji poznańskiej, składa się z dziesięciu parafii: 
Sąsiednie dekanaty.
Administracyjnie dekanat znajduje się na terenie gmin: gminy Bojanowo, gminy Miejska Górka i gminy Rawicz.

</doc>
<doc id="873621" url="https://pl.wikipedia.org/wiki?curid=873621" title="Kożuchowski Młyn">
Kożuchowski Młyn

Kożuchowski Młyn – osada w Polsce położona w województwie warmińsko-mazurskim, w powiecie piskim, w gminie Biała Piska.
W latach 1975–1998 miejscowość administracyjnie należała do województwa suwalskiego.

</doc>
<doc id="873636" url="https://pl.wikipedia.org/wiki?curid=873636" title="Julian Fellowes">
Julian Fellowes

Julian Alexander Kitchener-Fellowes, Baron Fellowes of West Stafford (ur. 17 sierpnia 1949 w Kairze) – brytyjski aktor, scenarzysta i reżyser filmowy. Zdobywca Oscara i nagrody Emmy. Polityk brytyjskiej Partii Konserwatywnej, zasiadający od 13 stycznia 2011 w Izbie Lordów.
Życiorys.
Urodził się w Kairze, gdzie jego ojciec Peregrine pracował jako dyplomata i arabista. Karierę aktorską rozpoczął w latach 70. Jest znany głównie z ról telewizyjnych – zagrał w wielu filmach i serialach. Na dużym ekranie pojawił się m.in. w "Cienistej dolinie" Richarda Attenborough (1993) i "Jutro nie umiera nigdy" (1997).
Oscarem uhonorowano napisany przez niego scenariusz eklektycznego dramatu "Gosford Park" Roberta Altmana (w 2002). Był także autorem scenariusza do kilku innych filmów, w tym do swojego debiutu reżyserskiego "Separate Lies" (2005). W 2004 ukazała się jego powieść "Snobs", a w 2008 kolejny bestseller "Past Imperfect". W 2011 otrzymał nagrodę Emmy za scenariusz serialu Downton Abbey.
Na podstawie jego opowiadania nakręcono jeden z odcinków serialu "Sherlock Holmes and Doctor Watson" (1980–1982) pt. "The Case of The Other Ghost" („Duch w pałacu Kindersley”).

</doc>
<doc id="873637" url="https://pl.wikipedia.org/wiki?curid=873637" title="Sokoły (powiat piski)">
Sokoły (powiat piski)

Sokoły (niem. "Falkendorf", do 1935 "Sokollen") – osada w Polsce położona w województwie warmińsko-mazurskim, w powiecie piskim, w gminie Biała Piska.
W latach 1975–1998 miejscowość administracyjnie należała do województwa suwalskiego.
Historia.
Sokoły Górskie - dawna wieś, powstała w ramach kolonizacji Wielkiej Puszczy. Wcześniej był to obszar Galindii. Obecnie obszar Gminy Biała Piska.
Wieś ziemiańska, (dobra służebne) w posiadaniu drobnego rycerstwa (tak zwani wolni), z obowiązkiem służby rycerskiej (zbrojnej), założona tuż przy granicy z Mazowszem, na wschód od wsi Cwaliny i Lisaki, na południe od wsi Mikuty, Kowalewo. W XV i XVI wieku w dokumentach zapisywana jako "Sokoloffske", "Seckeluschken"
Przywilej lokacyjny został wystawiony 9 października 1428 r. przez "Josta Struppergera" komtura bałgijskiego i wójta natangijskiego, za wiedzą i wolą wielkiego mistrza "Pawła von Rusdorfa". Dobra Sokoły nad rzeką Wincentą otrzymał "Maciej Lisysun". Obejmowały one 30 łanów na prawie chełmińskim, z jedną służbą zbrojną na każde 10 łanów. Wolnizna od służby zbrojnej i płużnego wynosiła 15 lat, ale nie dotyczyła czynszu rekognicyjnego.
W 1557 r. karczma w Sokołach Górskich przejęta została przez "Jana Blumsteina", po śmierci żony sędziego ziemskiego "Macieja Sokołowskiego". Po śmierci sędziego ziemskiego Macieja Sokołowskiego i śmierci jego żony oraz jego brata Andrzeja, majątek przeszedł w ręce zięciów, to jest "Jana Blumsteina" i "Jana Knebla" oraz pozostałych synów "Andrzeja". 
W 1561 r. książę "Albrecht" odnowił przywilej lokacyjny na 30 łanów dla "Mikołaja" i "Rafała Sokołowskich" (synów Andrzeja) oraz ich krewnych. Zmieniono jednak prawo chełmińskie na prawo magdeburskie (z odmianą dla obojga płci) z obowiązkiem trzech służb zbrojnych. Potwierdzono także zwolnienie z innych obciążeń. Nadanie z 1561 r. potwierdziło podział Sokołów na dwa majątki po półtorej służby rycerskiej: Sokoły właściwe należały do rodziny "Blumsteinów", natomiast Długi Kąt do rodziny "Kneblów", zwanych wczesnej "Hińcami" (w 1541 nazwisko zapisywane jako "Hainza", później H"eintze, Hintze").

</doc>
<doc id="873638" url="https://pl.wikipedia.org/wiki?curid=873638" title="Cebulica dwulistna">
Cebulica dwulistna

Cebulica dwulistna ("Scilla bifolia" L.) – gatunek byliny z rodziny szparagowatych. Występuje w Europie i Azji. W Polsce rośnie na południu kraju, ale jest rośliną rzadką i objętą ochroną.
Rozmieszczenie geograficzne.
Obszar występowania obejmuje rejon Kaukazu, Azji Mniejszej sięgając do Syrii na południu, Europy południowej i środkowej. Północna granica zasięgu przebiega przez Polskę, Niemcy, Belgię, Francję. W Polsce występuje w Karpatach, rzadziej w południowej części niżu. Liczne jej stanowiska znajdują się pośród lasu bukowego na glebach wapiennych.
Biologia.
Kwitnie od marca do kwietnia. Jest samopylna lub zapylana przez owady. Nasiona są rozsiewane przez mrówki (myrmekochoria). Liczba chromosomów 2n=18.
Ekologia.
Biotop cebulicy dwulistnej to lasy bukowe, liściaste mieszane, zarośla i wilgotne łąki. Preferuje gleby wapienne. Geofit. W klasyfikacji zbiorowisk roślinnych gatunek charakterystyczny dla Cl.. "Querco-Fagetea".
Zagrożenia i ochrona.
Od 2014 roku cebulica dwulistna objęta jest w Polsce częściową ochroną gatunkową. W latach 2001–2014 roślina znajdowała się pod ochroną ścisłą. Zagrożona jest bezpośrednim niszczeniem przez wykopywanie i przesadzanie do ogródków, a także wskutek zmniejszania się powierzchni lasów łęgowych i buczyn, w których występuje oraz niewłaściwą gospodarkę leśną: zastępowanie lasów mieszanych monokulturami drzew szpilkowych.

</doc>
<doc id="873639" url="https://pl.wikipedia.org/wiki?curid=873639" title="Szkody-Kolonia">
Szkody-Kolonia

Szkody-Kolonia (niem. "Friedensruh") – kolonia w Polsce położona w województwie warmińsko-mazurskim, w powiecie piskim, w gminie Biała Piska.
W latach 1975–1998 miejscowość administracyjnie należała do województwa suwalskiego.

</doc>
<doc id="873645" url="https://pl.wikipedia.org/wiki?curid=873645" title="Zatorze (województwo warmińsko-mazurskie)">
Zatorze (województwo warmińsko-mazurskie)

Zatorze – kolonia w Polsce położona w województwie warmińsko-mazurskim, w powiecie piskim, w gminie Biała Piska.
W latach 1975–1998 miejscowość administracyjnie należała do województwa suwalskiego.

</doc>
<doc id="873647" url="https://pl.wikipedia.org/wiki?curid=873647" title="Zaskwierki (powiat piski)">
Zaskwierki (powiat piski)

Zaskwierki – osada w Polsce położona w województwie warmińsko-mazurskim, w powiecie piskim, w gminie Biała Piska.
W latach 1975–1998 miejscowość administracyjnie należała do województwa suwalskiego.

</doc>
<doc id="873651" url="https://pl.wikipedia.org/wiki?curid=873651" title="Wanda Malczewska">
Wanda Malczewska

Wanda Justyna Nepomucena Malczewska (herbu Tarnawa; ur. 15 maja 1822 w Radomiu, zm. 25 września 1896 w Parznie) – córka Stanisława Malczewskiego i Marii Julii z domu Żurawskich. Pochodziła z rodu Malczewskich, do którego należy poeta Antoni Malczewski oraz jej bratanek, malarz Jacek Malczewski. Siostra Juliana i Marcina. Czcigodna Służebnica Boża Kościoła katolickiego.
Życiorys.
Pierwsze 24 lata życia spędziła w Radomiu, z czego pierwsze 10 za życia matki, a następne 14 u boku macochy. Była świecką mistyczką, czynną na polu społeczno-charytatywnym, prekursorką świeckich katechetów i pracownic charytatywnych, najpierw, od 1846, na terenie Klimontowa i Zagórza, obecnych dzielnic Sosnowca (diecezja sosnowiecka). Tam w 1846 zabrała ją ciotka Konstancja, siostra ojca, Leonardowa Siemieńska. W swej posłudze niosła zarówno świadectwo i naukę wiary, jak i często wypraszała wsparcie materialne dla najbiedniejszych na tym terenie. Jej wychowankiem w obu tych znaczeniach był późniejszy Apostoł Robotników Zagłębia, ks. Grzegorz Augustynik.
Po upadku powstania styczniowego, gdy w niezwykły sposób został uzdrowiony jej cioteczny brat Jacek Siemieński (1826–1872), zgodnie jednak z otrzymanym przez nią widzeniem, cała rodzina opuściła teren zaboru rosyjskiego i udała się najpierw w okolice Krakowa a następnie do innych majątków rodziny Siemieńskich, m.in. do Żytna, gdzie niosła posługę bliźnim i prowadziła życie mistyczne. Po śmierci owego kuzyna, Jacka, oraz jego matki, swojej ciotki, Konstancji Siemieńskiej, przeniosła się najpierw do klasztoru dominikanek, u św. Anny pod Przyrowem, a następnie do Parzna, gdzie też zmarła.
Proces beatyfikacyjny.
Trybunał beatyfikacyjny mający na celu przeprowadzenie procesu informacyjnego powołano w 1939, jednak z uwagi na okupację niemiecką i późniejsze rządy komunistów, przerwał on działalność. Zaginęły w tym czasie zaginęły akta z zeznaniami 25 naocznych świadków, które zostały odnalezione w 1962. Papież Jan Paweł II podczas wizyty w Łodzi 13 czerwca 1987 postawił Malczewską jako wzór świeckiego apostoła.
Obecnie trwa jej proces beatyfikacyjny. Postulatorem jest Krzysztof Nykiel. 21 lutego 2006 w Watykanie promulgowano dekret o heroiczności cnót Wandy Malczewskiej. Odtąd przysługuje jej tytuł Czcigodnej Sługi Bożej. Jej grób znajduje się w krypcie kościoła Serca Jezusowego w Parznie.
Prorocze widzenie Cudu nad Wisłą.
15 sierpnia 1873 Wanda Malczewska miała wizję, w której usłyszała następujące słowa od Matki Bożej: 
Zwycięstwo Polaków w bitwie warszawskiej 1920 może być traktowane jako spełnienie tych słów.

</doc>
<doc id="873652" url="https://pl.wikipedia.org/wiki?curid=873652" title="Kościół św. Rocha w Poznaniu">
Kościół św. Rocha w Poznaniu

Kościół św. Rocha w Poznaniu – kościół rzymskokatolicki znajdujący się w Poznaniu na prawym brzegu Warty w części miasta zwanej Święty Roch, pomiędzy ulicami św. Rocha, Serafitek i Kórnicką. Pełni funkcję kościoła parafialnego dla parafii pod tym samym wezwaniem. Od 2017 wielkopostny kościół stacyjny.
Historia.
Pierwsza drewniana kaplica pod wezwaniem św. Rocha w tym miejscu została wzniesiona już przed 1615 rokiem, w związku z lokacją niezależnego od Poznania miasta nazwanego Stanisławów. Z czasem ją powiększono, a 12 lipca 1628 roku poznański biskup Maciej Łubieński erygował przy niej parafię. Drewniany kościół został spalony podczas potopu szwedzkiego. Świątynię w 1658 roku przejęli franciszkanie konwentualni, którzy w 1746 wybudowali nowy kościół z wieżą wykonany z muru pruskiego. Do tytułu kościoła dołączono patronat św. Floriana. 
W 1832 roku pruskie władze skasowały klasztor, a kościół stał się świątynią filialną parafii św. Jana Jerozolimskiego. Stan ten utrzymał się do 1937, gdy ponownie erygowano w tym miejscu parafię. Wówczas podjęto decyzję o budowie nowego kościoła i rozebraniu starej niszczejącej świątyni. 
W 1938 roku ruszyła budowa dzisiejszej murowanej świątyni według projektu Franciszka Morawskiego. Prace przerwał jednak wybuch II wojny światowej. W czasie niemieckiej okupacji oba kościoły były zamknięte, a sprawowanie w nich kultu Bożego zostało zakazane. We wnętrzach przechowywano zrabowane figury i inne ruchome zabytki, a także wojskowe mundury niemieckie. W 1945 wybuchł pożar, który zniszczył częściowo nowy kościół.
Zaraz po ustaniu działań wojennych podjęto dzieło ukończenia budowy kościoła oraz wyposażenia wnętrza. Prace budowlane zostały zakończone w 1946 roku, jednak uroczyste poświęcenie miało miejsce dopiero w 1995 roku.
Istnienie świątyni sprawiło, że ulica przy której obecnie się znajduje oraz znajdujący się w jej przedłużeniu most nad Wartą noszą imię świętego Rocha.
Architektura.
Świątynia składa się z nawy głównej, do której od północy przylega znacznie niższa nawa boczna. Od strony zachodniej przylega kruchta w formie podcieni oraz wieża na planie kwadratu w części dolnej, przechodząca następnie w ośmioboczną.
Ołtarz główny pochodzący z 1950 roku oraz dwa ołtarze boczne z pierwszej połowy lat 50. XX wieku wykonał snycerz Stefan Petliński. Centralną część ołtarza głównego zajmuje figura św. Rocha, która trafiła tu po II wojnie światowej z Bawarii. Ponad nią, w zwieńczeniu, obraz przedstawiający św. Tadeusza Judę. W lewym ołtarzu bocznym znajduje się ikona Matki Boskiej Nieustającej Pomocy, a pod nią kamień z groty w Nazarecie. W prawym ołtarzu obraz Najświętszego Serca Jezusa a pod nim relikwiarz bł. Sancji Szymkowiak.
Na pięciu zwornikach filarów arkadowego przejścia do nawy bocznej figury czterech ewangelistów i Chrystusa Dobrego Pasterza, wszystkie wykonane przez Stefana Petlińskiego. Figura Chrystusa wieńczyła niegdyś ambonę.
Na przedłużeniu nawy bocznej znajduje się kaplica Miłosierdzia Bożego w której znajdują się obrazy Jezu ufam Tobie i św. Faustyny Kowalskiej.
Na emporze organy przeniesione z poewangelickiego kościoła w Osiecznej. Witraże według projektu Janusza Bersza wykonał w latach 1961-1963 Zygmunt Kośmicki.
Na zewnątrz kościoła, w kruchcie znajdują się trzy tablice, upamiętniające fundatorów i budowniczych kościoła: ks. Józefa Kłosa, ks. Czesława Heyduckiego, ks. Szczepana Czemplika oraz ks. Stanisława Bielskiego. Druga upamiętnia ks. Czesława Heyduckiego i ks. Antoniego Hądzlika pomordowanych w KL Dachau i KL Mauthausen-Gusen. Ostatnia poświęcona jest 18 członkom koła Związku Powstańców Wielkopolskich Poznań-Żegrze.
Organy.
Organy zostały wybudowane ok. 1900 roku przez firmę "Schlag und Söhne" ze Świdnicy. Do kościoła św. Rocha przeniesione po II wojnie światowej prawdopodobnie przez Roberta Polcyna. W 1994 roku przeszły gruntowny remont.
Otoczenie.
W otoczeniu świątyni, od strony zachodniej znajduje się niewielki cmentarz, na którym wśród mogił znajduje się tablica w miejscu gdzie do beatyfikacji w 2002 roku spoczywała siostra Sancja Szymkowiak. Znajduje się tu również kapliczka Matki Boskiej z Dzieciątkiem z 1920 roku przeniesiona tu z Rataj w 1973 roku. Po stronie południowej kościoła ustawiono figurę św. Rocha z psem. Przy kościele od strony wschodniej, w latach 2006-2013 wzniesiono Centrum Duszpasterskie im. Jana Pawła II. 

</doc>
<doc id="873657" url="https://pl.wikipedia.org/wiki?curid=873657" title="Korenov">
Korenov



</doc>
<doc id="873658" url="https://pl.wikipedia.org/wiki?curid=873658" title="Wafel">
Wafel

Wafel – rodzaj pieczywa cukierniczego trwałego, wyrób ciastkarski w postaci cienkiego, łamliwego płata – zależnie od przeznaczenia, w formie blatu, rożka, rurki itp. Andruty są to cienkie wafle o kratkowanej fakturze, wypiekane w specjalnych formach. Oblaty to cienkie, okrągłe wafle z wody, mąki pszennej i oleju, wypiekane w specjalnych formach. W szerszym znaczeniu, definicja wafli obejmuje gofry.
Blaty waflowe wykorzystuje się m.in. do wyrobu mazurków, pischingerów itp. W języku polskim słowa „wafel” oraz „andrut” oznaczają również ciastka zrobione z kilku warstw blatów waflowych przekładanych słodkimi masami smakowymi. Rożki i kubki waflowe wykorzystuje się jako foremki do podawania kremów i deserów lodowych, jako korpusy do ciepłych lodów itp. Rurki waflowe można nadziewać kremami (rurka z kremem) ale też np. lodami. Wyroby waflowe znajdują też zastosowanie jako dodatki (czasem dekoracyjne) do deserów.

</doc>
<doc id="873661" url="https://pl.wikipedia.org/wiki?curid=873661" title="Heliosi">
Heliosi

Heliosi – polski zespół wokalno-instrumentalny, którego największe sukcesy przypadają na okres współpracy z wokalistą Edwardem Hulewiczem. Zespół z nim w składzie nagrał takie utwory jak "Obietnice", "Zaczekaj, aż opadnie mgła" i "Dwa złote warkocze".
Historia zespołu.
Do 1967 Heliosi był rozbudowanym zespołem z wieloma solistami bez określonego stylu. W tym roku menedżer zespołu Jerzy Landsberg zaproponował współpracę Edwardowi Hulewiczowi. Piosenkarz jednak uzależniał to od zasadniczych zmian w zespole, przede wszystkim zmiany muzyki granej przez zespół, ograniczenie solistów do dwóch osób i zmiany w zespole instrumentalnym (gitarzystę sol. i klawiszowca). Po przesłuchaniach zaangażowano dobrych, stylowych muzyków i od kwietnia 1968 rozpoczęły się próby. Opiekę artystyczną objęła WAIA Sopot, literacką znany poeta i autor tekstów Włodzimierz Patuszyński. Skład zespołu: Włodzimierz Szalacha – gitara bas., wokal, Jerzy Pulcyn – gitara bas., wokal, Andrzej Zawadzki – instrumenty klawiszowe, wokal, Bogdan Kierach – dr., Jadwiga Land – wokal, Edward Hulewicz – wokal.
Pierwsze koncerty odbyły się w lipcu w Teatrze Wybrzeże w Gdańsku. W tym samym miesiącu w Teatrze Letnim w Sopocie zespół brał udział w cyklu koncertów w ramach "Dioramy" (cykliczny przegląd czołowych zespołów młodzieżowych, impreza towarzysząca corocznie Międzynarodowemu Festiwalowi Piosenki w Sopocie). W sierpniu wystąpił (razem z Czesławem Niemenem) na I Festiwalu Zespołów Młodzieżowych o Złotą Kotwicę Sopockiego Lata’68. W tym samym czasie Heliosi koncertowali w Non-Stop na molo w Sopocie.
Pierwsze nagrania zespołu miały miejsce w październiku 1968. Wśród nagranych utworów były m.in. "Obietnice" (muz. A. Zawadzki, sł. J. Urbanowicz). 8 października "Obietnice" zajęły 1. miejsce w Telewizyjnej Giełdzie Piosenki, a następnie czołowe miejsca na wszystkich listach przebojów, sam zaś Edward Hulewicz w wielu plebiscytach i podsumowaniach roku 1968 zajął wysokie pozycje jako odkrycie i talent roku, m.in. 6. miejsce w plebiscyt „Panoramy” („Muzyka i Piosenka” za rok 1968), 3. miejsce w Brylantowa Lista Przebojów „Panoramy” za rok 1968, 7. miejsce w kategorii solista roku „Jazz” – „Naj ‘68”, 2. miejsce w plebiscycie „Nowy talent roku”. W plebiscycie „Sztandaru Młodych” Międzyklubowa Lista Przebojów utwór "Obietnice" zajął 1. miejsce.
W styczniu 1969 zespół koncertował w Sali Kongresowej. Dla Studia Rytm Polskiego Radia nagrał utwory "Dwa złote warkocze", "Kto zna taką miłość", "Zaczekaj, aż opadnie mgła". Nagrany został również teledysk do utworu "Obietnice". Piosenki Heliosów były emitowane w programie „Popołudnie z młodością”. W Radiowej Liście Przebojów "Obietnice" zajmowały 3. miejsce. Znalazły się również na liście przebojów NRD.
W lutym na Liście Przebojów Studia Rytm utwór "Zaczekaj, aż opadnie mgła" zajmował 8., zaś "Dwa złote warkocze" 11. miejsce. Utwór "Zaczekaj, aż opadnie mgła" został wybrany piosenką tygodnia „Popołudnia z Młodością”. Zespół wziął udział w Musicoramie, międzynarodowym program cyklicznie organizowanym przez Polską Federację Jazzową w Sali Kongresowej. Heliosi wystąpili obok Old Timers, The Free, The Famous, Raya Nicholsa i Czesława Niemena.
W kwietniu Edward Hulewicz został wybrany wokalistą miesiąca Polskiego Radia. Zostały nagrane dwie płyty (czwórki), pierwsza z utworami: "Obietnice", "Zaczekaj, aż opadnie mgła", "Dwa złote warkocze", "Co to znaczy szabadabada", druga (wraz Jadwigą Land): "Takie wesele", "Prawdziwa baśń", "Powiedz kiedy", "Dwie gitary".
W lipcu zespół wystąpił na Festiwalu Piosenki w Opolu (w koncertach "Przeboje sezonu" z utworem "Obietnice" i w koncercie "Premiery" z piosenką "Może to ty"), na II Festiwalu Zespołów Młodzieżowych o Kotwicę Sopockiego Lata, a także na Międzynarodowym Festiwalu Piosenki w Rostocku, na którym utwór "Obietnice" otrzymał wyróżnienie.
Od 3 sierpnia do 5 listopada Heliosi brali udział w tournée po ZSRR (Ukraina, Republika Tatarska, Syberia, Uzbekistan, Tadżykistan, Turkmenia, Kaukaz, Krym, Moskwa, Leningrad). Po powrocie do kraju zespół przestał istnieć. Edward Hulewicz rozpoczął współpracę z big-bandem Kanon Rytm Janusza Sławińskiego.

</doc>
<doc id="873662" url="https://pl.wikipedia.org/wiki?curid=873662" title="Stowarzyszenie „Jeden Świat”">
Stowarzyszenie „Jeden Świat”

Stowarzyszenie „Jeden Świat” – zarejestrowane w roku 1994 w Poznaniu (nieformalnie działające od 1992). Jest oddziałem międzynarodowej organizacji pozarządowej Service Civil International (SCI).
Od roku 2002 jest Ośrodkiem Regionalnym Narodowej Agencji Programu „Młodzież” pełniąc rolę przedstawiciela Agencji w Wielkopolsce.
W 2004 roku stowarzyszenie zyskało prawny status Organizacji Pożytku Publicznego (OPP).
Członkowie SCI koncentrują się głównie na organizowaniu workcampów – wielonarodowych obozów wolontariackich, których uczestnicy stawiają sobie za cel wykonanie określonej pracy na rzecz społeczności lokalnej.
„Jeden Świat” we współpracy z innymi oddziałami SCI tworzy i realizuje projekty długoterminowego wolontariatu trwające od 3 do 12 miesięcy, odbywające się przeważnie poza krajem pochodzenia wolontariusza i adresowane głównie do osób, które uczestniczyły wcześniej w workcampach.
Za rok 2010 nagrodzone zostało Europejską Nagrodą Obywatelską.

</doc>
<doc id="873663" url="https://pl.wikipedia.org/wiki?curid=873663" title="Małgorzata Kukucz">
Małgorzata Kukucz

Małgorzata Kukucz-Legień (ur. 10 lipca 1979 w Krakowie) – polska snowboardzistka, uprawia slalom i slalom gigant, a także snowboardcross. Złota i srebrna medalistka mistrzostw świata ISF w roku 1998. Srebrna medalistka mistrzostw świata juniorów z 1999 r. Wielokrotnie zdobywała tytuł mistrzyni Polski w slalomie równoległym, gigancie równoległym oraz snowboardcrossie. Na Uniwersjadzie w Popradzie zdobyła złoty medal w PGS i brązowy w SBX. Jest absolwentką AWF Kraków. Trenerka w klubie AZS AWF Katowice do roku 2008. Ma dwoje dzieci.
Sukcesy.
Puchar Świata.
Miejsca na podium.
Kukucz nie stawała nigdy na podium zawodów PŚ.

</doc>
<doc id="873668" url="https://pl.wikipedia.org/wiki?curid=873668" title="Andre Prevost">
Andre Prevost



</doc>
<doc id="873671" url="https://pl.wikipedia.org/wiki?curid=873671" title="Puchar Świata w skokach narciarskich 1979/1980">
Puchar Świata w skokach narciarskich 1979/1980

Puchar Świata w skokach narciarskich 1979/1980 – 1. edycja Pucharu Świata mężczyzn w skokach narciarskich, która rozpoczęła się 27 grudnia 1979 we włoskim Cortina d’Ampezzo, a zakończyła 25 marca 1980 w czechosłowackim Szczyrbskim Jeziorze.
Pomysł wprowadzenia cyklu konkursów, których wyniki zaliczane byłyby do wspólnej klasyfikacji, przejęty został z narciarstwa alpejskiego, w którym Puchar Świata rozgrywany jest od 1967 roku.
Kryształową Kulę za zwycięstwo w klasyfikacji generalnej inauguracyjnego cyklu zdobył Austriak – Hubert Neuper. Miejsca na podium zajęli również jego rodak – Armin Kogler (drugie) oraz Polak – Stanisław Bobak (trzecie).

</doc>
<doc id="873674" url="https://pl.wikipedia.org/wiki?curid=873674" title="KL Mauthausen-Gusen">
KL Mauthausen-Gusen



</doc>
<doc id="873679" url="https://pl.wikipedia.org/wiki?curid=873679" title="Okręty podwodne typu Upholder">
Okręty podwodne typu Upholder

Okręty podwodne typu Upholder - typ brytyjskich okrętów podwodnych o napędzie diesel-elektrycznym. Cztery okręty tego typu służyły w Royal Navy od 1990 do 1993. W 1994 okręty zostały przeniesione do rezerwy w ramach oszczędności. W 2002 okręty zostały zakupione przez Kanadę, która zalicza je do typu "Victoria". Obecne nazwy okrętów to HMCS „Victoria” (ex HMS „Unseen”), HMCS „Windsor” (ex HMS „Unicorn”), HMCS „Corner Brook” (ex HMS „Ursula”) i HMCS „Chicoutimi” (ex HMS „Upholder”).
W momencie zakupu rząd kanadyjski utrzymywał, że zakup czterech nowoczesnych, choć używanych, okrętów za stosunkowo niską cenę 244 mln funtów był optymalną metodą modernizacji sił podwodnych tj. zastąpienia przestarzałych okrętów typu "Oberon". W praktyce jednak odkryto na okrętach szereg problemów, częściowo wynikłych z wieloletniego przechowywania w rezerwie. Ich korekta prawdopodobnie podwoi pierwotny koszt zakupu okrętów. Kanadyjskie partie opozycyjne domagały się zwrotu tych kosztów przez Wielką Brytanię, ze znikomym skutkiem. 5 października 2005 podczas tranzytu HMCS „Chicoutimi” z Wielkiej Brytanii do Kanady na okręcie wybuchł pożar, w wyniku którego zginął jeden członek załogi, a okręt musiał być odprowadzony do portu przez okręty brytyjskie.
W wyniku wypadku na pewien czas zawieszono rejsy wszystkich czterech okrętów do czasu wyjaśnienia jego przyczyny. HMCS „Chicoutimi” został przywieziony do Kanady przez statek do przewozu ładunków wielkogabarytowych.

</doc>
<doc id="873680" url="https://pl.wikipedia.org/wiki?curid=873680" title="Okręty podwodne typu Victoria">
Okręty podwodne typu Victoria



</doc>
<doc id="873681" url="https://pl.wikipedia.org/wiki?curid=873681" title="Gosford Park">
Gosford Park

Gosford Park (ang. "Gosford Park") – film z roku 2001 w reżyserii Roberta Altmana.
Fabuła.
Anglia. Listopad 1932. Do rezydencji sir Williama McCordle'a przybywają krewni i znajomi. W gronie arystokratów znajduje się też miejsce dla aktora Ivora Novello (postać autentyczna) i dla amerykańskiego producenta filmowego. Wokół gości krząta się liczna służba. Podczas uroczystej kolacji wieńczącej polowanie właściciel posiadłości zostaje zamordowany.
O filmie.
Film składa się z pozornie nie powiązanych ze sobą scen (reżyser na przemian przedstawia krótkie wątki) i rozgrywa na dwóch planach. Ukazuje życie na salonach, równie ważny jest jednak świat służących. Oba rządzą się swoimi prawami, a relacje między nimi nie są jasno określone. Najważniejszą postacią jest młoda pokojówka Mary Maceachran, zakochana w kamerdynerze Robercie Parksie.
"Gosford Park" jest dziełem trudnym do zakwalifikowania gatunkowo – zawiera elementy kryminału, ale także dramatu czy nawet czarnej komedii. W filmie wybitne kreacje stworzyło kilkunastu znanych aktorów różnych pokoleń.
Nagrody i nominacje (wybrane).
Oscary za rok 2001
Złote Globy 2001
Nagrody BAFTA 2001
Cezary 2003
Europejskie Nagrody Filmowe 2002
Nagroda Satelita 2002

</doc>
<doc id="873683" url="https://pl.wikipedia.org/wiki?curid=873683" title="Azure Window">
Azure Window

Azure Window (, ), znane też jako Dwejra Window () – nieistniejący już most skalny u wybrzeży wyspy Gozo w Republice Malty, położony w pobliżu zatoki Dwejra na terenie gminy San Lawrenz. Pod formacją przepływała woda morska. Lazurowe Okno było jedną z najbardziej znanych atrakcji turystycznych Malty. W pobliżu znajdują się także wewnętrzna zatoka morska Inland Sea oraz skała Fungus Rock, chroniona niegdyś przez wieżę Dwejra, jedną z tzw. wież Lascarisa.
Powstanie.
Lazurowe Okno powstało w wyniku erozji morskiej ściany klifu. Proces ten zaczyna się od powstania karbu w wyniku działania fal. Ta przestrzeń pozbawiona skały powoduje następnie naprężenia rozciągające, które prowadzą do powstania pionowego pęknięcia, rozciągającego się w górę od karbu. Szczelina ta stopniowo staje się szersza, tworząc najpierw jaskinię, a ostatecznie łuk. Koniec cyklu życia łuku następuje, gdy erozja w końcu posunie się tak daleko, że strop łuku staje się cięższy, niż mogą utrzymać filary. Nie wiadomo dokładnie, kiedy łuk powstał, ale uważa się, że cały proces trwał około 500 lat.
Łuk nie jest wspominany ani w XVII-wiecznych, ani w XVIII-wiecznych opisach okolic Dwejry, które słynęły już z pobliskiej Fungus Rock, więc prawdopodobnie jeszcze nie istniał. Książka Giovanniego Francesco Abeli z 1647 „Descrizione di Malta” oraz rękopis De Soldanisa z 1746 „Il Gozo Antico-Moderno e Sacro-Profano” wspominają o "Tieqa Żerqa" (napisane archaicznie jako "Tieka Szerka") lub "Għar iż-Żerqa", ale dotyczyło to wejścia do jaskini w pobliżu Inland Sea. Dlatego jest prawdopodobne, że po utworzeniu Azure Window odziedziczyło swoją nazwę z tej jaskini.
Najstarsza znana wzmianka o Azure Window znajduje się na ilustracji z 1824, przedstawiającej pobliską wieżę Dwejra. Jest ono jednak widoczne w tle obrazu i nie jest jasne, czy była to jeszcze jaskinia, czy też przekształciła się już w łuk. Rysunek ołówkiem podpułkownika Richarda Irtona, przedstawiający w pełni ukształtowane Azure Window pochodzi prawdopodobnie z 1830. W 1866 poeta Edward Lear odwiedził Dwejrę i napisał w swoim dzienniku, że „wybrzeże nie jest tak piękne jak na Malcie". Najwcześniejsze zarejestrowane zdjęcia naturalnego łuku zostały wykonane prawdopodobnie przez ; znajdują się one w albumie należącym do , pod datą 26 lipca 1879. Zdjęcie Ellisa zostało opublikowane w książce w 2011, ukazując kontrastujące różnice ze zdjęciami z XX i XXI wieku.
W XX i na początku XXI wieku łuk był jedną z głównych atrakcji turystycznych Malty i stanowił popularne tło zdjęć. Został włączony do Specjalnego Obszaru Ochrony, a w 1998 został, wraz z resztą Dwejra Bay, wpisany na maltańską wstępną listę światowego dziedzictwa UNESCO.
Pogorszenie stanu i częściowe zawalenia.
W latach 80. i 2000. część górnej płyty łuku zawaliła się, znacznie powiększając łuk. W kwietniu 2012 na wewnętrznej krawędzi filara zawaliła się duża płyta skalna poszerzając wielkość okna. Kolejny upadek skały miał miejsce w marcu 2013. Cztery miesiące później konsultant Peter Gatt, reprezentujący lokalną firmę Geoscience Consulting Ltd, przygotował raport geologiczno-geotechniczny, i ustalił, że łuk był „stosunkowo stabilny i pozostanie taki przez wiele lat” i że nie ma „nadchodzącego” ryzyka zawalenia się, chociaż ostrzegł, że spadanie skał będzie kontynuowane i może być niebezpieczne dla ludzi, którzy mogą zbliżyć się do łuku.
Kolejne upadki i pęknięcia skał odnotowano w kolejnych latach. Rybacy na łodziach unikali zbliżania się do łuku, a znaki ostrzegawcze zostały umieszczone, aby zniechęcić ludzi do chodzenia po szczycie. Jednak wiele osób nadal regularnie chodziło na łuk, na YouTube pokazały się filmiki pokazujące ludzi skaczących do morza ze szczytu łuku, w czasie gdy spadały z niego kawałki skał.
W marcu 2016 Gatt ostrzegł, że nielegalne użycie materiałów wybuchowych na pobliskim Inland Sea może mieć wpływ na i tak już słabą konstrukcję pobliskiego Azure Window. Uwagi te pojawiły się w następstwie dochodzenia przeprowadzonego przez Maltański Urząd ds. Środowiska i Planowania, który ujawnił, że materiał wybuchowy został „prawdopodobnie użyty” do cięcia skał w tunelu prowadzącym do Inland Sea. Podejrzewano, że nielegalne przecięcie miało na celu poszerzenie wejścia, aby umożliwić przepływanie większych łodzi. W grudniu 2016 opublikowano nadzwyczajny zakaz wchodzenia na łuk, intruzom groziła kara grzywny w wysokości 1500 euro. Jednak prawo to nie było egzekwowane, a odwiedzający nadal chodzili po szczycie łuku kilka dni przed zawaleniem się w marcu 2017.
Ostateczne zawalenie się łuku.
Łuk zawalił się około 9:40 rano czasu lokalnego (8:40 rano UTC) 8 marca 2017, po okresie silnych sztormów, nie pozostawiając nic widocznego nad wodą. Filar ustąpił jako pierwszy, powodując zapadnięcie się wraz z nim górnej części łuku. Podczas zawalenia się filar roztrzaskał się na duże kawałki. Upadek był nieunikniony.
O zawaleniu informowały zarówno lokalne, jak i międzynarodowe media. Premier Malty Joseph Muscat i przywódca opozycji Simon Busuttil napisali na Twitterze o zawaleniu się Azure Window, stało się to również tematem wielu memów internetowych w maltańskich mediach społecznościowych. Environment and Resources Authority nazwał upadek poważną stratą dla naturalnego dziedzictwa Malty. Komisja Środowiska Kościoła stwierdziła, że upadek powinien skłonić Maltańczyków do refleksji nad swoim dziedzictwem narodowym. Rada lokalna San Lawrenz wezwała rząd do ustanowienia planu zarządzania dla całego obszaru Dwejra, wciąż, pomimo utraty Azure Window, posiadającego kilka innych godnych uwagi atrakcji.
W dniu zawalenia się policja zaapelowała do społeczeństwa, aby nie odwiedzać tego obszaru. Nurkowanie w tym rejonie zostało czasowo zakazane, chociaż nie było to egzekwowane, a kilka dni po zawaleniu pojawił się materiał filmowy przedstawiający pozostałości podwodnego łuku. Pozostałości łuku utworzyły szereg elementów, które zostały nazwane „rajem nurków”, chociaż i Environment and Resources Authority nadal zalecały społeczeństwu trzymanie się z dala od tego obszaru, dopóki nie zostaną przeprowadzone przeglądy i inspekcje miejsca.
Po zawaleniu Gatt powiedział, że po swoim raporcie poprosił władze o monitorowanie łuku i filaru przez długi czas, aby zbadać tę strefę i ustalić, czy filar podtrzymujący łuk się porusza, „ale nie nastąpiły żadne kolejne działania, a stan filaru pozostawał nieznany”.
Następstwa.
9 marca 2017 rząd ogłosił międzynarodowy konkurs na plan, dotyczący przyszłości Dwejry. Rozważane opcje obejmowały pozostawienie miejsca bez zmian, wydobycie szczątków okna z dna morskiego i wystawienie ich, stworzenie sztucznej lub w formie rzeczywistości rozszerzonej rekonstrukcji okna, utworzenie centrum interpretacji lub wykonanie instalacji artystycznej na miejscu. Rząd oświadczył, że formacja skalna nie zostanie odbudowana. Jedyną osobą, która odpowiedziała na to międzynarodowe zaproszenie, był inwestor z Gozo Joseph Portelli, który zaproponował budowę hotelu w kamieniołomie w pobliżu miejsca, w którym znajdowało się Azure Window. Projekt obejmowałby również centrum interpretacji, centrum nurkowe, interaktywne muzeum, centrum obserwacji nieba oraz środki transportu. W sierpniu 2018 roku ogłoszono, że rząd nie zamierza realizować tej propozycji.
Pod koniec 2018 rosyjski architekt Svetozar Andreev z Hoteì Russia, we współpracy z Eleną Britanishską, ogłosił propozycję budowy w miejscu Azure Window stalowej konstrukcji. Projekt zatytułowany „Serce Malty” (ang. The Heart of Malta) składałby się z konstrukcji z wielokątnymi lustrzanymi ścianami ze stali, której wielkość i proporcje oparte byłyby na dawnym naturalnym łuku. Obiekt składałby się z pięciu pięter obejmujących ponad 5000 m² powierzchni wystawienniczej, przy czym każde piętro reprezentowałoby inny okres w historii Malty. Centralne spiralne schody połączyłyby ze sobą poziomy. Propozycja ta spotkała się z mieszanymi reakcjami opinii publicznej, większość respondentów w ankietach internetowych była „za”. Jednak projekt został również skrytykowany, ponieważ obszar ten jest parkiem morskim, a interwencja zniszczyłaby podwodne pozostałości oryginalnego Azure Window. Ponadto fundamenty musiałyby spoczywać w morzu na głębokości ponad 50 m, a miejsce to jest podatne na silne sztormy. W sierpniu 2019 nowa ulica w pobliskiej wiosce San Lawrenz została nazwana „Triq it-Tieqa tad-Dwejra” (Dwejra Window Street).
Budowa geologiczna.
Azure Window było naturalnym łukiem o wysokości około 28 metrów i rozpiętości około 25 metrów. Znajdowało się na czubku cypla znanego jako Dwejra Point. Łuk zbudowany był ze skał osadowych, które są szeroko rozpowszechnione na Wyspach Maltańskich i zostały wykształcone w oligocenie. Formacja była podzielona na dwa elementy. Część A tworzyła podstawę i filary łuku, a element B utworzył większą część niepodpartego szczytu łuku.
Element A, o grubości ok. 20 m, składał się głównie ze skamieniałych glonów koralowych w spoiwie kalcytowym. Łuk zawierał cztery facje, oznaczone A-1 do A-4, przy czym A-2 była najgrubsza. Depozycja tych osadów była powolna i zachodziła na głębokościach ponad 30 m, o umiarkowanych prądach.
Element B miał grubość ok. 10 m i zawierał pięć facji, ponumerowanych od B-1 do B-5. Facja B-1 tworzyła cienką warstwę białego wapienia pomiędzy elementem A i resztą elementu B, miękką i łatwiej ulegającą erozji, dlatego utworzyła ona zagłębienie wokół okna. Facje B-2 i B-3 tworzyły grube na 7 m złoże z mieszanych poziomów kamieni zwartych i kamieni ziarnistych, które są porowate, a przez to mniej zwarte. Facja B-5 była warstwą kamienia zwartego o grubości 4 m, i tworzyła górną, niepodpartą część łuku. Element B zawierał szereg skamielin, w tym "Scutella", "Pecten", duże kolce jeżowców i duże otwornice warstwy dennej. Wszystkie warstwy elementu B zostały przecięte przez dwie spoiny. Hybrydowa warstwa pokryta wapieniem globigerinowym została znaleziona na szczycie facji B-5, ale była ona mocno zniszczona erozją.
Łuk znajdował się w pobliżu Inland Sea, wewnętrznej zatoki morskiej, do której prowadzi wąskie wejście w formie łuku, który wytworzył się wzdłuż szczeliny w skałach. W pobliżu znajduje się również Fungus Rock, wysepka, która powstała, gdy most z naturalnego łuku zawalił się, pozostawiając filar. W okolicy znajduje się również wieża Dwejra, XVII-wieczna przybrzeżna strażnica zbudowana przez Zakon św. Jana. Kolejny naturalny łuk, Wied il-Mielaħ Window, znajduje się około 3,7 km na północny wschód od Dwejry. Jest jednak mniej znany niż Azure Window.
Azure Window w kulturze.
Azure Window pojawia się w wielu filmach, w tym "Zmierzch tytanów" (1981), "Hrabia Monte Christo" (2002) i tamilskojęzycznym filmie indyjskim "Vinnaithaandi Varuvaaya". Można go również zobaczyć w miniserialu telewizyjnym "Odyseja" (1997). Został użyty jako miejsce kręcenia sceny ślubu Dothraków w pierwszej serii serialu telewizyjnego HBO "Gra o tron". Filmowanie serialu wywołało kontrowersje, gdy chroniony ekosystem został uszkodzony przez podwykonawcę. W wideoreklamie Hugo Bossa z 2017 "cliff diver" David Colturi występuje w Azure Window oraz w Wied il-Mielaħ Window.

</doc>
<doc id="873688" url="https://pl.wikipedia.org/wiki?curid=873688" title="Imagineskopia">
Imagineskopia

Imagineskopia – fikcyjna nauka o poszerzaniu wyobraźni, wymyślona przez autora wydanej w 1977 roku nakładem Wydawnictwa Literackiego książki Stanisława Moskala "Wstęp do imagineskopii". Autor, ukrywający się pod pseudonimem Śledź Otrembus-Podgrobelski, przedstawił naukowym językiem, wspieranym licznymi przypisami i bibliografią, wprowadzenie do fikcyjnej nauki o poszerzaniu wyobraźni, której twórcą miał być Jeremiasz Apollon Hytz. Podany jest rys historyczny nauki, jej rozwój, cele, metody badawcze, instrumenty. Najważniejszy przyrząd do badania i poszerzania wyobraźni autor nazwał imagineskopem, a opis, budowę i działania wsparł rysunkami technicznymi. Książka opatrzona jest, jak przystało na naukową publikację, obszerną bibliografią i streszczeniami w kilku językach.
Książka została wznowiona w roku 1983 przez środowisko krakowskich studentów. Następne wydanie, z roku 1998 (Gdańsk: Wydawnictwo L&amp;L), jest opatrzone dopiskiem „Wydanie 3, ponownie przejrzane i nie poprawione”. Kolejny dodruk ukazał się w roku 2016. Przekaz "Wstępu do imagineskopii" stał się źródłem zainteresowania na blogach internetowych i przedmiotem recenzji. Ukazała się obszerna analiza literacka tej książki.

</doc>
<doc id="873691" url="https://pl.wikipedia.org/wiki?curid=873691" title="Imaginoskopia">
Imaginoskopia



</doc>
<doc id="873694" url="https://pl.wikipedia.org/wiki?curid=873694" title="Mgarr">
Mgarr



</doc>
<doc id="873698" url="https://pl.wikipedia.org/wiki?curid=873698" title="Ramla Bay">
Ramla Bay

Ramla Bay – zatoka w Republice Malty, u wybrzeży wyspy Gozo w okolicach miejscowości Xagħra. Znana ze względu na istniejącą tu piaszczystą plażę o nietypowej czerwonawej barwie piasku, której plaża ta zawdzięcza swoją maltańską nazwę Ramla il-Ħamra (Plaża Czerwonego Piasku). Na skalistych zboczach bezpośrednio przylegających do plaży znajduje się Calypso Cave ("Jaskinia Kalipso"), gdzie według miejscowej tradycji miałaby zamieszkiwać kiedyś nimfa Kalipso, u której schronił się Odyseusz (rolę tę przypisywano jednak również innym miejscom na wielu różnych wyspach Morza Śródziemnego i Oceanu Atlantyckiego). Jaskinia Kalipso jest w rzeczywistości zespołem połączonych jaskiń, mogących sięgać do samego morza. Na zboczu z drugiej strony znajduje się też jaskinia Tal-Mixta Cave (L-Ghar Tal-Mixta), z której rozpościera się widok na zatokę i plażę. Plaża Ramla zajęła 21 miejsce na świecie w rankingu The Guardian.

</doc>
<doc id="873699" url="https://pl.wikipedia.org/wiki?curid=873699" title="Ramla il-Hamra">
Ramla il-Hamra



</doc>
<doc id="873700" url="https://pl.wikipedia.org/wiki?curid=873700" title="Jaskinia Kalipso">
Jaskinia Kalipso



</doc>
<doc id="873704" url="https://pl.wikipedia.org/wiki?curid=873704" title="Kosmoklimatologia">
Kosmoklimatologia

Kosmoklimatologia – wpływ zjawisk kosmicznych na zmiany klimatu na Ziemi. Termin został zaproponowany przez Svensmarka w 2007 roku. 
Jedna z hipotez kosmoklimatologii dotyczy wpływu promieniowania kosmicznego na zmiany pokrywy chmur w dolnej troposferze poprzez tworzenie dodatkowych jąder nukleacji. Pomysł jest jedną z zaproponowanych hipotez dotyczących wpływu cykli słońca na zmiany klimatu na Ziemi . Pierwsze symulacje wpływu promieniowania kosmicznego na pokrywę chmur wykazały, że jest ono o 2 rzędy wielkości za małe aby istotnie wpłynąć na zmianę klimatu.

</doc>
<doc id="873706" url="https://pl.wikipedia.org/wiki?curid=873706" title="Tetouan">
Tetouan



</doc>
<doc id="873707" url="https://pl.wikipedia.org/wiki?curid=873707" title="Dzierzgoń (jezioro)">
Dzierzgoń (jezioro)

Dzierzgoń – jezioro na Pojezierzu Iławskim, na północ od Prabut (woj. pomorskie), będące częściowo obszarem chronionego krajobrazu. Jezioro spełnia rolę naturalnego zbiornika retencyjnego, magazynującego nadmiar stanu wody do okresu letniego. Akwenem jeziora przepływa rzeka Liwa, stanowiąca szlak spływów kajakowych.

</doc>
<doc id="873708" url="https://pl.wikipedia.org/wiki?curid=873708" title="Sannat">
Sannat



</doc>
<doc id="873709" url="https://pl.wikipedia.org/wiki?curid=873709" title="Paola">
Paola

Miasta w USA:
Gminy w USA:

</doc>
<doc id="873710" url="https://pl.wikipedia.org/wiki?curid=873710" title="Marsa">
Marsa



</doc>
<doc id="873711" url="https://pl.wikipedia.org/wiki?curid=873711" title="Żebbuġ">
Żebbuġ



</doc>
<doc id="873712" url="https://pl.wikipedia.org/wiki?curid=873712" title="Zebbug">
Zebbug



</doc>
<doc id="873713" url="https://pl.wikipedia.org/wiki?curid=873713" title="Mġarr">
Mġarr



</doc>
<doc id="873716" url="https://pl.wikipedia.org/wiki?curid=873716" title="Sale">
Sale



</doc>
<doc id="873721" url="https://pl.wikipedia.org/wiki?curid=873721" title="Drawidyjczycy">
Drawidyjczycy



</doc>
<doc id="873722" url="https://pl.wikipedia.org/wiki?curid=873722" title="Kannadygowie">
Kannadygowie

Kannadygowie (kannada ಕನ್ನಡಿಗ) – naród zamieszkujący głównie Karnatakę i inne sąsiadujące stany, takie jak: Andhra Pradesh, Tamil Nadu, Kerala, Goa i Maharashtra w Indiach, posługujący się językiem kannada. Należą do ludu Drawidów. Populacja Kannadygów liczy sobie około 60 mln osób.
Wielu Kannadygów wyemigrowało do krajów takich jak: Stany Zjednoczone Ameryki, Wielka Brytania, Australia, Zjednoczone Emiraty Arabskie, w poszukiwaniu lepszych warunków bytu.

</doc>
<doc id="873729" url="https://pl.wikipedia.org/wiki?curid=873729" title="Połynia">
Połynia

Połynia, płoń – naturalny przerębel w lodach pokrywających oceany w Arktyce i wokół Antarktydy.
Od 1990 działa International Arctic Polynya Programme (IAPP)

</doc>
<doc id="873730" url="https://pl.wikipedia.org/wiki?curid=873730" title="Grażyna Zielińska">
Grażyna Zielińska

Grażyna Zielińska (ur. 23 grudnia 1952 we Wrocławiu) – polska aktorka teatralna i filmowa.
Absolwentka wrocławskiej filii PWST w Krakowie. W 2002 odznaczona została Srebrnym Krzyżem Zasługi. Od 1986 aktorka Teatru Dramatycznego im. Jerzego Szaniawskiego w Płocku. Obecnie mieszka w Płocku.
Teatr.
W przeszłości związana z teatrami: Lalka w Warszawie (1976–1977), Dramatycznym w Wałbrzychu (1977–1980) oraz im. Stefana Żeromskiego w Kielcach (1980–1981). Od 2007 występuje w roli Zosi w spektaklu komediowym Klimakterium... i już.

</doc>
<doc id="873731" url="https://pl.wikipedia.org/wiki?curid=873731" title="Barbara Grabowska">
Barbara Grabowska

Barbara Grabowska, używała także nazwiska Grabowska-Oliwa (ur. 28 listopada 1954 w Zabrzu; zm. 12 sierpnia 1994 w Częstochowie) – polska aktorka teatralna i filmowa.
Życiorys.
Związana z krakowskim Starym Teatrem, gdzie zagrała m.in. Sonię w adaptacji "Zbrodni i kary" w reżyserii Andrzeja Wajdy. Na 31. MFF w Berlinie otrzymała nagrodę Srebrnego Niedźwiedzia dla najlepszej aktorki za rolę Kamy w filmie "Gorączka" (1981) Agnieszki Holland.
Zginęła tragicznie w wieku 39 lat. Jej ciało znaleziono przy torach kolejowych niedaleko Częstochowy. Prawdopodobnie wypadła z pociągu. Została pochowana na cmentarzu Bródnowskim w Warszawie (kw. 37G-II-8). Matka aktorki, Helena Grabowska, przekazała Srebrnego Niedźwiedzia Muzeum Kinematografii w Łodzi.

</doc>
<doc id="873732" url="https://pl.wikipedia.org/wiki?curid=873732" title="Aldona Grochal">
Aldona Grochal

Aldona Grochal (właśc. Aldona Danuta Grochal-Rucińska; ur. 10 października 1954 w Pszczynie) – polska aktorka. 
Życiorys.
Absolwentka Wydziału Aktorskiego PWST w Krakowie.
Aktorka Teatru im. Juliusza Słowackiego w Krakowie (w latach 1977-1987) a od 1987 Starego Teatru im. Heleny Modrzejewskiej w Krakowie.

</doc>
<doc id="873735" url="https://pl.wikipedia.org/wiki?curid=873735" title="Lista stolic państw świata według kontynentów">
Lista stolic państw świata według kontynentów

Poniższa lista przedstawia listę konstytucyjnych stolic państw świata ułożonych według kontynentów.

</doc>
<doc id="873737" url="https://pl.wikipedia.org/wiki?curid=873737" title="Barbara Dziekan">
Barbara Dziekan

Barbara Maria Dziekan-Vajda (ur. 21 marca 1951 w Chełmnie) – polska aktorka teatralna i filmowa, wokalistka, pedagog; profesor zwyczajny PWSFTViT w Łodzi.
Życiorys.
W 1974 roku ukończyła studia na Wydziale Aktorskim Państwowej Wyższej Szkoły Filmowej, Telewizyjnej i Teatralnej im. Leona Schillera w Łodzi, z macierzystym wydziałem jest związana do dziś jako profesor zwyczajny. Tytuł profesora sztuk teatralnych został jej nadany 19 grudnia 2014. Zadebiutowała 6 lutego 1974 rolami Mirskiej i Jadwigi Ochotnickiej w "Klubie kawalerów" Michała Bałuckiego w reżyserii Jana Kwapisza.
Była aktorką Teatru Nowego w Łodzi (1974−1982), Teatru Narodowego w Warszawie (1982−1984), Teatru Ateneum im. Stefana Jaracza w Warszawie (1984−1986), Teatru Komedia w Warszawie (1986−1987), zespołu Janusza Wiśniewskiego (1988−1991) oraz równolegle Teatru Studio im. Stanisława Ignacego Witkiewicza w Warszawie (1988−1990).
Ponadto była związana gościnnie z Teatrem Powszechnym w Warszawie (1984), Teatrem Muzycznym w Gdyni (1985), Teatrem Nowym w Warszawie (1988), Teatrem Polskim w Szczecinie (1995−1996, 1998), Teatrem na Woli im. Tadeusza Łomnickiego w Warszawie (1995, 2002), Teatrem Atelier im. Agnieszki Osieckiej w Sopocie (1997), Teatrem Rozmaitości w Warszawie (1997), Wrocławskim Teatrem Pantomimy (2002) oraz Teatrem Żydowskim im. Estery Rachel i Idy Kamińskich w Warszawie (2012). Występowała także na deskach fińskiego Pyynikki Summer Theatre w Tampere (1986).
Występowała w spektaklach Kazimierza Dejmka, Zygmunta Hübnera, Bohdana Korzeniewskiego, Wandy Laskowskiej, Adama Hanuszkiewicza, Krystyny Skuszanki, Jerzego Krasowskiego i Jerzego Satanowskiego. A także w spektaklach Teatru Telewizji w reżyserii Agnieszki Holland, Roberta Glińskiego, Laco Adamika i Andrzeja Kondratiuka.
Agnieszka Osiecka napisała dla niej 24 piosenki, z których powstał recital „Ulica japońskiej wiśni”.
Jest córką pisarki Bogumiły Dziekan (1933−2014).

</doc>
<doc id="873738" url="https://pl.wikipedia.org/wiki?curid=873738" title="Lista stolic państw świata">
Lista stolic państw świata



</doc>
<doc id="873740" url="https://pl.wikipedia.org/wiki?curid=873740" title="Iwona Bielska">
Iwona Bielska

Iwona Bielska, właśc. Iwona Bielska-Grabowska (ur. 7 września 1952 w Łodzi) – polska aktorka filmowa i teatralna.
Kariera zawodowa.
Teatr.
Po ukończeniu XXVIII LO w Łodzi rozpoczęła studia na Wydziale Polonistyki Uniwersytetu Łódzkiego, które po dwóch latach przerwała. Zdawała do łódzkiej Państwowej Wyższej Szkoły Filmowej, Telewizyjnej i Teatralnej im. Leona Schillera, ale nie dostała się. Jako przyczynę podano tembr głosu. Studiowała w krakowskiej Państwowej Wyższej Szkole Teatralnej, którą ukończyła w 1977 roku. Debiutowała w tym samym roku na deskach Teatru im. Juliusza Słowackiego, grając Hankę w "Moralności Pani Dulskiej", związana była z tą sceną przez siedem lat. Przez kolejne sezony często zmieniała miejsca pracy, grała w teatrze STU w Krakowie, Rozmaitości w Warszawie oraz w Nowym w Łodzi. W Teatrze Nowym zagrała jedną ze swoich największych ról, wcieliła się w postać królowej Elżbiety w "Królowej i Szekspirze", sztuka ta była grana również w Teatrze STU i Iwona Bielska chętnie do niej wracała. Otrzymała za tę rolę łódzką „Złotą Maskę” (Kraków 1997, Łódź 2000), nagrodę na XL Kaliskich Spotkaniach Teatralnych i „nagrodę Ludwika” w Krakowie. W 1996 powróciła do Teatru im. Juliusza Słowackiego, aby po sześciu latach przejść do Starego Teatru. Gościnnie występuje w warszawskim Teatrze IMKA. W 2010 roku zagrała żonę Makbeta w spektaklu telewizyjnym "Makbet".
Film.
Jej filmowym debiutem miała być rola Marty w "Na srebrnym globie" Andrzeja Żuławskiego, do którego zdjęcia rozpoczęto w 1976 roku, lecz produkcja została przerwana i ostatecznie weszła na ekrany w 1989. Z tego powodu pierwszym filmem z jej udziałem, który wszedł na ekrany były "Znaki zodiaku" w reżyserii Gerarda Zalewskiego. Szczyt jej kariery filmowej obejmował pierwszą połowę lat 80. XX wieku, biorąc pod uwagę jej urodę, aparycję i talent aktorski obsadzano ją w głównych rolach takich obrazów jak "Próba ognia i wody", "Ćma", "Grzechy dzieciństwa", "Okno", "Wilczyca" i in. Później skupiła się na grze scenicznej, powracając na ekrany w "Pułkowniku Kwiatkowskim" Kazimierza Kutza. Cztery lata później pojawiła się w epizodycznej roli w filmie "Jak narkotyk", a w 2000 w "Wyroku na Franciszka Kłosa". W tym samym roku po raz pierwszy zagrała w serialu telewizyjnym "Adam i Ewa". W 2004 wystąpiła w "Weselu" w reżyserii Wojciecha Smarzowskiego, za którą otrzymała Polską Nagrodę Filmową, czyli Orła. Talent aktorski pozwala Bielskiej grać postacie o skrajnie różnych osobowościach, dzięki czemu jest chętnie zapraszana do gościnnego uczestniczenia w telenowelach i serialach m.in. "Niania", "Hela w opałach" i "Magda M." Od 2011 grała w serialu "Przepis na życie", wystąpiła też w serialu "Aida", a w 2014 w serialu "Baron24".
Życie prywatne.
Urodziła się na łódzkich Bałutach, w rodzinie fotografików. Jej mężem jest aktor Mikołaj Grabowski, mają syna Michała. Mieszka z rodziną w Rudnie, w województwie małopolskim, koło ruin zamku Tenczyn.
W młodości uprawiała wyczynowo siatkówkę, reprezentując barwy ŁKS Łódź grała w I i II lidze, a w szczytowym momencie w reprezentacji Polski. W 2017 nagrodzona medalem Kalos Kagathos.

</doc>
<doc id="873741" url="https://pl.wikipedia.org/wiki?curid=873741" title="Taksasila">
Taksasila



</doc>
<doc id="873747" url="https://pl.wikipedia.org/wiki?curid=873747" title="Jezioro Kiersztanowskie">
Jezioro Kiersztanowskie

Jezioro Kiersztanowskie – jezioro rynnowe na Pojezierzu Mrągowskim w województwie warmińsko-mazurskim, w powiecie mrągowskim, w gminie Mrągowo.
Jezioro ma powierzchnię 148,6 ha, długość 4,3 km, szerokość do 490 m i maksymalną głębokość 32,5 m. Jego oś ukierunkowana jest na linii północ – południe.
Na południowym krańcu jeziora położona jest wieś Kiersztanowo. Przez Kiersztanowo przepływa odcinek rzeki Dajny, łączący jezioro Juno z Jez. Kiersztanowskim. Od wschodniej strony jeziora położona jest wieś Lembruk. Na wzgórzu morenowym obok wsi w czasie II wojny światowej znajdował się zespół radiostacji obsługujących Wilczy Szaniec. W sezonie turystycznym po jeziorze kursuje prom spacerowy. Łączy on pole biwakowe na wschodnim brzegu jeziora z ośrodkiem wypoczynkowym położonym na drugiej stronie jeziora koło wsi Gizewo.
Rzeka Dajna łączy Jez. Kiersztanowskie z Jez. Dejnowa.

</doc>
