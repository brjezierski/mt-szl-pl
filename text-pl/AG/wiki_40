<doc id="901840" url="https://pl.wikipedia.org/wiki?curid=901840" title="Lana Turner">
Lana Turner

Lana Turner (wym. ), właśc. Julia Jean Mildred Frances Turner (ur. 8 lutego 1921 w Wallace, zm. 29 czerwca 1995 w Los Angeles) – amerykańska aktorka, symbol seksu lat 40. i 50. Ze względu na status w świecie filmu nazywana „Królową MGM”. W ciągu prawie pięćdziesięcioletniej kariery Turner zdobyła sławę zarówno jako modelka pin-up, jak i aktorka dramatyczna, ale także ze względu na swoje burzliwe życie osobiste. W 1951 r. została nazwana „najbardziej czarującą kobietą w dziejach sztuki międzynarodowej”.
W wieku 16 lat związała się z wytwórnią Warner Bros., aby 2 lata później przejść do MGM. Turner zwróciła uwagę krytyków rolą w dramacie "Zapamiętają". Na początku lat 40. wystąpiła w takich filmach jak "Kulisy wielkiej rewii," "Honky Tonk", "Odnajdę cię wszędzie", "Trzej muszkieterowie". Zazwyczaj grała wówczas role niewinnych, szczerych dziewcząt. Zyskała uznanie jako femme fatale w "Listonosz zawsze dzwoni dwa razy". Wymieniana była wśród najlepiej zarabiających obywatelek Stanów Zjednoczonych.
W latach 50. wystąpiła m.in. w "Pięknym i złym" oraz w kasowym przeboju "Peyton Place", za rolę w którym została nominowana do Oscara. W 1958 r. Turner znalazła się na czołówkach amerykańskich mediów w związku ze śmiercią Johnny’ego Stompanato. Rok później zagrała w najbardziej dochodowym filmie w karierze, melodramacie "Zwierciadło życia" Douglasa Sirka. W kolejnej dekadzie aktorka występowała rzadziej, m.in. w "Madame X", a w latach 70. i 80. już tylko okazjonalnie, m.in. w telenoweli "Falcon Crest". W 1971 r. zadebiutowała na scenie teatralnej. Ostatni raz Turner wystąpiła w 1985 r. w serialu "Statek miłości". Była ośmiokrotnie zamężna, w tym dwukrotnie z tym samym mężczyzną. Miała jedno dziecko, Cheryl Crane. Zmarła na raka krtani w wieku 74 lat.
Życiorys.
Dzieciństwo.
Urodziła się 8 lutego 1921 roku w Wallace, w stanie Idaho, a sama twierdziła, że w rzeczywistości jest rok młodsza niż to wynika z jej metryki urodzenia. W okresie dzieciństwa nazywano ją Judy. Matką Turner była Mildred Frances Cowan (12 lutego 1904 – 22 lutego 1982), która w wieku piętnastu lat poznała o 10 lat starszego weterana I wojny światowej, górnika Johna Virgila Turnera (11 września 1894 – 14 grudnia 1930). Przyszła gwiazda filmowa od najmłodszych lat wykazywała chęci do występów scenicznych, tańca. Dzieciństwo wspominała jako skromną idyllę. W rzeczywistości jej ojciec, John, zmagał się z problemami finansowymi, co potęgowało jego uzależnienie od hazardu i skłonność do alkoholu. Mężczyzna pędził nielegalnie bimber, a gdy dowiedziały się o tym lokalne władze, cała rodzina Turnerów w połowie lat 20. wyjechała do San Francisco. Wkrótce małżeństwo Turnerów uległo rozpadowi, ale nigdy nie doszło do formalnego rozwodu. Mildred pracowała w gabinecie kosmetycznym, a John w 1930 r. zatrudnił się w miejscowych dokach. W grudniu, po udziale w craps (amerykańskiej grze hazardowej w kości), został okradziony i pobity ze skutkiem śmiertelnym. Sprawca morderstwa nigdy nie został ujęty. Ze względu na problemy finansowe Mildred poświęciła się pracy, a Lana trafiła pod opiekę rodziny zastępczej. Uczęszczała do Presidio Junior High School (1934–1935), a potem do George Washington High School, gdzie była cheerleaderką. W 1936 r. Lana wraz z matką wyjechały do Los Angeles, gdzie mieszkały w niewielkim domku na Glencoe Way wraz z koleżanką Mildred, Gladys Taylor. Turner uczyła się w Hollywood High School. Koleżanka z klasy, Nanette Fabray, tak wspominała Turner z tego okresu:
Pewnego razu Turner odwiedziła Top Hat Café na Sunset Boulevard, gdzie spostrzegł ją William R. Wilkerson, wydawca tygodnika „The Hollywood Reporter”, i spytał, czy chciałaby zagrać w filmie. Matka Lany zlekceważyła wizytówkę Wilkersona, ale pod wpływem Gladys Taylor zgodziła się, aby jej córka poszła na spotkanie do Wilkersona. Od tego właśnie zaczęła się kariera filmowa Turner. Wkrótce przydzielono jej agenta Zeppo Marxa, a także innych, którzy starali się o angaż nastolatki do filmu. Nastolatka jednak nie zdobyła zaufania włodarzy wytwórni 20th Century Fox i RKO Pictures. Na zatrudnienie Turner zdecydował się Mervyn LeRoy, oferując jej 50 dolarów tygodniowo. Do nastoletniej Turner reżysera przekonał jej urok, i to pomimo tego, że na castingu była niezwykle nieśmiała i niepewna siebie. 12 lutego 1937 r. podpisała kontrakt, 4 dni po tym, gdy ukończyła 16 lat. Nim rozpoczęła pracę na swoim pierwszym planie filmowym wybrała dla siebie imię Lana, bowiem Judy, zdaniem LeRoya, „było zbyt pospolite, niewłaściwe”.
Początki kariery.
Najprawdopodobniej Turner po raz pierwszy pracowała na planie filmowym w czasie powstawania "Narodzin gwiazdy", gdzie statystowała. W podobnym charakterze wystąpiła w "Przygodzie pod Paryżem", ale dopiero jej rola ofiary morderstwa, w dramacie "Zapamiętają", zwróciła uwagę krytyków. „Ta młoda dama ma sugestywną urodę, osobowość i czar” – zauważył dziennikarz „The Hollywood Reporter”. Ze względu na atrakcyjny wizerunek filmowej Mary Clay (obcisły sweter i spódniczka, podkreślające seksapil) aktorkę okrzyknięto "sweater girl". Aktorka nie lubiła tego określenia, choć dzięki niemu zyskała rozgłos. „Kiedy po raz pierwszy zobaczyłam siebie na ekranie w swetrze myślałam, że umrę ze wstydu” – wyznała Turner. Wkrótce, zgodnie z kontraktem, została wypożyczona do Samuel Goldwyn Productions, gdzie zagrała służącą w "Marco Polo", z Garym Cooperem w roli głównej. Aktorce nie podobały się kostiumy w jakich musiała występować, a także makijaż, który jej zdaniem spowodował nieodwracalne zmiany w jej wizerunku. Pierwotnie film przyniósł 700 tys. dolarów straty, co wówczas było ogromną sumą. Chociaż Turner grała niewielką rolę, to gdy w 1945 r. film został wznowiony, promowany był hasłem „w rolach głównych Gary Cooper i Lana Turner”.
W miarę upływu czasu aktorka stawała się coraz bardziej rozpoznawalna i otrzymywała wiele listów od fanów, na które początkowo regularnie odpisywała. Gdy LeRoy zdecydował się przejść do wytwórni MGM zaproponował to samo aktorce. Turner zarabiać miała 100 dolarów tygodniowo, co pozwalało jej na wynajęcie całego domu dla siebie. 20 lutego 1938 r. podpisała kontrakt z nowym pracodawcą. U boku Mickeya Rooneya i Judy Garland wystąpiła w "Andy Hardy zakochany". Ponadto uczęszczała do Little Red Schoolhouse, szkoły studia MGM. W ramach promowania nieskazitelnego wizerunku, Louis B. Mayer zalecił, aby ze zdjęć Turner usuwano papierosy i kieliszki. Początkującą aktorkę postrzegano jako następczynię niedawno zmarłej Jean Harlow.
Aktorka brała udział w przesłuchaniach do roli Scarlett O’Hary z "Przeminęło z wiatrem", chociaż sama twierdziła, że zupełnie tam nie pasowała. Nowym agentem aktorki został Johnny Hyde, wiceprezydent Agencji Williama Morrisa, który wynegocjował dla niej podwyżkę gaży w wysokości 250 dolarów tygodniowo. Aktorka przefarbowała także swoje kasztanowe włosy na kolor jasny blond. Stały się one znakiem rozpoznawczym Turner. W 1939 r. zagrała pierwszą główną rolę, tancerki Patty Marlow, w komedii romantycznej "Dancing Co-Ed." Miała także zagrać w remake’u "Naszych roztańczonych córek", ale film nigdy nie powstał. W 1940 r. wystąpiła w nisko ocenionym w dramacie "We Who Are Young." „Lana Turner jest rozkoszna jako żona, póki nie odezwie się albo nie podejmie próby gry aktorskiej” – napisano krytycznie w dzienniku „The New York Times”. W tym samym roku wzięła udział w musicalu "Two Girls on Broadway". Krytycy docenili umiejętności taneczne Turner i sugerowali, że mogłaby być partnerką Freda Astaire’a. Fotografie z wizerunkiem Turner zdobiły okładkę czasopism „Look” i „Life”.
Gwiazda MGM.
Rzeczywisty przełom w karierze aktorki nastąpił w latach 40. W 1941 r. Turner wystąpiła u boku Jamesa Stewarta, Judy Garland i Hedy Lamarr w musicalu "Kulisy wielkiej rewii". Rola uzależnionej od alkoholu tancerki rewiowej Sheili Regan była dla początkującej aktorki sporym doświadczeniem zawodowym. Aby do niej przygotować się studiowała aktorstwo Bette Davis w "Kusicielce". Wedle relacji Turner, Lilian Burns, nauczyciel aktorstwa w MGM, stwierdził, że aktorka zasłużyła na nominację do Oscara. Recenzent „The New York Timesa”, będąc pod wrażeniem Turner, stwierdził, że „musiała urodzić się na Olimpie”, „Time” uznał film za „gloryfikację Lany Turner”, a fanowski magazyn filmowy „Photoplay” przyznał, że chociaż inni aktorzy poradzili sobie dobrze ze swoimi rolami, to jednak jest to przede wszystkim „film Lany”. W tym samym roku aktorka podpisała nowy kontrakt filmowy z gwarancją zarobków 1,5 tys. dolarów tygodniowo i tym samym została jedną z czołowych aktorek macierzystej wytwórni.
Jesienią 1941 r. na ekrany kin wszedł western "Honky Tonk", w którym Turner partnerowała Clarkowi Gable’owi. Aktorka wcieliła się w postać powabnej Elizabeth Cotton, o serce której stara się szuler Candy Johnson. Spotkanie dwojga atrakcyjnych aktorów na planie filmowym podchwyciła prasa popularna, która plotkowała o romansie Gable’a i Turner. Jack Conway wspominał, że „chemia między nimi była tak wielka, że aż skwierczało. Niewątpliwie była to atrakcyjność fizyczna. Oni tego nie grali”. Carole Lombard, zazdrosna o ówczesnego króla Hollywood, początkowo przebywała na planie, co zupełnie paraliżowało Turner. Dla niezbyt doświadczonej aktorki współpraca z „królem Hollywood” była początkowo bardzo stresującym przeżyciem. Jednakże dzięki wskazówkom i wyrozumiałości uznanego gwiazdora, Turner miło wspominała ten etap kariery filmowej. Najprawdopodobniej to interwencja Gable’a spowodowała, że jego żona opuściła plan filmowy, a Turner mogła w pełni skupić się na aktorstwie. "Honky Tonk" okazał się największym sukcesem kasowym wytwórni MGM w 1941 r., i jedną z najbardziej dochodowych produkcji w Stanach Zjednoczonych. Turner została również dobrze oceniona przez krytyków. Czasopismo „Life” nazwał Gable’a i Turner „elektryzującym połączeniem, które wymaga powtórzenia”. Mimo że film, który miał nosić tytuł "The Uniform", planowany był z udziałem obydwojga aktorów, wszedł jednak na ekrany kin pt. "They Met in Bombay", a w rolach głównych zagrali Rosalind Russell i Gable.
Pod koniec 1941 roku odbyła się premiera filmu noir "Johnny Eager", w którym aktorka wystąpiła obok Roberta Taylora. Kilka miesięcy wcześniej na ekrany kin wszedł horror "Doktor Jekyll i pan Hyde" z Turner w obsadzie, partnerującej, wcielającemu się w rolę tytułową, Spencerowi Tracy’emu. Według producenta Jacka Cummingsa sceny miłosne Turner świetnie promowały filmy MGM. W uznaniu tego magazyn „Photoplay” nazwał Turner „najnowszą boginią miłości”.
Atak na Pearl Harbor spowodował, że aktorka zdecydowała się, tak jak wiele innych gwiazd, wziąć udział w promocji obligacji wojennych. 15 czerwca 1942 r. aktorka przyjechała do Seattle, na Victory Square, gdzie zgromadził się tłum niewidziany w dotychczasowej historii miasta. Turner kwitowała sprzedane obligacje i obiecała, że pocałuje każdego kto kupi papier wartościowy za 25 tysięcy dolarów. Jak sama przyznała, dotrzymała obietnicy setki razy. W czasie II wojny światowej Turner była popularną dziewczyną pin-up. Na jej cześć amerykańscy żołnierze nazwali 18 eskadrę „Tempest Turner”. Nazywano ją „najwspanialszą istotą na wysokich obcasach, która podnosi tętno” oraz „ukochaną marynarki wojennej”. Od października 1942 r. do końca wojny aktorka, m.in. wraz z Marleną Dietrich i Ritą Hayworth, pracowała w klubie Hollywood Canteen, gdzie żołnierze mogli spędzić czas i poznać gwiazdy filmowe. Występowała także w programach American Forces Network, witała Ludmiłę Pawliczenko, gościa honorowego bankietu MGM.
Wizerunek (krótkie włosy, nazywane "victory bob") i sposób ubierania się aktorki stały się popularne wśród amerykańskich kobiet. U szczytu popularności tylko w jednym miesiącu zdjęcia przedstawiające Turner zdobiły okładki 18 czasopism. W 1942 r. do siedziby MGM dotarł list Evy Braun, w którym pisała o swoim marzeniu, aby żyć w Hollywood i zostać nową Laną Turner. Sama aktorka miała pewien dystans do sławy.
Na początku 1942 r. MGM zdecydowało się zdyskontować sukces duetu Gable–Turner, i po raz kolejny oboje wystąpili na ekranie. Tym razem w melodramacie "Odnajdę cię wszędzie". Produkcja filmu została przerwana zaledwie po kilku tygodniach z powodu śmierci żony aktora; jednakże 23 lutego wznowiono zdjęcia. Film w reżyserii Wesleya Rugglesa odniósł spodziewany sukces komercyjny. W „Newsweeku” napisano, że „Turner pieczętuje swój występ niesamowitą namiętnością i niekłamanym przekonaniem, które sprawiają, że jej sceny miłosne i dramatyczne są na wysokim poziomie, niedostępnym dla jakiejkolwiek innej aktorki”.
Po zakończeniu zdjęć Turner wyruszyła w kolejną podróż promującą obligacje wojenne, m.in. do Idaho. W 1943 i 1944 r. aktorka zagrała w dwóch komediach: "Slightly Dangerous" i "Małżeństwo to prywatna sprawa". Po raz pierwszy nazwisko Turner pojawiło się na pierwszym miejscu w filmowej czołówce. W 1945 r. wystąpiła w dramacie "Keep Your Powder Dry" opowiadającym o kobietach-żołnierzach, oraz w komedii "Weekend w hotelu Waldorf". Każdy z tych filmów przyniósł zyski producentowi. Na początku 1945 r. aktorka została jedną z najlepiej opłacanych aktorek Hollywood, z gażą 4 tys. dolarów tygodniowo.
"Listonosz zawsze dzwoni dwa razy".
Z ekranizacją powieści kryminalnej Jamesa M. Caina wstrzymywano się przez wiele lat ze względu na Kodeks Haysa. W końcu w połowie lat 40. dostosowano scenariusz do rygorystycznych wymogów i powierzono reżyserię Tayowi Garnettowi. Autor powieści przyznał, że myślał o Turner jako głównej bohaterce. Aktorka wcieliła się w postać zuchwałej Cory Smith, która wraz z kochankiem morduje swojego męża, aby przejąć jego majątek. Powstawaniu filmu towarzyszyło wiele perturbacji, począwszy od kapryśnej, zmiennej pogody, aż po alkoholizm reżysera. Film zebrał przychylne recenzje krytyków, szczególnie chwalono aktorstwo Johna Garfielda i Turner. Obraz okazał się także największym hitem MGM w 1946 r. Aktorka uważała, że był to jej ulubiony film, a rolę Smith uznano za najlepszą w jej karierze. Krytyk Stephen Macmillan Moser tak ocenił występ Turner:
James M. Cain wręczył Turner, oprawioną w skórę, tytułową nowelę wraz z dedykacją „Drogiej Lanie, podziękowania za występ, który przeszedł moje oczekiwania”. Rola Cory Smith sprawiła, że włodarze MGM chętniej decydowali się powierzać aktorce bardziej złożone role.
W 1947 r. Turner wystąpiła w melodramacie historycznym "Ulica zielonego delfina". Do roli Marianne Patourel aktorka schudła 7 kg i przyciemniła włosy. Faktycznie jednak był to pierwszy film, który nie koncentrował się tylko na urodzie Turner. Obraz Victora Saville potwierdził wysoką pozycję aktorki, okazał się być największym przebojem MGM w owym czasie. W następnym roku Turner zagrała, po raz trzeci u boku Clarka Gable’a, w dobrze przyjętym melodramacie "Powrót". Turner początkowo odmówiła występu w "Trzech muszkieterach", ponieważ uznała, że podstępna Milady de Winter jest tylko drugoplanową postacią. Pierwotnie pierwszoplanową gwiazdą filmu miał być Gene Kelly. Szefostwo wytwórni zawiesiło aktorkę na pewien czas, ale jednocześnie wprowadzono poprawki do scenariusza, które wpłynęły na zmianę decyzji Turner. Występ aktorki, w filmie George’a Sidneya, „The New York Times” określił jako „całkowicie fantastyczny”. Adaptacja powieści Aleksandra Dumasa była pierwszym kolorowym filmem Turner w karierze, poza występem symbolicznym w "Du Barry Was a Lady". Film znalazł się w czołówce najbardziej dochodowych produkcji USA w 1948 r.
W tamtym okresie aktorka otrzymywała podobne wynagrodzenie co Clark Gable. Z rocznymi zarobkami rzędu 226 tys. dolarów Turner znalazła się na liście 10 najlepiej opłacanych kobiet w USA. Jej ostatnie filmy w latach 40. przyniosły około 20 mln dolarów zysku, co było rekordem niedostępnym dla innych ówczesnych aktorek. Felietonistka Dorothy Kilgallen nazwała Turner „supergwiazdą”, a w ankiecie magazynu „Modern Screen” czytelnicy uznali Turner „gwiazdą numer 1”.
Lata 50..
24 maja 1950 r. aktorka odcisnęła swoją dłoń i stopy w Hollywood Walk of Fame. Na potrzeby roli w melodramacie "A life of her own" aktorka przeszła na restrykcyjną dietę, dzięki czemu widzowie nie dostrzegali skutków jej kinowej absencji. Film George’a Cukora był pierwszym znaczącym w karierze aktorki, który przyniósł straty, a konkretnie 700 tys. dolarów. Następnie Turner wystąpiła w 2 musicalach, które nie powtórzyły sukcesów komercyjnych aktorki z poprzedniej dekady. Jedynie musical "Wesoła wdowa", gdzie wystąpiła u boku Fernando Lamasa, spodobał się amerykańskim widzom.
W filmie "Piękny i zły" Vincente Minellego z 1952 r. Turner wcieliła się w postać Georgii, która, zdaniem reżysera, była postacią wzorowaną na Dianie Barrymore, córce aktora Lionela Barrymore’a. Faktycznie jednak Georgia była personifikacją karier wielu aktorek hollywoodzkich. Przed pracą na planie reżyser nie miał dobrego zdania o Turner jako aktorce. W czasie powstawania "Pięknego i złego" zmienił zdanie: „Uświadomiłem sobie, że miała wielką wyobraźnię. Potrafiła robić takie rzeczy, o które bym ją nie posądzał”. Jedną z najbardziej znanych scen z filmu jest ta, w której rozhisteryzowana Georgia prowadzi samochód. Turner zagrała ją w jednym ujęciu. Za występ w melodramacie aktorka zebrała pochlebne recenzje. O jej występie tak mówiła historyk filmu Jeanine Basinger:
Aktorka głęboko wierzyła, że zostanie nominowana do Oscara za występ w filmie Minellego. Tak się jednak nie stało. Artystyczne niepowodzenie tłumaczyła to zakulisowymi działaniami Dore’a Schary’ego. W 1952 r. Turner wystąpiła w reklamie Lustre-Creme Shampoo, a magazyn „Modern Screen” obwieścił włosy Turner „najpiękniejszymi na świecie”.
Następnie odrzuciła rolę w "Mogambo", bowiem nie mogła pracować w afrykańskim plenerze ze względu na swoje zdrowie. Żałowała tej decyzji, gdyż Ava Gardner, która grała rolę za Turner została nominowana do Oscara. W 1954 r. wystąpiła w dramacie "Flame and the Flesh". Na potrzeby roli aktorka zmieniła wizerunek i została brunetką. Film kręcony był w Europie, a Turner stylizowano na Ginę Lollobrigidę. Gdy aktorka dotarła do Rzymu, mogła bez problemów poruszać się po mieście, bo mało kto ją rozpoznawał ze względu na zmianę wyglądu. Wprawdzie film Richarda Brooksa zjednał widzów, ale krytycy uznali go za przeciętny. W tym samym roku zagrała po raz czwarty w parze z Gable’em, w przeciętnym melodramacie "Zdrada". Wówczas zadebiutowała w programie telewizyjnym "The Ed Sullivan Show". Ze względu na wzrost popularności telewizji i kryzys systemu studyjnego aktorka, by uniezależnić się zawodowo, rozważała wtedy zerwanie kontraktu z MGM. „Moje ostatnia lata w MGM były jak praca wśród ruin” – wspominała po latach.
Występ w "Synu marnotrawnym" opisywała w ten sposób: „Moje kwestie były tak głupie, że zniechęciło mnie to do pracy. Nawet kostiumy były okropne. Pełne ornamentów i ciężkich paciorków, a materiał był tak sztywny, że czułam się jakbym nosiła pancerz”. Dodatkowo, dość odważny wizerunek Turner, wzbudził negatywne komentarze wśród przedstawicieli środowisk religijnych. Obraz Richarda Thorpe’a był komercyjną porażką, a Dore Schary stwierdził, że był to najgorszy film jaki wyprodukował w MGM. Zaraz po zakończeniu zdjęć aktorka rozpoczęła pracę dla Warner Bros. nad dramatem wojennym "Morski pościg". Zagrała w nim za gażę w wysokości 300 tys. dolarów, wraz z Johnem Wayne’em. Turner, podobnie jak reszta obsady, nie potrafiła porozumieć się z reżyserem Johnem Farrowem. Chociaż film przyniósł względne zyski to jednak recenzenci kwestionowali wiarygodność głównych bohaterów. Ostatnią produkcją nakręconą dla jej macierzystej wytwórni był dramat kostiumowy "Diane", z Rogerem Moore’em, który w 1956 r. przyniósł spore straty finansowe. W omawianym czasie Turner zagrała dla Foxa w remake’u "Deszczów w Ranchipur"; partnerem aktorki był Richard Burton. Film nie odniósł spodziewanego sukcesu finansowego, chociaż niektórzy recenzenci jak np. z magazynu „Redbook” uznali obraz Jeana Negulesco za film miesiąca.
W lutym 1956 r. aktorka dowiedziała się, że jej kontrakt z MGM nie zostanie przedłużony. W ostatnich godzinach obowiązywania kontraktu aktorka przyjechała do siedziby studia i spakowała swoje rzeczy. Poza dwoma strażnikami przy bramie nikt oficjalnie nie pożegnał dawnej gwiazdy wytwórni. W rozmowie z Joe Hyamsem Turner wyznała, że nosiła się z zamiarem założenia własnej wytwórni pod nazwą Lanturn. W końcu jednak podjęła decyzję o występie w dobrze przyjętym filmie z gatunku romans "The Lady Takes a Flyer" (1958), wyprodukowanym przez Universal Pictures. Aktorka była brana pod uwagę do roli Maggie w ekranizacji sztuki Tennessee Williamsa, "Kotka na gorącym blaszanym dachu".
"Peyton Place".
W czasie jednej z rozmów w połowie lat 50. producent i scenarzysta Jerry Wald przekonywał Turner, że powinna zagrać w ekranizacji bestsellerowej powieści "Peyton Place", autorstwa Grace Metalious. Jednakże aktorka nie chciała słyszeć o roli matki dorastającej nastolatki. Tym bardziej, że inne gwiazdy z czasów jej świetności jak Rita Hayworth czy Betty Grable również wzdragały się przed tego typu rolami. Co więcej, scenariusz poruszał wiele tematów zakazanych w kinie, takich jak gwałt, uwodzenie czy aborcja. W końcu jednak Turner zgodziła się na występ, prawdopodobnie głównie ze względu na wynagrodzenie – 125 tys. dolarów. Aktorka wówczas znajdowała się w nie najlepszej sytuacji materialnej. Do występu jako Constance MacKenzie przefarbowała włosy na miodowy blond. Film zajął 2. miejsce wśród najbardziej dochodowych produkcji w 1957 r., zarabiając 26 milionów dolarów i będąc jednym z największych hitów kinowych całej dekady w USA. To przywróciło Turner pozycję czołowej aktorki amerykańskiego kina. O jej roli przychylnie wypowiadało się wielu krytyków m.in. z „The New York Timesa” czy „The Saturday Review”. Turner została po raz pierwszy i jedyny w karierze nominowana do Oscara, lecz rywalizację o statuetkę przegrała z Joanne Woodward.
"Zwierciadło życia".
Po skandalu związanym ze śmiercią Stompanato, aktorka miała pewne obiekcje przed powrotem do świata filmu. Jej agent, Paul Kohner, przekonał ją jednak do występu w remake’u "Imitacji życia" (1934). Co więcej Ross Hunter stwierdził, że Turner przez kontrakt z MGM była ofiarą swojego seksapilu. Widzowie podziwiali urodę aktorki, a nie jej umiejętności. Nowy film miał to zmienić. Pierwszego dnia pracy na planie aktorka spotkała się z dziennikarzami i otwarcie odpowiadała na pytania dotyczące jej powrotu. Rola zmagającej się z trudami życia Lory Meredith była niezwykle bliska aktorce. W związku z tym, że budżet produkcji był niewielki, Turner zgodziła się na wypłatę w wysokości 2,5 tys. dolarów tygodniowo z gwarancją 50% zysków. W razie porażki komercyjnej aktorka otrzymałaby względnie niewielkie wynagrodzenie. Tymczasem było wprost odwrotnie. „To była najlepsza decyzja finansowa w moim życiu. Zarobiłam przynajmniej milion dolarów, i to na długo przed tym, jak Elizabeth Taylor otrzymała taką sumę za występ w "Kleopatrze"” – stwierdziła z czasem. Film Douglasa Sirka okazał się najbardziej dochodowym w historii Universal Pictures. Ponadto zdaniem BBC jest jednym ze 100 najlepszych filmów amerykańskich w historii. Sukces filmu dowiódł, że pomimo skandalu związanego ze śmiercią Stompanato, osoba Turner wciąż była popularna wśród widzów amerykańskich kin. Komentując sukces Turner zauważono. że „jeśli ją gazety prześladowały, ona wzięła nad nimi górę, śmiejąc się cały czas w drodze do banku”.
Lata 60..
Na początku następnej dekady Turner proponowano wiele ofert pracy, przy czym większość z nich nie weszła w fazę realizacji, z przyczyn niezależnych od aktorki. Zainteresowana rolą w "Anatomii morderstwa", aktorka nie mogła porozumieć się z reżyserem Otto Premingerem, słynącym z trudnego charakteru. Wskutek nieporozumień odnośnie do kostiumów kobieta odrzuciła ofertę gry u boku Jamesa Stewarta. W 1960 r. wystąpiła wraz z Anthonym Quinnem w filmie noir "Portret w czerni". Susan Mann z „Women’s Mirror” napisała, że „Turner była zachwycająca i nieprawdopodobna jak nigdy”. Film był próbą odtworzenia magii obrazu "Listonosz zawsze dzwoni dwa razy". Jednakże krytycy stwierdzili, że głównym bohaterom brakowało tej samej więzi emocjonalnej jaka łączyła parę Turner–Garfield. Rok później aktorka wystąpiła wraz z Jasonem Robardsem w dramacie "By Love Possessed". Reżyserii podjął się John Sturges, który odpowiadał za sukces m.in. "Siedmiu wspaniałych". Scenariusz bazował na bestsellerowej powieści Jamesa Goulda Cozzensa. Na planie aktorka współpracowała z Thomasem Mitchellem i George’em Hamiltonem. Film zadebiutował nie tylko w amerykańskich kinach, ale również w liniach lotniczych Trans World Airlines, w czasie rejsów dla pasażerów pierwszej klasy. Chociaż występ Turner uznano za przyzwoity to jednak film nazwano „rozwlekłym romansem”. W listopadzie 1961 r. Turner zagrała wraz ze swoim przyjacielem Bobem Hope’em w komedii romantycznej "Kawaler w raju". Jej następny film również opierał się na schemacie połączenia, początkowo, dwu niedopasowanych osób. W "Who’s Got the Action?" wystąpiła wraz z Deanem Martinem. Film zebrał słabe oceny od krytyków, ale doceniono, zaskakującą dla wielu, dobrą współpracę głównego duetu aktorskiego.
W połowie lat 60. Turner wróciła do ról dramatycznych za sprawą udziału w produkcji "Madame X". Wyreżyserowany w 1966 r. przez Davida Lowella Richa film powstał na podstawie sztuki z 1908 r. Turner wcieliła się w tytułową postać kobiety, która zmienia tożsamość w obawie przed ostracyzmem społecznym. Między Turner, a grającą jej filmową teściową, Constance Bennett, na planie trwała nieformalna rywalizacja o lepsze ujęcie, subtelniejszy makijaż. Bennett była dawną gwiazdą kina lat 30., ale nie chciała gorzej zaprezentować się od wciąż popularnej Turner. Recenzje "Madame X" były dla twórców zaskakująco negatywne. Jeden z krytyków stwierdził nawet: „Jeśli nie widziałeś żadnego filmu od 1930 r. to możesz uznać "Madame X" za wspaniały obraz”. Natomiast doceniono Turner za wiarygodność postaci i profesjonalizm. Film był szczególnie popularny we Włoszech, gdzie aktorka otrzymała nagrodę David di Donatello oraz Nagrodę Zielonej Perły od właścicieli kin. Rola Holly Parker uznawana jest za ostatnią, bardziej znaczącą w karierze Turner.
W 1966 r. wystąpiła w popularnym programie telewizyjnym "What’s My Line?", a 9 kwietnia 1967 r. była gościem w "The Smothers Brothers Comedy Hour", nagrywanym z udziałem publiczności. Pytana o to czemu od 2 lat nie zagrała w żadnym nowym filmie twierdziła, że propozycje scenariuszy zawierają zbyt wiele obscenicznych elementów. Dodała także, że popularne było kino typowo męskie, a nie takie, z jakim była kojarzona przez ponad 25 lat kariery.
W 1969 r. Turner wystąpiła w thrillerze "Sześcian". Film znacząco różnił się od dotychczasowych produkcji, w których wystąpiła. Zawierał bowiem wątki psychodeliczne, związane z narkotykami oraz sceny nagości. Krytycy nazwali obraz Tito Davisona „"Peyton Place" ze sporą dawką LSD”. Jeanine Basinger oceniła zaś, że „"Sześcian" jest jednym z najgorszych filmów jaki kiedykolwiek powstał” oraz że „Turner jest imitacją Lany Turner. Albo, gorzej, imitacją Mae West”. W tym samym roku Turner wystąpiła po raz pierwszy w swojej karierze w serialu telewizyjnym, "Harold Robbins’ The Survivors", stacji ABC. Była to wówczas najdroższa produkcja telewizyjna, z budżetem 300 tys. dolarów na 1 odcinek. Aktorka otrzymywała 12,5 tys. dolarów za tydzień pracy. Pomimo dużej kampanii promocyjnej serial po 15 tygodniach emisji został zdjęty z anteny.
Schyłek kariery.
8 czerwca 1971 r. ku zaskoczeniu fanów Turner zadebiutowała w sztuce teatralnej "Forty Carats" w reżyserii Johna Bowaba. Aktorka wcieliła się w postać 40-letniej rozwódki Anne Stanley, zakochanej w sporo młodszym mężczyźnie. Za 10-tygodniowe występy zaoferowano jej 200 tys. dolarów. Występy aktorki cieszyły się popularnością, niemniej recenzje sztuki skoncentrowane były bardziej na urodzie Turner niż na jej umiejętnościach sensu stricto aktorskich. Turner występowała także w innych sztukach, m.in. w "The Pleasure of His Company" i "Bell, Book and Candle".
Aktorka przez długi czas nie chciała grać w horrorach, tak jak robiły to dawne gwiazdy Hollywood: Barbara Stanwyck, Joan Crawford czy Bette Davis. W 1974 r. za namową Roberta Huttona zgodziła się zagrać w filmie "Persecution", który określono jako brytyjska wersja "Co się zdarzyło Baby Jane?" (1962). Turner o swojej roli mówiła, że gra „matriarchalnego potwora” z obsesją posiadania wielu kotów. Film podobnie jak "Sześcian" miał ograniczoną dystrybucję i generalnie zebrał kiepskie recenzje. Pomimo tego Turner otrzymała w październiku 1975 r. Clavel Medalla de plata, nagrodę festiwalu horroru w Hiszpanii, dla najlepszej aktorki ("mejor actriz").
W końcu lat 70. zagrała w dramacie "Bittersweet Love" i w komedii grozy "Witches’ Brew". Obie produkcje nie odniosły sukcesu, a we wspomnianej komedii grozy Turner grała rolę drugoplanową, pierwszy raz od wielu lat. W tym samym czasie brała udział w spotkaniach z fanami, co przypominało format popularnego "An Evening with…" Jednakże z powodu spóźnień aktorki i opuszczania konferencji prasowych cykl spotkań tracił na popularności. Prawdopodobnie miało to związek ze skutkami nałogu alkoholowego Turner. W 1979 r. uczestniczyła w serii spotkań na rzecz potrzebujących dzieci w San Francisco. Na początku lat 80., ze względu na kłopoty ze zdrowiem, aktorka zdecydowała się skończyć z piciem alkoholu i na tym tle przeżyła swego rodzaju nawrócenie religijne, stając się gorliwą katoliczką. 25 października 1981 r. aktorka otrzymała nagrodę Artistry in Cinema od National Film Society. Rok później opublikowała swoją autobiografię "Lana: The Lady, The Legend, The Truth". Zagrała też wtedy w 6 odcinkach popularnej telenoweli "Falcon Crest", wcielając się w postać Jacqueline Perrault, oraz grała w sztuce "Murder Among Friends" w Cleveland. Występowała w popularnych talk-show: "The Joan Rivers Show", "The Phil Donahue Show" czy "Hour Show." W 1985 r. wystąpiła po raz ostatni w karierze, w 2 odcinkach serialu "Statek miłości".
Ostatnie lata. Śmierć i pogrzeb.
Aktorka otrzymywała tantiemy za swoje filmy i z tego głównie się utrzymywała. Wspomagała finansowo malarza Laurino Scaffone, przekazując mu m.in. jednorazowo 23 tys. dolarów. Planowała wystawę jego prac w galeriach w Los Angeles. Wraz z zaprzestaniem kariery aktorskiej i publicznych występów Turner zmagała się z problemami zdrowotnymi, nadużywaniem alkoholu i nikotynizmem. Co ciekawe z niektórych zdjęć aktorki usuwano papierosy. W 1992 r. zdiagnozowano u niej nowotwór. Przeszła przez 8-tygodniową radioterapię. Rok później aktorka obwieściła, że nastąpiła remisja i jest całkowicie zdrowa. Wróciła do życia publicznego. Jej córka Cheryl stwierdziła, że Turner przestała palić papierosy. Wkrótce jednak szyja oraz szczęka aktorki poważnie spuchły. Stan aktorki znacząco się pogorszył, straciła także na wadze. Przy wzroście 160 cm ważyła tylko 40 kg. Pokarm podawany był jej dzięki sondzie żołądkowej. Rozwój choroby spowodował dalszą utratę wagi. Po raz ostatni wystąpiła publicznie we wrześniu 1994 r. na Międzynarodowym Festiwalu Filmowym w San Sebastián, gdzie odebrała nagrodę za całokształt twórczości. Przez większą część uroczystości poruszała się na wózku inwalidzkim. Kilka tygodni przed śmiercią udzieliła wywiadu, w którym wyznała, że chciałaby być zapamiętana jako „dama, która wniosła szyk do Hollywood”. Zmarła w swoim domu w Century City (dzielnicy Los Angeles) 29 czerwca 1995 r. Aktorka nie życzyła sobie żadnych uroczystości pogrzebowych. Jej ciało zostało skremowane, a szczątki przekazane bliskim i rozsypane na wyspie Oʻahu (Hawaje). Turner przekazała córce Cheryl względnie niewielką sumę ze swojego majątku, 50 tys. dolarów, oraz kolekcję futer. Większą część majątku Turner zapisała w testamencie swojej gosposi Carmen Cruz. Kobieta twierdziła, że do ostatnich dni opiekowała się chorą aktorką, a Cheryl w ogóle nie była obecna. Ta jednak zaprzeczyła temu.
Radio.
Brała udział w słuchowiskach m.in.: "Orson Welles Almanac", "Fifth War Loan Drive", "Command Performance", "Lux Radio Theater" i "Suspense". Występowała razem z Bobem Hope’em, Johnem Hodiakiem, Claudette Colbert i Judy Garland.
Życie prywatne.
Na początku kariery Turner regularnie dojeżdżała komunikacją miejską do studia, i w związku z tym otrzymała od matki pierwszy samochód – małego Willys-Knighta. W wieku 14 lat usunięto jej wyrostek robaczkowy, ale skutki zabiegu spowodowały, że aktorka cierpiała na bolesne menstruacje. W związku z tym pod koniec lat 30. poddała się kolejnej operacji. Na przełomie lat 30. i 40. spędzała czas wraz z innymi młodymi aktorkami m.in. z Betty Grable i Mary Carlisle, a jej najlepszą przyjaciółką była Virginia Grey. Odwiedzała restaurację Romanoffa, grała w tenisa, jeździła na wrotkach. W tamtym czasie, dzięki nowemu kontraktowi, kupiła Chryslera coupé. W wieku 16 lat związała się ze starszym o 10 lat wpływowym prawnikiem, Gregiem Bautzerem. Pewnego dnia Joan Crawford zaprosiła Turner na rozmowę, w której poinformowała ją o tym, że kocha Bautzera i jest z nim związana, w co nie chciała wierzyć Turner. W następstwie rozmowy zerwała z Bautzerem, ale utrzymywała z nim później kontakt. W latach 40. spotykała się z aktorami: Errolem Flynnem, Johnem Hodiakiem, Tonym Martinem, Victorem Mature, Robertem Stackiem, muzykami Gene’em Krupą i Tommym Dorseyem, a także Frankiem Sinatrą. Zdaniem Darwina Portera, biografa aktorki, niektóre związki z mężczyznami kończyły się na kilku randkach, względnie trwały kilka tygodni jak np. relacja z Howardem Hughesem. Turner w swojej autobiografii przyznała, że „zawsze szukała romansów, tej ekscytacji z tym związanej, a nie seksu”.
W okresie współpracy z Clarkiem Gable’em spekulowano o jej rzekomym romansie z „królem Hollywood”. Turner zaprzeczała temu twierdząc, że jedyny raz spotkała się w celach towarzyskich z popularnym aktorem, gdy ten był załamany śmiercią żony Carole Lombard. W wywiadzie telewizyjnym dla Bryanta Gumbela z 1982 r. aktorka po raz kolejny zaprzeczyła plotkom. Zgodnie z wydaną w 1991 r. autobiografią Rooneya, "Life is too short", Turner dokonała aborcji. Kobieta zaprzeczała temu.
W 1945 r. spotykała się z austriacko-tureckim aktorem Turhanem Beyem. Rok później aktorka zakochała się w gwiazdorze Foxa, Tyronie Powerze, który wówczas rozstał się z pierwszą żoną, Annabellą. Nie miał jednak orzeczonego rozwodu. Oboje mieli podobny sposób bycia i zainteresowania. Rozmawiali o wspólnym filmie, ale ze względu na to, że pochodzili z konkurujących wytwórni nigdy nie wystąpili razem. Turner nawet zaszła w ciążę, ale zdecydowała się na aborcję, bo inaczej jej kariera aktorska dobiegłaby końca. Była przekonana, że poślubi Powera. Do tego jednak nie doszło. Znawcy tematu spekulują, że aktor nie chciał angażować się w kolejny związek, w którym wychowywałby nie swoje dziecko. W 1948 r. w czasie podróży Power poznał Lindę Christian, którą poślubił w 1949 r. W swojej autobiografii Turner oskarżyła włodarzy wytwórni filmowych o działanie na szkodę jej związku z Powerem. Sugerowała, że to oni stali za zmyślonymi plotkami o jej romansie z Frankiem Sinatrą. Turner uważała Powera za „miłość swojego życia”.
W latach 50. przyjaźniła się z Avą Gardner i Debbie Reynolds. Wraz z Gardner była bohaterką plotkarskiego skandalu, i z tego powodu znalazła się na okładce „Confidential”. Artykuł sugerował, że Gardner i Turner spotkały się w willi Franka Sinatry w Palm Springs z przypadkowo poznanym pracownikiem stacji benzynowej. Turner świadoma wykreowanego wizerunku tak mówiła o sobie: „Byłam zmysłową obietnicą, obiektem pożądania (…) gwiazdą filmową w diamentach, owiniętą w białe futro”.
Aktorka słynęła z urody, ale zdaniem Cheryl Crane jej matka nie stosowała specjalnych kosmetyków, aby dbać o swoje ciało. Po kąpieli używała kremu Nivea i względnie tanich produktów Boraxo. Ulubionymi projektantami Turner byli Jean Louis i Nolan Miller. Aktorka relaksowała się przy muzyce Fryderyka Chopina, Siergieja Rachmaninowa, Gustava Mahlera i Piotra Czajkowskiego. Bardzo lubiła biżuterię i buty, których miała mieć 698 par.
Małżeństwo z Artiem Shawem (1940).
Turner poznała jazzmana na planie komedii romantycznej "Dancing Co-Ed". Zapamiętała go jako człowieka błyskotliwego, ale również dość aroganckiego. Po kilku miesiącach od czasu pracy na planie rozmawiała z nim ponownie i odniosła wrażenie, że jest zupełnie innym człowiekiem. Turner zerwała z Gregiem Bautzerem i zaczęła się spotykać z Shawem. Wprawdzie aktorka przyznawała, że nie zakochała się w nim od razu, to oboje jednak niemal natychmiast podjęli decyzję o zawarciu małżeństwa. Ślub miał miejsce 13 lutego 1940 r. w Las Vegas. Aktorka nawet nie zdążyła poinformować matki o ceremonii, wysłała jej później telegram w tej sprawie. Media szybko dowiedziały się o ślubie Turner, co rozwścieczyło Shawa. Oboje spędzili noc poślubną w pokoju Edgara Selwyna, kolegi Shawa, który notabene kupił aktorce obrączkę, zgodnie z poleceniem Shawa. Wkrótce okazało się jednak, że Turner i Shaw zupełnie nie pasują do siebie. Mężczyzna próbował narzucić aktorce sposób ubierania się, a w awanturach, do których często dochodziło, wytykał jej spóźnienia do domu. Chciał, aby żona pełniła rolę swego rodzaju gosposi. Tymczasem według słów córki Turner, Cheryl Crane, jedynymi pracami domowymi, jakie wykonywała jej matka było posłanie łóżka i opróżnianie popielniczki. Trzy dni po ślubie Turner przyznała, że zaczęła rozumieć, iż „To nie było małżeństwo. To było piekło”. Dopiero po miesiącu związku aktorka dowiedziała się, że była trzecią żoną muzyka. Shaw nie akceptował tego, że jego żona zdecydowała się zobaczyć z teściową. Uznał to za swego rodzaju szpiegostwo. Pewnego dnia, po kolejnej awanturze, aktorka dostała ataku histerii, wskutek której ostatecznie znalazła się w szpitalu. Nie chciała wracać do męża, ale zrobiła to, gdyż obawiała się medialnych plotek wokół jej domniemanego załamania nerwowego i kryzysu małżeńskiego. Niewiele się jednak zmieniło w relacji obojga, dlatego też zdecydowali się na rozwód. Wcześniej jednak aktorka dowiedziała się, że jest w ciąży z ówczesnym mężem. Shaw kwestionował ojcostwo, a na wieść o ciąży spytał „no i co z tego?”. Turner zdecydowała się dokonać aborcji, która kosztowała ją wiele cierpienia.
Małżeństwo z Josephem Crane’em (1942, 1943–44).
W 1942 r. podczas jednego ze spotkań towarzyskich Turner poznała, wywodzącego się ze względnie majętnej rodziny, aktora Josepha Stephena Crane’a III. Zauroczona wizerunkiem mężczyzny aktorka przyjęła jego oświadczyny zaledwie po trzech tygodniach znajomości. Tak jak poprzednio, ślub Turner odbył się w Las Vegas 17 lipca 1942 r. Pierwsze miesiące małżeństwa przypominały idyllę, a aktorka wkrótce zaszła w ciążę. Kiedy Turner ogłosiła, że jest w ciąży, była żona Crane’a stwierdziła, że ich rozwód nie uprawomocni się aż do stycznia 1943 r. Crane wówczas poinformował żonę, że zgodnie z prawem ich małżeństwo jest nielegalne. Nie wiedział o tym, że między dniem rozwodu a datą kolejnego ślubu musi upłynąć 12 miesięcy. Małżeństwo zostało anulowane, a aktorka z powodu napięcia i stresu była hospitalizowana przez 10 dni. Ciąża aktorki była zagrożona. Crane nalegał na ponowne zawarcie małżeństwa, ale Turner nie zgadzała się. Mężczyzna, najprawdopodobniej z tego powodu, próbował popełnić samobójstwo. Ostatecznie w walentynki 1943 r. w meksykańskiej Tijuanie Turner i Crane zostali mężem i żoną po raz drugi. Świadkiem na ich ślubie był przygodny Meksykanin. 25 lipca 1943 r. aktorka urodziła córkę Cheryl. Życie noworodka było jednak zagrożone z powodu choroby hemolitycznej. Po 2 miesiącach pobytu w szpitalu zdrowie dziecka poprawiło się na tyle, że Turner mogła zabrać dziewczynkę do domu. Gdy aktorka pracowała na planie, dzieckiem zajmowała się opiekunka Margaret MacDonald. Crane po epizodzie w wojsku nie podjął pracy, a czas spędzał przy grach hazardowych. W związku z tym kobieta podjęła decyzję o rozstaniu, ale ze względu na opory Crane’a wmówiła mu, że miała romans z Johnem Hodiakiem. W kwietniu 1944 r. drugie małżeństwo Turner zostało zakończone. Po rozwodzie z Turner, Crane ożenił się z francuską aktorką Martine Carol, następnie z Helen Demaree Crane i Leslie Deeb. Był wpływowym restauratorem. Zmarł w 1985 r.
Po rozwodzie z Crane’em, Turner wciąż mieszkała ze swoją matką, która coraz bardziej ingerowała w życie prywatne córki. Z tego powodu aktorka powierzyła Gregowi Butzerowi sprzedaż jej domu. Turner w tym czasie udała się w podróż do Argentyny, gdzie poznała Evę Perón. Kobieta stylizowała się na Lanę Turner.
Małżeństwo z Henrym J. Toppingiem jr. (1948–52).
W czasie kręcenia filmu "Cass Timberlane" Turner otrzymała kosz kwiatów od tajemniczego wielbiciela, którym okazał się milioner Henry J. Topping jr. Majątek rodziny Toppinga szacowano na 140 mln dolarów. Pod koniec 1947 r. mężczyzna zaprosił aktorkę do swojej posiadłości Round Hill w Greenwich (Connecticut). Rezydencja składała się z 22 pokoi i zrobiła spore wrażenie na Turner. Nie ukrywała jednak, że wcale nie kocha Toppinga, ale związała się z nim ze względu na potrzebę bezpieczeństwa i spokoju. 26 kwietnia 1948 r. para wzięła ślub. Miesiąc miodowy para spędziła w Europie, m.in. w Londynie i Paryżu. Aktorka w swojej autobiografii przyznała, że w okresie związku z Toppingiem zbliżyła się do swojej córki, lepiej ją poznała. Dwukrotnie zaszła w ciążę, ale za każdym razem traciła dziecko. Topping z upływem czasu miał coraz większy problem z alkoholem i spędzał czas na różnego rodzaju spotkaniach towarzyskich. Dodatkowo jego nietrafione inwestycje poważnie nadszarpnęły finanse małżeńskie. Taki styl życia niezupełnie odpowiadał Turner. Wynajęła nawet detektywa, który potwierdził, że Topping romansował z innymi kobietami. Turner nie potrafiła poradzić sobie z problemami osobistymi i próbowała popełnić samobójstwo, przecinając sobie nadgarstek żyletką. Nieprzytomną kobietę w łazience znalazł Ben Cole , który zawiadomił, mieszkającą niedaleko, dr McDonald. O próbie samobójczej prasa nie dowiedziała się. Aktorka ukrywała blizny, nosząc różnego rodzaju bransoletki. W 1952 r. Topping i Turner przestali być małżeństwem.
Małżeństwo z Lexem Barkerem (1953–57).
Po rozstaniu z Toppingiem spotykała się przez pewien czas z aktorem Fernando Lamasem. W 1952 r. podczas jednego ze spotkań, na którym były także Ava Gardner i Esther Williams, Turner poznała Lexa Barkera, aktora znanego z serii filmów o Tarzanie. Według Darwina Portera, zazdrosny Lamas miał pobić Turner za to, że Barker i Turner tańczyli razem, mieli się ku sobie. Aktorka nigdy już nie wróciła do związku z Lamasem, a związała się z Barkerem. Oboje przyjechali na premierę "Pięknego i złego" do Cannes. 7/8 września 1953 r. para pobrała się w Turynie. Aby zmylić media, Barker polecił opiekunce wyjść do kina razem z dziećmi Turner i Barkera. Dziennikarze nie przypuszczali, że ślub aktorów może odbyć się bez udziału ich potomstwa. Mimo tego paparazzi bacznie obserwowali europejski pobyt Turner. W drugiej połowie lat 50. Turner po raz trzeci straciła dziecko, rodząc martwego noworodka po siedmiu miesiącach ciąży. Barker wiele czasu spędzał w Europie, kręcąc tam filmy. Aktorka dowiedziała się o jego romansach. Na tym głównie tle dochodziło między małżonkami do awantur. Barker ponadto nie mógł pogodzić się z tym, że jego żona zarabiała sporo więcej od niego. Wpływ na rozpad małżeństwa miały też inne wydarzenia; w książce "Detour", napisanej przez Cheryl Crane, autorka wyznaje, że Barker wielokrotnie znęcał się nad nią i gwałcił. Zastraszył dziewczynkę, że jeśli komukolwiek o tym powie, to trafi do zakładu poprawczego. Po 2 latach Cheryl powiedziała matce prawdę o ojczymie. Lekarz po przebadaniu Cheryl miał stwierdzić, że Barker był tak brutalny, iż ciało Cheryl wymagałoby interwencji chirurga. Barker i Turner rozwiedli się 22 lipca 1957 r.
Związek z Johnnym Stompanato.
W kwietniu 1957 r. Turner pracowała na planie filmu "The Lady Takes a Flyer". Otrzymywała wówczas telefony i kwiaty, ale także różnego rodzaju kosztowności od mężczyzny podającego się za Johna Steele’ego. Aktorka uważała, że to kolejny stalker. W końcu jednak zdecydowała się z nim spotkać. Tajemniczym wielbicielem okazał się Johnny Stompanato (1925–1958), ochroniarz gangstera Mickeya Cohena. Turner początkowo nie wiedziała, kim tak naprawdę jest mężczyzna. Uświadomił ją dopiero Mickey Rooney. Pomimo tego, zakochana w Stompanato aktorka, nie zerwała z nim relacji, a wprost przeciwnie, pożyczała mu nawet spore sumy pieniędzy na pokrycie różnych długów. Z czasem mężczyzna szantażował ją, że odbierze sobie życie, jeśli Turner go opuści. Miał on też grozić aktorce i jej córce. Nie chciał pogodzić się z tym, że nie był partnerem Turner w jej podróży do Anglii czy na ceremonii rozdania Oscarów. Gdy aktorka brała udział w zdjęciach do brytyjskiego filmu "Inne miejsce" mężczyzna odwiedził ją. Początkowo ich relacje układały się względnie dobrze, ale wkrótce Stompanato wszczął kolejną awanturę i zaczął dusić Turner. Rany były na tyle poważne, że kobieta na trzy tygodnie przerwała pracę na planie. Kobieta wezwała policję, aby deportowali Stompanato. Ten jednak uprzedził służby i przyjechał na plan filmowy, gdzie ponownie groził Turner, ale także reszcie obecnych na planie. Na pogróżki zareagował Sean Connery, który powstrzymał napastnika. Ostatecznie Stompanato pod eskortą udał się na lotnisko i wrócił do USA.
W Wielki Piątek, 4 kwietnia 1958 r., do domu aktorki w Beverly Hills przybył Stompanato. Według relacji Cheryl, krzyczał on na Turner i groził jej. Zaniepokojona rozwojem wydarzeń, słysząc płacz matki, dziewczyna wzięła do ręki nóż kuchenny i poszła pod drzwi do sypialni. W pewnym momencie drzwi do sypialni zostały otwarte. Najprawdopodobniej zrobiła to Cheryl, która natychmiast ujrzała Stompanato z ręką podniesioną do zadania kolejnego ciosu jej matce. Jak wynika z zeznań Turner, starała się wypchnąć mężczyznę z pokoju i wówczas Cheryl dźgnęła nożem Stompanato, w okolice żołądka. Turner zeznała, że nie wiedziała nawet, że jej córka trzymała nóż w ręce. Zszokowana sytuacją Turner zadzwoniła do swojej matki, próbowała także udzielić pierwszej pomocy Stompanato. Przybyły na miejsce lekarz stwierdził zgon mężczyzny. Aktorka zadzwoniła po swojego prawnika Jerry’ego Gieslera. W ciągu następnych godzin śmierć Stompanato stała się głównym tematem amerykańskich mediów, a relację z rozprawy śledziło ponad stu dziennikarzy. Czasopismo „Life” opublikowało zdjęcia zeznającej przed sądem Turner wraz z kadrami z jej trzech filmów. Spekulowano, że ganster Cohen przekazał tabloidom listę kochanków Turner, kwestionował jej zeznania, sugerując, że Cheryl miała romans z Johnnym, którego zabiła zazdrosna matka. Turner stawiła się przed sądem ubrana w szarości (futro i jedwabna suknia), a emocjonalne zeznanie, opisy brutalności kochanka niektórzy uznali za jej najlepszą rolę. Cheryl powtórzyła, że bała się o matkę i chciała ją tylko obronić. Przysięgli po dwudziestominutowej naradzie uznali jej czyn za obronę konieczną. Została zwolniona i – na własną prośbę – oddana pod opiekę babci. W tym trudnym momencie życiowym Turner wspierana była przez Sinatrę. Wiele osób wieszczyło koniec kariery aktorce. Na łamach dziennika „Los Angeles Times” stwierdzono, że „Lana Turner jest hedonistką, a jej opowieść pozbawiona była jakiejkolwiek wrażliwości etycznej i to w obecności dziecka. Cheryl nie jest nieletnią przestępczynią. To Lana nią jest!”. Dorothy Kilgallen kwestionowała sposób zabójstwa Stompanato: „Dowody wskazują na to, że pchnięcie nożem zostało zadane z wprawą wyszkolonego komandosa”. Z kolei według Erica Roota, przyjaciela aktorki, Turner miała przyznać, że zabiła Stompanato i „zrobiłaby to jeszcze raz”. Natomiast hollywoodzcy biografowie Lany, Darwin Porter i Danforth Prince stwierdzili, że to Lana zabiła Johnny’ego po tym, jak przyłapała go in flagranti z Cheryl. Prawdę miała wyznać Frankowi Sinatrze. Biografowie twierdzą, że po morderstwie Turner, po raz kolejny drżąc o swoją karierę, wezwała prywatnego detektywa gwiazd, Freda Otasha, który posprzątał miejsce zbrodni, usunął odciski Lany i wraz z nią i Cheryl ustalił oficjalną wersję, obwiniając 14-letnią dziewczynę. Aktorka już raz chciała zabić mężczyznę, który gwałcił jej córkę, istnieje prawdopodobieństwo, że teoria jest słuszna i Lana za drugim razem wcieliła słowa w czyn. Jednakże Cheryl Crane w "Detour: A Hollywood Story" zaprzeczyła jakoby proces był sfingowany, i że to jej matka rzekomo zabiła kochanka. Córka Turner w kolejnych latach związała się z modelką Josh LeRoy, wyprowadziła się na Hawaje i zajęła rynkiem nieruchomości.
Małżeństwo z Fredem Mayem (1960–62).
W 1959 r. Turner poznała hodowcę koni Freda Maya, którego poślubiła 27 listopada 1960 r. w Santa Monica. Jej druhną była Virginia Grey, a drużbą Maya był komik George Mann. Dla aktorki związek z Mayem był okazją do zmiany otoczenia, spotkań z ludźmi spoza hollywoodzkich kręgów. Pewnego dnia jednak May pożyczył od żony 5 tysięcy dolarów, a wkrótce zaprosił ją pod byle pretekstem do salonu Cadillaca, gdzie na aktorkę czekał nowy samochód. Wściekła na Maya Turner zdecydowała się z nim rozstać. Nigdy też nie dowiedziała się, czy ów samochód był prezentem, który został zakupiony z jej pieniędzy. Trudno powiedzieć, czy tylko ten incydent był przyczyną rozwodu, aczkolwiek Turner uważała, że była odpowiedzialna za rozstanie. Według znawców tematu, Turner i Maya różniły również tak elementarne cechy, jak punktualność czy skrupulatność. Pomimo rozwodu orzeczonego 15 października 1962 r. oboje pozostali przyjaciółmi.
Małżeństwo z Robertem Eatonem (1965–69).
Robert P. Eaton pochodził z Wirginii, bez powodzenia próbował swoich sił w aktorstwie. Jego bliskim kolegą wówczas był Clint Eastwood. W 1957 r. rozwiódł się z aktorką Glorią Pall. Według zeznań jego byłej żony, Eaton spotykał się z aktorkami Denise Darcel i o 20 lat starszą Ginger Rogers. Turner spotkała Eatona po raz pierwszy w połowie lat 60. Pomimo 10 lat różnicy wieku oboje stali się nierozłączni. Turner przyznała w swojej autobiografii, że „w wieku 43 lat, po 5 mężach i kilku kochankach, wreszcie poczuła namiętność”. Para wzięła ślub 22 czerwca 1965 r. w hrabstwie Arlington. Turner wspierała finansowo Eatona w jego karierze producenta., ale także sfinansowała jego zabiegi zdrowotne. W 1967 r. Turner przebywała w Wietnamie, aby wspierać na duchu żołnierzy. Odżegnywała się od bieżącej polityki. Rozdawała m.in. miejscowym pielęgniarkom różne podarunki, których łączna wartość wynosiła 5 tysięcy dolarów. Po powrocie do Malibu dowiedziała się o tym, że pod jej nieobecność w jej domu dochodziło do wielu imprez. Ponadto Turner podejrzewała Eatona o zdradę. Mężczyzna wszystkiego się wyparł. Pomimo prób pogodzenia się, małżonkowie rozstali się w 1969 r. Eaton w 1970 r. napisał książkę "The Body Brokers", w której główna bohaterka stylizowana była w negatywny sposób na Turner. Publikacja nie odniosła sukcesu komercyjnego.
Małżeństwo z Ronaldem Pellarem (1969–72).
Ronald Pellar zyskał sławę w latach 60., kiedy widywany był w celebryckim środowisku. Przedstawiał się jako hipnotyzer dr Ronald Dante, ale posługiwał się blisko 40 pseudonimami. Za weekendowe sesje hipnozy otrzymywał rekordowo wysokie gratyfikacje finansowe. Aktorka poznała Pellara w dyskotece The Candy Shop. Mężczyzna twierdził, że wychowywał się w Singapurze, gdzie doktoryzował się z zakresu psychologii. Faktycznie jednak mężczyzna urodził się w 1930 r. w Chicago. Turner i Pellar pobrali się 9 maja 1969 r. po roku znajomości. Aktorka jakiś czas po ślubie dowiedziała się, że poprzednia żona Pellara została przez niego okradziona. Wątpliwości wzbudzało także jego zachowanie, bowiem odmówił Turner sesji hipnotycznej w celu zwalczenia nałogu palenia tytoniu. Pewnego dnia aktorka odkryła, że Pellar wyjechał wraz z 35 tysiącami dolarów, które otrzymał na działalność biznesową od aktorki. Ponadto ukradł swojej ówczesnej żonie biżuterię o wartości 100 tys. dolarów. Aktorka na drodze sądowej otrzymała 25 tys. dolarów odszkodowania. W czasie rozprawy sądowej dowiedziała się od swojego adwokata, że Pellar sfałszował dokumenty, wedle których na wypadek rozwodu miał otrzymać od Turner 200 tys. dolarów, a co więcej miał mieć rzekomo prawo do podpisywania nazwiskiem Turner wszelkiej dokumentacji. Działalność mężczyzny niejednokrotnie była obiektem zainteresowania amerykańskiego wymiaru sprawiedliwości.
Aktorka, wspominając swoje małżeństwa stwierdziła: „Planowałam mieć jednego męża i siedmioro dzieci, ale wyszło odwrotnie”. Nie lubiła wspominać o związkach z Eatonem i Pellarem.
Zimą 1976 r. Turner przebywała w apartamencie Franka Sinatry w Miami Beach, kiedy to jej osobisty sekretarz poinformował ją o tym, że zaginęła jego córka i chciałby jej poszukać. Aktorka nie zgodziła się na to, twierdząc, że matka znajdzie zaginioną córkę. Turner potrzebowała pomocy sekretarza, bowiem kontynuowała trasę. Rozwścieczyło to pijanego mężczyznę i doprowadziło do awantury z rękoczynami. Według relacji Erica Roota sekretarz był gotowy zabić aktorkę. Ostatecznie jednak ochrona hotelowa unieszkodliwiła napastnika. Wspomniany Root, fryzjer wielu gwiazd Hollywood, został przyjacielem Turner w latach 70. i wpłynął na sposób życia aktorki. Turner przyznała, że dzięki niemu zmieniła sposób odżywiania i zerwała z nałogami.
Poglądy polityczne.
Turner związana była z Hollywood Democratic Committee i była zaangażowana w kampanię prezydencką Franklina D. Roosevelta w 1944 r.
Filmografia.
W trwającej blisko 50 lat karierze, Turner występowała w filmach, radiu, telewizji oraz na scenie. Pojawiła się w blisko 60 produkcjach na ekranie. Dwadzieścia trzy filmy z aktorką w obsadzie, po uwzględnieniu inflacji, przekroczyło sumę 100 mln dolarów dochodu z biletów na rynku krajowym. Dziewięć filmów, w których Turner zagrała, było nominowanych do Oscara, z czego trzy zdobyły przynajmniej 1 statuetkę. Dwa filmy, w których wzięła udział – "Piękny i zły" (1952) i "Zwierciadło życia" (1959) – zostały wpisane do National Film Registry.
Miejsce w kulturze popularnej.
Turner uważana jest za jedną z najbardziej urodziwych gwiazd filmowych w historii kina. Życie Turner stanowi egzemplifikację hollywoodzkiej kariery. Aktorkę wskazywano jako archetyp femme fatale.
Turner stanowiła inspirację dla Marilyn Monroe. Na początku lat 50. Monroe wysyłała zdjęcia swojej ulubienicy kinowej z prośbą o autograf. Podobizna aktorki stanowi element muralu Hollywood High School, powstałego w 2002 r.
Przed laty planowano sfilmowanie sprawy śmierci Stompanato, powstały nawet 2 koncepcje fabularne. W jednej z nich rolę gangstera miał zagrać Keanu Reeves, a rolę Turner powierzono Catherine Zecie-Jones. W drugiej z nich, pod tytułem "The Goddess and Gangster", mieli wystąpić Antonio Banderas i Sharon Stone. Ze Stone zresztą spotkała się kiedyś Turner. Stwierdziła, że jest jedyną aktorką, która mogłaby ją wiarygodnie przedstawić. Filmy nie powstały, gdyż Cheryl Crane nie zgodziła się na wykorzystanie jej wizerunku. Wśród aktorek mających zagrać Turner wymieniano również Scarlett Johanson.
Turner wspominana była w powieści "Tajemnice Los Angeles" (1990), autorstwa Jamesa Ellroya, oraz w wierszu "Lana Turner has collapsed" Franka O’Hary. Fabuła filmu "Wrzesień" Woody’ego Allena wiąże się ze sprawą Turner i Stompanato.
Aktorka była wspominana w piosenkach: „Nancy (with the Laughing Face)” (wyk. Frank Sinatra, 1945), „Vogue” Madonny i „My Baby Just Cares for Me” (wyk. Nina Simone). Piosenkarka Elizabeth Grant, znana lepiej jako Lana Del Rey, wybrała pierwsze imię swojego pseudonimu artystycznego na cześć Turner.
Brenda Bakke wcieliła się w postać aktorki w adaptacji powieści Jamesa Ellroya, filmie neo-noir "Tajemnice Los Angeles" (1997) w reżyserii Curtisa Hansona.

</doc>
<doc id="901843" url="https://pl.wikipedia.org/wiki?curid=901843" title="Mijanka">
Mijanka

Mijanka – wyznaczony odcinek drogi szynowej lub kołowej jednopasmowej (jednotorowej) umożliwiający wyprzedzanie i wymijanie się pojazdów szynowych lub drogowych.
Mijanka na liniach szeroko- i normalnotorowych to stacja kolejowa o ograniczonym zakresie działania, której układ torowy umożliwia jedynie krzyżowanie i wyprzedzanie pociągów.
Rodzaje mijanek.
Tor główny zasadniczy i główny dodatkowy.
Podstawowy układ mijanki, w którym przy obu torach znajdują się perony. Tor główny zasadniczy znajduje się w tej samej linii, co tory szlakowe, natomiast tor główny dodatkowy odchodzi na bok.
Stosowany przeważnie w miejscach gdzie ruch jest niewielki, najczęściej tylko pasażerski. Przeważnie przez tor główny zasadniczy można przejechać bez zmiany prędkości natomiast przez tor główny dodatkowy już ze znaczną jej redukcją.
Mijanka z peronem tylko przy torze dodatkowym.
Wjazd na peron tylko w torze głównym dodatkowym, tor główny zasadniczy bez peronu. Tor główny zasadniczy umożliwia przejazd przez stację bez redukcji prędkości, lecz nie ma możliwości postoju handlowego dwóch pociągów pasażerskich jednocześnie.
Podobny układ mogą mieć małe stacje na liniach jednotorowych. Od mijanki różnią się tym, że mają trzeci tor główny, który może być wykorzystywany do postojów pociągów towarowych lub postojów niehandlowych pociągów pasażerskich.
Mijanka z peronem wyspowym.
Układ, w którym pociągi zatrzymują się przy obu krawędziach peronu wyspowego. Prędkość w rozjazdach bywa ograniczona na obu torach, szczególnie w przypadku zabudowania rozjazdów w układzie uskokowym (tor główny zasadniczy dla jednego kierunku jest torem głównym dodatkowym dla drugiego kierunku; nie ma możliwości przejechania przez stację bez zmniejszenia prędkości pociągu w jednym z rozjazdów, natomiast drugi zawsze będzie ułożony na wprost).
Układ ten jest bardzo często wykorzystywany na liniach lokalnych w Wielkiej Brytanii (w Polsce najpopularniejszy jest pierwszy układ).
Mijanka wraz z innymi punktami eksploatacyjnymi.
Mijanka może być urządzona wraz z innymi punktami eksploatacyjnymi na szlaku, takimi jak:

</doc>
<doc id="901849" url="https://pl.wikipedia.org/wiki?curid=901849" title="Bitwa pod Bukową">
Bitwa pod Bukową



</doc>
<doc id="901852" url="https://pl.wikipedia.org/wiki?curid=901852" title="Romeo i Julia (film 1996)">
Romeo i Julia (film 1996)

Romeo i Julia – film z 1996 roku w reżyserii Baza Luhrmanna będący adaptacją sztuki Williama Shakespeare’a o tym samym tytule. W głównych rolach wystąpili Leonardo DiCaprio oraz Claire Danes.
Opis fabuły.
Fabuła filmu została przeniesiona we współczesność. Zamiast zamków występują drapacze chmur, a szpady zostały zamienione na pistolety. Oryginalne dialogi pozostały niezmienione. Występują zaledwie niewielkie skróty (zamiast np. sześciu wersów Capuletti recytuje tylko dwa z nich). Wspomniana broń również ma nazwy lub części nazw pozostawione, tak aby przypominały one swoje oryginalne odpowiedniki np. „Sword 9mm” (miecz 9 mm).
Akcja rozgrywa się w fikcyjnym miasteczku Verona Beach na Florydzie u schyłku XX wieku. Rozpoczyna się na stacji benzynowej, gdzie dochodzi do strzelaniny między zwalczającymi się gangami, związanymi z dwiema najważniejszymi rodzinami w mieście: Capuletich i Montekich. Na tym tle rozwija się wątek miłości dwojga młodych ludzi.

</doc>
<doc id="901856" url="https://pl.wikipedia.org/wiki?curid=901856" title="Farerski">
Farerski



</doc>
<doc id="901858" url="https://pl.wikipedia.org/wiki?curid=901858" title="Mirosław Szonert">
Mirosław Szonert

Mirosław Szonert (ur. 25 grudnia 1926 w Łowiczu, zm. 31 października 1995 w Łodzi) – polski aktor filmowy i telewizyjny. Absolwent PWST w Warszawie (z siedzibą w Łodzi).
Był m.in. aktorem Teatru Powszechnego w Łodzi, a w latach 1981–1985 także dyrektorem tego teatru.
Został pochowany na Starym Cmentarzu w Łodzi.

</doc>
<doc id="901880" url="https://pl.wikipedia.org/wiki?curid=901880" title="Bitwa pod Bydgoszczą">
Bitwa pod Bydgoszczą

Bitwa pod Bydgoszczą – bitwa stoczona 2 października 1794 roku podczas Insurekcji kościuszkowskiej.
W czasie swojej wyprawy do Wielkopolski Dąbrowski skoncentrował w Gnieźnie prowadzoną przez siebie dywizję i powstańców wielkopolskich (razem 7000 żołnierzy, w większości młodych i niedoświadczonych). Chcąc zachować łączność z zapleczem postanowił zniszczyć pruski oddział pacyfikacyjny pułkownika Johanna Friedricha Székelyego (batalion fizylierów i 3 szwadrony huzarów), który stał w Inowrocławiu i zagrażał łączności wojsk polskich w Wielkopolsce z Warszawą.
W nocy z 29 na 30 września Dąbrowski dotarł do Łabiszyna, gdzie o północy zaatakował go Székely. Atak został odparty i Prusacy wycofali się do Bydgoszczy.
Rymkiewicz, który wysłany został za wycofującym się nieprzyjacielem zaatakował tylną straż pruską i opanował górujące nad Bydgoszczą wzgórza, leżące na południe od miasta. Prusacy stanęli na lewym brzegu Brdy za miastem, jedynie baon z regimentu Pircha i kompania fizylierów zajęły pozycje w samej Bydgoszczy. Dąbrowski z głównymi siłami dotarł pod Bydgoszcz nocą z 1 na 2 października. Następnie podzielił na dwie części 7 BKN i wysłał w celu pilnowania przepraw przez Brdę i Kanał Bydgoski po obu stronach miasta. Do ataku na miasto ruszyły cztery bataliony polskiej piechoty i wdarły się do Bydgoszczy. Gdy Székely ruszył na pomoc załodze miasta i szedł na czele kolumny przechodzącej przez most na Brdzie, został śmiertelnie raniony przez pocisk armatni.
Dowodzone przez niego wojska wycofały się w kierunku Świecia, a polska kawaleria ścigała cofających się w pośpiechu Prusaków do Fordonu. W bitwie Prusacy stracili 100 zabitych, 50 rannych i 413 jeńców (2 pułkowników, 1 majora, 18 niższych oficerów, 20 podoficerów, 372 żołnierzy), natomiast Polacy – 25 zabitych i 30 rannych.
W zdobytej Bydgoszczy Polacy zdobyli znaczne ilości broni, żywności i mundurów, zgromadzonych w tutejszych magazynach przez Prusaków.

</doc>
<doc id="901881" url="https://pl.wikipedia.org/wiki?curid=901881" title="Letnica (rzeka)">
Letnica (rzeka)

Letnica (zw. Rowem Grodziskim) – niewielka rzeka na Pojezierzu Poznańskim o długości ok. 20 km. 
Charakterystyka.
Wypływa we wsi Zdrój za Grodziską Fabryką Wyposażenia Wagonów „Growag” i płynie w kierunku wsch. przez Grodzisk i Ujazd aż do wsi Borzysław, gdzie łączy się ze strugą Łęczyna (zw. też Strugą Kamieniecką). Odtąd kieruje się na południe i wpada do rzeki Obry (Północnego Kanału Obry) w okolicach wsi Puszczykowo. Natomiast Paweł Anders podaje, że jest dopływem Rowu Grabarskiego.

</doc>
<doc id="901883" url="https://pl.wikipedia.org/wiki?curid=901883" title="Grafy">
Grafy



</doc>
<doc id="901906" url="https://pl.wikipedia.org/wiki?curid=901906" title="Grupa Armii B">
Grupa Armii B

Grupa Armii B ("niem. Heeresgruppe B") – jedna z niemieckich grup armii. 
Formowania i walki.
Utworzona w październiku 1939 roku z przemianowania przerzucanej z Polski na zachód Grupy Armii Północ. Grupa Armii B była północnym skrzydłem uderzenia na Francję - atakowała przez Belgię i Holandię. W dalszej fazie kampanii francuskiej nacierała nad Sommą, w kierunku na Paryż i Atlantyk. Po zakończeniu działań na zachodzie przerzucono ją w sierpniu 1940 roku do Prus Wschodnich. Z początkiem wojny niemiecko-radzieckiej przemianowana na Grupę Armii Środek.
Ponownie utworzona w lipcu 1942 roku na południowym odcinku frontu wschodniego z przemianowania oddziałów Grupy Armii Południe. Brała udział w ofensywie letniej w 1942 roku, kierując się w stronę Stalingradu i Wołgi. W listopadzie 1942 roku została rozdzielona; jej 6 Armia i 4 Armia rumuńska znalazły się w Stalingradzie, gdzie zostały zniszczone. Po kolejnych uderzeniach Armii Czerwonej Grupa Armii B została rozbita w lutym 1943 roku, i podzielona na Grupę Armii Południe i Środek.
Kolejne utworzenie Grupy Armii B miało miejsce w Monachium w lipcu 1943 roku. Następnie Grupa Armii B znalazła się w północnych Włoszech, gdzie w listopadzie 1943 roku posłużyła do utworzenia Naczelnego Dowództwa Południe.
Ostatni raz Grupę Armii B utworzono w celu użycia na wybrzeżu kanału La Manche. Po inwazji alianckiej stanowiła północne skrzydło frontu zachodniego, podczas ofensywy w Ardenach przejęła środkowy odcinek. Grupa Armii B skapitulowała ostatecznie w Zagłębiu Ruhry w kwietniu 1945 roku.
Dowództwo grupy armii.
Dowódcy grupy armii
Struktura organizacyjna.
Jednostki organiczne
Skład w listopadzie 1939
Skład w maju 1940
Skład w lipcu 1940
Skład w styczniu 1941
Skład w maju 1941
Skład w sierpniu 1942
Skład w listopadzie 1942
Skład w styczniu 1943
Skład we wrześniu 1943
Skład w sierpniu 1944
Skład w grudniu 1944
Skład w kwietniu 1945

</doc>
<doc id="901914" url="https://pl.wikipedia.org/wiki?curid=901914" title="Mukhtar el Tetsh Stadium">
Mukhtar el Tetsh Stadium



</doc>
<doc id="901915" url="https://pl.wikipedia.org/wiki?curid=901915" title="Semlinek">
Semlinek

Semlinek – wieś kociewska w Polsce położona w województwie pomorskim, w powiecie starogardzkim, w gminie Zblewo.
W latach 1975–1998 miejscowość administracyjnie należała do województwa gdańskiego.

</doc>
<doc id="901917" url="https://pl.wikipedia.org/wiki?curid=901917" title="Wiaczesław Ejnhorn">
Wiaczesław Ejnhorn

Wiaczesław Semenowycz Ejnhorn, ukr. Вячеслав Семенович Ейнгорн (ur. 23 listopada 1956 w Odessie) – ukraiński szachista i trener szachowy, arcymistrz od 1986 roku.
Kariera szachowa.
W [latach 80. należał do szerokiej czołówki szachistów Związku Radzieckiego. W roku 1980 zdobył w Rydze brązowy medal mistrzostw ZSRR do 26 lat. W 1983 zwyciężył w Mińsku, zaś w 1984 zadebiutował we Lwowie w finale mistrzostw ZSRR mężczyzn, osiągając duży sukces w postaci zdobycia brązowego medalu oraz wystąpił w memoriale Akiby Rubinsteina w Polanicy-Zdroju, zajmując IV miejsce. W latach 1985 i 1986 dwukrotnie podzielił I miejsca na turniejach w Borze. Również w 1986 wywalczył w Kijowie drugi brązowy medal mistrzostw ZSRR oraz podzielił I miejsca w Moskwie (wraz z Konstantinem Lernerem) oraz w Cappelle-la-Grande (wspólnie z Siergiejem Smaginem i Josephem Gallagherem). W 1987 ponownie dobrze zaprezentował się w finale mistrzostw ZSRR, dzieląc w Mińsku III-IV miejsce wraz z Jaanem Ehlvestem. W tym samym roku wystąpił w turnieju międzystrefowym (eliminacji mistrzostw świata) w Zagrzebiu, zajmując IX miejsce. W latach 1990 i 1991 dwukrotnie zwyciężał w turniejach "Berliner Sommer" w Berlinie. W 1995 podzielił I miejsce w otwartym turnieju w Velden am Wörther See, w 1998 triumfował w kolejnym turnieju "open" w Metzu, natomiast rok później podzielił I miejsce w Bad Wörishofen. W 2001 wystąpił w Moskwie na mistrzostwach świata rozegranych systemem pucharowym, ale odpadł w I rundzie, przegrywając z Krishnanem Sasikiranem. W tym samym roku podzielił I miejsce na turnieju otwartym w Oberwart. Kolejny sukces w turnieju "open" odniósł w roku 2005, dzieląc I miejsce w Hamburgu.
W latach 1992–2002 trzykrotnie wystąpił na szachowych olimpiadach, największy sukces odnosząc w roku 2000 w Stambule, gdzie szachiści ukraińscy zdobyli brązowe medale. Oprócz tego, dwukrotnie (1993, 2001) reprezentował swój kraj na drużynowych mistrzostwach świata, zdobywając trzy medale: złoty (2001, wraz z drużyną) i dwa srebrne (1993, wraz z drużyną oraz 2001, za indywidualny wynik na IV szachownicy). Również dwukrotnie (1989, 1992) wziął udział w drużynowych mistrzostwach Europy na których wywalczył kolejne trzy medale: złoty (wraz z drużyną) i brązowy (za wynik na V szachownicy) w roku 1989 (w drużynie ZSRR) oraz srebrny (1992, wraz z drużyną).
Najwyższy ranking w dotychczasowej karierze osiągnął 1 lipca 2003 r., z wynikiem 2611 punktów zajmował wówczas 86. miejsce na świecie oraz 4. wśród ukraińskich szachistów (za Rusłanem Ponomariowem, Wasilijem Iwanczukiem i Ołeksandrem Moisejenką).

</doc>
<doc id="901922" url="https://pl.wikipedia.org/wiki?curid=901922" title="Altenburg Stadion">
Altenburg Stadion

Altenburg Stadion to wielofunkcyjny stadion znajdujący się w mieście Wettingen, w Szwajcarii. Na tym stadionie swoje mecze rozgrywa drużyna piłkarska FC Wettingen 93. Stadion może pomieścić 10 000 widzów, miejsc siedzących jest 1 500.

</doc>
<doc id="901924" url="https://pl.wikipedia.org/wiki?curid=901924" title="St.Jakob-Park">
St.Jakob-Park



</doc>
<doc id="901926" url="https://pl.wikipedia.org/wiki?curid=901926" title="Superliga rosyjska w piłce siatkowej mężczyzn (2006/2007)">
Superliga rosyjska w piłce siatkowej mężczyzn (2006/2007)

Rosyjska Superliga Siatkarzy w sezonie 2006/2007
Wstęp.
Rosyjska Superliga Siatkarzy w sezonie 2006/2007 rozpoczęła się w 23 grudnia 2006 roku, a zakończyła 13 maja 2007 roku. W rozgrywkach o Mistrzostwo Rosji udział wzięło 12 drużyn. Do Wyższej Ligi "A" zostały zdegradowane 2 drużyny: NOWA Nowokujbyszewsk, Prikamie Perm.
Runda zasadnicza.
1 Kolejka.
23 grudnia 2006
2 Kolejka.
6 stycznia 2007
3 Kolejka.
13 stycznia 2007
4 Kolejka.
20 stycznia 2007
5 Kolejka.
27 stycznia 2007
6 Kolejka.
3 lutego 2007
7 Kolejka.
10 lutego 2007
8 Kolejka.
17 lutego 2007
9 Kolejka.
3 marca 2007
10 Kolejka.
10 marca 2007
11 Kolejka.
21 marca 2007
Tabela po rundzie zasadniczej.
"Osiem kolejnych zespołów, które zdobyły najwięcej punktów w rundzie zasadniczej awansowało do I rundy play-off:"
"Pozostałe cztery drużyny, które kolejno zajęły ostatnie miejsca w rundzie zasadniczej, grały o utrzymanie w Superlidze w tzw. play-outach. Drużyny udział wzięły w czterech turniejach:"
Play off 8.
"Drużyny, które rywalizacje między sobą zakończyły zwycięstwem do trzech wygranych meczów, awansowały do II rundy play-off, a drużyny przegrane rozgrywały mecze o lokaty miejsc 5-8"
Pierwszy ćwierćfinał.
25 marca 2007
Pierwszy mecz
26 marca 2007
Drugi mecz
5 kwietnia 2007
Trzeci mecz
"Stan rywalizacji – 3:0 dla Dynama Moskwy"
Drugi ćwierćfinał.
25 marca 2007
Pierwszy mecz
26 marca 2007
Drugi mecz
5 kwietnia 2007
Trzeci mecz
6 kwietnia 2007
Czwarty mecz
"Stan rywalizacji - 3:1 dla Iskry Odincowo"
Trzeci ćwierćfinał.
25 marca 2007
Pierwszy mecz
26 marca 2007
Drugi mecz
5 kwietnia 2007
Trzeci mecz
"Stan rywalizacji - 3:0 dla Dynama Kazań"
Czwarty ćwierćfinał.
25 marca 2007
Pierwszy mecz
26 marca 2007
Drugi mecz
5 kwietnia 2007
Trzeci mecz
"Stan rywalizacji - 3:0 dla Fakieła Nowego Urengoju"
Play off 4.
Pierwszy półfinał.
16 kwietnia 2007
Pierwszy mecz
17 kwietnia 2007
Drugi mecz
21 kwietnia
Trzeci mecz
22 kwietnia 2007
Czwarty mecz
"Stan rywalizacji - 3:1 dla Dynama Moskwa"
Drugi półfinał.
16 kwietnia 2007
Pierwszy mecz
17 kwietnia 2007
Drugi mecz
21 kwietnia 2007
Trzeci mecz
22 kwietnia 2007
Czwarty mecz
26 kwietnia 2007
Piąty mecz
"Stan rywalizacji - 3:2 dla Dynama Kazań"
Mecze o miejsca 5-8.
16 kwietnia 2007
Pierwszy mecz
17 kwietnia 2007
Drugi mecz
21 kwietnia 2007
Trzeci mecz
"Stan rywalizacji - 3:0 dla Lokomotiwu Jekaterynburg"
16 kwietnia 2007
Pierwszy mecz
17 kwietnia 2007
Drugi mecz
21 kwietnia 2007
Trzeci mecz
22 kwietnia 2007
Czwarty mecz
"Stan rywalizacji -3:1 Dynama - Jantar Kaliningrad"
Mecze o miejsca 9-12.
Pierwszy turniej.
29 - 1 kwietnia 2007 Nowokujbyszewsk
29 marca 2007
30 marca 2007
31 marca 2007
1 kwietnia 2007
Drugi turniej.
13 - 15 kwietnia 2007 Perm
13 kwietnia 2007
14 kwietnia 2007
15 kwietnia 2007
Trzeci turniej.
27 - 29 kwietnia 2007 Nowosybirsk
27 kwietnia 2007
28 kwietnia 2007
29 kwietnia 2007
Czwarty turniej.
10 - 12 maja 2007 Ufa
10 maja 2007
11 maja 2007
12 maja 2007
Tabela.
"W sezonie 2006/2007 z Superligi zostały zdegradowane dwa zespoły, które zgromadziły najmniej punktów w czterech turniejach rozgrywanych między sobą:"
Mecze o miejsce 5..
3 maja 2007
Pierwszy mecz
4 maja 2007
Drugi mecz
8 maja 2007
Trzeci mecz
"Stan rywalizacji - 3:0 dla Lokomotiwu Jekaterynburg"
" 5. miejsce w Rosyjskiej Superlidze siatkarzy zajął Lokomotiw Jekaterynburg,a 6. miejsce Dynamo-Jantar Kaliningrad "
Mecze o miejsce 3..
3 maja 2007
Pierwszy mecz
4 maja 2007
Drugi mecz
8 maja 2007
Trzeci mecz
"Stan rywalizacji - 3:0 dla Iskry Odincowo "
"3. miejsce w Rosyjskiej Superlidze Siatkarzy w sezonie 2006/2007 zajęła Iskra Odincowo,a 4. Fakieł Nowy Urengoj "
Finał.
3 maja 2007
Pierwszy mecz
4 maja 2007
Drugi mecz
8 maja 2007
Trzeci mecz
9 maja 2007
Czwarty mecz
13 maja 2007
Piąty mecz
Stan rywalizacji - 3:2 dla Dynama Kazań

</doc>
<doc id="901930" url="https://pl.wikipedia.org/wiki?curid=901930" title="Lachen Stadion">
Lachen Stadion

Lachen Stadion – wieloużytkowy stadion znajdujący się w mieście Thun, w Szwajcarii. Na tym stadionie swoje mecze rozgrywa drużyna piłkarska FC Thun. Stadion może pomieścić 9 375 widzów, miejsc siedzących jest 774. Został oddany do użytku w roku 1954. W 2011 roku został zastąpiony przez nowy obiekt, Arenę Thun.

</doc>
<doc id="901936" url="https://pl.wikipedia.org/wiki?curid=901936" title="Google Print">
Google Print



</doc>
<doc id="901941" url="https://pl.wikipedia.org/wiki?curid=901941" title="Alytus Sportas Arena">
Alytus Sportas Arena

Alytus Sportas Arena - przeznaczona do koszykówki hala sportowa znajdująca się w Olicie na Litwie. 
W hali tej swoje spotkania rozgrywa drużyna koszykarska KK Alita. Hala może pomieścić 1 500 widzów.

</doc>
<doc id="901948" url="https://pl.wikipedia.org/wiki?curid=901948" title="Ruda (powiat pleszewski)">
Ruda (powiat pleszewski)

Ruda – wieś w Polsce położona w województwie wielkopolskim, w powiecie pleszewskim, w gminie Dobrzyca.
W okresie Wielkiego Księstwa Poznańskiego (1815-1848) miejscowość wzmiankowana jako "folwark Ruda" należała do wsi mniejszych w ówczesnym pruskim powiecie Krotoszyn w rejencji poznańskiej. Folwark Ruda należał do okręgu koźmińskiego tego powiatu i stanowił część majątku Lutynia, którego właścicielem była wówczas Józefina Bogdańska. Według spisu urzędowego z 1837 roku wieś liczyła 24 mieszkańców, którzy zamieszkiwali dwa dymy (domostwa).
W latach 1975–1998 miejscowość administracyjnie należała do województwa kaliskiego.
Zobacz też: Ruda

</doc>
<doc id="901955" url="https://pl.wikipedia.org/wiki?curid=901955" title="Klaipėdos Namų Statyba">
Klaipėdos Namų Statyba

Klaipėdos Namų Statyba – przeznaczona do koszykówki hala sportowa znajdująca się w Kłajpedzie, trzecim do wielkości mieście Litwy. W tej hali swoje spotkania rozgrywa koszykarska drużyna KK Neptunas. Hala może pomieścić 1 500 widzów.

</doc>
<doc id="901957" url="https://pl.wikipedia.org/wiki?curid=901957" title="Klaipedos Namu Statyba">
Klaipedos Namu Statyba



</doc>
<doc id="901960" url="https://pl.wikipedia.org/wiki?curid=901960" title="Marta Bellan">
Marta Bellan

Marta Bellan – pseudonim Zbigniewa Adrjańskiego i Zbigniewa Kaszkura, piszących teksty piosenek.
Utwory do tekstów Marty Bellan.
Opracowano na podstawie materiału źródłowego.

</doc>
<doc id="901962" url="https://pl.wikipedia.org/wiki?curid=901962" title="Šiauliai Sportas Arena">
Šiauliai Sportas Arena

Šiauliai Sportas Arena – przeznaczona do koszykówki hala sportowa znajdująca się w Szawlach, na Litwie. W tej hali swoje spotkania rozgrywa drużyna koszykarska KK Šiauliai. Hala może pomieścić 1200 widzów.

</doc>
<doc id="901965" url="https://pl.wikipedia.org/wiki?curid=901965" title="Siauliai Sportas Arena">
Siauliai Sportas Arena



</doc>
<doc id="901975" url="https://pl.wikipedia.org/wiki?curid=901975" title="Anthar Yahia">
Anthar Yahia

Anthar Yahia (ur. 21 marca 1982 w Miluzie), algierski piłkarz, występował na pozycji obrońcy. Posiada również obywatelstwo francuskie.
Życiorys.
Swoją karierę zaczynał w FC Sochaux-Montbéliard. W sezonie 2000/2001 był w kadrze Interu Mediolan, jednak nie rozegrał w tym klubie żadnego meczu i przeniósł się z powrotem do Francji. Jego nowym klubem została SC Bastia, gdzie rozegrał cztery sezony, rozgrywając w sumie 102 spotkania w Ligue 1. Swojego pierwszego gola w pierwszej lidze francuskiej zdobył 11 września 2004, w 5 kolejce, kiedy to Bastia na własnym boisku podejmowała AJ Auxerre. Bramka padła w 31 minucie i zapewniła gospodarzom 3 punkty. W sezonie 2005/2006 Bastia występowała już w Ligue 2, a Yahia został zawodnikiem OGC Nice i rozegrał tam 30 spotkań zanim został wypożyczony do beniaminka niemieckiej Bundesligi, VfL Bochum. Jego debiutancki gol dla Bochum padł w 28 kolejce (8 kwietnia), w 16 minucie na 2:0 i przyczynił się do pokonania Bayeru 04 Leverkusen. Następnie grał w takich klubach jak: An-Nassr, 1. FC Kaiserslautern, Espérance Tunis, AO Platania i Angers SCO. W 2016 trafił do US Orléans.
Yahia jest reprezentantem Algierii. Debiutował w meczu Pucharu Narodów Afryki przeciwko Kamerunowi, a Algierczycy zremisowali 1:1. Natomiast pierwszego gola dla swojej reprezentacji zdobył w spotkaniu kwalifikacji do Mistrzostw Świata 2006 w meczu z Zimbabwe. Łącznie w kadrze narodowej wystąpił 53 razy i zdobył 6 goli.

</doc>
<doc id="901977" url="https://pl.wikipedia.org/wiki?curid=901977" title="Aukštaitija Sportas Arena">
Aukštaitija Sportas Arena

Aukštaitija Sportas Arena - przeznaczona do koszykówki hala sportowa znajdująca się w Poniewieżu, na Litwie. W tej hali swoje spotkania rozgrywa drużyna koszykarska KK Panevėžys. Hala może pomieścić 2 000 widzów.

</doc>
<doc id="901978" url="https://pl.wikipedia.org/wiki?curid=901978" title="Aukstaitija Sportas Arena">
Aukstaitija Sportas Arena



</doc>
<doc id="901988" url="https://pl.wikipedia.org/wiki?curid=901988" title="Fámjin (gmina)">
Fámjin (gmina)

Fámjin (far. "Fámjins kommuna") – gmina na Wyspach Owczych, terytorium zależnym Danii na Morzu Norweskim. Graniczy ona z pięcioma innymi jednostkami: Hovs, Hvalbiar, Porkeris, Tvøroyrar oraz Vágs kommuna. Siedzibą władz gminy, a jednocześnie jedyną miejscowością jest Fámjin.
Fámjins kommuna leży w zachodniej części wyspy Suðuroy. Jej powierzchnia wynosi 13,3 km², co czyni ją jedną z mniejszych gmin na Wyspach Owczych.
Według danych z 1 stycznia 2014 roku gminę zamieszkuje 100 osób.
Historia.
W 1872 roku powstała Suðuroyar Prestagjalds kommuna, w której skład weszły tereny gminy Fámjin. Z tej dużej jednostki z biegiem lat zaczęły odrywać się mniejsze gminy. W ten sposób, w roku 1908 powstała także Fámjins kommuna. Od tego czasu jej granice pozostały niezmienione.
Populacja.
W gminie Fámjin zamieszkuje obecnie 100 osób. Współczynnik feminizacji wynosi 79 (na 56 mężczyzn przypadają 44 kobiety). Jest to społeczeństwo starzejące się. Osoby powyżej sześćdziesiątego roku życia stanowią 20% ludności, podobnie, jak ludzie młodsi niż lat dwadzieścia. Szczególnie niewielka jest grupa osób w wieku 21–30 lat (6%) oraz 31–40 lat (9%). Na stały odpływ liczby ludności ma szczególnie wpływ ujemne saldo migracji.
Liczba ludności w gminie Fámjin ulegała częstym, szybkim zmianom. Populacja wzrastała do roku 1966. Następnie drastycznie zaczęła maleć, by cztery lata później osiągnąć poziom 85 stałych mieszkańców. Po okresie krótkiego wzrostu do 1977 (152 mieszkańców), liczba ludności ponownie zaczęła maleć i tak, z krótkimi przerwami, dzieje się do dnia dzisiejszego.
Polityka.
Burmistrzem Fámjin kommuna jest Eyðdis Ellendersen startująca z list Fólkaflokkurin. Jest to jedyna partia, posiadająca swoich przedstawicieli w samorządzie gminnym. Ostatnie wybory samorządowe na Wyspach Owczych odbyły się w 2012 roku. Wyłoniono pięcioro radnych. Wyniki wyborów przedstawiały się następująco:
Frekwencja wyniosła 83,72% (na 84 uprawnionych zagłosowały 74 osoby). Oddano dwie karty nieważne i jedną pustą. Pogrubieni zostali obecni członkowie rady gminy Fámjin.

</doc>
<doc id="901994" url="https://pl.wikipedia.org/wiki?curid=901994" title="Bitwa pod Lodi">
Bitwa pod Lodi

Bitwa pod Lodi stoczona pomiędzy republikańską armią francuską, pod wodzą młodego Napoleona Bonaparte, a strażą tylną armii austriackiej, pod dowództwem Karla Sebottendorfa. Miała miejsce 10 maja 1796 roku podczas wojny Francji z pierwszą koalicją w okolicach miasta Lodi. Bitwa przesądziła o losie Austriaków, którzy musieli opuścić Lombardię i oddać Mediolan w ręce Francuzów. Zwycięska kampania miała też ogromne znaczenie dla żołnierzy Armii Włoch, którzy nie musieli już narzekać na brak wypłacanego żołdu i wydawanych racji żywnościowych czy wyposażenia. Napoleon, który po bitwie zyskał przydomek Mały Kapral ("Le Petit Caporal"), zaczął wierzyć we własne siły i w to, że może decydować o losach Europy. Dla Włochów największe znaczenie miało powstanie po bitwie Republiki Transpadańskiej cieszącej się względną suwerennością.
Preludium.
Po pokonaniu na początku kampanii wojsk Królestwa Sardynii, Bonaparte zawarł z Piemontczykami zawieszenie broni 28 kwietnia w Cherasco. Gdy przestali stanowić realne zagrożenie, Napoleon zwrócił swą uwagę na ich sojuszników, czyli armię austriacką dowodzoną przez Johanna Beaulieu. Dysponował 32 377 piechurami zgrupowanymi w czterech dywizjach: Laharpe'a, Augereau, Massény i Séruriera. Kawaleria podzielona była na dwie dywizje – Kilmaine'a i Beaumonta i liczyła 3520 jeźdźców. Przeciwko tym siłom Beaulieu mógł wystawić łącznie 22 000 żołnierzy. W zaistniałej sytuacji dowódca armii austriackiej zdecydował wycofać się i bronić linii rzeki Pad. Wprowadzony w błąd oczekiwał, że Bonaparte przekroczy rzekę w okolicy Valenzy. Nie spodziewał się, że Francuzi pogwałcą neutralność Księstwa Parmy. By odciąć Austriakom drogę odwrotu do Mediolanu Bonaparte dokonał jednego z najbardziej błyskotliwych manewrów w kampanii, przeprowadzając szybki marsz wzdłuż południowego brzegu Padu i przerzucając most w pobliżu Piacenzy. Austriacy dostrzegli niebezpieczeństwo i rozpoczęli pośpieszny odwrót przez Lodi.
Bitwa.
Manewry przed bitwą.
Rankiem około 9-ej francuska straż przednia na szosie prowadzącej do Lodi napotkała oddziały habsburskie. Dallemagne zaatakował z zapałem austriackich grenadierów. Stawiali zacięty opór i dopiero szarża 7.pułku huzarów, na czele z Marmontem zmusiła Austriaków do wycofania. Po drugiej stronie szosy, ze swoimi grenadierami, atakował Lannes. Kolumna nieprzyjaciela cofała się w nieładzie w stronę Lodi. Miasto nie mogła stawiać długiego
oporu. Położone było na małym wzniesieniu otoczonym 3 metrowym murem – nie posiadało bastionów ani fos. Dodatkowo Austriacy nie zdążyli zamknąć bram.
Żołnierze wdarli się na mury i usunęli przeszkody ustawione przez mieszkańców. Walki trwały do południa. W ich czasie Francuzi walczyli w całym mieście i zaskoczyli część habsburskich batalionów zajętych przygotowaniem posiłku. Francuzi zyskiwali przewagę i pokonali oddziały Roselminiego. Austriaccy ułani kilka razy szarżowali, ale szwadron 10.pułku szaserów zdołał odeprzeć ich atak. Za uciekającymi w kierunku mostu Austriakami podążały siły republikańskie zatrzymane jednak przez salwę armat z drugiego brzegu Addy. Do Lodi to samą drogą co Dallamagne podążał Masséna. Inną szosą maszerowały siły Augereau. Dywizja Séruriera w tym samym czasie osiągnęła Piacenze.
Sebottendorff nie zamierzał walczyć z przewyższającymi siłami republikańskimi. Dlatego przeprawił się przez rzekę i oczekiwał na Roselminiego, który kierował ewakuacją magazynów. Dysponując siłą około 10 000 ludzi ustawił swoją piechotą w dwie linię i postawił baterie sześciu dział bezpośrednio przed mostem. Pozostałe 8 armat umieścił na flankach. Sam na czele kawalerii zajął pozycję w odwodzie. Uznał, że Napoleon nie odważy się szturmować mostu i zamierzał dołączyć do armii Bealiu w Cremie.
Szturm na most.
Gdy tylko Napoleon dotarł do Lodi pod gradem pocisków ustawił na przeciwległym brzegu dwa lekkie działa. Przez kilka następnych godzin młody Korsykanin ustawiał z szefem sztabu artylerii Sugnym armaty, aż w końcu ich liczba osiągnęła 30. Bateria francuska nieustannie odpowiadała na ogień 14 austriackich dział. Jednak ten pojedynek artyleryjski nie wyrządził nikomu większej szkody. Uniemożliwił jednak wysadzenie mostu. Jedyną ofiarą był pomnik św. Jana Nepomucena, patrona Lodi, stojący u wejścia mostu i pozbawiony głowy przez austriacki pocisk.
Most – w czasie bitwy – był starą drewnianą budowlą opartą na solidnych palach, a jego długość dochodziła do około 250 metrów. Napoleon z dzwonnicy kościoła w Lodi około 17:00 zobaczył pierwsze oddziały brygady Cervoniego z dywizji Masseny. Beaumont zgodnie z rozkazami Napoleona udał się w poszukiwaniu brodu w pobliżu miejscowości Bosco Mezzano i Geraldo. Zabrał ze sobą 4 lekkie działy, które opóźniły przeprawę przez rzekę. W tym czasie generał Bonaparte wsiadł na konia i zwrócił się do ustawionych w szyku żołnierzy:
Napoleon drażnił się jeszcze trochę z sabaudzkimi karabinierami, zagrzewając ich do waleczności i doniosłych czynów. Około godziny 18:00 zwarta kolumna na czele z Dupasem wymaszerowała z miasta. Dobosze zagrali do ataku i żołnierze z okrzykiem "Niech żyję Republika!" rzucili się na most. Salwa armat i austriackich muszkietów zmiotła wielu grenadierów znajdujących się na czole kolumny. Dupas rzucił się w sam środek walki. Oficerowie ze sztandarami w ręku – Berthier, Masséna, Lautour, Reille, Lannes, Monnier – szybko go dogonili i walczyli w pierwszym szeregu inspirując swoich żołnierzy. Niektórzy karabinierzy rzucili się do rzeki, przedostali się na brzeg, rozwijali tyralierę i strzelali do Austriaków. Most zdobyto i odepchnięto pierwszą linię Nicolettiego. Jednak Sebottendorff rzucił do walki drugą linię i dał rozkaz do ataku kawalerii neapolitańskiej, która zaatakowała rannych Francuzów. Otoczeni z trzech stron ponieśli wysokie straty. Wtedy, do Lodi wmaszerowała dewizja Masseny prowadzona przez Jouberta. Oddziały republikańskie wytrzymały napór nieprzyjaciela, a z pomocą nowo przybyłych posiłków przeszli do kontrataku. Na drodze z Cassano pojawił się Ordener z 300 kawalerzystami. Natychmiast zaatakował prawe skrzydło Austriaków. Na pole bitwy docierały kolejne pułki francuskie Augereau i Rusci. W tej sytuacji Sebottendorff dał rozkaz, swoim wycieńczonym oddziałom, odwrotu w kierunku Cremy. W pościg za uciekającymi Austriakami udał się przybyły do Lodi Beaumont.
Po bitwie.
Straty obu armii były stosunkowo małe. Francuzi stracili około 500 ludzi. Bitwa nie zakończyła się pogromem straży tylnej, ponieważ na czas nie dotarła kawaleria Beaumonta. Austriacy stracili około 2 tysiące ludzi. 153 zabitych, 182 rannych i 1701 jeńców oraz wielu zaginionych. W dodatku Austriacy stracili około 16-25 armat. Choć straty były niezbyt duże Beaulieu bał się wydać decydującą bitwę Napoleonowi i wycofał się z Lombardii w kierunku twierdzy Mantua. Francuzi wkroczyli do Mediolanu i proklamowali Republikę Transpadańską.

</doc>
<doc id="901995" url="https://pl.wikipedia.org/wiki?curid=901995" title="Sądówko">
Sądówko

Sądówko – osada w Polsce położona w województwie zachodniopomorskim, w powiecie stargardzkim, w gminie Dolice, położona 9,5 km na południowy wschód od Dolic (siedziby gminy) i 28 km na południowy wschód od Stargardu (siedziby powiatu). Miejscowość wchodzi w skład sołectwa Sądów.
W latach 1975–1998 miejscowość położona była w województwie szczecińskim.

</doc>
<doc id="901998" url="https://pl.wikipedia.org/wiki?curid=901998" title="Stary Smokowiec">
Stary Smokowiec

Stary Smokowiec (słow. "Starý Smokovec", niem. "Altschmecks", węg. "Ótátrafüred", 990 m n.p.m.) – miejscowość u podnóża Tatr Wysokich na Słowacji, część struktury administracyjnej miasta Wysokie Tatry. Położona jest przy Drodze Wolności, około 6 km na zachód od Tatrzańskiej Łomnicy.
Opis.
Stary Smokowiec założony został w roku 1793. Obecnie jest popularnym ośrodkiem turystycznym, głównie dla narciarzy oraz amatorów pieszych wycieczek. Jest również ważnym węzłem zelektryfikowanej linii kolei wąskotorowej, łączącej Poprad, Tatrzańską Łomnicę oraz Szczyrbskie Jezioro. W Starym Smokowcu znajduje się także dolna stacja kolejki na Smokowieckie Siodełko.
Stary Smokowiec ma najmniej mieszkańców spośród Smokowców (89 osób w 2006 roku). Pozostałe to Górny Smokowiec (położony na wschód od Starego, przy Drodze Wolności), Nowy Smokowiec (na zachód, przy Drodze Wolności) i Dolny Smokowiec (na południowy wschód, przy drodze do Nowej Leśnej).
Jednym z najbardziej znanych budynków w Starym Smokowcu jest wybudowany w roku 1904 "Grand Hotel".
W Starym Smokowcu mieści się siedziba Górskiego Pogotowia Ratunkowego (HZS), słowackiej służby ratowniczej.
Otaczające niegdyś miejscowość lasy zostały niemal doszczętnie zniszczone w czasie huraganu w dniu 19 listopada 2004. Wiatr powalił wówczas drzewa na powierzchni co najmniej 14 tys. ha. Zniszczeniu uległo wtedy około 60% populacji świerka w słowackich Wysokich Tatrach. Na stokach południowych Tatr zalegało około 3 mln m³ drewna. Usuwanie zwalonego lasu odbywało się przez okres około 2 lat, przy czym ocenia się, że jego odrodzenie potrwa – w przypadku sztucznego nasadzenia – około 60-100 lat. Zdarzenie to określane bywa przez Słowaków mianem Wielkiej Katastrofy (słow. "Veľká kalamita"). W Starym Smokowcu został wybudowany pomnik upamiętniający to zdarzenie. Pośrednią konsekwencją Wielkiej Katastrofy było odsłonięcie widoku na góry oraz pozwolenie na poszerzenie starych, istniejących już wcześniej tras narciarskich.
W dniach 25-26 kwietnia 2013 pożar strawił 22 ha młodego, ośmioletniego lasu, posadzonego po klęsce żywiołowej z 2004.
Sport.
W 1929 w Starym Smokowcu rozegrano pierwszą edycję hokejowego turnieju o Puchar Tatrzański.

</doc>
<doc id="901999" url="https://pl.wikipedia.org/wiki?curid=901999" title="Stary Smokovec">
Stary Smokovec



</doc>
<doc id="902002" url="https://pl.wikipedia.org/wiki?curid=902002" title="Komorowo (powiat stargardzki)">
Komorowo (powiat stargardzki)

Komorowo (niem. "Bullenwerder") – osada leśna w Polsce położona w województwie zachodniopomorskim, w powiecie stargardzkim, w gminie Dolice. Miejscowość wchodzi w skład sołectwa Dolice, 2,5 km na południowy wschód od Dolic (siedziby gminy) i 22 km na południowy wschód od Stargardu (siedziby powiatu).
W latach 1975–1998 miejscowość położona była w województwie szczecińskim.

</doc>
<doc id="902006" url="https://pl.wikipedia.org/wiki?curid=902006" title="Boguszyce (powiat stargardzki)">
Boguszyce (powiat stargardzki)

Boguszyce (niem. "Burghagen", nazwa przejściowa – "Burghaga") – osada w Polsce położona w województwie zachodniopomorskim, w powiecie stargardzkim, w gminie Dolice. Miejscowość wchodzi w skład sołectwa Dobropole Pyrzyckie, 4 km na południowy wschód od Dolic (siedziby gminy) i 24 km na południowy wschód od Stargardu (siedziby powiatu).
W latach 1975–1998 miejscowość położona była w województwie szczecińskim.
Zobacz też: Boguszyce

</doc>
<doc id="902016" url="https://pl.wikipedia.org/wiki?curid=902016" title="Brzednia">
Brzednia

Brzednia – osada leśna w Polsce położona w województwie wielkopolskim, w powiecie śremskim, w gminie Dolsk.
W latach 1975–1998 miejscowość należała administracyjnie do województwa poznańskiego. Znajduje się tu Ośrodek Szkolenia Sportowego Forrest Brzednia.

</doc>
<doc id="902018" url="https://pl.wikipedia.org/wiki?curid=902018" title="Orliniec">
Orliniec

3 miejscowości w Polsce:

</doc>
<doc id="902020" url="https://pl.wikipedia.org/wiki?curid=902020" title="Nicolae Mitea">
Nicolae Mitea

Nicolae Mitea (ur. 24 marca 1985 w Bukareszcie) – piłkarz rumuński grający na pozycji lewoskrzydłowego.
Kariera klubowa.
Mitea jest rodowitym mieszkańcem Bukaresztu. Piłkarską karierę rozpoczynał w zespole Dinama Bukareszt. W pierwszej lidze zadebiutował 24 listopada 2002 roku w wygranym 1:0 meczu z FC Brașov. W lidze rozegrał 9 meczów, ale szybko poznano się na jego talencie i rywalizowały o niego czołowe kluby Europy.
Latem 2003 Mitea wybrał AFC Ajax, do którego przeszedł na zasadzie wolnego transferu. W Eredivisie Rumun zadebiutował 13 września 2003 roku w wygranym 4:1 meczu z RKC Waalwijk. Już w pierwszym sezonie w Ajaksie zdobył dla holenderskiego zespołu 7 goli, a miał wówczas 18 lat. Przyczynił się do zdobycia przez Ajax mistrzostwa Holandii. W sezonie 2004/2005 zdobył 2 gole, a Ajax został wicemistrzem kraju. W 2005 roku odniósł jednak ciężką kontuzję kolana i niemal cały sezon pauzował. Jeden raz pojawił się na boisku w lidze. W sezonie 2006/2007 został wicemistrzem Holandii oraz zdobył Puchar Holandii. W sezonie 2007/2008 nie rozegrał żadnego meczu.
W 2008 roku Mitea wrócił do Dinama Bukareszt i grał w nim przez sezon. Od lata 2009 do 2010 roku pozostawał bez klubu. W 2010 roku podpisał kontrakt z greckim AO Ionikos. W 2011 roku wrócił do Rumunii i został zawodnikiem Petrolulu Ploeszti.
Kariera reprezentacyjna.
W reprezentacji Rumunii Mitea zadebiutował 20 sierpnia 2003 roku w przegranym 0:2 domowym meczu z Ukrainą w 83. minucie zmieniając Adriana Mutu. W kwalifikacjach do Mistrzostw Świata w Niemczech w wyjazdowym meczu przeciwko Macedonii (2:1) zdobył 2 gole.

</doc>
<doc id="902028" url="https://pl.wikipedia.org/wiki?curid=902028" title="Dennis Grote">
Dennis Grote

Dennis Grote (ur. 9 lipca 1986), wzrost: 180 cm, waga: 71 kg, niemiecki piłkarz, występuje na pozycji pomocnika.
Życiorys.
Karierę zaczynał w 1. FC Kaiserslautern, następnie grał w dwóch mniejszych klubach, takich jak Vorwärts Wettringen i SC Preußen Münster, a 1 lipca 2002 roku trafił do VfL Bochum. Początkowo grał w zespole rezerw. Dopiero w sezonie 2004/2005 zadomowił się w pierwszej drużynie i gra w wyjściowym składzie coraz regularniej. Grote ma za sobą występy w młodzieżowych reprezentacjach Niemiec U-19 i U-20, a obecnie jest członkiem kadry U-21.

</doc>
<doc id="902032" url="https://pl.wikipedia.org/wiki?curid=902032" title="Orliniec (województwo wielkopolskie)">
Orliniec (województwo wielkopolskie)

Orliniec – osada leśna w Polsce położona w województwie wielkopolskim, w powiecie śremskim, w gminie Dolsk.
W latach 1975–1998 miejscowość należała administracyjnie do województwa poznańskiego.
Orliniec to leśniczówka należąca do Brześnicy, założona w 1876 r.

</doc>
<doc id="902034" url="https://pl.wikipedia.org/wiki?curid=902034" title="USS Turner">
USS Turner

Okręty US Navy o nazwie USS "Turner", pochodzącej od Daniela Turnera – oficera amerykańskiej marynarki z XIX wieku:
W 1941 roku nazwa "Turnet" została przeznaczona dla niszczyciela DD-506, ale kontrakt został odwołany w tym samym roku i ten niszczyciel nie został zbudowany.
Zobacz też "Turner Joy" (DD-951) i "Richmond K. Turner" (CG-20)

</doc>
<doc id="902035" url="https://pl.wikipedia.org/wiki?curid=902035" title="USS Tuscaloosa">
USS Tuscaloosa

Okręty US Navy o nazwie USS „Tuscaloosa”, pochodzącą od miasta Tuscaloosa:

</doc>
<doc id="902036" url="https://pl.wikipedia.org/wiki?curid=902036" title="USS Twiggs">
USS Twiggs

Okręty US Navy o nazwie USS "Twiggs", pochodzącej od Leviego Twiggsa – oficera United States Marine Corps z XIX wieku:

</doc>
<doc id="902037" url="https://pl.wikipedia.org/wiki?curid=902037" title="USS Tallahassee">
USS Tallahassee

Okręty US Navy o nazwie USS "Tallahassee", pochodzącej od miasta Tallahassee:

</doc>
<doc id="902039" url="https://pl.wikipedia.org/wiki?curid=902039" title="USS Tang">
USS Tang

Okręty US Navy o nazwie USS "Tang", pochodzącą od angielskiego tłumaczenia nazwy ryb Zebrasoma:

</doc>
<doc id="902040" url="https://pl.wikipedia.org/wiki?curid=902040" title="USS Taylor">
USS Taylor

Okręty US Navy o nazwie USS "Taylor":
Zobacz też 

</doc>
<doc id="902041" url="https://pl.wikipedia.org/wiki?curid=902041" title="USS Terror">
USS Terror

Okręty US Navy o nazwie USS "Terror":
Także holownik śrubowy zbudowany w 1861 w St. Louis, który został przekazany z Departamentu Wojny do US Navy nosił tę nazwę. W momencie przekazania został jednak przemianowany na "Ivy".

</doc>
<doc id="902042" url="https://pl.wikipedia.org/wiki?curid=902042" title="USS Tingey">
USS Tingey

Okręty US Navy o nazwie USS "Tingey", pochodzącej od Thomasa Tingey`a (1750–1829) – oficera amerykańskiej marynarki z przełomu XVIII i XIX wieku:

</doc>
<doc id="902043" url="https://pl.wikipedia.org/wiki?curid=902043" title="USS Titan">
USS Titan

Nazwa USS "Titan" odnosi się do:

</doc>
<doc id="902044" url="https://pl.wikipedia.org/wiki?curid=902044" title="USS Toledo">
USS Toledo

Okręty US Navy o nazwie USS "Toledo", pochodzącej od miasta Toledo:

</doc>
<doc id="902045" url="https://pl.wikipedia.org/wiki?curid=902045" title="USS Topeka">
USS Topeka

Okręty US Navy o nazwie USS "Topeka", pochodzącej od miasta Topeka:

</doc>
<doc id="902046" url="https://pl.wikipedia.org/wiki?curid=902046" title="USS Tortuga">
USS Tortuga

Okręty US Navy o nazwie USS "Tortuga", pochodzącej od małych wysepek położonych w pobliżu Florydy:

</doc>
<doc id="902047" url="https://pl.wikipedia.org/wiki?curid=902047" title="Św. Ekspedyt">
Św. Ekspedyt



</doc>
<doc id="902048" url="https://pl.wikipedia.org/wiki?curid=902048" title="USS Trenton">
USS Trenton

Okręty US Navy o nazwie USS „Trenton”, pochodzącej od miasta Trenton:

</doc>
<doc id="902049" url="https://pl.wikipedia.org/wiki?curid=902049" title="USS Trefoil">
USS Trefoil

Okręty US Navy o nazwie USS "Trefoil":

</doc>
<doc id="902050" url="https://pl.wikipedia.org/wiki?curid=902050" title="USS Trepang">
USS Trepang

Okręty US Navy o nazwie USS "Trepang", pochodzącej od strzykw:

</doc>
<doc id="902051" url="https://pl.wikipedia.org/wiki?curid=902051" title="USS Trigger">
USS Trigger

Okręty US Navy o nazwie USS "Trigger", pochodzącej od rogatnicowatych:

</doc>
<doc id="902052" url="https://pl.wikipedia.org/wiki?curid=902052" title="USS Tripoli">
USS Tripoli

Okręty US Navy o nazwie USS "Tripoli", pochodzącej od Trypolisu - miejsca jednej z pierwszych bitew US Navy:

</doc>
<doc id="902053" url="https://pl.wikipedia.org/wiki?curid=902053" title="USS Trout">
USS Trout

Okręty US Navy o nazwie USS "Trout", pochodzącej od pstrąga:

</doc>
<doc id="902054" url="https://pl.wikipedia.org/wiki?curid=902054" title="USS Tucker">
USS Tucker

Okręty US Navy o nazwie USS "Tucker", pochodzącej od Samuela Tuckera – oficera amerykańskiej marynarki z przełomu XVII i XIX wieku:

</doc>
<doc id="902055" url="https://pl.wikipedia.org/wiki?curid=902055" title="USS Tucson">
USS Tucson

Okręty US Navy o nazwie USS "Tucson", pochodzącej od miasta Tucson:

</doc>
<doc id="902056" url="https://pl.wikipedia.org/wiki?curid=902056" title="USS Tullibee">
USS Tullibee

Okręty US Navy o nazwie USS "Tullibee":

</doc>
<doc id="902058" url="https://pl.wikipedia.org/wiki?curid=902058" title="USS Tulsa">
USS Tulsa

Okręty US Navy o nazwie USS "Tulsa", pochodzącej od miasta Tulsa:

</doc>
<doc id="902059" url="https://pl.wikipedia.org/wiki?curid=902059" title="USS Tunny">
USS Tunny

Okręty US Navy o nazwie USS "Tunny", pochodzącej od tuńczyków:

</doc>
<doc id="902060" url="https://pl.wikipedia.org/wiki?curid=902060" title="USS Siboney">
USS Siboney

Okręty US Navy o nazwie USS "Siboney", pochodzącej od miejsca lądowania na Kubie wojsk amerykańskich w czasie wojny amerykańsko-hiszpańskiej:

</doc>
<doc id="902061" url="https://pl.wikipedia.org/wiki?curid=902061" title="USS Shubrick">
USS Shubrick

Okręty US Navy o nazwie USS "Siboney", pochodzącej od Williama Shubricka – oficera amerykańskiej marynarki z XIX wieku:

</doc>
<doc id="902062" url="https://pl.wikipedia.org/wiki?curid=902062" title="USS Shreveport">
USS Shreveport

Okręty US Navy o nazwie USS "Shreveport", pochodzącej od miasta Shreveport:

</doc>
<doc id="902063" url="https://pl.wikipedia.org/wiki?curid=902063" title="USS Sigourney">
USS Sigourney

Okręty US Navy o nazwie USS "Sigourney", pochodzącej od Jamesa Butlera Sigourneya:

</doc>
<doc id="902064" url="https://pl.wikipedia.org/wiki?curid=902064" title="USS Silversides">
USS Silversides

Okręty US Navy o nazwie USS "Silversides", pochodzącej od rodziny ryb:

</doc>
<doc id="902065" url="https://pl.wikipedia.org/wiki?curid=902065" title="USS Simpson">
USS Simpson

Okręty US Navy o nazwie USS "Simpson":

</doc>
<doc id="902066" url="https://pl.wikipedia.org/wiki?curid=902066" title="USS Sims">
USS Sims

Okręty US Navy o nazwie USS "Sims", pochodzącej od nazwiska admirała Williama S. Simsa:

</doc>
<doc id="902067" url="https://pl.wikipedia.org/wiki?curid=902067" title="USS Skate">
USS Skate

Okręty US Navy o nazwie USS "Skate", pochodzącej od spodoustych:

</doc>
<doc id="902068" url="https://pl.wikipedia.org/wiki?curid=902068" title="USS Somers">
USS Somers

Okręty US Navy o nazwie USS "Somers", pochodzącej od oficera amerykańskiej marynarki Richarda Somersa:

</doc>
<doc id="902069" url="https://pl.wikipedia.org/wiki?curid=902069" title="USS Southampton">
USS Southampton

Okręty US Navy o nazwie USS "Southampton":

</doc>
<doc id="902070" url="https://pl.wikipedia.org/wiki?curid=902070" title="USS South Dakota">
USS South Dakota

Okręty US Navy o nazwie USS "South Dakota", pochodzącej od stanu amerykańskiego:

</doc>
<doc id="902071" url="https://pl.wikipedia.org/wiki?curid=902071" title="USS Sonoma">
USS Sonoma

Okręty US Navy o nazwie USS "Sonoma":

</doc>
<doc id="902072" url="https://pl.wikipedia.org/wiki?curid=902072" title="USS Snowdrop">
USS Snowdrop

Okręty US Navy o nazwie USS "Snowdrop":

</doc>
<doc id="902073" url="https://pl.wikipedia.org/wiki?curid=902073" title="USS Snook">
USS Snook

Okręty US Navy o nazwie USS "Snook":

</doc>
<doc id="902074" url="https://pl.wikipedia.org/wiki?curid=902074" title="USS Snapper">
USS Snapper

Okręty US Navy o nazwie USS "Snapper":

</doc>
<doc id="902075" url="https://pl.wikipedia.org/wiki?curid=902075" title="USS Sloat">
USS Sloat

Okręty US Navy o nazwie USS "Sloat":

</doc>
<doc id="902076" url="https://pl.wikipedia.org/wiki?curid=902076" title="USS Skipjack">
USS Skipjack

Okręty podwodne US Navy o nazwie USS "Skipjack":

</doc>
<doc id="902077" url="https://pl.wikipedia.org/wiki?curid=902077" title="USS St. Louis">
USS St. Louis

Okręty US Navy o nazwie USS St. Louis, pochodzącej od miasta St. Louis:
Zobacz też SS St. Louis.

</doc>
<doc id="902078" url="https://pl.wikipedia.org/wiki?curid=902078" title="USS Sproston">
USS Sproston

Okręty US Navy o nazwie USS "Sproston":

</doc>
<doc id="902079" url="https://pl.wikipedia.org/wiki?curid=902079" title="USS Springfield">
USS Springfield

Okręty US Navy o nazwie USS "Springfield":

</doc>
<doc id="902080" url="https://pl.wikipedia.org/wiki?curid=902080" title="USS Spitfire">
USS Spitfire

Okręty US Navy o nazwie USS "Spitfire":
Monitor USS "Suncook" nosił nazwę USS "Spitfire", kiedy położono jego stępkę w 1869.

</doc>
<doc id="902081" url="https://pl.wikipedia.org/wiki?curid=902081" title="USS Stevens">
USS Stevens

Okręty US Navy o nazwie USS "Stevens":

</doc>
<doc id="902082" url="https://pl.wikipedia.org/wiki?curid=902082" title="USS Sterett">
USS Sterett

Okręty US Navy o nazwie USS "Sterett":

</doc>
<doc id="902083" url="https://pl.wikipedia.org/wiki?curid=902083" title="USS Stalwart">
USS Stalwart

Okręty US Navy o nazwie USS "Stalwart":

</doc>
<doc id="902084" url="https://pl.wikipedia.org/wiki?curid=902084" title="USS Spadefish">
USS Spadefish

Okręty podwodne US Navy o nazwie USS "Spadefish":

</doc>
<doc id="902085" url="https://pl.wikipedia.org/wiki?curid=902085" title="USS Stingray">
USS Stingray

Okręty podwodne US Navy o nazwie USS "Stingray":
Fikcyjny trzeci "Stingray" - okręt dieslowsko-elektryczny "Stingray" (SS-161) wystąpił w komedii "Nagi peryskop" z roku 1996.

</doc>
<doc id="902086" url="https://pl.wikipedia.org/wiki?curid=902086" title="USS Stribling">
USS Stribling

Okręty US Navy o nazwie USS "Stribling":

</doc>
<doc id="902087" url="https://pl.wikipedia.org/wiki?curid=902087" title="USS Stringham">
USS Stringham

Okręty US Navy o nazwie USS "Stringham":

</doc>
<doc id="902088" url="https://pl.wikipedia.org/wiki?curid=902088" title="USS Stromboli">
USS Stromboli

Okręty US Navy o nazwie USS "Stromboli":

</doc>
<doc id="902089" url="https://pl.wikipedia.org/wiki?curid=902089" title="USS Sumner">
USS Sumner

Okręty US Navy o nazwie USS "Sumner":

</doc>
<doc id="902090" url="https://pl.wikipedia.org/wiki?curid=902090" title="USS Sturtevant">
USS Sturtevant

Okręty US Navy o nazwie USS "Sturtevant":

</doc>
<doc id="902091" url="https://pl.wikipedia.org/wiki?curid=902091" title="USS Sturgeon">
USS Sturgeon

Okręty podwodne US Navy o nazwie USS "Sturgeon", pochodzącej od jesiotra:

</doc>
<doc id="902092" url="https://pl.wikipedia.org/wiki?curid=902092" title="USS Strong">
USS Strong

Okręty US Navy o nazwie USS "Strong":

</doc>
<doc id="902093" url="https://pl.wikipedia.org/wiki?curid=902093" title="Zespół Szkół im. Stanisława Staszica w Gąbinie">
Zespół Szkół im. Stanisława Staszica w Gąbinie

Zespół Szkół im. Stanisława Staszica w Gąbinie – zespół szkół, w skład którego wchodzą: liceum ogólnokształcące, technikum, branżowa szkoła I stopnia oraz liceum ogólnokształcące dla dorosłych.
Technikum.
Technikum kształci w następujących zawodach:
Branżowa szkoła I stopnia.
Branżowa szkoła I stopnia kształci w zawodach:

</doc>
<doc id="902100" url="https://pl.wikipedia.org/wiki?curid=902100" title="Oolity">
Oolity

Oolity (oolityty, ikrowce) – skały osadowe zbudowane w przeważającej większości z ooidów. Tworzą się w płytkich morzach w strefie przybrzeżnej.
Rodzaje oolitów.
Oolity występują w Lotaryngii, Luksemburgu, Francji, Wielkiej Brytanii.
W Polsce środkowojurajskie żelaziste rudy oolitowe występują w Parczowie koło Opoczna. Środkowojurajskie oolity żelaziste znane są również z rejonu Częstochowy (oolit częstochowski) oraz z regionu podkrakowskiego (oolit baliński i oolit krakowski). Wapienie oolitowe są natomiast dość powszechnym osadem kimerydu otoczenia Gór Świętokrzyskich.

</doc>
<doc id="902109" url="https://pl.wikipedia.org/wiki?curid=902109" title="USS Plunger (SS-2)">
USS Plunger (SS-2)

USS Plunger (SS-2) – amerykański okręt podwodny typu "A-1". Był jednym z pierwszych okrętów podwodnych służących w US Navy. Pierwotnie okręt nosił nazwę "Plunger", jednak w 1911 roku w związku z ogólną zmianą systematyki nazewniczej w marynarce amerykańskiej, nazwa została zmieniona na oznaczenie literowo-numeryczne A-1.
Historia.
Stępkę pod USS "Plunger" położono 21 maja 1901 w Crescent Shipyard w Elizabeth (stan New Jersey). Wodowanie jednostki nastąpiło 1 lutego 1902, a oddanie do służby 19 września 1903. Przydzielony do centrum uzbrojenia torpedowego w Newport brał udział w badaniach nad zastosowaniem uzbrojenia torpedowego. Przez dwa lata testowano na nim wyposażenie, uzbrojenie i zastosowanie nowej taktyki walki na morzu. Okręt służył także do celów szkoleniowych. W sierpniu 1905 "Plunger" został odholowany przez USS "Apache" do Nowego Jorku, gdzie miał być poddany dalszym testom. 23 sierpnia na jego pokładzie gościł prezydent Theodore Roosevelt, z którym okręt dokonał kilku próbnych zanurzeń.
A-1 został wycofany ze służby 3 listopada 1903 i pozostawał nieaktywny do 23 lutego 1907. 3 maja 1909 dowództwo na okręcie objął późniejszy admirał i dowódca floty Chester Nimitz.
17 listopada 1911 zmieniono nazwę okrętu na "A-1". Ostateczne wycofanie okrętu ze służby miało miejsce 24 lutego 1913. W 1916 podjęto decyzję o przemianowaniu na eksperymentalny okręt cel i nadano oznaczenie "Target E". Okręt sprzedano na złom w 1922.

</doc>
<doc id="902113" url="https://pl.wikipedia.org/wiki?curid=902113" title="Different World (singel Iron Maiden)">
Different World (singel Iron Maiden)

Different World – singel zespołu heavymetalowego Iron Maiden. Promuje album "A Matter of Life and Death". Jego autorami są Adrian Smith oraz Steve Harris. „Different World” jest jedynym utworem na płycie utrzymanym w stylu wypracowanym przez zespół w latach osiemdziesiątych. Jest też jedynym utworem niepasującym do progresywnej konwencji albumu, na którym dominują długie i bardzo skomplikowane utwory. Z drugiej strony jednak sprawdza się jako szybki i mocny numer na otwarcie albumu.
Lista utworów.
Wydanie cyfrowe.
Ścieżka „Different World” została nagrana w Aalborgu 9 listopada 2006. Wywiad z liderem Iron Maiden był dostępny jedynie w przypadku złożenia przed 26 grudnia 2006 zamówienia na oficjalnej stronie grupy.
Wydanie europejskie CD.
Utwór „Iron Maiden” (ang. "żelazna dziewica") pochodzi pierwotnie z albumu o tym samym tytule. Nagranie zostało wykonane w Kopenhadze 10 listopada 2006.
Wydanie europejskie DVD.
„The Reincarnation of Benjamin Breeg” (ang. "reinkarnacja Benjamina Breega") został także wydany jako singel. Wersja z wydania DVD pochodzi z Kopenhagi z 10 listopada 2006. Utwór „Hocus Pocus” to cover piosenki zespołu Focus z ich płyty "Moving Waves". Aranżacja ma dość żartobliwy charakter – funkcję wokalisty przejął perkusista Nicko McBrain.
Wydanie europejskie na siedmiocalowej płycie obrazkowej.
„Fear of the Dark” (ang. "lęk przed ciemnością") został nagrany 10 listopada 2006 w Kopenhadze.

</doc>
<doc id="902116" url="https://pl.wikipedia.org/wiki?curid=902116" title="New World Order">
New World Order



</doc>
<doc id="902120" url="https://pl.wikipedia.org/wiki?curid=902120" title="Franciszek I Liechtenstein">
Franciszek I Liechtenstein

Franciszek I Liechtenstein, właśc. Franz I de Paula Maria Karl August von und zu Liechtenstein (ur. 28 sierpnia 1853 w Mödling, zm. 25 lipca 1938 w Valtice) – książę Liechtensteinu w latach 1929-1938, tytularny książę opawski i karniowski, hrabia Rietbergu, austro-węgierski dyplomata.
Życiorys.
Franciszek de Paula przyszedł na świat 28 sierpnia 1853 roku na zamku Liechtenstein w austriackim Mödling, jako drugi syn księcia Liechtensteinu Alojzego II i jego żony Franciszki Kinsky von Wchinitz und Tettau. Uczęszczał do prywatnego gimnazjum "Schottengymnasium" w Wiedniu. W latach 1871-1878 Franciszek studiował prawo w Wiedniu i Pradze. Po ukończeniu studiów prawniczych został przydzielony do ambasady austro-węgierskiej w Brukseli, jako tymczasowy attaché. Rok później wrócił do Wiednia, gdzie chciał zdać egzamin dyplomatyczny. Wówczas na prośbę jego starszego brata, panującego księcia Jana II Dobrego zajął się zarządzaniem majątkiem książęcym, a także wspierał brata m.in. w sprawach reprezentacyjnych.
W 1887 został ministrem spraw zagranicznych Austro-Węgier i odbywał misje dyplomatyczne m.in. w Rzymie i Petersburgu. Kiedy w 1888 roku pojawiło się zagrożenie wojną z Rosją wstąpił jako ochotnik do wojska na stopniu porucznika. Z służby odszedł dopiero w 1899 roku. W latach 1894-1898 pełnił funkcje posła cesarza Austrii Franciszka Józefa I w Petersburgu. Był to najbardziej owocny okres w relacjach austro-węgiersko-rosyjskich od zakończenia wojny krymskiej do wybuchu I wojny światowej. Największym sukcesem Franciszka de Pauli jako dyplomaty było wynegocjowanie dziesięcioletniego porozumienia z caratem w 1897. Po zakończeniu delegacji starał się powstrzymać cara Mikołaja II od wojny, jednak jego działania spotkały się z oporem w Wiedniu, dlatego mimowolnie zrezygnował.
W czasie pobytu w Rosji miał romans z rosyjską księżniczką Natalią Naryszkiną, z którą miał nawet nieślubnego syna Włodzimierza.
Kiedy powrócił do Austro-Węgier pomagał swojemu bratu w zarządzaniu majątkiem Liechtensteinów, ale angażował się także w rozwój nauki. Przyczynił się do powstania katedry historii Europy Wschodniej na Uniwersytecie Wiedeńskim, wspierał powstawanie prac historycznych, przewodniczył kilku stowarzyszeniom historycznym oraz komisji ochrony zabytków i został honorowym członkiem Austriackiej Akademii Nauk.
W trakcie I wojny światowej prowadził pociągi szpitalne Zakonu Maltańskiego i przyczynił się do powstania funduszu pomocowego dla żołnierzy. Po zabójstwie arcyksięcia Ferdynanda pojawiły się plotki, mówiące o tym, że Franciszek Liechtenstein miałby zostać wyznaczony na prezydenta Austrii, na co wskazywały jego bliskie relacje z dworem. Kiedy monarchia habsburska upadła wspierał rodzinę cesarską na wygnaniu, a także szlachtę rosyjską, która uciekła przed rewolucją październikową.
Po bezdzietnej śmierci jego brata Jana II Dobrego 11 lutego 1929 roku przejął władzę nad majątkiem i Księstwem w wieku 76 lat. W czasie I wojny światowej poznał Elsę Erős von Bethlenfalvę, wdowę po węgierskim baronie, w której się zakochał. Z powodu jej żydowskiego pochodzenia nie mógł się z nią ożenić, gdyż jego brat nie wyrażał na to zgody. Kiedy jednak Jan II zmarł kochankowie wzięli ślub, co stało się to 22 lipca 1929 roku. Książę każdego lata odwiedzał księstwo wraz z żoną i współpracował z rządem Josefa Hoopa, dając mu wolną rękę i zatwierdzając wszystkie ustawy parlamentu.
Władzy księcia sprzeciwiali się członkowie nacjonalistycznego ruchu Liechtensteińska Służba Ojczyźnie, a potem Unii Patriotycznej, którzy krytykowali m.in. żydowskie pochodzenie małżonki księcia i chcieli jego abdykacji i wprowadzenia na tron Franciszka Józefa II. 30 marca 1938 roku mianował swojego następcę tronu Franciszka Józefa II regentem, ale formalnie pozostał u władzy do śmierci, co było związane z anschlussem Austrii i rosnącym zagrożeniem ze strony Rzeszy.
Książę zmarł na zamku Feldsberg w Valticach 25 lipca 1938 roku w wieku 85 lat.

</doc>
<doc id="902121" url="https://pl.wikipedia.org/wiki?curid=902121" title="Windelsbach">
Windelsbach

Windelsbach – miejscowość i gmina w Niemczech, w kraju związkowym Bawaria, w rejencji Środkowa Frankonia, w regionie Westmittelfranken, w powiecie Ansbach, wchodzi w skład wspólnoty administracyjnej Rothenburg ob der Tauber. Leży w paśmie Frankenhöhe, około 23 km na północny zachód od Ansbachu.
Dzielnice.
W skład gminy wchodzą następujące dzielnice: 

</doc>
<doc id="902122" url="https://pl.wikipedia.org/wiki?curid=902122" title="Steinsfeld">
Steinsfeld

Steinsfeld – miejscowość i gmina w Niemczech, w kraju związkowym Bawaria, w rejencji Środkowa Frankonia, w regionie Westmittelfranken, w powiecie Ansbach, wchodzi w skład wspólnoty administracyjnej Rothenburg ob der Tauber. Leży około 30 km na północny zachód od Ansbachu.
Dzielnice.
W skład gminy wchodzą następujące dzielnice: 
Polityka.
Rada gminy:

</doc>
<doc id="902123" url="https://pl.wikipedia.org/wiki?curid=902123" title="Ohrenbach">
Ohrenbach

Ohrenbach – miejscowość i gmina w Niemczech, w kraju związkowym Bawaria, w rejencji Środkowa Frankonia, w regionie Westmittelfranken, w powiecie Ansbach, wchodzi w skład wspólnoty administracyjnej Rothenburg ob der Tauber. Leży około 33 km na północny zachód od Ansbachu, przy autostradzie A7 na której znajduje się MOP klasy II "Ohrenbach".
Dzielnice.
W skład gminy wchodzą następujące dzielnice: 
Polityka.
Rada gminy:

</doc>
<doc id="902124" url="https://pl.wikipedia.org/wiki?curid=902124" title="Neusitz">
Neusitz

Neusitz – miejscowość i gmina w Niemczech, w kraju związkowym Bawaria, w rejencji Środkowa Frankonia, w regionie Westmittelfranken, w powiecie Ansbach, wchodzi w skład wspólnoty administracyjnej Rothenburg ob der Tauber. Leży w paśmie Frankenhöhe, około 27 km na północny zachód od Ansbachu, przy autostradzie A7.
Dzielnice.
W skład gminy wchodzą następujące dzielnice: Erlbach, Horabach, Södelbronn i Wachsenberg.
Polityka.
Rada gminy:

</doc>
<doc id="902125" url="https://pl.wikipedia.org/wiki?curid=902125" title="Insingen">
Insingen

Insingen – miejscowość i gmina w Niemczech, w kraju związkowym Bawaria, w rejencji Środkowa Frankonia, w regionie Westmittelfranken, w powiecie Ansbach, wchodzi w skład wspólnoty administracyjnej Rothenburg ob der Tauber. Leży w paśmie Frankenhöhe, około 30 km na zachód od Ansbachu, nad rzeką Tauber, przy granicy z Badenią-Wirtembergią.
Dzielnice.
W skład gminy wchodzą następujące dzielnice: 
Polityka.
Rada gminy:

</doc>
<doc id="902126" url="https://pl.wikipedia.org/wiki?curid=902126" title="Geslau">
Geslau

Geslau – miejscowość i gmina w Niemczech, w kraju związkowym Bawaria, w rejencji Środkowa Frankonia, w regionie Westmittelfranken, w powiecie Ansbach, wchodzi w skład wspólnoty administracyjnej Rothenburg ob der Tauber. Leży w pasmie Frankenhöhe, około 20 km na północny zachód od Ansbachu.
Dzielnice.
W skład gminy wchodzą następujące dzielnice: 

</doc>
<doc id="902128" url="https://pl.wikipedia.org/wiki?curid=902128" title="Gebsattel">
Gebsattel

Gebsattel – miejscowość i gmina w Niemczech, w kraju związkowym Bawaria, w rejencji Środkowa Frankonia, w regionie Westmittelfranken, w powiecie Ansbach, wchodzi w skład wspólnoty administracyjnej Rothenburg ob der Tauber. Leży w paśmie Frankenhöhe, nad rzeką Tauber, około 27 km na północny zachód od Ansbachu, przy autostradzie A7.
Dzielnice.
W skład gminy wchodzą następujące dzielnice: 
Polityka.
Struktura rady gminy:

</doc>
<doc id="902129" url="https://pl.wikipedia.org/wiki?curid=902129" title="Adelshofen (powiat Ansbach)">
Adelshofen (powiat Ansbach)

Adelshofen – miejscowość i gmina w Niemczech, w kraju związkowym Bawaria, w rejencji Środkowa Frankonia, w regionie Westmittelfranken, w powiecie Ansbach, wchodzi w skład wspólnoty administracyjnej Rothenburg ob der Tauber. Leży około 33 km na północny zachód od Ansbachu.
Dzielnice.
W skład gminy wchodzą następujące dzielnice: Adelshofen, Großharbach, Neustett, Tauberscheckenbach, Tauberzell.
Oświata.
W gminie znajduje się 49 miejsc przedszkolnych (43 dzieci).

</doc>
<doc id="902135" url="https://pl.wikipedia.org/wiki?curid=902135" title="Elżbieta Krystyna z Brunszwiku-Wolfenbüttel">
Elżbieta Krystyna z Brunszwiku-Wolfenbüttel

Elżbieta Krystyna z Brunszwiku-Wolfenbüttel, niem. "Elisabeth Christine von Braunschweig-Wolfenbüttel" (ur. 28 sierpnia 1691 w Brunszwiku, zm. 21 grudnia 1750 w Wiedniu) – księżniczka Brunszwiku-Wolfenbüttel, cesarzowa Świętego Cesarstwa Rzymskiego, królowa Czech i Węgier.
Zarys biografii.
Była najstarszą córką księcia brunszwickiego na Lüneburgu Ludwika Rudolfa i Krystyny Luizy, córki księcia Albrechta Ernesta I von Oettingen.
Już kiedy Elżbieta Krystyna miała 13 lat wiązano plany dotyczące jej przyszłego małżeństwa z arcyksięciem Karolem Habsburgiem (ur. 1 października 1685, zm. 20 października 1740), pretendentem do tronu Hiszpanii. Mariaż ten był pomysłem ambitnego dziadka Elżbiety, księcia Antoniego Ulryka i szwagierki Karola, cesarzowej Wilhelminy Amalii, pochodzącej z innej gałęzi rodu Welfów. Elżbieta, która była protestantką, początkowo sprzeciwiała się małżeństwu z katolickim arcyksięciem, ale ostatecznie przekonała się do konwersji na wiarę katolicką i 1 maja 1707 przeszła na katolicyzm w Bambergu.
W tym czasie Karol walczył w Hiszpanii o tamtejszą koronę. Podczas uroczystości małżeństwa "per procuram" w Wiedniu reprezentował go jego brat, cesarz Józef I. W lipcu 1708 Elżbieta przybyła do Hiszpanii i 1 sierpnia w Barcelonie wzięła ślub z Karolem. Karol był synem cesarza Leopolda I i Eleonory Magdaleny von Pfalz-Neuburg, córki elektora palatyna Renu Filipa Wilhelma. Karol i Elżbieta mieli syna i trzy córki:
Karolowi nie udało się zdobyć hiszpańskiej korony, ale po śmierci brata w 1711 został cesarzem rzymsko-niemieckim, królem Węgier i Czech. Elżbieta została cesarzową. Dzięki swoim staraniom doprowadziła w 1733 do małżeństwa swojej siostrzenicy Elżbiety Krystyny z synem króla Prus Fryderykiem. Przeżyła męża o 10 lat. Zmarła w 1750.

</doc>
<doc id="902138" url="https://pl.wikipedia.org/wiki?curid=902138" title="Gałąź prawa">
Gałąź prawa



</doc>
<doc id="902144" url="https://pl.wikipedia.org/wiki?curid=902144" title="Famjins kommuna">
Famjins kommuna



</doc>
<doc id="902155" url="https://pl.wikipedia.org/wiki?curid=902155" title="Pistolet Walther Model 1">
Pistolet Walther Model 1

Walther Model 1 – Pierwszy seryjnie produkowany pistolet samopowtarzalny firmy Walther to kieszonkowy pistolet na nabój 6,35 mm Browning, później nazwany Modell 1, stworzony przez Carla i Fritza Waltherów oraz Friedricha Pickerta. Prototyp pojawił się pod koniec 1908 roku. Walther Modell 1 miał zamek swobodny, mechanizm spustowy pojedynczego działania i jednorzędowy magazynek w rękojeści.

</doc>
<doc id="902165" url="https://pl.wikipedia.org/wiki?curid=902165" title="Eben-Emael">
Eben-Emael



</doc>
<doc id="902167" url="https://pl.wikipedia.org/wiki?curid=902167" title="Gmina Fuglafjørður">
Gmina Fuglafjørður



</doc>
<doc id="902177" url="https://pl.wikipedia.org/wiki?curid=902177" title="1-Butyn">
1-Butyn

1-Butyn, but-1-yn, – organiczny związek chemiczny, węglowodór nienasycony z szeregu homologicznego alkinów. Jeden z dwóch izomerów butynu – drugim jest 2-butyn.
W warunkach normalnych jest łatwopalnym, bezbarwnym gazem, który tworzy z powietrzem mieszaninę wybuchową. Wiązanie potrójne czyni go reaktywnym podobnie do innych alkinów. Łatwo ulega reakcjom addycji, np. z fluorowcami.

</doc>
<doc id="902178" url="https://pl.wikipedia.org/wiki?curid=902178" title="Olszyc Włościański">
Olszyc Włościański

Olszyc Włościański – wieś w Polsce położona w województwie mazowieckim, w powiecie siedleckim, w gminie Domanice.
Wierni Kościoła rzymskokatolickiego należą do parafii Nawiedzenia Najświętszej Maryi Panny w Domanicach.
W latach 1975–1998 miejscowość administracyjnie należała do województwa siedleckiego.

</doc>
<doc id="902185" url="https://pl.wikipedia.org/wiki?curid=902185" title="Pomnik Edwarda Mandella House’a">
Pomnik Edwarda Mandella House’a

Pomnik Edwarda Mandella House'a – pomnik znajdujący się w parku Skaryszewskim w Warszawie.
Został ufundowany przez Ignacego Jana Paderewskiego w roku 1932 dla uczczenia doradcy prezydenta USA Woodrowa Wilsona Edwarda Mandella House'a, który był współtwórcą paktu Ligi Narodów i orędownikiem Polski. Autorem pomnika był Franciszek Black.
Około 1951 pomnik został zniszczony. W roku 1991 został odbudowany z inicjatywy architekta Feliksa Ptaszyńskiego, Konserwatora Zabytków m.st. Warszawy. Rzeźbę zrekonstruował Marian Konieczny. Zrekonstruowany pomnik odsłonięto uroczyście 11 listopada 1991.
Napisy na pomniku.
Front.
EDWARD M. HOUSE
Strona lewa.
PUŁKOWNIK EDWARD M. HOUSE
1858 – 1938
MĄŻ STANU USA
PRZYJACIEL POLSKI
POMNIK UFUNDOWANY PRZEZ
IGNACEGO JANA
PADEREWSKIEGO
W 1932 R.
ZNISZCZONY OKOŁO 1951 R.
ODBUDOWANY W 1991 R.
WSPÓLNYM WYSIŁKIEM
POLAKÓW W KRAJU I U.S.A.
Strona prawa.
SZLACHETNEMU
RZECZNIKOWI
SPRAWY POLSKIEJ

</doc>
<doc id="902186" url="https://pl.wikipedia.org/wiki?curid=902186" title="Podziemny krąg (powieść)">
Podziemny krąg (powieść)

Podziemny krąg (1996) - pierwsza opublikowana powieść amerykańskiego autora Chucka Palahniuka. Fabuła koncentruje się wokół bezimiennego narratora, który toczy walkę ze swoim (stale rosnącym) dyskomfortem, wywołanym przez konsumpcjonizm i wzór mężczyzny zagnieżdżony w amerykańskiej kulturze. Próbując się temu przeciwstawić, w ramach radykalnej formy psychoterapii tworzy działający w podziemiu klub walki. Na podstawie książki w 1999 David Fincher wyreżyserował film pod tym samym tytułem. Film stał się fenomenem kultury masowej. Z powodu jego popularności powieść stała się obiektem licznej krytyki, głównie z powodu zawartych w niej brutalnych opisów i przemocy.
Polskie wydania.
"Podziemny krąg", Wyd. Laguna 2001, , tłumaczenie: Jacek Manicki
"Fight Club. Podziemny krąg", Wyd. Niebieska Studnia 2006, , tłumaczenie: Lech Jęczmyk (zawiera wywiad tłumacza z autorem)
"Fight Club. Podziemny krąg", Wyd. Niebieska Studnia 2013, , tłumaczenie: Lech Jęczmyk (zawiera dodatkowo esej Jacka Dukaja - "Powrót człowieka upadłego")
Opis fabuły.
Książka skupia się na bezimiennym narratorze, który nienawidzi swojej pracy i swojego życia. Pracuje on dla, również nienazwanej, firmy motoryzacyjnej. Jego zadanie polega na stosowaniu wzoru (liczba samochodów w obiegu razy prawdopodobieństwo wypadku razy średni koszt ugody pozasądowej), który mówi jego pracodawcy, czy wycofanie z rynku danego modelu będzie tańsze, czy droższe od (obiektywnie nieuczciwego) zatajenia wady fabrycznej. W tym samym czasie zaczyna być coraz bardziej zawiedziony propagowanym przez media konsumpcyjnym stylem życia, który pochłonął jego życie, zmuszając go do identyfikowania siebie z meblami, ubraniami i innymi posiadanymi przedmiotami. Związane z tym niezadowolenie połączone z jego służbowymi podróżami pomiędzy strefami czasowymi spowodowało, że zaczął cierpieć na chroniczną bezsenność.
Korzystając z rady udzielonej mu przez jego lekarza (który nie uważał jego bezsenności za ciężki przypadek), by zobaczył „jak wygląda prawdziwe cierpienie”, narrator udał się na spotkanie grupy wsparcia chorych na śmiertelną chorobę. Wysłuchiwanie emocjonalnych zwierzeń umierających ludzi, przyglądanie się ich płaczowi aż w końcu - płakanie w ramionach poznanego tam Boba pomogło mu wreszcie zasnąć. Jednocześnie spowodowało, że zaczął on nałogowo uczęszczać także na spotkania innych grup, m.in. cierpiących na raka jądra, jelita grubego; a także gruźlicę, otępienie, lub mających pasożyty mózgu czy krwi. Pomimo iż nie dolegała mu żadna z tych chorób, nie został przez nikogo przyłapany na swoim oszustwie, dopóki nie spotkał podobnej sobie „turystki” - Marli Singer. Narrator znienawidził ją, bo przez jej obecność; przez to, iż ktoś na sali spotkań wiedział, że oszukuje, nie mógł płakać. Podczas krótkiej konfrontacji podzielili się oni grupami aby nigdy więcej się nie spotkać.
Krótko przed tym wydarzeniem życie narratora zmienia się gwałtownie po tym, gdy spotkał na plaży Tylera Durdena, który wykorzystuje swoje nocne, półetatowe prace do własnych celów (będąc kelnerem oddaje mocz do wazy z zupą; będąc kinooperatorem wkleja w filmy familijne klatki z filmów pornograficznych). Po ostatnim spotkaniu z Marlą główny bohater odkrywa, że jego mieszkanie zostało doszczętnie zniszczone przez pożar. Początkowo załamany utratą swojego dobytku (ręcznie dmuchane naczynia, nierdzewne sztućce, zegar ścienny z cynkowanej stali, pudła na kapelusze, i tak dalej) narrator dzwoni do Tylera, który proponuje spotkanie w barze. Znajomy godzi się na przyjęcie pod swój dach gościa prosząc najpierw o przysługę wypowiadając zdanie: „Chcę, żebyś mnie z całej siły uderzył”. Bójka na parkingu przed barem przyciąga uwagę innych zawiedzionych życiem mężczyzn, dzięki czemu powstaje nowa „grupa wsparcia” - pierwszy klub walki. Walka na gołe pięści zaczyna być nowym typem terapii. Klub kontrolowany jest przez osiem (siedem według wyliczanki Tylera Durdena), wymyślonych przez Tylera i narratora, a ogłaszanych przez tego pierwszego, zasad:
Później w książce mechanik mówi narratorowi o dwóch nowych zasadach. Pierwsza nowa zasada mówi że nikt nie może być w środku klubu gdy dwóch mężczyzn walczy. Druga mówi, że klub zawsze będzie darmowy.
W międzyczasie, Tyler ratuje życie Marli po jej próbie samobójczej, krzyżując tym samym plany narratora. Na wskroś tej sprawie Marla jest nieświadoma istnienia klubu walki, a tym bardziej kompletnie nieświadoma wzajemnych relacji pomiędzy Tylerem a narratorem.
Gdy członkowie klubu „dorastają” (oraz rozprzestrzeniają się do innych miast w kraju, czego narrator nie jest świadomy), Tyler postanawia użyć ich do szerzenia anty-konsumenckich idei i werbuje najbardziej zaangażowanych do nowo utworzonej „Operacji Masakra” - kulto-podobnej organizacji. Ma ona za zadanie stworzyć ze swoich członków (przez Tylera nazywanych „kosmicznymi małpami”) małą armię, która zniszczy współczesną cywilizację. Organizacja ta, jak klub walki, kontrolowana jest przez kilka zasad:
Narrator zaczyna być lojalnym członkiem Operacji Masakra, widząc ją jako kolejny krok dla klubu walki. Jednakże, zaczyna się czuć niekomfortowo przez wzrastającą destruktywność ich działań, gdy wynikiem jednego z nich jest śmierć Boba.
Gdy narrator stara się zatrzymać Tylera i jego zwolenników, dowiaduje się, że jest Tylerem; Tyler nie jest oddzielną osobą, ale odrębną osobowością. Gdy narrator zmagał się ze swoją nienawiścią do swojej pracy i swojego konsumenckiego stylu życia, jego umysł rozpoczął tworzenie nowej osobowości która byłaby w stanie uciec od jego problemów w normalnym życiu. Miarka przebiera gdy poznaje Marlę; Tyler rzeczywiście „urodził się” jako oddzielna osobowość gdy jego nieświadome pożądanie Marli kłóciło się z jego świadomą nienawiścią wobec niej. Wypływając na powierzchnię, jaźń Tylera powoli przedostaje się do umysłu narratora, który Tyler planuje przejąć całkowicie wpływając na narratora tak, by jego prawdziwa osobowość stawała się coraz bardziej taka, jak Tylera. Nawroty bezsenności narratora są momentami, gdy osobowość Tylera „wypływa”; kiedykolwiek narrator „śpi”, na jawie jest Tyler. To pozwala Tylerowi manipulować narratorem podczas tworzenia klubu walki; oprócz tego Tyler uczy się sposobów tworzenia materiałów wybuchowych i używa tej wiedzy do wysadzenia mieszkania narratora.
Poza tym narrator dowiaduje się o planach Tylera wysadzenia znajdującego się w centrum miasta biurowca Parker-Morris (w książce fikcyjny „najwyższy budynek na świecie”) używając stworzonej przez Operację Masakra domowej bomby. Rzeczywistym powodem eksplozji jest chęć zniszczenia znajdującego się nieopodal muzeum narodowego. Podczas wybuchu, Tyler planuje umrzeć jako męczennik Operacji Masakra, zabierając ze sobą również życie narratora. Podczas realizacji tego projektu, narrator stara się zatrzymać Tylera, mimo iż ten jest zawsze o krok przed nim. Próbując tego dokonać, dąży do pogodzenia się z Marlą (która zawsze wiedziała, że Tyler i narrator to ta sama osoba) i wyjaśnia jej, że nie jest Tylerem. Narrator ostatecznie zmuszony jest do konfrontacji z Tylerem na dachu budynku przeznaczonego do wysadzenia. Tam staje się więźniem Tylera, który chce zmusić go do obserwowania aktu zniszczenia. W tym momencie na dach przybywa Marla, wraz z członkami dawnych grup wsparcia narratora. Tyler znika, bo był halucynacją narratora, a nie Marli.
Narrator czeka więc aż bomba eksploduje i zabije go. Jednakże, bomba nie działa, bo Tyler pomieszał parafinę z ładunkiem wybuchowym, a taka mieszanka (w książce) nie działa. Wciąż żywy, trzymając pistolet który jeszcze przed chwilą miał Tyler, narrator podejmuje pierwszą samodzielną decyzję (od czasu, gdy „poznał” Tylera): wkłada lufę pistoletu do swoich ust i strzela. Później, budzi się w szpitalu psychiatrycznym, wierząc że umarł i znajduje się w niebie. Książka kończy się gdy członkowie Operacji Masakra, którzy pracują w tym szpitalu, mówią narratorowi, że ich plany wciąż są realizowane, oraz że wszyscy czekają na jego powrót.
Bohaterowie "Podziemnego kręgu".
Narrator.
Główny bohater powieści jest typowym przedstawicielem Pokolenia X - pracuje w biurze, mieszka sam w dużym apartamentowcu i regularnie zamawia przez telefon meble z IKEI. Bardzo poważnie podchodzi do takich problemów jak dopasowanie sofy do osobowości domownika i reszty wyposażenia. Nie licząc bezsenności, wiedzie spokojne i ustabilizowane życie do czasu, gdy pojawia się Tyler.
Niektórzy fani filmu odnoszą go do Jacka, co jest nawiązaniem do sceny, w której narrator czyta krótkie opowiadania pisane z perspektywy ludzkich organów (np. „Jestem szpikiem kostnym Jacka”); w oficjalnym skrypcie filmu używa się imienia „Jack”, by oznaczyć narratora. W powieści imię brzmiało „Joe”, ale zostało zmienione by uniknąć konfliktu z "Reader’s Digest" (artykuły które czytał narrator pochodziły z tego właśnie magazynu). Dla głównych bohaterów późniejszych powieści Chucka Palahniuka, a zwłaszcza mężczyzn, narrator z "Podziemnego kręgu" jest nadrzędny - zazwyczaj cechuje ich anty-bohaterskość i zachowanie łamiące ogólnie przyjęte normy.
Tyler Durden.
Anarchoprymitywistyczny nihilista z silną nienawiścią wobec konsumenckiej kultury. Pracuje nocą, gdzie przysparza swoim pracodawcom kłopotów. Oprócz tego tworzy na plaży specyficzne „dzieło sztuki”, chcąc odnaleźć ulotną doskonałość. Jest współzałożycielem klubu walki. Później tworzy Operację Masakra, za pomocą której wykonuje rozmaite ataki na szeroko pojmowany konsumpcjonizm. Niespełna rozumu, ale przyciągający Tyler powinien być rozumiany jako antybohater (zwłaszcza od momentu gdy czytelnik dowiaduje się, że narrator i Tyler to technicznie rzecz biorąc ta sama osoba), jako że pod koniec powieści staje się on przeciwnikiem narratora. Kilka postaci z późniejszych powieści Palahniuka jest zbliżonych do Tylera - przykładowo Oyster z "Lullaby".
Marla Singer.
Kobieta, która poznaje narratora na spotkaniu jednej z grup wsparcia. Narrator nigdy więcej nie doświadcza tak samo swoich relacji z grupą odkąd uświadamia sobie, że Marla rozwiązuje swoje problemy (niezwiązane z chorobami fizycznymi) dokładnie tak jak on. Po tym gdy rezygnuje z grup, poznaje ją ponownie jako Tyler i zostaje jej kochankiem. Marla jest nimfomanką, i przyjmuje wiele z poglądów Tylera dotyczących konsumenckiej kultury. W kolejnych powieściach Palahniuka, w których głównym bohaterem jest mężczyzna, kobieta często jest podobna do Marli. Przykładem może być Fertility Hollis z powieści "Rozbitek".
Robert „Bob” Paulson.
Człowiek, którego narrator poznaje na grupie wsparcia chorych na raka jąder. Były kulturysta, Bob stracił swoje jądra przez raka prawdopodobnie spowodowanego steroidami, których używał do budowania swojej muskulatury. Odbył terapię hormonalną, której skutkiem ubocznym było urośnięcie na jego klatce piersiowej dużych piersi i rozwinięcie się u niego miękkiego głosu. Narrator zaprzyjaźnia się z Bobem i, po zrezygnowaniu z grup, spotyka go ponownie w klubie walki. Śmierć Boba w trakcie wykonywania zadania dla Operacji Masakra powoduje obrócenie się narratora przeciwko Tylerowi, bo członkowie projektu nie odebrali jego śmierci jako czegoś tragicznego. Kiedy narrator zaczął tłumaczyć im, że umarł człowiek posiadający imię, ktoś odpowiedział, że tylko po śmierci członkowie Operacji Masakra mają imiona. Po chwili bezimienni członkowie zaczęli skandować zdanie „nazywał się Robert Paulson”, które stało się mantrą, którą narrator usłyszał później jeszcze kilka razy.

</doc>
<doc id="902189" url="https://pl.wikipedia.org/wiki?curid=902189" title="Pomnik E.M.House'a">
Pomnik E.M.House'a



</doc>
<doc id="902192" url="https://pl.wikipedia.org/wiki?curid=902192" title="Oscar Hijuelos">
Oscar Hijuelos

Oscar Jerome Hijuelos (ur. 24 sierpnia 1951 w Nowym Jorku, zm. 12 października 2013 tamże) – amerykański pisarz pochodzenia kubańskiego.
Życiorys.
Studiował w City College of New York, gdzie uzyskał stopnie B.A. (w 1975) i M.A. (w 1976). W 1990 otrzymał Nagrodę Pulitzera za książkę "Mambo Kings śpiewają o miłości" wydaną w 1989. Mieszkał w Nowym Jorku.

</doc>
<doc id="902197" url="https://pl.wikipedia.org/wiki?curid=902197" title="Maria Anna Austriaczka">
Maria Anna Austriaczka

Maria Anna Eleonora Wilhelmina Józefa Habsburg (ur. 18 września 1718 w Wiedniu; zm. 16 grudnia 1744 w Brukseli), arcyksiężniczka Austrii, księżna Lotaryngii.
Maria Anna oraz jej siostra Maria Teresa, były jedynymi dziećmi cesarza Karola VI oraz jego żony Elżbiety Krystyny Brunswick-Wolfenbüttel. Siostry wychowywały się w wiedeńskim Kaiserhof.
Arcyksiężniczka zakochała się w Karolu Lotaryńskim, młodszym bracie męża Marii Teresy, Franciszka I Lotaryńskiego. Maria Anna musiała jednak poczekać z małżeństwem, ponieważ jej ojciec oczekiwał lepszej partii dla swojej córki. Ślub odbył się dopiero po śmierci cesarza. Cesarzowa Maria Teresa wyraziła zgodę na ślub siostry. Uroczystość odbyła się 7 stycznia 1744 roku w kościele Augustianów, w Wiedniu.
Gdy Karol Lotaryński udał się ponownie na wojnę do Prus, będąca w ciąży Maria Anna została w Brukseli. Matka i dziecko zmarli 16 grudnia 1744 roku. Obydwoje zostali pochowani w królewskiej krypcie w Wiedniu. Mąż Marii Anny nigdy się ponownie nie ożenił.

</doc>
<doc id="902199" url="https://pl.wikipedia.org/wiki?curid=902199" title="Alojzy II">
Alojzy II

Alojzy II Liechtenstein, właśc. Aloys II Maria Josef Johann Baptista Joachim Philipp Nerius von Liechtenstein (ur. 25 maja 1796 w Wiedniu, zm. 12 listopada 1858 w Lednicach) – książę Liechtensteinu w latach 1836-1858, tytularny książę karniowski i opawski, hrabia Rietbergu.
Życiorys.
Alojzy Józef przyszedł na świat w Wiedniu 25 maja 1796 roku jako pierwszy syn księcia Jana I i jego żony Józefy Zofii von Fürstenberg-Weitra. Edukację młodego księcia powierzono najpierw księdzu Abbému Wernerowi, a w późniejszych latach kształcili go znani uczeni agronom Leopold Trautmann oraz filozof i językoznawca Friedrich von Schlegel. Po ukończeniu nauki wybrał się na podróż po Europie, odwiedzając Sycylię i Maltę. Rok później wybrał się do Szwajcarii oraz po raz pierwszy do Liechtensteinu, gdzie spędził kilka dni na polowaniu. W następnych latach odwiedził jeszcze Anglię i Szkocję.
8 sierpnia 1831 wziął ślub z Franciszką Kinsky von Wchinitz und Tettau. Miał z nią jedenaścioro dzieci, w tym dwóch synów:
Po śmierci jego ojca Jana I 20 kwietnia 1836 roku przejął władzę jako "Alojzy II", w wieku 40 lat. Zajmował się przede wszystkim sprawami gospodarczymi a w szczególności rolnictwem. Przez lata zyskał renomę specjalisty w dziedzinie gospodarki. Należał do towarzystwa rolniczego w Wiedniu w latach 1849-1858 i pod jego przewodnictwem został ono zreorganizowane.
Od kiedy Liechtenstein został przyjęty do Związku Reńskiego w 1806 roku, wzrosło zainteresowanie książąt ich suwerenną ziemią, co było widoczne również podczas panowania Alojzego II. Angażował się w sprawy społeczne m.in. otwierając sierociniec i fundusz dla ubogich. Ponadto za jego panowanie we współpracy z kantonem Sankt Gallen uregulowano Ren. W 1852 roku zawarł umowę celną z Austrią, co zakończyło izolację gospodarczą niewielkiego Księstwa. W 1842 roku jako pierwszy panujący monarcha w historii odwiedził Liechtenstein. Po powodzi z 1846 odwiedził swój kraj ponownie i zaangażował się w pomoc poszkodowanym.
W polityce wewnętrznej Liechtensteinu prezentował postawę raczej konserwatywną i nie był zwolennikiem reformowania kraju. Odrzucił postulaty delegacji Petera Kaisera w 1840 roku. Kiedy jednak w 1848 roku w Związku Niemieckim wybuchła rewolucja marcowa, Alojzy był zmuszony do podjęcia rokowań, aby nie wybuchły zamieszki. Rozlewowi krwi zapobiegły również działania lokalnego działacza Petera Kaisera. Efektem było wydanie tymczasowej bardziej liberalnej konstytucji 7 marca 1849 r., jednak kiedy sytuacja się uspokoiła po niespełna trzech latach zniósł nowy dokument i powrócił do starego absolutystycznego prawa. W latach pięćdziesiątych Liechtensteińczycy dalej domagali się zmian, ale najważniejsze problemy rozwiązał dopiero syn Alojzego Jan II, który z mniej konserwatywnym podejście zreformował kraj.
Jako suweren Domu Książęcego Alojzy II wzbogacił zbiory książęce o wiele dzieł austriackich. Był ważnym mecenasem sztuki, wspierając finansowo wiele stowarzyszeń kulturalnych. Angażował się w pomoc ofiarom klęsk żywiołowym na Węgrzech, w Czechach, Lombardii-Wenecji i Hamburgu. Wyremontował niektóre rezydencje książęce m.in. Pałac Liechtensteinów w Wiedniu czy zamek w Lednicach. Jednymi z jego największych zainteresowań były wyścigi konne i polowania.
Przez dziesięć ostatnich lat życia ciężko chorował i przebywał w uzdrowiskach. Ostatecznie zmarł 12 listopada 1858 roku w Lednicach na chorobę pęcherza, przekazując władzę swojemu synowi Janowi II.

</doc>
<doc id="902203" url="https://pl.wikipedia.org/wiki?curid=902203" title="Enganche">
Enganche



</doc>
<doc id="902231" url="https://pl.wikipedia.org/wiki?curid=902231" title="John E.N. Wiebe">
John E.N. Wiebe

John Edward Neil "Jack" Wiebe SOM (ur. 31 maja 1936 w Herbert, Saskatchewan, zm. 16 kwietnia 2007) – kanadyjski polityk, gubernator porucznik prowincji Saskatchewan, senator.
Był farmerem, hodowcą trzody chlewnej. Należał do Partii Liberalnej. W 1971 uzyskał w wyborach uzupełniających mandat deputowanego w Zgromadzeniu Legislacyjnym prowincji, ponownie został wybrany w 1975. W latach 1994-2000 pełnił funkcję gubernatora porucznika Saskatchewan. Po zakończeniu kadencji gubernatorskiej mianowany został przez premiera Jeana Chretiena senatorem. Wiebe zasiadał w Senacie w latach 2000-2004 i zajmował się problematyką rolnictwa, leśnictwa oraz sektora bankowego. Był to jeden z rzadkich przypadków szybkiego powrotu do aktywnej polityki partyjnej osoby pełniącej funkcję reprezentanta monarchy brytyjskiego.
W 2004 Wiebe złożył mandat senatorski. Zmarł w kwietniu 2007 w wieku 70 lat po chorobie nowotworowej. Jego kolega partyjny, wieloletni deputowany i minister w rządzie federalnym Ralph Goodale, określił go jako człowieka, z równą swobodą czującego się w towarzystwie brytyjskiej królowej, jak i rolników zajętych pracami gospodarskimi. 
Jako gubernator porucznik prowincji był kawalerem Orderu Zasługi Saskatchewan.

</doc>
<doc id="902238" url="https://pl.wikipedia.org/wiki?curid=902238" title="Red Bull X-Fighters">
Red Bull X-Fighters

Red Bull X-Fighters – największe zawody FMX-Freestyle Motocross organizowane przez firmę Red Bull. Tuż obok X-Games są to najbardziej prestiżowe i najbardziej wymagające zawody w FMX. Są to rozgrywki, w której najlepsi zawodnicy w tej dyscyplinie mogą zmierzyć się ze sobą. Specyficzną atmosferę przedsięwzięcia można odczuć głównie dzięki połączeniu widowiska sportowego z tradycyjnymi elementami miejsca w którym organizowana jest dana edycja. W Polsce emitowane w TVN Turbo.
Historia.
Pomysł na zorganizowanie zawodów Red Bull X-Fighters narodził się w 2001 roku. Pomysłodawcą był producent napoju energetyzującego Red Bull. Pierwsza edycja odbyła się na arenie do korridy w Walencji. Rok później zawody przeniosły się do Madrytu – największej areny w Europie.
We wrześniu 2008 finałowa impreza zawodów odbyła się po raz pierwszy w Polsce – na Stadionie Dziesięciolecia. 6 sierpnia 2011 zawody odbyły się po raz drugi w Polsce, na Stadionie Miejskim w Poznaniu, jednak początkowo miały być rozegrane na Stadionie Narodowym w Warszawie. Ze względu na występujące problemy w budowie stadionu w Warszawie, zawody przeniesiono do Poznania.
System punktacji.
Aktualny system punktacji:

</doc>
<doc id="902241" url="https://pl.wikipedia.org/wiki?curid=902241" title="Hans-Adolf von Moltke">
Hans-Adolf von Moltke

Hans-Adolf von Moltke (ur. 29 listopada 1884 w Opolu, zm. 22 marca 1943 w Madrycie) – niemiecki dyplomata. Ambasador Niemiec w Polsce (1931-1939) i Hiszpanii (1943).
Życiorys.
Był jedynym dzieckiem Friedricha von Moltke (1852-1927) i Julie z d. Zuckschwerdt (1852-1943). Jego ojciec był m.in. nadprezydentem Prus Wschodnich, pruskim ministrem spraw wewnętrznych i nadprezydentem prowincji Szlezwik-Holsztyn, bratem Helmutha Johannesa Ludwig von Moltke. Rodzina była wyznania ewangelickiego.
W 1903 ukończył Królewskie Gimnazjum Wiktorii w Poczdamie, następnie studiował prawo, kolejno na uniwersytetach w Berlinie, Heidelbergu i Królewcu. Na tym ostatnim zdał w 1906 pierwszy egzamin państwowy. Następnie odbył roczną służbę ochotniczą w 1 Pułku Kirasjerów im. Wielkiego Księcia Elektora, po czym odbył aplikację urzędniczą i w 1912 zdał pruski egzamin państwowy dla wyższej służby w administracji. W styczniu 1913 złożył wniosek o przyjęcie do służby dyplomatycznej. W grudniu 1913 został skierowany na praktykę do poselstwa w Atenach, w maju 1914 został przeniesiony do poselstwa w Konstantynopolu. Tam zastał go wybuch I wojny światowej. Po wybuchu wojny służył w Saksońskim Pułku Ciężkiej Kawalerii, w ramach 8. Dywizji Kawalerii. Jesienią 1914 i w lutym 1915 uczestniczył w walkach z wojskami rosyjskimi w Prusach Wschodnich. Został odznaczony Krzyżem Żelaznym II klasy. Od lutego 1915 do listopada 1918 pracował w Wydziale Politycznym Generalnego Gubernatorstwa Belgijskiego, jako radca legacyjny, następnie sekretarz legacyjny. Na początku 1919 został zastępcą pruskiego chargé d’affaires przy rządzie Wirtembergii.
W latach 1920-1922 pracował w biurze pełnomocnika rządu Rzeszy Niemieckiej w Opolu na obszar plebiscytowy Górnego Śląska, tam pośredniczył w kontaktach oddziałów niemieckich z Międzysojuszniczą Komisją Rządzącą i Plebiscytową. W latach 1922-1924 był członkiem Górnośląskiej Komisji Mieszanej. Mieszkał wówczas w Wernersdorf na Dolnym Śląsku. Od maja 1924 do maja 1928 był radcą niemieckiej ambasady w Stambule.
W 1928 został pracownikiem Wydziału Wschodniego Urzędu Spraw Zagranicznych, tam początkowo kierował sekcją Bliskiego Wschodu, ale jeszcze w tym samym roku objął kierownictwo wydziału. W tej roli zajmował się przede wszystkim sprawami mniejszości niemieckiej w Polsce, organizował dla niej wsparcie finansowe, brał także udział w rozmowach niemiecko-sowieckich, był przy tym przeciwnikiem pogłębienia współpracy politycznej między tymi krajami. W tym okresie uczestniczył w spotkaniach założonego przez Gustava Stolpera Dienstags-Kreis. Jego uczestnicy poszukiwali sposobów gospodarczego podporządkowania Europy Środkowej, w tym Polski, jednak bez użycia środków militarnych. 
W lutym 1931 został posłem Niemiec w Warszawie. W tej roli opowiadał się za normalizacją stosunków z Polską, poprzez poprawę stosunków gospodarczych. Jednak zasadniczo pozostawał zwolennikiem rewizji wschodnich granic Niemiec, w dalszym ciągu zajmował się wspieraniem mniejszości niemieckiej w Polsce. Po dojściu do władzy Adolfa Hitlera pozostał w służbie dyplomatycznej. Wcześniej krytyczny wobec nazistów, uważał za istotne utrzymanie obecności i wpływów w rządzie polityków konserwatywnych. W dalszym ciągu sądził, że rewizja granic będzie możliwa bez wojny, dzięki uzyskaniu samej przewagi militarnej. Sądził, że istotne jest ograniczanie "żydowskich" wpływów w państwie, jakkolwiek nie wyznawał rasistowskiego antysemityzmu. Uważał także, że nowa sytuacja w Niemczech pozwoli usunąć potencjalne zagrożenie komunistyczne, jak również wyeliminuje tendencje pacyfistyczne. W związku z tym po styczniu 1933 zbliżył się do polityków NSDAP, a ostatecznie w październiku 1937 wstąpił do tej partii. W październiku 1934 został podniesiony do rangi ambasadora. Wpływ ambasadora na politykę wobec Polski nie był jednak duży, albowiem zasadnicze decyzje podejmował z pominięciem Urzędu Spraw Zagranicznych sam Adolf Hitler, który dodatkowo ustanowił swoim specjalnym pełnomocnikiem dla kontaktów z Polską Hermanna Göringa. Pozostawał przeciwnikiem rozwiązań zbrojnych, w dalszym ciągu wierząc w możliwość uzależnienia Polski środkami pozamilitarnymi. Bronił oficjalnie polityki niemieckiej, jednak starał się działać na rzecz zmniejszania napięć pomiędzy oboma krajami. 9 sierpnia 1939 opuścił Warszawę z nakazem pozostania w Niemczech i zakazem kontaktowania się tak z dyplomatami polskimi, jak i swoimi współpracownikami.
We wrześniu 1939 przygotował dla Ernsta von Weizsäckera memoriał, w którym opowiedział się za powołaniem polskiego państwa kadłubowego z proniemieckim rządem. Jako kandydata na premiera wskazywał w nim Kazimierza Sosnkowskiego. Uważał także za korzystny brak wspólnej granicy ze Związkiem Radzieckim. W tym samym miesiącu objął w Urzędzie Spraw Zagranicznych kierownictwo sekcji, która przygotowała wydane w grudniu 1939 "Dokumenty genezy wojny" pokazujące konflikt niemiecko-polski z niemieckiej perspektywy (nie wahano się przy tym przed tendencyjnym wyborem materiałów i fałszerstwem źródeł, zaś Polskę przedstawiono jak kraj dążący do wojny). Od grudnia 1939 do lata 1942 zajmował się opracowywaniem akt zdobytych w kolejnych okupowanych przez Niemcy krajach, w tym m.in. Polsce i przede wszystkim we Francji, m.in. w marcu 1940 wydał zbiór szesnastu dokumentów "Polska dokumentacja genezy wojny". Latem 1941 znalazł się w Warszawie, kierując komisją Urzędu Spraw Zagranicznych, która w ocenie polskich władz podziemnych sondowała możliwość łagodniejszego kursu wobec Polaków (nie znajduje to potwierdzenia w źródłach niemieckich). Na przełomie 1941 i 1942 uczestniczył w rozmowach z Leonem Kozłowskim, w których rozważano powołanie polskiego samorządu. Celem von Moltke było złagodzenie okupacji Polski, zwłaszcza w zakresie polityki rasowej i eksterminacyjnej, ale nie jej całkowite zniesienie. Równocześnie uczestniczył w działaniach propagandy antysowieckiej w ramach Komisji Propagandy Urzędu Spraw Zagranicznych. Przez powiązania rodzinne miał kontakty z niemiecką opozycją antyhitlerowską, ale dystansował się od niej, uważając za niedopuszczalny przewrót w czasie wojny. W lipcu 1942 został przeniesiony w stan spoczynku i objął stanowisko przewodniczącego rady nadzorczej Berg- und Hüttenwererks-Gesselschaft Teschen na Górnym Śląsku.
W grudniu 1942 został mianowany ambasadorem w Hiszpanii. W tej roli poszukiwał możliwości nawiązania kontaktów z politykami polskimi, w tym Janem Szembkiem (propozycja ta została odrzucona). w marcu 1943 doznał zapalenia wyrostka robaczkowego i pomimo natychmiastowej operacji zmarł 22 marca 1943.
Został pochowany na cmentarzu w Markt Bohrau (obecnie Borów) (grób zachował się).
Poglądy.
Był politykiem rewizjonistycznym, opowiadał się za odzyskaniem ziem utraconych przez Niemcy po I wojnie światowej na rzecz Polski. Uważał także za uzasadnione polityczne podporządkowanie Polski, którą należało podbić przy użyciu środków kulturowych, a nie zbrojnych, chociaż nie kwestionował prawa Polski do własnej państwowości. Przejawiał antysemickie uprzedzenia, jakkolwiek bez myślenia rasistowskiego (utrzymywał kontakty z Żydami, pracownikami Urzędu Spraw Zagranicznych, a także żydowskimi intelektualistami i dziennikarzami).
Życie prywatne.
W 1926 poślubił młodszą od siebie o 16 lat Davidę von Yorck, miał z nią ośmioro dzieci, m.in. Friedricha (1931-2018), Heinricha (1933-2019), Wolfganga (ur. 1935) i Gebhardta (1939-2019). Rodzina mieszkała w majątku w Wernersdorf na Dolnym Śląsku, dzierżawionym przez Hansa od 1924, wykupionym w 1940. Należał do niego także pałac w Klein-Bresa (obecnie Brzezica). 
Jego krewnym był Helmuth James Graf von Moltke, założyciel Kręgu z Krzyżowej. Davida von Yorck była siostrą Petera Yorck von Wartenburga, członka tej grupy.

</doc>
<doc id="902248" url="https://pl.wikipedia.org/wiki?curid=902248" title="Zapora Morvi">
Zapora Morvi

Zapora Morvi – zapora wodna na rzece Manchhu w Indiach (stan Gudźarat). 11 sierpnia 1979 doszło do jej przerwania, w wyniku czego ściana wody, która runęła z potężną siłą ze zbiornika nad zaporą zniszczyła miasto Morvi, zabijając według różnych źródeł od 1800 do 25 000 osób.
Konstrukcja.
Zapora została zbudowana w pobliżu miejscowości Rajkot i oddana do użytku w sierpniu 1972 r. Miała ona konstrukcję kombinowaną składającą się z murowanego przelewu w odcinku rzeki i ziemnych wałów po obu jej stronach. Wały w najszerszym miejscu miały 6,1 m z nachyleniem 1 V: 3 H i 1 V: 2 H odpowiednio dla zboczy w górę i w dół rzeki oraz posiadały gliniasty rdzeń przechodzący przez całe aluwium aż do podłoża skalnego. Brzegi rzeki od górnej strony biegu były zabezpieczone warstwą 61 cm żwiru i 61 cm kamiennego, grubego tłucznia. Zapora stanowiła kluczowy element lokalnego systemu irygacji zapewniając możliwość gromadzenia do 1,1 × 108 m3 wody. Tama miała wysokość 22,56 m nad korytem rzeki, 164,5 m długości szczytu odcinka przelewowego i łącznie 3742 m długości grzbietu razem z odcinkami ziemnymi. Posiadała sprawność przelewu do 5663 m³/s. 
Katastrofa.
Przyczyną przerwania zapory były wyjątkowo silne opady deszczu i powódź, które doprowadziły do dezintegracji wałów ziemnych. Szacuje się, że deszcze spowodowały przepływ wody w rzece na poziomie 16307 m³/s, ponad trzykrotnie przekraczając projektową zdolność przelewu tamy. Po przerwaniu jednego z wałów ziemnych, w przeciągu 20 minut nisko położone dzielnice mieszkaniowe i przemysłowe miasta Morvi, znajdującego się 5 km od zapory, zostały zalane falą wody o wysokości od 3,1 do 9 m. Wg różnych danych liczba bezpośrednich ofiar przerwania tamy liczy od 1800 do 25 000 tysięcy ludzi.
Do 2005 r. Księga Rekordów Guinnessa uznawała tę katastrofę za największą tego typu w historii, kiedy to została ona zdetronizowana przez przerwanie tamy Banqiao w Chinach. 
Po katastrofie tama została przeprojektowana i odbudowana tak aby zwiększyć jej zdolność przelewu do 21 000 m³/s.

</doc>
<doc id="902254" url="https://pl.wikipedia.org/wiki?curid=902254" title="Luis Federico Leloir">
Luis Federico Leloir

Luis Federico Leloir (ur. 6 września 1906 w Paryżu, zm. 2 grudnia 1987 w Buenos Aires) – argentyński lekarz i biochemik, laureat Nagrody Nobla.
Dziadkowie Leloira wyemigrowali do Argentyny z Kraju Basków. W 1906 roku jego rodzice, Federico and Hortensia Aguirre Leloir, przyjechali z Buenos Aires do Francji, chcąc poddać operacji chorującego Federica. Zmarł on tam w sierpniu 1906, a Luis Federico Leloir urodził się tydzień po jego śmierci. Jako urodzony we Francji miał francuskie obywatelstwo.
Leloir powrócił do Argentyny w 1908 roku. Po osiągnięciu pełnoletniości przyjął obywatelstwo argentyńskie i podjął studia na Wydziale Medycznym Uniwersytetu w Buenos Aires.
W latach 20. XX wieku Leloir przypuszczalnie jako pierwszy przygotował "sos golf" (salsa golf), podawaną do owoców morza mieszankę keczupu i majonezu w odpowiednich proporcjach. Sos był podawany na polu golfowym „Ocean Club” w Mar del Plata, stąd nazwa. W późniejszych latach Leloir żartował, że gdyby wówczas opatentował sos, miałby więcej pieniędzy na badania naukowe.
W 1932 roku uzyskał tytuł lekarza medycyny i rozpoczął praktykę w szpitalu klinicznym. Uznał jednak, że nie ma podejścia do pacjenta, i podjął pracę naukową w Instytucie Fizjologii, w którym współpracował z późniejszym noblistą w dziedzinie fizjologii i medycyny, Bernardo Houssayem. Zajmował się głównie procesami zachodzącymi w nadnerczu oraz metabolizmem węglowodanów.
W 1936 wyjechał na roczny staż do Anglii na Uniwersytecie w Cambridge, gdzie pracował pod kierunkiem innego noblisty, Fredericka Hopkinsa. Po powrocie do Argentyny zajmował się, między innymi, zachodzącym w wątrobie utlenianiem kwasów tłuszczowych oraz tworzeniem się angiotensyny.
W 1943 poślubił Amelię Zuberbuhler; ich córka również otrzymała imię Amelia.
W 1948 Leloir wraz z grupą współpracowników rozpoczął badania nad metabolizmem galaktozy. Doprowadziły one do wyizolowania szeregu nieznanych dotąd nukleotydów cukrów, w tym glukozodifosforanu.
W 1970 otrzymał nagrodę Nobla w dziedzinie chemii "za odkrycie nukleotydocukrów i ich roli w syntezie węglowodanów". Był pierwszym południowoamerykańskim laureatem tej nagrody.

</doc>
<doc id="902255" url="https://pl.wikipedia.org/wiki?curid=902255" title="Luis F. Leloir">
Luis F. Leloir



</doc>
<doc id="902256" url="https://pl.wikipedia.org/wiki?curid=902256" title="Pentyn">
Pentyn

Pentyn, C5H8 − węglowodór nienasycony, jeden z szeregu homologicznego alkinów.
Właściwości fizyczne:
Właściwości chemiczne:

</doc>
<doc id="902263" url="https://pl.wikipedia.org/wiki?curid=902263" title="Luis Leloir">
Luis Leloir



</doc>
<doc id="902270" url="https://pl.wikipedia.org/wiki?curid=902270" title="Freestyle (snowboard)">
Freestyle (snowboard)



</doc>
<doc id="902272" url="https://pl.wikipedia.org/wiki?curid=902272" title="SS Nieuw Amsterdam">
SS Nieuw Amsterdam

SS Nieuw Amsterdam – holenderski liniowiec pasażerski, zbudowany w 1938 roku przez stocznię Rotterdamsche Droogdook Maatschappij w Rotterdamie dla armatora Holland-Amerika Lijn (HAL), z przeznaczeniem na linię Rotterdam−Nowy Jork. Podczas II wojny światowej był wykorzystywany w roli transportowca wojska. Po jej zakończeniu powrócił na linię nowojorską. Pod koniec lat 60. został przebudowany na statek wycieczkowy, pływając z pasażerami do 1973 roku. W roku następnym został złomowany na Tajwanie.
Historia.
Po raz pierwszy nazwa Nieuw Amsterdam - holenderska nazwa dzisiejszego Nowego Jorku - użyta została w HAL-u w 1906 roku, kiedy do służby wszedł jedyny pasażerski czteromasztowiec tego armatora. Był to jednokominowy statek o tonażu brutto 17.249 RT zbudowany w 1905 roku w Belfaście (Harlandi &amp; Wolff). Jako ostatni liniowiec we flocie firmy, miał pełny zestaw pomocniczego ożaglowania, którego jednak nigdy nie użyto. Służył do 1932 roku.
W latach 30. XX wieku, po zakończeniu wielkiego kryzysu, holenderski armator Holland-Amerika Lijn zdecydował się zamówić na linię nowojorską nowy transatlantyk. W chwili położenia stępki 3 stycznia 1936 roku była to największa w swej klasie jednostka budowana w Holandii. Wodowanie statku odbyło się 10 kwietnia 1937 roku, zaś jego matką chrzestną została królowa Wilhelmina. Nazwa "Nieuw Amsterdam", która zastąpiła pierwotnie planowaną "Prinsendam", została użyta przez HAL po raz drugi. Dyrekcja armatora planowała budowę drugiego statku tego typu, która została zrealizowana dopiero dwadzieścia lat później (w postaci piątego "Rotterdamu").
Założenia konstrukcyjne i rozplanowanie wnętrz statku wzorowano na rozwiązaniach zastosowanych na francuskim transatlantyku "Normandie". Olbrzymi sukces konstrukcji francuskiej spowodował oparcie całego zamierzenia holenderskiego (z architekturą i kompozycją wewnętrzną z analogicznym rozplanowaniem powierzchni wnętrz, salonów i jadalni) na jej projekcie. 
"Nieuw Amsterdam" rozpoczął swą dziewiczą podróż 10 maja 1938 roku w Rotterdamie, prowadzony przez kpt. Johannesa Bijla. Po niemal sześciu dobach podróży transatlantyk rzucił kotwicę w Nowym Jorku. Do rozpoczęcia wojny statek odbył 16 rejsów liniowych. Z racji niewątpliwej urody, statek zyskał sobie niemal natychmiast uznanie wśród pasażerów, jako "Hollands Fraaiste Schip" (Najładniejszy statek Holandii). Następny, już we wrześniu 1939 roku, zakończył w Ameryce, po czym odbył kilka podróży wycieczkowych na Bermudy. W związku z zagrożeniem wojennym nie powrócił do Europy, pozostając w Stanach Zjednoczonych. Wiosną 1940 roku wykonał kolejne cztery rejsy wycieczkowe w rejon Karaibów. Po niemieckiej agresji na Holandię liniowiec został wydzierżawiony brytyjskiemu Ministry of War Transport, z przeznaczeniem na szybki transportowiec wojska. Jego operatorem była Cunard-White Star Line.
Po przebudowie, wykonanej w nowojorskiej Todd Shipyard, na statek można było zaokrętować 6700 żołnierzy, a w krótkich rejsach do 8000. Podczas swej wojennej służby "Nieuw Amsterdam" odbył 44 rejsy, przewożąc 378 361 osób, w tym żołnierzy australijskich (operacja Pamphlet), jeńców niemieckich i włoskich. 3 stycznia 1944 roku był nieskutecznie atakowany przez U-1232. 10 kwietnia 1946 roku liniowiec powrócił do portów holenderskich. Podczas powrotu statek witały tłumy ludzi po obu brzegach Nieuwe Waterweg od Hoek van Holland do Rotterdamu. Przez następne 18 miesięcy był remontowany w Rotterdamie i Southampton. 29 października 1947 roku wznowił żeglugę liniową do Nowego Jorku, w sezonie zimowym odbywając rejsy wycieczkowe na Karaiby. Od 1959 roku pływał wraz z niedoszłym bliźniakiem - s/s Rotterdam (V). W 1961 roku przeszedł poważną modernizację pomieszczeń pasażerskich. Przeprowadzono także wymianę kotłów statku, które w pewnym momencie prawie odmówiły posłuszeństwa. Od 1971 roku kontynuował wyłącznie żeglugę wycieczkową.
W grudniu 1973 roku, w związku ze światowym kryzysem paliwowym i ponoszonymi przez armatora (którym od 1972 roku była firma N.V. Nieuw Amsterdam) stratami, zapadła decyzja o złomowaniu liniowca. Swój ostatni rejs komercyjny zakończył 17 grudnia 1973 roku. Jedna z propozycji wykorzystania sprawnego jeszcze statku po zakończeniu służby opiewała na urządzenie na nim luksusowego, pływającego... domu publicznego (!); propozycję tę ze zrozumiałych względów odrzucono i ostatecznie statek sprzedano na złom. 9 stycznia następnego roku wypłynął w ostatni rejs − do stoczni złomowej w Kaohsiung na Tajwanie, gdzie dotarł 2 marca.
Opis konstrukcji.
"Nieuw Amsterdam" był dużym, dwukominowym (przy czym drugi komin był fałszywy) liniowcem o harmonijnej sylwetce i siedmiu pokładach pasażerskich, na których znajdowały się kabiny dla 556 pasażerów klasy I, 455 klasy turystycznej i 209 klasy III. Liczba załogi według projektu wynosiła 694 osoby.
Napęd statku stanowiły dwa zespoły turbin parowych Parsonsa, wyprodukowane w holenderskiej firmie De Schelde we Vlissingen, o łącznej mocy 34 000 KM, napędzające dwie śruby i zasilane w parę przez sześć kotłów typu Yarrow. Pierwotna prędkość maksymalna wynosiła 20,5 węzła.

</doc>
<doc id="902273" url="https://pl.wikipedia.org/wiki?curid=902273" title="Wavellit">
Wavellit

Wavellit (wawelit) – minerał z gromady fosforanów, klasy fosforanów uwodnionych. Należy do grupy minerałów rzadkich, rozpowszechniony jest tylko w niektórych rejonach Ziemi. 
Nazwa pochodzi od nazwiska angielskiego lekarza i fizyka Williama Wavella odkrywcy tegoż minerału.
Charakterystyka.
Właściwości.
Minerał ten tworzy kryształy o pokroju słupkowym, pręcikowym, igiełkowym. Występuje w skupieniach promienistych, rozetowych, włóknistych. Tworzy nacieki, stalaktyty, naskorupienia. Jest kruchy, przezroczysty, rozpuszcza się w kwasie solnym. 
Występowanie.
Minerał hydrotermalny niskich temperatur a także strefy procesów hipergenicznych (minerał strefy wietrzenia). Występuje w szczelinach i spoinach warstwowych łupków krzemionkowych, piaskowca, w żyłach kasyterytu, złożach fosforytów. Najczęściej współwystępuje z takimi minerałami jak: strengit, hematyt, limonit, piroluzyt. 
Miejsca występowania:

</doc>
<doc id="902275" url="https://pl.wikipedia.org/wiki?curid=902275" title="Przeszłość Demograficzna Polski">
Przeszłość Demograficzna Polski

Przeszłość Demograficzna Polski – czasopismo naukowe poświęcone demografii historycznej, wydawane od 1967 roku przez Sekcję Demografii Historycznej Komitetu Nauk Demograficznych PAN. Jego redaktorami naukowymi byli kolejno: Adam Szczypiorski (tomy 1–7, 1967–1975), Stanisław Borowski (tomy 8–10, 1975–1978), Egon Vielrose (tomy 11–14, 1979–1983), Irena Gieysztorowa (tomy 15–19, 1984–1994), Julian Karol Janczak (tom 20, 1997), Marek Górny (tomy 21–36, 2000–2014); obecnie funkcję tę pełni dr hab. Dariusz K. Chojecki (od tomu 37, 2015).

</doc>
<doc id="902276" url="https://pl.wikipedia.org/wiki?curid=902276" title="Académie Colarossi">
Académie Colarossi



</doc>
<doc id="902284" url="https://pl.wikipedia.org/wiki?curid=902284" title="You Rang M'Lord?">
You Rang M'Lord?



</doc>
<doc id="902293" url="https://pl.wikipedia.org/wiki?curid=902293" title="Całując niebo">
Całując niebo

Całując niebo ("Kiss the Sky") – amerykański dramat obyczajowy nakręcony w 1999 r. Opowiada on o dwójce przyjaciół, którzy wyruszają w zamorską podróż służbową na Filipiny. Obaj zakochują się w tej samej kobiecie.

</doc>
<doc id="902296" url="https://pl.wikipedia.org/wiki?curid=902296" title="Sokolica (Dolina Będkowska)">
Sokolica (Dolina Będkowska)

Sokolica – skała wapienna w Dolinie Będkowskiej, w obrębie wsi Będkowice w województwie małopolskim, w powiecie krakowskim, w gminie Wielka Wieś. Znajduje się w mikroregionie Wyżyna Ojcowska na Wyżynie Olkuskiej. Na Sokolicy uprawiana jest wspinaczka skalna i znajduje się na niej najwyższa ściana na Jurze. Skała leży w środkowej części Doliny Będkowskiej na wprost bocznego wąwozu Przecówki i Brandysowej, w miejscu w którym płynący dnem doliny potok Będkówka zakręca w lewo.
Na szczycie Sokolicy odkryto resztki dużego, grodziska z VIII – IX w. Z tego względu dawniej nazywana była Grodziskiem. Zachowały się resztki wałów. W czasie prac archeologicznych odkryto ślady osadnictwa z okresu neolitu i kultury łużyckiej.
Zamontowana w ramach projektu Małopolski Szlak Geoturystyczny tablica opracowana przez specjalistów z Akademii Górniczo-Hutniczej w Krakowie informuje o budowie i sposobie powstania tej skały. Według tego opracowania Sokolica jest budowlą mikrobialno-gąbkową powstałą z rafopodobnych struktur w płytkim morzu szelfowym, które w górnej jurze istniało na tym terenie. W jej powstaniu zasadniczą rolę odegrały cyjanobakterie oraz gąbki, których szkielety można znaleźć w strukturze skały.
U podnóża Sokolicy w Dolinie Będkowskiej znajduje się sezonowa restauracja, pole namiotowe i gospodarstwo agroturystyczne, tzw. "Brandysówka", w którym mieści się baza polskich wspinaczy skałkowych.
Wspinaczka.
Sokolica wznosi się na wysokość ok. 100 m ponad dnem doliny i jest udostępniona do wspinaczki skalnej. Wspinaczka na niej należy do trudnych, nie tylko z powodu wysokości, ale głównie bardzo stromych i wymagających technicznie ścian. Jest jedną z nielicznych skał na Jurze o więcej niż jednowyciągowych drogach wspinaczkowych. Najwyższe ściany mają wysokość około 60 m. Staraniem Polskiego Związku Alpinizmu ubezpieczono je ringami. Sam szczyt Sokolicy jest łatwo dostępny od strony wschodniej z Będkowic ścieżką koło cmentarza na wzgórzu.
Sokolica ma ściany pionowe lub przewieszone. Są w niej takie formacje skalne, jak: filary, kominy, zacięcia. Jest 30 dróg wspinaczkowych o trudności od III do VI.6+ w skali polskiej, długości 15–60 m, wystawie zachodniej, południowej lub południowo-zachodniej. Wszystkie mają zamontowane stałe punkty asekuracyjne: ringi (r), stanowisko zjazdowe (st) lub ring zjazdowy (rz).
Na szczycie Sokolicy istniało Grodzisko na Sokolicy w Będkowicach. Jego pozostałości (wały i fosa) widoczne są do dzisiaj. W Sokolicy są dwie jaskinie: Jaskinia w Sokolicy i Komin w Sokolicy.

</doc>
<doc id="902297" url="https://pl.wikipedia.org/wiki?curid=902297" title="Członkowie honorowi Polskiego Towarzystwa Turystyczno-Krajoznawczego">
Członkowie honorowi Polskiego Towarzystwa Turystyczno-Krajoznawczego

Członek Honorowy PTTK – najwyższe wyróżnienie w PTTK. Godność nadawana członkom zwyczajnym Polskiego Towarzystwa Turystyczno-Krajoznawczego, szczególnie zasłużonym dla rozwoju turystyki i krajoznawstwa w Polsce. Nadawanie godności Członka Honorowego PTTK należy do kompetencji Walnego Zjazdu PTTK. Wniosek w tej sprawie składa Zarząd Główny Towarzystwa.

</doc>
<doc id="902300" url="https://pl.wikipedia.org/wiki?curid=902300" title="Sokolica w Dolinie Będkowskiej">
Sokolica w Dolinie Będkowskiej



</doc>
<doc id="902304" url="https://pl.wikipedia.org/wiki?curid=902304" title="Kościół św. Walentego w Krakowie">
Kościół św. Walentego w Krakowie

Kościół św. Walentego – XV wieczny kościół na podkrakowskim Kleparzu (obecnie stanowiącym cześć Krakowa) u zbiegu obecnych ulic Pędzichów i Długiej. Rozebrany po 1817 roku.
Historia.
Kościół św. Walentego istniał na podkleparskim Błoniu od 1441 przy wzmiankowanym już w XIV w. szpitalem dla trędowatych. Od 1447 zarządzał nim prebendarz z kleparskiej parafii św. Floriana. 
W 1528 kościół i szpital padły ofiarą pożaru Kleparza. W 1530 zostały odbudowane staraniem kanonika katedralnego Tomasza Rożnowskiego. Z opisu kościoła z 1599 wiadomo, że była to budowla murowana, zbudowana w technice muru pruskiego, wyposażona w pięć ołtarzy, z dobudowaną drewnianą zakrystią. Szpital składał się z murowanej izby i drewnianych zabudowań, mieściło się w nim 20 ubogich.
Kościół ponownie został zniszczony podczas potopu szwedzkiego. W 1661 mieszczanin z Pędzichowa Tomasz Olszowski, ufundował odbudowę kościoła. Wzniesiona wówczas świątynia była murowana, jednonawowa i kryta gontem; w kościele znajdowały się trzy ołtarze, w tym główny z obrazem św. Walentego. W 1748 odnotowano jeszcze jeden ołtarz.
W XVIII w. kościół i szpital chyliły się ku upadkowi, pozbawione dochodów wystarczających na ich utrzymanie. W 1768 kościół uległ pożarowi podczas konfederacji barskiej. Na mocy uchwały Senatu Wolnego Miasta Krakowa z 1817 w kolejnym roku kościół i szpital zostały sprzedane na licytacji i rozebrane.
Przed kościołem św. Walentego przez wieki wznosiła się latarnia umarłych, która w 1871 została przeniesiona na Wesołą, pod kościół św. Mikołaja.

</doc>
<doc id="902306" url="https://pl.wikipedia.org/wiki?curid=902306" title="Ulica Nowogrodzka w Warszawie">
Ulica Nowogrodzka w Warszawie

Ulica Nowogrodzka – ulica w dzielnicach Śródmieście i Ochota w Warszawie.
Historia.
Jest jedną z najstarszych warszawskich dróg narolnych. Została wytyczona w drugiej połowie XVIII wieku na potrzeby utworzonej tam jurydyki Nowogrodzkiej, od której pochodzi nazwa ulicy nadana w 1770. W tym samym roku na wysokości obecnej ul. Raszyńskiej została przecięta okopami Lubomirskiego.
W 1781 na terenie należącym do misjonarzy z kościoła św. Krzyża założono cmentarz Świętokrzyski. W 1870 pomiędzy obecnymi ulicami Emilii Plater i Chałubińskiego otwarto Ogród Pomologiczny.
W drugiej połowie XIX wieku przy ulicy znajdowały się składy wełny należące do Banku Polskiego. W czerwcu na placach należących do Banku odbywały się targi wełny. W końcu XIX i na początku XX wieku ulica zabudowana została eklektycznymi i modernistycznymi kamienicami. W latach 1897−1901 na terenie dawnego folwarku świętokrzyskiego między ulicami: Nowogrodzką, Koszykową i obecnymi Lindleya (wtedy Żelazną), Oczki (Wspólną) i Chałubińskiego (Teodory) wzniesiono kompleks Szpitala Dzieciątka Jezus, przeniesionego tam z placu Wareckiego
W 1927 przy ulicy uruchomiono Elektryczną Kolej Dojazdową, której przystanek końcowy znajdował się między ulicami Poznańską i Marszałkowską.
W latach 1928–1933 na działce położonej między ulicami: Nowogrodzką, Poznańską i św. Barbary wzniesiono modernistyczny Gmach Urzędu Telekomunikacyjnego i Telegraficznego zaprojektowany przez Juliana Putermana-Sadłowskiego i Waldemara Radlowa (konstrukcja – Stefan Bryła). Był to pierwszy w Polsce budynek o stalowej konstrukcji szkieletowej.
W kamienicy pod nr 15 w czasie II wojny światowej mieściła się restauracja Bar Podlaski, lokal "Nur für Deutsche". W 1943 stała się ona celem dwóch zamachów przeprowadzonych przez Gwardię Ludową.
W czasie powstania warszawskiego była silnie bombardowana, a odcinek pomiędzy Marszałkowską i Kruczą stanowił linię frontu do kapitulacji powstania. Znaczna część zabudowy została zniszczona. W październiku 1945 roku w katastrofie uszkodzonej w czasie wojny kamienicy zginęło 7 osób.
W 1957 roku zlikwidowano przystanek Warszawa Marszałkowska EKD, przenosząc przystanek końcowy na odcinek znajdujący się między ulicami ulicami Chałubińskiego i Emilii Plater (Warszawa Chałubińskiego WKD). W 1963 roku został on zlikwidowany, a linię kolejową przeniesiono do wykopu linii średnicowej. 
Ok. 1960 przy ul. Poznańskiej wzniesiono siedzibę Rady Narodowej Warszawa-Śródmieście (obecnie siedziba Urzędu Dzielnicy Śródmieście m.st. Warszawy).

</doc>
<doc id="902312" url="https://pl.wikipedia.org/wiki?curid=902312" title="Eimeria zürini">
Eimeria zürini



</doc>
<doc id="902321" url="https://pl.wikipedia.org/wiki?curid=902321" title="Monumension">
Monumension

Monumension – szósty album studyjny norweskiego zespołu Enslaved, wydany 27 listopada 2001 roku.

</doc>
<doc id="902326" url="https://pl.wikipedia.org/wiki?curid=902326" title="Pałac Klasycystyczny w Szczecinie">
Pałac Klasycystyczny w Szczecinie

Pałac Klasycystyczny (zwany także pałacem Bartza oraz pałacem Velthusena) – znajduje się w narożniku pl. Orła Białego w Szczecinie, u zbiegu ulic Staromłyńskiej i Łaziebnej.
Wybudowany został w latach 1778–1779 przez szczecińskiego przemysłowca i kupca Georga Ch. Velthusena. Początkowo w budynku znajdowała się winiarnia i skład win, prowadzony przez Georga Velthusena, a następnie, w latach 1874–1920, siedziba fabryki fortepianów Wolkenhauera. W kolejnych latach, do roku 1944 w budynku znajdował się Prowincjonalny Bank Pomorski („Girocentrale Pommern”). Pałac został zbombardowany 21 kwietnia 1943 roku. Odbudowano go 15 lat później (w latach 1959–1962). Od roku 1963 do czasów obecnych w budynku znajduje się Zespół Szkół Muzycznych im. Feliksa Nowowiejskiego.
Wystrój elewacji jest przykładem architektury pomiędzy barokiem i klasycyzmem. W nadprożach okien I piętra znajdują się popiersia 20 polskich i zagranicznych kompozytorów (przed II wojną światową były tu popiersia filozofów). Na tympanonach budynku przedstawiono scenki związane z winobraniem i transportem beczek wina (nawiązanie do profesji pierwszego właściciela pałacu).

</doc>
<doc id="902330" url="https://pl.wikipedia.org/wiki?curid=902330" title="Nowy Ratusz w Szczecinie">
Nowy Ratusz w Szczecinie



</doc>
<doc id="902331" url="https://pl.wikipedia.org/wiki?curid=902331" title="Guścierz Duży">
Guścierz Duży

Guścierz Duży – jezioro przepływowe na Pojezierzu Kaszubskim w powiecie kartuskim (województwo pomorskie), na południe od Jeziora Węgorzyno.
Ogólna powierzchnia: 8 ha

</doc>
<doc id="902333" url="https://pl.wikipedia.org/wiki?curid=902333" title="Curtiss NC-4">
Curtiss NC-4

Curtiss NC-4 – amerykański wodnosamolot w układzie łodzi latającej, firmy Curtiss. Pierwsza maszyna cięższa od powietrza, która przeleciała nad Atlantykiem. W maju 1919 roku NC-4 pokonał w dziewiętnastodniowym locie z międzylądowaniami Ocean Atlantycki.
Pomysł przelotu nad oceanem był wynikiem idei jeszcze z czasów I wojny światowej, podczas której alianckie statki były masowo atakowane przez okręty podwodne nieprzyjaciela. Projektanci zaczęli wtedy myśleć nad samolotem zdolnym pokonać trasę ze Stanów Zjednoczonych do Europy za pomocą swojego napędu.
Lot transatlantycki.
Misja lotu transatlantyckiego rozpoczęła się 8 maja 1919 roku. Maszyna została zbudowana na podstawie dwóch innych łodzi latających: NC-1 i NC-3. 16 maja NC-4 wyruszyła z Nowej Fundlandii by pokonać najdłuższy odcinek trasy – do Azorów. Udało to się osiągnąć po 15 godzinach lotu i dość szczęśliwym lądowaniu okupionym usterkami. Po niezbędnych naprawach, zespół ruszył dalej i 27 mają wylądował w Lizbonie, Portugalia. Był to pierwszy w historii ludzkości przelot nad Oceanem Atlantyckim. Łączny czas spędzony w powietrzu wyniósł 26 godzin. Później NC-4 poleciała do Anglii, by 31 maja w Plymouth świętować olbrzymi sukces.
Sukces trwał jednak bardzo krótko – wydarzenie zostało szybko przyćmione przez przelot Alcocka i Browna bez międzylądowania niespełna miesiąc później.
Załoga.
Dodatkowo miał lecieć również E. H. Howard, ale tuż przed misją stracił w wypadku dłoń wskutek czego jego miejsce zajął Rhoads.
NC-4 jest aktualnie eksponowany w Naval Aviation Museum w Pensacola, Floryda.

</doc>
<doc id="902336" url="https://pl.wikipedia.org/wiki?curid=902336" title="Guścierz Mały">
Guścierz Mały

Guścierz Mały – jezioro przepływowe na Pojezierzu Kaszubskim w powiecie kartuskim (województwo pomorskie), na południe od Jeziora Węgorzyno.
Ogólna powierzchnia: 10 ha

</doc>
<doc id="902339" url="https://pl.wikipedia.org/wiki?curid=902339" title="Pałac Grumbkowa w Szczecinie">
Pałac Grumbkowa w Szczecinie



</doc>
<doc id="902340" url="https://pl.wikipedia.org/wiki?curid=902340" title="IGoogle">
IGoogle

iGoogle – strona internetowa umożliwiająca użytkownikowi szybki dostęp do najważniejszych dla niego informacji. Każdy korzystający z usługi ma do dyspozycji własną stronę (dostępną tylko dla niego), na której może umieszczać różne elementy, takie jak zegar, aktualną pogodę, nagłówki wiadomości z interesujących go kanałów RSS i Atom, listę rzeczy do zrobienia, ale także najpopularniejsze filmy z Google Videos, gry we flashu, miniczat lub wbudowany komunikator internetowy. Elementy mogą być organizowane w wielu kartach.
Wszystkie, pogrupowane w kategorie oraz możliwe do przeszukiwania, elementy są dostępne w katalogu treści. Dostępne jest również do wybrania 7 różnych kolorystycznych motywów strony.
Usługa została uruchomiona 20 maja 2005 w języku angielskim. Później dodano obsługę również w języku polskim. Usługa znana była jako spersonalizowana witryna Google do 30 kwietnia 2007, kiedy na oficjalnym blogu Google ogłoszono zmianę nazwy serwisu.
1 listopada 2013 roku usługa została zamknięta, gdyż zapotrzebowanie na nią spadło. Mobilna wersja została wyłączona 31 lipca 2012 roku.

</doc>
<doc id="902341" url="https://pl.wikipedia.org/wiki?curid=902341" title="Dekanat Łobez">
Dekanat Łobez

Dekanat Łobez – jeden z dekanatów należący do archidiecezji szczecińsko-kamieńskiej.

</doc>
<doc id="902343" url="https://pl.wikipedia.org/wiki?curid=902343" title="Gostkowo (jezioro)">
Gostkowo (jezioro)

 
Gostkowo – jezioro w woj. pomorskim, w pow. kartuskim, w gminie Sulęczyno, leżące na terenie Pojezierza Kaszubskiego.
Powierzchnia zwierciadła wody według różnych źródeł wynosi od 12 ha do 15,0 ha do ha.
Zwierciadło wody położone jest na wysokości 166,6 m n.p.m..

</doc>
<doc id="902346" url="https://pl.wikipedia.org/wiki?curid=902346" title="Fuerth">
Fuerth



</doc>
<doc id="902353" url="https://pl.wikipedia.org/wiki?curid=902353" title="Linia Daladiera">
Linia Daladiera



</doc>
<doc id="902355" url="https://pl.wikipedia.org/wiki?curid=902355" title="Stadion Czornomoreć w Odessie">
Stadion Czornomoreć w Odessie

Stadion Czornomorca Odessa () – wielofunkcyjny stadion w Odessie.
Używany jest głównie do organizacji meczów piłkarskich; jest stadionem drużyny Czornomoreć Odessa. Stadion, zbudowany w 1936, może pomieścić 28 164 osoby. Do 2003 nazywał się Centralny Stadion „Czornomorskiej Żeglugi Morskiej” (ukr. Центральний стадіон «Чорноморського морського пароплавства»). Na tym stadionie corocznie, od 2004 roku, organizowany jest mecz o Superpuchar Ukrainy.
W 2008 roku zaczęła się tułaczka Czornomorca po innych obiektach, bo ruszyła zmiana starego stadionu na nowy. Po szybkiej rozbiórce dawnych nasypów, właściwa budowa długo nie nabierała tempa. W pewnym momencie została wstrzymana, a inwestycję mieli przejąć chińscy wykonawcy. Nie pomógł też fakt, że obiekt pierwotnie awizowany jako arena Euro 2012 stracił ten status po usunięciu Odessy, Dniepropietrowska, Chorzowa i Krakowa z listy miast-gospodarzy.
Budowa weszła w decydujący etap w lipcu 2011, kiedy tempo prac przyśpieszyło bardzo znacząco i w ciągu 4 miesięcy wykonano olbrzymią pracę, by umożliwić inaugurację jeszcze w 2011 roku. Oficjalnie budowa zakończyła się 10 listopada. Koszt miał wynieść 86 mln € (ok. 350 mln zł), ale szacunki sprzed budowy okazały się optymistyczne. Mówi się, że ostateczna cena budowy to ok. 2,4 mld hrywien, czyli ogromna suma aż 980 mln zł.
Pierwszy mecz, przeciwko Karpatom Lwów oglądało 31 036 widzów, a poza otwarciem nowego stadionu klub świętował swoje 75. urodziny i 50. rocznicę zdobycia mistrzostwa.
Architektura stadionu, choć wyszła z niemieckiego biura projektowego, jest typowa dla Odessy. Bryła stadionu to kolejna w tej metropolii próba połączenia tradycji z nowoczesnością – bogato zdobione kolumnady przeplatają się tu ze szklanymi taflami. Trybuny podzielono na dwa poziomy, a na koronie stadionu znalazło się 20 lóż z możliwością budowy kolejnych.

</doc>
<doc id="902365" url="https://pl.wikipedia.org/wiki?curid=902365" title="Zachar Jefimenko">
Zachar Jefimenko

Zachar Jefimenko, ukr. Захар Єфіменко (ur. 3 lipca 1985 w Makiejewce) – ukraiński szachista, arcymistrz od 2002 roku.
Kariera szachowa.
W 1999 roku zdobył w Oropesa del Mar tytuł mistrza świata juniorów do lat 14. W 2001 zwyciężył w turniejach w Hengelo, Kramatorsku oraz Doniecku. W 2002 podzielił I miejsce (wraz z Konstantinem Landą) w otwartym turnieju w Fürth. Na przełomie 2003 i 2004 roku triumfował w kolejnym "openie" w Hastings. W 2004 roku zwyciężył również w turnieju kołowym w Montrealu. Kolejny sukces odniósł w roku 2005, dzieląc I miejsce (wraz z Emilem Sutowskim, Lewonem Aronianem, Kiryłem Georgijewem i Aleksiejem Szyrowem) w silnie obsadzonym otwartym turnieju w Gibraltarze. W tym samym roku zdobył srebrny medal na mistrzostwach Ukrainy rozegranych systemem pucharowym (w finale przegrywając z Aleksandrem Areszczenko) oraz awansował do III rundy Pucharu Świata w Chanty-Mansyjsku (w której przegrał z Francisco Vallejo Ponsem). W 2006 roku zdobył pierwszy w swojej karierze tytuł mistrza Ukrainy oraz zajął II miejsce (za Pentalą Harikrishna) w memoriale György Marxa w Paks. W 2007 podzielił I miejsce na Wyspie Man (wraz z Mateuszem Bartlem, Michaiłem Kobaliją oraz Michaelem Roizem, Jurijem Jakowiczem oraz Witalijem Gołodem).
Wielokrotnie reprezentował Ukrainę w turniejach drużynowych, m.in.:
Najwyższy ranking w dotychczasowej karierze osiągnął 1 marca 2011 r., z wynikiem 2708 punktów zajmował wówczas 34. miejsce na światowej liście FIDE, jednocześnie zajmując 4. miejsce wśród ukraińskich szachistów.

</doc>
<doc id="902366" url="https://pl.wikipedia.org/wiki?curid=902366" title="Terry Chimes">
Terry Chimes

Terry Chimes (znany też jako Tory Crimes) (ur. 25 stycznia 1955 Stepney, Londyn) – perkusista zespołu The Clash od czerwca 1976 do kwietnia 1977 i znów od maja do grudnia 1982.
Terry Chimes był członkiem legendarnego zespołu London SS w którym spotkał Micka Jonesa, Keitha Levene i Paula Simonona. Wspólnie z nimi nawiązał współpracę z Joe Strummerem i w ten sposób powstał zespół The Clash. W kwietniu 1977 został usunięty z zespołu przez Jonesa i Strummera, który zarzucili mu, że za mało angażuje się politycznie. W The Clash zastąpił go Topper Headon.
Po opuszczeniu The Clash Terry bębnił w zespołach: The Heartbreakers (krótko w 1977) i Generation X od 1979 do 1980.
W 1982 roku, kiedy z The Clash odszedł Topper, Chimesa ponownie zaproszono do współpracy na czas tournée The Clash po USA i Wielkiej Brytanii. Wystąpił również w wideoklipie do utworu "„Rock the Casbah”".
W 1985 roku grał w zespole Hanoi Rocks (po tragicznej śmierci perkusisty Razzle'a), w 1986 z The Cherry Bombz, a na przełomie 1987/1988 z Black Sabbath (brał udział w ich koncertach)
W 2003 został wprowadzony do Rock and Roll Hall of Fame jako członek The Clash, wyraził wówczas swoje wielkie uznanie dla Toppera Headona za wkład w dorobek zespołu, jednak kiedy Black Sabbath został tam umieszczony w 2006 roku, nazwiska Chimesa tam już nie umieszczono.

</doc>
<doc id="902371" url="https://pl.wikipedia.org/wiki?curid=902371" title="Nicolaus Lyranus">
Nicolaus Lyranus



</doc>
<doc id="902378" url="https://pl.wikipedia.org/wiki?curid=902378" title="Czawdar Bjała Słatina">
Czawdar Bjała Słatina

Czawdar Bjała Słatina – bułgarski klub piłkarski założony w 1921 roku. Od momentu powstania do 1957 roku nosił nazwy m.in. Botew, Spartak, Dynamo i Car Krum. Właśnie jako Car Krum Bjała Słatina jedyny raz w historii brał udział w rozgrywkach o mistrzostwo kraju, w sezonie 1940-1941. Od 1957 roku oficjalną nazwą klubu jest Czawdar.
Zespół przez kolejne lata krążył między trzecią a drugą ligą. Najbliżej awansu do ekstraklasy był w sezonie 1957-1958, kiedy zajął trzecie miejsce w tabeli.
Obecnie w rozgrywkach drugoligowych występuje od sezonu 2006-2007. Poprzednio grał w nich piętnaście lat wcześniej (1991-1992).
Trenerem Czawdaru jest Georgi Todorow, były szkoleniowiec m.in. Lewskiego Sofia.
Stadion.
Stadion Czawdar może pomieścić 3 tysiące widzów.

</doc>
<doc id="902383" url="https://pl.wikipedia.org/wiki?curid=902383" title="Torfowisko aapa">
Torfowisko aapa

Torfowisko aapa – torfowisko złożone z podłużnych kęp mszarnych i dolinek. Układ tych mikrosiedlisk związany jest z rytmem przepływu wody, jej zamarzania i roztopów, przy czym dokładny mechanizm powstawania nie jest jednoznacznie wyjaśniony. Pasy kępek i dolinek ułożone są w poprzek kierunku przepływu wody. Aapa należą do torfowisk o nachylonym lustrze wody. Są torfowiskami minerotroficznymi, tj. niezasilanymi bezpośrednio wodą deszczową, ale w niektórych przypadkach jej kontakt z podłożem jest stosunkowo krótki, więc zwykle jest uboga w substancje biogenne. 
W Kanadzie torfowiska aapa ("string bog", "Northern ribbed fen") z reguły mają miąższość torfu powyżej 1 metra. Kępki mają wysokość poniżej 1 m i szerokość 2-3 m.
Występują w strefie o odpowiednich warunkach klimatycznych, głównie na półkuli północnej, m.in. w Skandynawii, Kanadzie i na Alasce. Rzadziej spotykane są na półkuli południowej – na Falklandach, Nowej Zelandii, Ziemi Ognistej. Podobne w formie torfowiska występują też na Wielkiej Wyspie Piaszczystej czy w Karkonoszach

</doc>
<doc id="902384" url="https://pl.wikipedia.org/wiki?curid=902384" title="Piesienica (rzeka)">
Piesienica (rzeka)

Piesienica – rzeka na Kociewiu, prawy dopływ Wierzycy o długości 23,26 km. Źródła rzeki znajdują się na zachód od Zblewa na północnym krańcu kompleksu leśnego Borów Tucholskich. Jeden z cieków źródłowych rzeki wypływa z jeziora Niedackiego. Uchodzi do Wierzycy na zachód od Starogardu Gdańskiego.

</doc>
<doc id="902385" url="https://pl.wikipedia.org/wiki?curid=902385" title="Domaniówek">
Domaniówek

Domaniówek – przysiółek w Polsce położony w województwie dolnośląskim, w powiecie oławskim, w gminie Domaniów. Od 2016 istnieje jako odrębne sołectwo.
W latach 1975–1998 miejscowość administracyjnie należała do ówczesnego województwa wrocławskiego.

</doc>
<doc id="902388" url="https://pl.wikipedia.org/wiki?curid=902388" title="Mykoła Zerow">
Mykoła Zerow

Mykoła Zerow, (ur. w Zinkowie w guberni połtawskiej, zm. 3 listopada 1937 na uroczysku Sandarmoch) – ukraiński literaturoznawca, krytyk, polemista, poeta neoklasyk, tłumacz poezji antycznej. Jeden z przedstawicieli "rozstrzelanego odrodzenia".
Urodził się na Ukrainie Lewobrzeżnej w wielodzietnej rodzinie. Jego ojciec był nauczycielem, matka, Maria Jakiwna, pochodziła z rodu kozackiego. Po ukończeniu szkoły w Zinkowie, gdzie jego kolegą z klasy był Ostap Wysznia, uczył się w I Gimnazjum kijowskim (1903-1908). W latach 1908-1914 był studentem Wydziału Historyczno-Filologicznego Uniwersytetu Kijowskiego.
Życiorys.
1912-1920: wykształcenie i pierwsze publikacje.
W 1912 opublikował pierwsze artykuły i recenzje w czasopiśmie „Switło” ("Світло") i gazecie „Rada” ("Рада"). W 1914 został nauczycielem historii w męskim gimnazjum, a w 1916 również w żeńskim. W 1917 uczył łaciny w II Gimnazjum kijowskim im. Bractwa Cyryla i Metodego. W latach 1918-1920 wykładał ukrainoznawstwo na Wydziale Architektury. Został redaktorem czasopisma „Knyhar” ("Книгарь"). Jesienią 1923 został profesorem Kijowskiego Instytutu Oświaty Narodowej (teraz Uniwersytetu Kijowskiego). W tym okresie wstąpił do elitarnego ugrupowania działaczy kultury ukraińskiej, które uformowało się wokół artysty Hryhorija Narbuta. W 1920 ożenił się z Sofiją Łobodą i rozpoczął pracę naukową. Powstały wtedy „Antologia poezji rzymskiej” ("Антологія римської поезії") i „Nowa poezja ukraińska” ("Нова українська поезія").
1920-1923: Barysziwka.
W 1920 porzucił pracę w Kijowie i przeniósł się do społeczno-ekonomicznej szkoły w Barysziwce, gdzie spędził trzy lata. Wszystkie wiersze ze zbioru „Kałyna” ("Калина") zostały napisane właśnie tutaj. 1 października 1923 został profesorem literatury ukraińskiej w Instytucie Kijowskim (dzisiejszy Uniwersytet Kijowski).
1923-1925: Neoklasycy.
W 1923 w Kijowie miał miejsce zjazd neoklasyków, którzy zjednoczyli się w ramach ASPYS-u (Asocijacja pyśmennykiw – Stowarzyszenie pisarzy). W grudniu 1923 roku po raz pierwszy spotkał się z Mykołą Chwylowym. Rok 1924 rozpoczął się od burzliwych dyskusji podczas wieczorów literackich organizowanych przez neoklasyków. 3 stycznia na konferencji Ogólnoukraińskiej Akademii Nauk wygłosił referat pt. "Ukraińska literatura w 1923 roku" ("Українська література в 1923 р"оці), w którym pozytywnie ocenił stan i perspektywy literatury ukraińskiej. W 1924 został wydany jego pierwszy zbiór wierszy "Kamena" (II wyd. 1943). W 1924 wydał jeszcze "Nowe ukrajinśke pyśmenstwo" i monografię "Łesia Ukrajinka".
1925-1928: literacka dyskusja.
W roku 1925 rozpoczęła się dyskusja, która trwała do 1928. Za jej początek uważa się artykuł H. Jakowenki "O krytykach i krytyka w literaturze tytuł w transkrypcji ukraińskiej" ("Про критиків і критику в літературі"). Program Zerowa wymagał uświadomienia i przyswojenia bogactwa ukraińskiej tradycji narodowej i przeniesienia na ukraiński grunt najwybitniejszych dokonań europejskiej literatury. Od 1926 Zerow występował tylko jako krytyk literacki, skupiwszy się na przekładach i historyczno-literackich studiach. Tego samego roku władza oskarżyła neoklasyków za nastroje antyproletariackie, co zapoczątkowało falę represji.
Lata 30.: początek represji.
Na czerwcowym plenum KC KP(b)U w 1927 roku zostały wydane bezpośrednie dyrektywy odnośnie do politycznej oceny neoklasyków. Oznaczało to całkowity zakaz działalności literackiej Zerowa. Pozostały mu studia historyczno-literackie i właśnie na tym skupił się do końca lat 20. Pisał przedmowy do wydań ukraińskich klasyków, które ukazywały się w wyd. "Knyhospiłka" oraz "Siajwo". Artykuły te weszły potem do książki "Wid Kulisza do Wynnyczenka" ("Од Куліша до Винниченка", 1929). Na początku lat 30. "Knyhospiłkę" rozwiązano, a "Siajwo" zamknięto. Pantelejmon Kulisz i Wołodymyr Wynnyczenko zostali nazwani pisarzami faszystowskimi.
W marcu-kwietniu 1930 Zerow był zmuszony wystąpić jako świadek na procesie tzw. Związku Wyzwolenia Ukrainy ("Спілка Визволення України" – mistyfikacja OGPU). Żył wtedy w ciągłym strachu przed aresztowaniem. Do 1933 całkowicie zabroniono mu pisania. Od Zerowa władza domagała się politycznych deklaracji. Pisane pod przymusem listy do redakcji stały się dokumentem nieludzkiej epoki. Pod koniec 1934 Zerowa ostatecznie zwolniono z uniwersytetu, przez co stracił ostatnie zabezpieczenie materialne. W grudniu 1934 NKWD rozstrzelało pisarzy Hryhorija Kosynkę i Ołeksę Włyżkę. Przeżywając kolejną tragedię, śmierć dziesięcioletniego synka, Zerow przeniósł się do Moskwy.
1935-1937: aresztowanie, łagier i egzekucja.
W nocy z 27/28 kwietnia 1935 Zerow został aresztowany pod Moskwą na stacji Puszkinskaja. 20 maja odesłano go do Kijowa. Zarzucano mu udział w kontrrewolucyjnej organizacji terrorystyczno-nacjonalistycznej. Na pierwszym przesłuchaniu zaprzeczył wszystkim zarzutom. W czasie przeszukiwania jego mieszkania NKWD znalazło dwie „podejrzane” książki: "Politykę" z dedykacją "terrorysty" Hryhorija Kosynki i powieść Pantelejmona Kulisza "Czorna Rada". 20 maja 1934 Zerow załamał się w śledztwie i zeznał, że w 1930 stał na czele kontrrewolucyjnej organizacji nacjonalistycznej, której członkami byli także Maksym Rylski i Ananij Łebid. W ostateczności do "grupy Zerowa" zaliczono 6 osób: Mykołę Zerowa, Pawła Fyłypowycza, Ananija Łebidia, Marka Woronego, Łeonida Mytkewycza i Borysa Pyłypenkę. Między 1 a 4 kwietnia odbyło się zamknięte posiedzenie sądu Kijowskiego Okręgu Wojskowego bez udziału oskarżonych. Sąd skazał go na karę 10 lat pozbawienia wolności w łagrze z konfiskatą całego majątku. Taki sam wyrok otrzymali Pawło Fyłypowycz, Ananij Łebid i inni uczestnicy "grupy". Udało się uniknąć aresztowania jedynie Rylskiemu i Mytkewyczowi, którzy zeznawali przeciwko Zerowowi.
Pod koniec zimy skazani zostali zesłani do obozu SŁON na Sołowkach. Zerow z przyczyn zdrowotnych nie mógł pracować jako drwal i sprzątał mieszkania. Po ukończeniu pracy mógł w pomieszczeniu stróża zajmować się przekładami i studiami historyczno-literackimi. Niektóre źródła podają, że kilka lat pracował nad ukraińskim tłumaczeniem "Eneidy" Wergiliusza. Zerow pisał o tym w listach do żony. Ostatni z nich datowany jest na 3 listopada 1937 r. 9 października 1937 „trójka specjalna” NKWD obwodu leningradzkiego RFSRR skazała jednym wyrokiem listę 1116 więźniów Sołowek na śmierć. Na liście znajdowało się nazwisko Zerowa. Został rozstrzelany 3 listopada 1937 na uroczysku Sandarmoch w Karelii w masowej egzekucji ukraińskich twórców i działaczy społecznych (Łeś Kurbas, Mykoła Kulisz, Ołeksa Slisarenko, Myrosław Irczan, Wołodymyr Czechiwski i in.).

</doc>
<doc id="902389" url="https://pl.wikipedia.org/wiki?curid=902389" title="Torfowisko Palsa">
Torfowisko Palsa



</doc>
<doc id="902392" url="https://pl.wikipedia.org/wiki?curid=902392" title="Vonnegut">
Vonnegut



</doc>
<doc id="902394" url="https://pl.wikipedia.org/wiki?curid=902394" title="Kuny">
Kuny

2 miejscowości w Polsce:

</doc>
<doc id="902402" url="https://pl.wikipedia.org/wiki?curid=902402" title="Google Personalized Homepage">
Google Personalized Homepage



</doc>
<doc id="902404" url="https://pl.wikipedia.org/wiki?curid=902404" title="Google Personalized Home">
Google Personalized Home



</doc>
<doc id="902405" url="https://pl.wikipedia.org/wiki?curid=902405" title="Spersonalizowana Strona Główna Google">
Spersonalizowana Strona Główna Google



</doc>
<doc id="902411" url="https://pl.wikipedia.org/wiki?curid=902411" title="Into the Sun">
Into the Sun

Into the Sun to debiutancki album muzyczny Seana Lennona, wydany 19 maja 1998 roku przez wytwórnię Grand Royal. Płyta została wydana po okresie muzycznej współpracy Seana z japońskim duetem muzycznym Cibo Matto, którego jednym z twórców była partnerka Seana - Yuka Honda. Jest ona także producentem płyty i występuje na niej jako muzyk. Sam Lennon podkreślał, że płyta była "zainspirowana przez moją dziewczynę".

</doc>
<doc id="902413" url="https://pl.wikipedia.org/wiki?curid=902413" title="Jan Jankiewicz">
Jan Jankiewicz

Jan Jankiewicz (ur. 17 września 1955 w Przedborowej) – polski kolarz torowy i szosowy, dwukrotny wicemistrz świata w kolarstwie szosowym, wielokrotny mistrz Polski, najlepszy sportowiec Polski w Plebiscycie Przeglądu Sportowego (1979).
Życiorys.
Był wychowankiem Piasta Nowa Ruda, w którym zaczął trenować w 1974 (pod okiem trenera M. Matuszewskiego), od 1978 do 1983 był zawodnikiem RLKS Wrocław. Początkowo specjalizował się w kolarstwie torowym. W tej dyscyplinie sportu startował na igrzyskach olimpijskich w Montrealu w 1976 roku, zajmując 5-8. miejsce w wyścigu na 4000 m na dochodzenie drużynowo i 10. miejsce w wyścigu na 4000 m na dochodzenie indywidualnie. Ponadto siedmiokrotnie startował na mistrzostwach świata, zajmując w wyścigu drużynowym na dochodzenie miejsca: 11. na MŚ 1974, 5. na MŚ 1975 i 4. na MŚ 1981 (na MŚ 1977, MŚ 1978 i MŚ 1983 odpadał w eliminacjach), a w wyścigu indywidualnym na dochodzenie miejsca: 9. na MŚ 1974, 4. na 1975, 5-8 na MŚ 1977, 6. na MŚ 1978 i na MŚ 1979 oraz 4. na MŚ 1981, zajął też 9. miejsce w wyścigu długodystansowym na MŚ 1978.
Był także siedmiokrotnym mistrzem Polski z rzędu w wyścigu indywidualnym na 4000 m na dochodzenie (1975-1981), a także wicemistrzem (1974) i brązowym medalistą (1983) w tej konkurencji, wicemistrzem Polski w wyścigu długodystansowym (1978) i brązowym medalistą w wyścigu na 1000 m ze startu zatrzymanego (1977).
Starty torowe łączył z wyścigami na szosie. Od 1979 był członkiem polskiej kadry szosowej i natychmiast zdobył swoje najważniejsze laury w karierze sportowej - srebrne medale w wyścigu ze startu wspólnego oraz w drużynowej jeździe na czas na mistrzostwach świata w Valkenburgu w 1979 roku. Nie powtórzył tego sukcesu na igrzyskach olimpijskich w Moskwie w 1980 roku, zajmując w wyścigu drużynowym na 100 km czwarte miejsce. Wyścigu indywidualnego na igrzyskach nie ukończył.
Na szosie sięgnął dwukrotnie po tytuł mistrza Polski - w 1975 w jeździe indywidualnej na czas i w 1979 w jeździe parami (z Januszem Bieńkiem). W tej ostatniej konkurencji był także dwukrotnym wicemistrzem Polski (1974 - z Edwardem Chełminiakiem, 1977 - z J. Soboniem), jeden tytuł wicemistrzowski zdobył w jeździe indywidualnej na czas w 1980. Zdobył też dwa brązowe medale mistrzostw Polski - w 1978 w wyścigu indywidualnym, w 1979 w wyścigu drużynowym na 100 km.
Dwukrotnie wystąpił w Wyścigu Pokoju, zajmując miejsca: 4 w 1979 (wygrywając prolog i klasyfikację aktywnych) i 6 w 1981. W Tour de Pologne był dwukrotnie trzeci w 1978 (wygrał wówczas prolog i dwa etapy) i 1980 (wygrywając jeden etap i przez trzy etapy jadąc w koszulce lidera).

</doc>
<doc id="902415" url="https://pl.wikipedia.org/wiki?curid=902415" title="European Synchrotron Radiation Facility">
European Synchrotron Radiation Facility

Europejski Ośrodek Promieniowania Synchrotronowego w Grenoble (z ang. "European Synchrotron Radiation Facility") – ośrodek badawczy położony w Grenoble we Francji, wspierany przez 22 kraje, w tym 13 krajów członkowskich: Francja, Niemcy, Włochy, Wielka Brytania, Hiszpania, Szwajcaria, Belgia, Holandia, Dania, Finlandia, Norwegia, Szwecja, Rosja i 9 krajów stowarzyszonych: Austria, Portugalia, Izrael, Polska, Czechy, Węgry, Słowacja, Indie i Republika Południowej Afryki.
Ośrodek jest jednym z największych na świecie ośrodków wykorzystujących do badania promieniowanie synchrotronowe. Około 8000 naukowców każdego roku odwiedza ten akcelerator cząstek, przeprowadzając ponad 2000 eksperymentów i na podstawie których tworzą około 1800 publikacji naukowych.
Synchrotron ESRF wykorzystuje głównie Promieniowanie rentgenowskie.
ESRF ma siedzibę w Grenoble na wspólnym obszarze z Instytutem Laue-Langevin (ILL).
Synchrotron.
Synchrotron jest typu Pierścień akumulacyjny. Głównym jego elementem jest rura próżniowa w kształcie pierścienia o długości 844 metrów, w której elektrony krążą przez wiele godzin z prędkością bliską prędkości światła. Gdy elektrony przemieszczają się wokół w pierścieniu, są poddawane działaniu różnego typu magnesów, które zapewniają utrzymanie wiązki, jej ruch w odpowiednim miejscu oraz wytwarzanie promieniowania rentgenowskiego. Wnęki RF uzupełniają energię elektronów traconą w wyniku emitowania promieniowania oraz oddziaływania z otoczeniem.
Przed wstrzyknięciem do głównego pierścienia, wiązka elektronów jest wytwarzana w wyrzutni elektronowej, podobnej do wyrzutni w lampie kineskopowej, następnie elektrony są formowane w „wiązki” i przyspieszane akceleratorem liniowym do energii 200 milionów elektronowoltów. Energia taka jest wymagana przez synchrotron przyspieszający.
Synchrotron przyspieszający ma jest pierścieniem o długości 300 metrów, w którym elektrony są przyspieszane do energii 6 miliardów elektronowoltów (6 GeV), zanim zostaną wprowadzone do głównego pierścienia magazynującego. Synchrotron wspomagający działa tylko kilka razy dziennie przez kilka minut, gdy pierścień główny jest napełniany. Synchrotron przyspieszający może wysłać do akceleratora jedną wiązkę elektronów co 50 milisekund.
Pierścień głównego synchrotronu zawiera rozmieszczone na przemian 32 proste i 32 zakrzywiające sekcje. W każdej zakrzywiającej sekcji dwa duże magnesy wymuszają zmianę kierunku ruchu elektronów, tak by obiegły pierścień. W każdym odcinku prostym kilka magnesów skupiających zapewnia, że elektrony pozostają w wiązce. Na prostych odcinkach znajdują się również undulatory, w których wytwarzane są intensywne promienie rentgenowskie.
Emitowane promieniowanie.
Undulatory generują bardziej skupioną i jaśniejszą wiązkę promieniowania niż wytwarzana pojedynczy magnes. Ponadto emitowane fotony mają energie leżące w wąskich pasmach podstawowymi i harmonicznych. Zmianę energii (częstotliwości) promieniowania dokonuje się przez zmianę między rzędami magnesów .
Zmiana toru ruchu przez magnesy zakrzywiające także powoduje generowanie promieniowania, lecz to światło synchrotronowe ma szerokie ciągłe widmo, od mikrofal do twardych promieni rentgenowskich, jest znacznie mniej skupione i o mniejszej jasności niż wytworzone w undulatorach, ale także jest wykorzystywane do eksperymentów.
Badania.
Emitowane promieniowanie ma intensywność około 100 miliardów większą niż promieniowanie szpitalnego rentgena. Tak duże natężenie wiązki w krótkim impulsie i o wąskim zakresie częstotliwości umożliwia wykorzystanie urządzenia jako supermikroskopu, umożliwia określenie położenia atomów w ciałach i materii żywej w szczególności:
Ośrodek umożliwia firmom na zasadzie poufności dostęp do 44 wysoce wyspecjalizowanych stacji eksperymentalnych, zwanych „liniami sygnałowymi”. W ciągu 5 lat ponad 150 klientów, począwszy od start-upów po duże marki, wykorzystało obiekty ESRF do poufnych badań.

</doc>
<doc id="902419" url="https://pl.wikipedia.org/wiki?curid=902419" title="Cuiavia Inowrocław">
Cuiavia Inowrocław

Cuiavia Inowrocław – klub sportowy założony w 1922 roku. Od sezonu 2014/2015 występuje w IV lidze.
Historia.
Największym osiągnięciem drużyny jest gra przez trzy sezony w III lidze piłki nożnej. Cuiavia w sezonie 2013/14 spadła do IV ligi.
Zarząd Klubu.
Stan na 15 listopada 2021r.
Sztab szkoleniowy.
Stan na 15 listopada 2021 r.

</doc>
<doc id="902423" url="https://pl.wikipedia.org/wiki?curid=902423" title="Kuny (województwo dolnośląskie)">
Kuny (województwo dolnośląskie)

Kuny – osada w Polsce położona w województwie dolnośląskim, w powiecie oławskim, w gminie Domaniów.
W latach 1975–1998 miejscowość administracyjnie należała do województwa wrocławskiego.
Zobacz też: Kuny

</doc>
<doc id="902427" url="https://pl.wikipedia.org/wiki?curid=902427" title="Prowincja Mukdahan">
Prowincja Mukdahan

Mukdahan (taj. มุกดาหาร, również Mukdaharn) – jedna z prowincji ("changwat") Tajlandii. Sąsiaduje z prowincjami Amnat Charoen, Yasothon, Roi Et, Kalasin, Sakon Nakhon i Nakhon Phanom oraz laotańską prowincją Savannakhét (granicą między nimi jest rzeka Mekong).

</doc>
<doc id="902428" url="https://pl.wikipedia.org/wiki?curid=902428" title="Ukraińska szkoła poetów">
Ukraińska szkoła poetów



</doc>
<doc id="902429" url="https://pl.wikipedia.org/wiki?curid=902429" title="Emanuel Levinas">
Emanuel Levinas



</doc>
<doc id="902431" url="https://pl.wikipedia.org/wiki?curid=902431" title="Herbert Lionel Hart">
Herbert Lionel Hart



</doc>
<doc id="902432" url="https://pl.wikipedia.org/wiki?curid=902432" title="Prowincja Nakhon Phanom">
Prowincja Nakhon Phanom

Nakhon Phanom (taj. นครพนม) – jedna z prowincji ("changwat") Tajlandii. Sąsiaduje z prowincjami Mukdahan, Sakon Nakhon i Nong Khai oraz laotańską prowincją Khammouan.

</doc>
<doc id="902433" url="https://pl.wikipedia.org/wiki?curid=902433" title="Rzeź gdańska">
Rzeź gdańska

Rzeź gdańska – eksterminacja mieszkańców Gdańska dokonana przez Krzyżaków 13 listopada 1308 roku.
Przyczyny.
Krzyżacy od dawna nosili się z zamiarem zajęcia Pomorza Gdańskiego wraz z głównym jego ośrodkiem – Gdańskiem, groźnym konkurentem handlowym dla znajdującego się w rękach zakonnych Elbląga. Panowanie nad ujściem Wisły zapewniało im szereg korzyści gospodarczych i politycznych, umacniało ich pozycję strategiczną w tej części Europy. Pierwsze ślady krzyżackich dążności zaborczych widoczne są już w pokoju pomorsko-krzyżackim z 1253 roku, kiedy Zakon uzyskał szereg zapisów, nadających mu pewne terytoria pomorskie. Począwszy od ugody milickiej z 1282 roku, Zakon uzyskał w ten sposób ziemię gniewską, pierwsze zwarte terytorium na lewym brzegu Wisły. Chęć zajęcia Pomorza bardzo wyraźnie ujawniła się w dokumencie mistrza krajowego Helwiga von Goldbach z 1301 roku, wystawionego podczas chwilowej okupacji Gdańska po wygnaniu Rugian, w którym przyrzekał mieszkańcom grodu i miasta zachowanie dotychczasowych przywilejów. Heinrich von Plotzke stwierdził nieco później wobec namiestnika Łokietka na Pomorzu, księcia kujawskiego Kazimierza (bratanka Władysława Łokietka), że najchętniej sam posiadłby Pomorze. Rzeź gdańska była konsekwentnym krokiem na drodze zaboru Pomorza poprzez fizyczną likwidację polskiej załogi grodu i jej rodzin.
Sprowadzenie Krzyżaków do Gdańska.
Pierwsza odsiecz krzyżacka.
W 1301 r. książę Rugii Wisław II napadł na Gdańsk, będący pod panowaniem ówczesnego króla Polski Wacława II. Nie będąc w stanie samodzielnie odeprzeć najazdu, Wacław zwrócił się o pomoc do Krzyżaków, którzy bezzwłocznie przybyli na miejsce, a po pokonaniu Rugijczyków oddalili się bez zgłaszania jakichkolwiek roszczeń.
Najazd brandenburski i zajęcie Gdańska.
Dość niestabilna sytuacja polityczna Pomorza Gdańskiego zachęciła następnie margrabiego brandenburskiego Ottona IV, który na przełomie sierpnia i września zajął Gdańsk. Gdańszczanie dobrowolnie oddali miasto w ręce Brandenburczyków, niezadowoleni z niekorzystnej dla nich polityki panującego wówczas Władysława Łokietka, który faworyzował kupców z Lubeki, pozwalając im zbudować w mieście wyjęty spod jurysdykcji miejskiej kantor. Dodatkowo mieszczan zachęcał do zdrady ród Święców, nie otrzymawszy od władcy Polski obiecanego zwrotu kosztów poniesionych podczas obrony Gdańska przed Rugijczykami, i po odsunięciu od namiestnictwa Pomorza wskutek ich proczeskiego nastawienia. Koszty te zgodził się pokryć margrabia brandenburski, co było istotne z uwagi na to, że Święcowie dla odparcia wojska Wisława II zaciągnęli pożyczkę u biskupa włocławskiego i zalegali z jej spłatą.
Sędzia Bogusza jako ówczesny namiestnik królewski dysponował zbyt małymi siłami dla odparcia najazdu brandenburskiego, wobec czego zwrócił się o pomoc do przebywającego w Sandomierzu Łokietka. Władysław nie mógł jej udzielić, będąc aktualnie zajęty sprawami ruskimi. Za jego zgodą Bogusza zwrócił się więc z prośbą o wsparcie do Krzyżaków. Krajowy mistrz pruski Heinrich von Plotzke zgodził się go udzielić, wysyłając oddział pod dowództwem Guntera von Schwarzburga. Przed wejściem oddziałów krzyżackich do Gdańska Brandenburczycy bez walki wycofali się, zatrzymując jedynie ziemię słupską i sławieńską.
Według umowy z Boguszą Krzyżacy na dwa lata mieli otrzymać do dyspozycji połowę grodu gdańskiego, lecz wobec dobrowolnego ustąpienia Brandenburczyków ich obecność w Gdańsku stała się zbędna. Mimo to pozostali na grodzie i podstępem zajęli go w całości, usuwając polską załogę do miasta. Po opanowaniu grodu przystąpili 13 listopada do zajęcia samego miasta, opanowując je przy pomocy nielicznego odłamu mieszczaństwa niemieckiego (które w większości było nieprzychylne Zakonowi ze względu na handlową konkurencję Elbląga). Po zajęciu Gdańska Krzyżacy dokonali w nim rzezi swych przeciwników. Potwierdzają to zarówno archeologiczne ślady zniszczeń, jak i relacje przedstawicieli duchowieństwa. Ofiarą masakry padli przede wszystkim rycerze polscy, wśród których znaleźli się także członkowie dotychczasowej załogi grodu wraz z rodzinami oraz część mieszczan. Pozostałych mieszczan miasta lokacyjnego wypędzono, a samo miasto spalono.
Liczba ofiar.
Dwa ówczesne źródła historyczne podają skrajnie różne dane co do liczby ofiar. Przed sądami papieskimi strona polska mówiła o 10 tysiącach wymordowanych (podobnie w bulli papieskiej z 1310 r.), natomiast Krzyżacy utrzymywali, że zgładzili jedynie 16 zbójców wydanych im przez mieszczan, a spalenie miasta miało być dziełem samych mieszkańców. Niektórzy współcześni historycy sądzą, że w rzezi zginęło kilka tysięcy gdańszczan, choć ustalenie nawet przybliżonej liczby ofiar nie jest dziś możliwe. Można przyjąć, że zginęło nie mniej niż kilkadziesiąt i nie więcej niż kilkaset osób, co jest liczbą bardzo wysoką, jeśli uwzględnić, że Gdańsk miał wówczas kilka tysięcy mieszkańców.

</doc>
<doc id="902441" url="https://pl.wikipedia.org/wiki?curid=902441" title="Captcha">
Captcha



</doc>
<doc id="902444" url="https://pl.wikipedia.org/wiki?curid=902444" title="Jezioro Niedackie">
Jezioro Niedackie

 
Niedack – przepływowe jezioro rynnowe na północnym krańcu Borów Tucholskich w powiecie starogardzkim (województwo pomorskie) na obszarze Kociewia. Z jeziora wypływa jeden z cieków źródłowych rzeki Piesienicy.
Według urzędowego spisu opracowanego przez Komisję Nazw Miejscowości i Obiektów Fizjograficznych (KNMiOF) nazwa tego jeziora to "Niedack". W różnych publikacjach i na mapach topograficznych jezioro to występuje pod nazwą "Jezioro Niedackie".
Powierzchnia zwierciadła wody według różnych źródeł wynosi od 108,5 ha do 115,3 ha. 
Zwierciadło wody położone jest na wysokości 106,3 m n.p.m. lub 107,0 m n.p.m. Średnia głębokość jeziora wynosi 9,3 m, natomiast głębokość maksymalna 30,0 m.

</doc>
<doc id="902448" url="https://pl.wikipedia.org/wiki?curid=902448" title="Jerzy Masior">
Jerzy Masior

Jerzy Masior (ur. 7 lipca 1924 w Chodorowie, zm. 19 kwietnia 2003) – doktor medycyny, poeta, harcmistrz, żołnierz Armii Krajowej.
Życiorys.
Pierwsze lata spędził we Lwowie. Uczęszczał do II Państwowego Gimnazjum im. Karola Szajnochy we Lwowie. We wrześniu 1939, będąc w IV klasie gimnazjum, stanął na czele 40 Lwowskiej Drużyny Harcerzy, która służyła w pomocniczych jednostkach wojskowych na Dworcu Podzamcze. Po wkroczeniu Niemców do Lwowa, uczęszczał na tajne komplety oraz został żołnierzem kontrwywiadu z zadaniem przechwytywania broni z niemieckich szpitali. Pod koniec wojny służył w Wojsku Polskim, w IV Dywizji Piechoty jako radiotelegrafista, początkowo w sztabie dywizji, a później w 4 Dywizjonie Artylerii Samochodowej. W wojsku służył do lutego 1947 roku jako zastępca d-cy plutonu ds. liniowych w oficerskiej szkole lotniczej w Boernerowie. Po przejściu do cywila Jerzy Masior rozpoczął edukację medyczną we Wrocławiu w Akademii Medycznej. Od III roku studiów związał się z Kliniką, jako wolontariusz a następnie pracownik ośrodka i szkoły klinicznej prof. dr. Edwarda Szczeklika. Po uzyskaniu odpowiednich stopni naukowych, w roku 1962, przeniósł się Gorlic, koło Nowego Sącza jako ordynator oddziału wewnętrznego szpitala. Tam obok pracy zawodowej rozwijał talent malarski. Jego prace były wystawiane na kilku miejscowych wystawach.
Od jesieni 1956 roku, po reaktywacji ZHP pełnił funkcję drużynowego 25 Wrocławskiej Drużyny Harcerzy im. Batalionu Szturmowego "Parasol", działającej przy II LO we Wrocławiu przy ul. Parkowej.
W Nowym Sączu zamieszkał od 1967 roku. Utworzył tu spółdzielnię lekarską, kierował poradnią internistyczno – konsultacyjną. Ponad 20 lat kierował Wojewódzkim Ośrodkiem Doskonalenia Kadr Medycznych w Nowym Sączu. Był nauczycielem przedmiotów zawodowych w Liceum Medycznym w Nowym Sączu. Na kilka lat związał się ze sceną poetycką Teatru im. B. Barbackiego w Nowym Sączu. Był twórcą spektakli i koncertów poetycko-muzycznych oraz współpracował z wieloma szkołami tworząc w nich zespoły wokalne.
W Nowym Sączu powstał pierwszy jego tomik żeglarskiej poezji "Chodzenie na wiatr". Od 1980 roku rozpoczął podróże do Lwowa, które zaowocowały licznymi lirykami, wierszami i opowiadaniami na temat miasta. Pisał wiele wierszy i piosenek o Lwowie, Kresach, Nowym Sączu. Był prezesem Towarzystwa Miłośników Lwowa. Jego ciało spoczywa na cmentarzu w Nowym Sączu – na nagrobku ma wypisany fragment swojego wiersza: "Jestem po stronie ciszy. Jestem tam gdzie milczenie".
Został odznaczony Krzyżem Walecznych, Krzyżem Obrony Lwowa, Krzyżem Kawalerskim Orderu Odrodzenia Polski i Złotym Krzyżem Zasługi a także Złotą Tarczą Herbową oraz Orderem Przyjaznych Serc od Związku Sądeczan za zasługi dla miasta.
Jego imieniem nazwany został most na potoku Łubinka w ciągu ul. Tarnowskiej, na Przetakówce w Nowym Sączu. Jego imię nosi także Izba Lwowska w nowosądeckim Akademickim Liceum, zorganizowana przez jego ucznia i przyjaciela Bogusława Kołcza. 

</doc>
<doc id="902449" url="https://pl.wikipedia.org/wiki?curid=902449" title="Polskie Towarzystwo Botaniczne">
Polskie Towarzystwo Botaniczne

Polskie Towarzystwo Botaniczne (PTB) – towarzystwo naukowe założone w kwietniu 1922 roku na Zjeździe Botaników w Warszawie (pierwszym prezesem był Bolesław Hryniewiecki).
Charakterystyka.
Organizacja ma na celu przyczynianie się do rozwoju działu biologii, jaką jest botanika, stałe podnoszenie poziomu naukowego, powiązanie działalności naukowej z potrzebami kultury i gospodarki narodowej oraz popularyzację wiedzy botanicznej. Towarzystwo wydaje pięć czasopism naukowych i nadaje medale za wybitne osiągnięcia naukowe w dziedzinie botaniki, za popularyzację i monografie regionalne.
Od lipca 2019 prezesem PTB jest Anna Mikuła z Polskiej Akademii Nauk Ogrodu Botanicznego – CZRB w Powsinie (Warszawa). Jej poprzednikiem był Adam Rostański z Zakładu Botaniki Systematycznej Wydziału Biologii i Ochrony Środowiska Uniwersytetu Śląskiego w Katowicach.
Władzami Towarzystwa są: Walne Zgromadzenie Delegatów, Zarząd Główny i jego Prezydium oraz Główna Komisja Rewizyjna. Walne Zgromadzenie Delegatów jest najwyższą władzą Towarzystwa i jest zwoływane co najmniej raz na trzy lata. Towarzystwo działa w piętnastu oddziałach regionalnych i trzynastu sekcjach specjalistycznych. Należy do niego około 1000 członków zwyczajnych, nadzwyczajnych i wspierających. Członkiem Towarzystwa może zostać każdy, kto interesuje się szeroko pojętą botaniką, zarówno profesjonalista jak i amator. Tytuł członka honorowego nadawany jest wybitnym botanikom polskim i zagranicznym.
Za wybitne osiągnięcia naukowe w dziedzinie botaniki Polskie Towarzystwo Botaniczne nadaje medal im. Władysława Szafera. Za zasługi w upowszechnianiu wiedzy botanicznej i ochrony przyrody jest przyznawany Medal im. Profesora Bolesława Hryniewieckiego. Młodym polskim naukowcom za publikacje o wybitnych walorach naukowych jest przyznawana Nagroda PTB dla młodych pracowników nauki.
Od 2001 Oddział Poznański PTB nadaje Medal im. Profesora Zygmunta Czubińskiego za wybitne prace naukowe, mające charakter regionalnych monografii geobotanicznych.
Zjazdy członków towarzystwa odbywają się co trzy lata. W czasie istnienia PTB odbyło się w sumie 58 zjazdów.
Prezesi.
Pracami towarzystwa kierowali:
Upamiętnienie.
Z okazji 100-lecia powstania Polskiego Towarzystwa Botanicznego Uchwałą Senatu RP X kadencji z 26 listopada 2021 rok 2022 ustanowiono Rokiem Botaniki.

</doc>
<doc id="902451" url="https://pl.wikipedia.org/wiki?curid=902451" title="Andrzej Malina">
Andrzej Malina

Andrzej Janusz Malina (ur. 11 października 1960 w Klarysewie koło Piaseczna) – polski zapaśnik stylu klasycznego, trener i nauczyciel.
Życiorys.
Ukończył w 1979 Liceum Zawodowe w Piasecznie, a w 1999 studia wyższe (z tytułem zawodowym magistra sportu) w Instytucie Wychowania Fizycznego w Gorzowie Wielkopolskim. W drugiej połowie lat 90. kształcił się również w Międzynarodowej Szkole Zapaśniczej FILA.
Jako zawodnik trenował w Elektroniku Piaseczno (1972–1979) i następnie do 1989 w Legii Warszawa. W 1988 brał udział w Letnich Igrzyskach Olimpijskich w Seulu w wadze półciężkiej (90 kg), wygrał jedną z trzech walk, odpadając z turnieju. Czterokrotnie wywalczył mistrzostwo kraju, początkowo w wadze średniej (1980 i 1982), następnie w wadze półciężkiej (1983 i 1985). Zdobył tytuł mistrza świata w wadze 90 kg (Budapeszt 1986), a także dwa medale mistrzostw Europy w wadze 82 kg (srebrny w 1982 i brązowy w 1983). W późniejszych latach zajął się działalnością trenerską i pracą w zawodzie nauczyciela. Był asystentem Ryszarda Świerada podczas IO w Atlancie w 1996, w trakcie których zawodnicy polskiej kadry wywalczyli pięć medali (w tym trzy złote).
Zajął się również działalnością polityczną, wstąpił do Platformy Obywatelskiej, kandydował z jej list w wyborach samorządowych, a w 2011 w wyborach do Sejmu.
W 1986 wygrał Plebiscyt "Przeglądu Sportowego" na najlepszego sportowca Polski (jako pierwszy z zapaśników). Odznaczony m.in. Srebrnym i Złotym (1996) Krzyżem Zasługi.

</doc>
<doc id="902452" url="https://pl.wikipedia.org/wiki?curid=902452" title="Alberto Gonzales">
Alberto Gonzales

Alberto R. Gonzales (ur. 4 sierpnia 1955 w San Antonio) – amerykański prawnik i polityk.
Dorastał w Houston. Podstawowy etap edukacji ukończył w Teksasie, później studiował na Rice University. Ukończył też studia prawnicze na "Harvard Law School" przy Uniwersytecie Harvarda. W latach 1973–1975 służył w Siłach Powietrznych Stanów Zjednoczonych, w latach 1975–1977 uczęszczał do Akademii Sił Powietrznych Stanów Zjednoczonych ("the United States Air Force Academy", USAFA).
Pomiędzy 14 stycznia 1999 do 22 grudnia 2000 roku był sędzią Sądu Najwyższego stanu Teksas (fotel czwarty). Z urzędu tego zrezygnował, by w 2001 roku zostać doradcą prawnym Białego Domu ("White House Counsel"). Tę funkcję pełnił do 2005 roku, kiedy to 3 lutego 2005 roku został prokuratorem generalnym Stanów Zjednoczonych w gabinecie prezydenta George’a W. Busha. 27 sierpnia 2007 roku zapowiedział swoją rezygnację z pełnienia urzędu, lecz pełnił go jeszcze do 17 września 2007 roku.

</doc>
<doc id="902454" url="https://pl.wikipedia.org/wiki?curid=902454" title="Alberto R. Gonzales">
Alberto R. Gonzales



</doc>
<doc id="902455" url="https://pl.wikipedia.org/wiki?curid=902455" title="THRaKaTTaK">
THRaKaTTaK

THRaKaTTaK – album koncertowy zespołu King Crimson, wydany w 1996. Zawiera improwizacje z koncertów w Japonii i USA w październiku i listopadzie 1995.
Lista utworów.
Na albumie znajdują się następujące utwory:
Skład zespołu.
Twórcami albumu są:

</doc>
<doc id="902460" url="https://pl.wikipedia.org/wiki?curid=902460" title="Park stanowy Dead Horse Point">
Park stanowy Dead Horse Point

Park stanowy Dead Horse Point (ang. "Dead Horse Point State Park") – park stanowy w amerykańskim stanie Utah, w pobliżu parku narodowego Canyonlands i miejscowości Moab. Park położony jest na płaskowyżu o wysokości około 1800 m n.p.m. i zajmuje powierzchnię około 21,7 km². Główną atrakcją parku są liczne punkty widokowe na rzekę Kolorado płynącą w kanionie o głębokości około 600 metrów. Dzięki czystemu, pustynnemu powietrzu zasięg widoczności w parku często sięga 160 kilometrów.
Klimat.
Klimat na terenie parku jest pustynny. Powietrze jest suche, a opady atmosferyczne w ciągu roku wynoszą około 25 centymetrów. Latem temperatury w ciągu dnia zazwyczaj przekraczają 30 stopni Celsjusza, a nocą mogą spadać do 5 stopni Celsjusza. Popołudniowe burze, częste późnym latem, także mogą powodować nagłe spadki temperatury, a także stanowią zagrożenie ze względu na pioruny. Pogoda wiosną i jesienią jest zmienna i nieprzewidywalna. Często jest ciepło i słonecznie, mogą jednak zdarzać się również gradobicia, opady śniegu lub silne wiatry. Zimą w ciągu dnia temperatura zazwyczaj pozostaje powyżej zera, chociaż zdarzają się opady śniegu, a temperatura nocą może spadać poniżej minus 10 stopni Celsjusza. Najwyższą temperaturę, 42 stopnie Celsjusza w cieniu, zanotowano w lipcu 1989, a najniższą, -26 stopni Celsjusza, w lutym tego samego roku. Maksymalny wiatr zarejestrowany na terenie parku zanotowano w maju 1992 roku, gdy wiał on z prędkością 134 km/h.
Geologia.
Park usytuowany jest na wąskim płaskowyżu skalnym, charakteryzującym się wysokimi na kilkaset metrów i niemal pionowymi zboczami. Płaskowyż, na którym położony jest park ma kształt półwyspu i połączony jest z pobliskim stoliwem zwężeniem o szerokości zaledwie około 30 metrów, określanym po angielsku jako "the neck" (szyja).
Pochodzenie nazwy parku.
Angielska nazwa parku, „Dead Horse Point”, oznacza po polsku „miejsce martwych koni”. Istnieje wiele opowieści o pochodzeniu tej nazwy.
Według jednej z legend, na przełomie XIX i XX wieku płaskowyż stanowiący obecnie część parku był używany jako zagroda dla dzikich mustangów występujących powszechnie na obszarze stoliwa. Kowboje zaganiali dzikie konie poprzez zwężenie w płaskowyżu a następnie zagradzali je przy pomocy gałęzi i krzewów. Pionowe zbocza płaskowyżu stanowiły naturalną zagrodę. Następnie kowboje wybierali najlepsze spośród koni, po czym wypuszczali pozostałe. Według legendy, z niewyjaśnionych przyczyn pewnego razu konie zostały zagrodzone i, choć miały w zasięgu wzroku przypływającą 600 metrów poniżej rzekę Kolorado, zginęły z pragnienia na pustynnym płaskowyżu.
Park w kulturze i sztuce.
Ze względu na charakterystyczną scenerię parku, był on miejscem filmowania wielu znanych filmów, między innymi "Thelma i Louise", "Comancheros", ', ' oraz wiele innych.

</doc>
<doc id="902461" url="https://pl.wikipedia.org/wiki?curid=902461" title="HC Slovan Ústí nad Labem">
HC Slovan Ústí nad Labem

HC Slovan Ústí nad Labem – czeski klub hokejowy występujący w 1. lidze.
Historia.
Dotychczasowe nazwy.
Historia hokeja w Ústí sięga końca II wojny światowej. W 1946 roku został założony klub LTC, który w 1949 roku zmienił nazwę na ZSJ Armaturka, pod którą grał 10 lat. Od roku 1959 klub występował pod nazwą TJ Chemička aż do roku 1963, kiedy to z powodów finansowych zakończył działalność. Hokejową schedę przejął niewielki klub TJ Slovan, który postanowił skupić się na rozwinięciu sekcji hokeja.
W 1966 Slovan wygrał kwalifikacje do II ligi. Od 1973 roku na skutek reorganizacji czeskiej ligi TJ Slovan rozpoczął rozgrywki w I. ČNHL, w kolejnych sezonach zajmując miejsca w czołówce. W 1980 odpadł w barażach o 1. ligę. W roku 1988 klub spadł do II ČNHL, w której pozostał do 1993. Rok później dotarł do półfinału play-off, w którym odpadł z Vsetínem.
Po kolejnym spadku do II ligi, w roku 1998 Slovan uzyskał strategicznego sponsora, Drinks Union, producenta piwa Zlatopramen. W 2000 klub powrócił do 1. ligi.
Sezon 2006/07.
W rundzie zasadniczej sezonu 2006/2007 Slovan zajął 2. miejsce, ustępując VČE Hradec Králové. Z 52 rozegranych spotkań Slovan zwyciężył w regulaminowym czasie w 33 meczach (3 punkty), natomiast 5 meczów wygrał w dogrywce (2 pkt). 14 razy schodził z lodowiska pokonany, w tym czterokrotnie uległ w doliczonym czasie gry (1 pkt). Łącznie zdobył 113 punktów, bilans bramkowy: 182-105. Zgodnie z regulaminem w ćwierćfinale play-off zmierzył się z siódmą drużyną tabeli.
Z powodu zadłużenia ekstraligowy klub HC Vsetín nie otrzymał licencji na sezon 2007/2008. Dzięki temu, drużyna Slovana jako zwycięzca play-off bezpośrednio awansowała do Ekstraligi.
Sezon 2007/08.
Po rundzie zasadniczej sezonu 2007/2008 drużyna z Ústí zajęła ostatnie, 14. miejsce, wygrywając 13 z 52 spotkań, w tym 7 po dogrywce lub karnych. W rozgrywkach play-out zwyciężyła w 7 z 12 meczów, jednak z dorobkiem 59 punktów ostatecznie zajęła ostatnie miejsce i w barażu o utrzymanie zmierzyła się ze zwycięzcą 1. Ligi, zespołem BK Mladá Boleslav.
Do Ekstraligi awansował Mladá Boleslav, Slovan spadł do 1. Ligi.
Sezon 2008/09.
W rundzie zasadniczej zespół z Ústí ponownie zajął pierwsze miejsce zdobywając 110 punktów i przystąpił do rundy play-off. W finale ligi pokonał HC Kometa Brno (w meczach 4:2).
Sezon 2009/10.
W rundzie zasadniczej zespół zajął pierwsze miejsce zdobywając 117 punktów. W finale ligi uległ KLH Chomutov (w meczach 3:4).
Sezon 2010/11.
Klub zdobył mistrzostwo 1. ligi w finale pokonując KLH Chomutov (w meczach 4:0). W rywalizacji o miejsce w Ekstralidze uległ ostatniej drużynie tych rozgrywek, BK Mladá Boleslav (w meczach 3:4).
Sezon 2011/12.
Drużyna Slovana wygrała sezon regularny 1. ligi, a w fazie play-off ponownie zmierzyła się w finale z KLH Chomutov. Do wyłonienia mistrzostwa 1. ligi potrzebne było siedem spotkań, w których ostatecznie Slovan przegrał 3:4.

</doc>
<doc id="902465" url="https://pl.wikipedia.org/wiki?curid=902465" title="Termoplastyczność">
Termoplastyczność

Termoplastyczność – cecha tworzywa polegająca na tym, że może wielokrotnie przechodzić w stan plastyczny podczas ogrzewania i twardnieć podczas ochładzania.

</doc>
<doc id="902468" url="https://pl.wikipedia.org/wiki?curid=902468" title="Retelling">
Retelling

Retelling – opowiedzenie na nowo znanej historii, np. baśni lub legendy, najczęściej w powieści należącej do gatunku fantasy. Termin spopularyzowany w Polsce przez Andrzeja Sapkowskiego w "Rękopisie znalezionym w Smoczej Jaskini". 
Przykłady:

</doc>
<doc id="902469" url="https://pl.wikipedia.org/wiki?curid=902469" title="Nitrous Oxide">
Nitrous Oxide

Krzysztof Prętkiewicz (ur. 1984 w Poznaniu) − DJ grający muzykę elektroniczną.
Od lat 90. Prętkiewicz był pod wpływem muzyki Jeana Michela Jarre’a, Mike’a Oldfielda oraz Depeche Mode. Rozpoczął własną działalność artystyczną w 2001 roku, do 2011 roku zajmował się przede wszystkim nurtem uplifting trance.
W 2006 roku Prętkiewicz wydał swój pierwszy utwór wraz z Kamilem Bigajem: "3rd Moon - Diving In The Sky", wydany nakładem wytwórni Somatic Sense i jej sublabelu Pro-Fuse, który znalazł się na 2 miejscu holenderskiej listy Dutch Dance Charts i ukazał się również na kilku składankach. Ten rok był dla niego przełomem, ponieważ niedługo później wytwórnia płytowa Anjunabeats wydała dwa utwory jego autorstwa, mianowicie "North Pole" oraz "Frozen Dreams".
Współpracował między innymi z Sound Players, z którymi stworzył projekt o nazwie "Silver Mist", Nucvise, z którym wspólnie stworzyli utwór "Field Of Illusions". W 2010 roku wraz z Aneym wydał singel „Far Away”. 5 kwietnia tego roku ukazał się jego album "Dreamcatcher" wydany w wytwórni Anjunabeats, z którą Krzysztof współpracuje od lat.
W 2012 roku został poproszony o zmiksowanie kompilacji Anjunabeats Worldwide 04, która ukazała się 23 kwietnia.
Dyskografia.
Albumy.
2010:
2019:
DJ Mixy.
2012:
Remiksy.
2006:
2007:
2008:
2009:
2010: 
2011:
2012:
2013:
Single.
Jako Nitrous Oxide:
Jako N2O:
Jako 3rd Moon (z Kamilem Bigajem):
Jako Redmoon:
Jako Husaria (z Adamem Kancerskim):

</doc>
<doc id="902471" url="https://pl.wikipedia.org/wiki?curid=902471" title="Alfred Freyer">
Alfred Freyer

Alfred Freyer (ur. 11 września 1901 w Dzikowie, zm. 21 grudnia 1927 tamże) – polski lekkoatleta długodystansowiec zwany "polskim Nurmim". Był zawodnikiem klubów KS Dzikovia, IFC Katowice i Polonia Warszawa. 8-krotnie zdobywał mistrzostwo Polski (5000 metrów, 10 000 metrów, maraton, przełaje), 14-krotnie bił rekord Polski (3000 metrów, 5000 metrów, 10 000 metrów, 15 000 metrów, 20 000 metrów, 30 000 metrów, bieg godzinny, maraton), odniósł trzy zwycięstwa w meczach międzypaństwowych.
Życiorys.
Alfred Freyer urodził się 11 września 1901 roku w Dzikowie. Jego dziadek wyemigrował z Anglii (stamtąd wywodził się ród Freyerów) i pracował jako koniuszy w posiadłości hrabiostwa Tarnowskich w Dzikowie. Alfred Freyer rozpoczął naukę w 1908 roku w szkole powszechnej w Tarnobrzegu, a po ukończeniu czwartej klasy kształcił się w tarnobrzeskiej szkole realnej (maturę zdał w 1918 roku). Po powołaniu Republiki Tarnobrzeskiej pracował w biurze podatkowym Powiatowej Rady Narodowej w Tarnobrzegu. W młodości był członkiem Polskiej Organizacji Wojskowej (w ramach działalności w niej brał udział w akcji zajmowania magazynów wojskowych w Nadbrzeziu), walczył także w wojnie polsko-bolszewickiej jako ochotnik. W 1921 roku Freyer rozpoczął służbę wojskową w 3 Pułku Ułanów Śląskich w Tarnowskich Górach (zakończył ją w 1923 roku), którego był reprezentantem w piłce nożnej. W 1923 roku po odbyciu służby wojskowej wrócił do domu w stopniu plutonowego i powrócił do pracy w biurze podatkowym.
Za początek lekkoatletycznej kariery Freyera można uznać 3 maja 1925 roku, gdy wziął udział w biegu przełajowym na 1500 metrów organizowanym przez klub KS Dzikovia. W tym samym roku zajął trzecie miejsce w biegu przełajowym o Puchar „Ilustrowanego Kuriera Codziennego” w Krakowie i ustanowił rekord Polski podczas międzynarodowych zawodów lekkoatletycznych AZS. W 1925 roku w meczu Górny Śląsk Polski kontra Górny Śląsk Niemiecki wygrał wszystkie biegi na dystansach od 1000 do 5000 metrów. W tym samym roku przeniósł się z klubu KS Dzikovia do IFC Katowice, a wkrótce po tym do Polonii Warszawa. Rok 1926 rozpoczął startami w biegach przełajowych, podczas których zajmował pierwsze lub drugie miejsce. Od mistrzostw Polski w 1926 roku do końca kariery nie pokonał go żaden z krajowych rywali. 26 września 1926 roku w Katowicach odbył się bieg maratoński o mistrzostwo Polski, który Freyer wygrał, poprawiając poprzedni rekord na tym dystansie. Pod koniec 1926 roku Alfred Freyer był posiadaczem wszystkich rekordów Polski od dystansu 3000 m do maratonu. W 1927 roku wystąpił w 24 dużych biegach na różnych dystansach – od 3000 metrów do maratonu. Wygrał 21 z nich, w pozostałych zajmując drugie i trzecie miejsce. W tym samym roku Freyer zajął trzecie miejsce na dystansie 5000 metrów w meczu lekkoatletycznym Polska – Włochy pomimo spowodowanego przez włoskiego zawodnika uszkodzenia buta.
W 1927 roku Freyer zaczął stosować taktykę biegu polegającą na zaatakowaniu pierwszej pozycji zaraz po starcie, tak aby jak najdalej uciec rywalom (wówczas zaczęto nazywać Freyera "polskim Nurmim"). W sierpniu 1927 roku rozpoczął przygotowania do letnich igrzysk olimpijskich w Amsterdamie; w czasie przygotowań pobił rekord Polski w biegu na 15 kilometrów i w biegu godzinnym. W 1927 roku odbyła się także zbiórka pieniędzy na wyjazd Freyera do Skandynawii w ramach przygotowań olimpijskich, odzew na nią był bardzo żywy, jedynie z powodu obaw czy taka zbiórka nie jest złamaniem zasad ruchu olimpijskiego powstrzymano wyjazd Freyera do Skandynawii. Ostatni raz na bieżni wystąpił 13 listopada w Poznaniu, gdzie udało mu się wygrać bieg na 5000 metrów.
Oprócz lekkiej atletyki Alfred Freyer uprawiał kolarstwo, kajakarstwo i jazdę konną; chętnie grał w piłkę nożną.
Zginął tragicznie podczas pożaru pałacu w Dzikowie, ratując dzieła sztuki rodu Tarnowskich. W 2021 roku w parku przy pałacu w Dzikowie znaleziono siedem medali zdobytych przez lekkoatletę.
Sukcesy.
Mecze międzypaństwowe.
Alfred Freyer czterokrotnie brał udział w meczach międzypaństwowych, odniósł trzy zwycięstwa.
Rekordy Polski.
Alfred Freyer czternastokrotnie bił rekord Polski. Ustanowił go na następujących dystansach:

</doc>
<doc id="902474" url="https://pl.wikipedia.org/wiki?curid=902474" title="Cezary Kuklo">
Cezary Kuklo

Cezary Kuklo (ur. 19 września 1954 w Białymstoku) – polski historyk, demograf, profesor zwyczajny w Instytucie Historii i Nauk Politycznych Uniwersytetu w Białymstoku, autor blisko 400 publikacji naukowych wydanych w kraju i za granicą, członek wielu komitetów, prezydiów i zespołów redakcyjnych, projektów badawczych. W latach 2000–2012 organizator i dyrektor białostockiego oddziału IPN[1]. Doctor honoris causa Uniwersytetu Jana Kochanowskiego w Kielcach.
Życiorys.
Uczeń prof. Andrzeja Wyczańskiego, studiował historię w filii Uniwersytetu Warszawskiego w Białymstoku, gdzie w 1977 r. obronił pracę magisterską. W 1987 uzyskał stopień doktora nauk humanistycznych na Wydziale Historycznym UW na podstawie rozprawy doktorskiej: "Rodzina i społeczeństwo południowych dzielnic Warszawy w XVIII wieku. Struktury demograficzne." Ta sama Rada nadała mu stopień doktora habilitowanego w 1998 r. – podstawą postępowania była praca "Kobieta samotna w społeczeństwie miejskim u schyłku Rzeczypospolitej szlacheckiej" (recenzentami w przewodzie habilitacyjnym byli profesorowie Jerzy Topolski, Andrzej Wyczański i Andrzej Wyrobisz). W 2010 r. otrzymał tytuł profesora. 24 czerwca 2021 r. za wybitne zasługi na rzecz rozwoju nauki historycznej, a w szczególności demografii historycznej, Senat Uniwersytetu Jana Kochanowskiego w Kielcach nadał tytuł doctora honoris causa. W badaniach koncentruje się na problematyce demografii historycznej i historii społeczno-gospodarczej epoki staropolskiej. 
W życiu prywatnym mąż i ojciec dwóch córek. Żona Helena, pedagog i logopeda, obecnie na emeryturze; starsza córka Marta Skrodzka, dr prawa, specjalista w zakresie prawa handlowego i alternatywnych metod rozwiązywania sporów, stypendystka Fundacji Kościuszkowskiej i Fundacji Fulbrighta; młodsza córka Justyna, absolwentka Akademii Sztuk Pięknych w Gdańsku (dyplom z malarstwa z wyróżnieniem) i Académie royale des Beaux-Arts de Bruxelles (tkanina).
Pełnione funkcje i działalność.
Członek redakcji i rad naukowych czasopism i serii.
Kierownik strony polskiej międzynarodowego grantu naukowego Unii Europejskiej "„Servant Project = The socio-economic role of males and females in domestic service as factor of European Identity”" (HPSE-CT 2001-50012) w latach 2001–2004 oraz kierownik kilku krajowych projektów badawczych finansowanych m.in. ze środków Narodowego Centrum Nauki i Narodowego Programu Rozwoju Humanistyki.
Uczestnik Międzynarodowego Kongresu Historii Gospodarczej w Leuvain (1990 r.) i w Mediolanie (1994 r.) oraz Międzynarodowego Kongresu Nauk Historycznych w Montrealu (1995 r.) i Oslo (2000 r.).
Recenzent w wielu postępowaniach o nadanie tytułu profesora, stopnia doktora habilitowanego i doktora. Promotor czterech doktoratów: dr Małgorzaty Kameckiej (2007 r.); dra Łukasza Lubicz-Łapińskiego (2011 r.), dra Radosława Poniata (2012 r.) i dra Piotra Łozowskiego (2018 r.) oraz ponad 100 prac magisterskich i ponad 40 prac podyplomowych.
Nagrody i odznaczenia.
Nagrodzony w 1990 r. I nagrodą w międzynarodowym konkursie na najlepszą pracę doktorską z zakresu historii gospodarczej ogłoszonym przez Association Internationale d’Histoire Economique, Leuvain, Belgia (okres: historia nowożytna XVI-XVIII w.). Następnie w 1999 r. nagrodą indywidualną Ministra Edukacji Narodowej za pracę habilitacyjną. Szerokie uznanie zdobyła wydana w 2009 r. książka "Demografia Rzeczypospolitej Przedrozbiorowej", która w 2012 r. została nagrodzona przez Wydział I Nauk Humanistycznych i Społecznych PAN w dziedzinie demografii. Nagradzany również nagrodami naukowymi Rektora UW ds. Filii w Białymstoku i Rektora Uniwersytetu w Białymstoku.
Wieloletnia działalność na polu naukowym, organizacyjnym i administracyjnym została uhonorowana licznymi odznaczeniami:

</doc>
<doc id="902476" url="https://pl.wikipedia.org/wiki?curid=902476" title="HALO 3">
HALO 3



</doc>
<doc id="902479" url="https://pl.wikipedia.org/wiki?curid=902479" title="Kavaratti">
Kavaratti

 
Kavaratti (hindi कवरत्ती, trb.: "Kawaratti", trl.: "Kavāratti"; malajalam കവരത്തി; ang. "Kavaratti") – miasto w Indiach, ośrodek administracyjny terytorium związkowego Lakszadiwy, leżące na atolu o tej samej nazwie, położonym na Oceanie Indyjskim na zachód od kontynentalnych Indii. Według danych z 2001 roku liczy 10 113 mieszkańców. 55% populacji stanowią mężczyźni.

</doc>
<doc id="902481" url="https://pl.wikipedia.org/wiki?curid=902481" title="Cannondale">
Cannondale

Cannondale – amerykański producent rowerów, z główną siedzibą w Bethel w stanie Connecticut. Zakład produkcyjny znajduje się w Bedford, w Pensylwanii.
Historia.
Firma Cannondale została założona w 1971 roku przez Joego Montgomery’ego. Jej nazwa wzięła się od nazwy stacji kolejowej Cannondale Metro North w Wilton, Connecticut. Początkowo firma produkowała sakwy, bagażniki i przyczepki rowerowe, plecaki turystyczne, śpiwory i namioty, bagażniki do przewozu rowerów na samochodzie i stojaki do obsługi rowerów oraz odzież turystyczną i rowerową.
Pierwszym rowerem wyprodukowanym przez firmę Cannondale był turystyczny model ST-500 z 1983 roku. Posiadał on, rewolucyjną jak na owe czasy, ramę wykonaną z aluminiowych rur o zwiększonej średnicy. Dzięki temu rama była o wiele sztywniejsza i jednocześnie lżejsza od konkurencyjnych ram stalowych.
W kolejnych latach do oferty wprowadzano nowe modele rowerów – szosowe, terenowe i miejskie.
Obecnie Cannondale sprzedaje ponad 80 modeli rowerów różnego typu na całym świecie.
Pod koniec lat dziewięćdziesiątych Cannondale próbowało zaistnieć na rynku motocykli i pojazdów terenowych. Próba ta zakończyła się porażką, gdyż koszty produkcji przerosły zyski ze sprzedaży. W związku z tym w 2003 roku zarząd postanowił sprzedać ten dział firmy. Zakupiony został przez ATK USA.
W 2008 problemy spowodowane wcześniej przez dział motocykli zmusiły właścicieli do sprzedaży Cannondale potentatowi branży rowerowej Dorel Industries.
W 2009 nowy właściciel przeniósł produkcję z USA na Tajwan i od tego momentu znika słynne hasło z ram "„HAND MADE IN USA”", jak również to z czego Cannondale słynął od samego początku produkcji swoich ram – ręcznie polerowane spawy.
Od roku 2000 w stałej produkcji jest jedyną ogólnodostępną firmą oferującą (jednostronny, jednogoleniowy) amortyzator przedni typu Lefty.
Sukcesy.
W kolarstwie górskim:
W kolarstwie szosowym:
Produkty.
Ramy rowerowe.
Cannondale rozpoczął produkcję ram wykorzystując rury aluminiowe o dużej średnicy w 1983 roku. Początkowo były to ramy turystyczne i szosowe. Później ofertę wzbogacono o ramy do rowerów górskich.
Ramy aluminiowe Cannondale charakteryzują się bardzo dużą sztywnością i niską masą.
Obecnie w ofercie można znaleźć rowery zbudowane na ramach wykonanych z włókien węglowych.
Widelce amortyzowane.
HEADSHOK – widelec z obustronnymi goleniami, element amortyzujący zamontowany został na połączeniu rury sterowej oraz pałąka goleni widelca w odróżnieniu od klasycznych widelców, gdzie mechanizmy amortyzujące montowane są podwójnie bezpośrednio w goleniach lewej i prawej. Dzięki takiemu rozwiązaniu widelec HEADSHOK jest lżejszy od produktów konkurencyjnych.
LEFTY – dwu-półkowy amortyzator przedni, jednostronny i jednogoleniowy, typu upside-down, produkowany z niewielkimi zmianami konstrukcyjnymi od roku 2000. Dostępny w wersji aluminiowej, jak i wykonanej z włókna węglowego. Obecnie stosowany głównie w rowerach górskich oraz szosowym SLATE (ze zmniejszonym skokiem do 30 mm). Obecnie CANNONDALE LEFTY należy do najlżejszych i najsztywniejszych przednich amortyzatorów rowerowych na świecie.

</doc>
<doc id="902483" url="https://pl.wikipedia.org/wiki?curid=902483" title="Krakowiacy i Górale">
Krakowiacy i Górale

Cud mniemany, czyli Krakowiacy i Górale – wodewil z muzyką Jana Stefaniego do libretta Wojciecha Bogusławskiego, wystawiony w niedzielę 1 marca 1794 roku w Teatrze Narodowym w Warszawie. Uważany za pierwszą operę narodową (określenie Leona Schillera) Dzięki Schillerowi (i jego aranżacji) opera (wodewil?) powróciła na stałe do repertuaru polskiej opery narodowej.
30 listopada 1946 odbyła się premiera "Schillerowska" "Krakowiaków i Górali", w której wystąpił na scenie m.in. Kazimierz Dejmek.
Miejscem akcji są zachowane do dziś młyn i karczma obok klasztoru oo. cystersów w Mogile. W czasach gdy W. Bogusławski uczył się w Szkołach Nowodworskich, w podkrakowskiej wówczas Mogile, dwa razy do roku odbywał się odpust, na który licznie przybywali zarówno mieszkańcy okolic Krakowa, jak i górale. Miejsce to mógł znać W. Bogusławski także dlatego, że Mogiła leżała na drodze do Kościelnik, gdzie w tym czasie mieszkali jego krewni ze strony matki, Linowscy. Obecnie obie te miejscowości znajdują się na terenie Nowej Huty, gdzie o W. Bogusławskim i jego wodewilu przypomina pomnik przy ul. W. Sieroszewskiego, Teatr Ludowy im. W. Bogusławskiego, osiedla Krakowiaków i Górali oraz ul. Bardosa.
Premiera opery odbyła się na cztery tygodnie przed przysięgą Kościuszki. Zebrała elity Polski przed trzecim rozbiorem – oficerów rosyjskich, polskich, szlachtę i bogatych mieszczan, a także magnatów i innych możnych. Dekoracje przygotował Antoni Smuglewicz. Oprócz znanych śpiewaków Teatru Narodowego w operze śpiewał sam Wojciech Bogusławski.
Libretto do opery opiera się na typowych założeniach opery późnoklasycystycznej (jak w "Czarodziejskim flecie" Mozarta, "Szarlatanie" Kurpińskiego). Wodewil zaginął i został odnaleziony dopiero w 1929 roku przez Leona Schillera. Ten nazwał go „polską operą narodową”. Biorąc pod uwagę napiętą sytuację polityczną przed trzecim rozbiorem Polski, tekst jawi się współczesnym znawcom teatru jako mistrzostwo aluzji. W libretcie pojawiają się moralitety, które skrywają typowe elementy niepodległościowe. Na przykład Wawrzyniec w partii mówionej powiada:
&lt;poem&gt;
„Zyjcie swobodnie, – mnózcie się płodnie,
Obyście wase widzieli prawnuki,
Obyście od dzisiejsej psewrotnej nauki
Dalecy – poćciwe mogli wydać plemię.
Uprawiajcie w pocie coła wasą ziemię,
Ona jest matką wasą, ona was wyzywi;
Nie bądźcie z nikim fałsywi,
Kochajcie zawse bliźniego,
Nie odpychajcie od dzwi ubogiego.
Podzielcie się chudobą s potsebnym sąsiadem,
I zyjcie dobrych ludzi psykładem,
A Bóg widząc Was godnych udzieli Wam dni swobodnych”
&lt;/poem&gt;
W partiach chóralnych występują słowa „Wolność” i „Całość”. Pojawia się topos „słowiańskiej gościnności” i szlacheckiego „umiłowania poprzestawania na małym” (szczególnie w moralitetowej arii „Nie ci nam dają, którzy są bogaci”).
Sprawa cudu zaczerpnięta została prawdopodobnie ze sztuki "Der Bettelstudent, oder das Donnerwetter" Paula Weidmanna. Wreszcie wątki miłosne przypominają "Don Giovanniego" Mozarta.
Wodewil otwiera uwertura. Partie muzyczne, szczególnie z drugiego aktu, bardzo przypominają rozwiązania muzyczne Mozarta i Antonio Salieriego. Innowacją jest oczywiście muzyka ludowa tworząca nowy wymiar opery klasycystycznej przed romantyzmem. Aria Doroty – "Rzadko to bywa na świecie" – jest polonezem. Potem pojawia się słynny krakowiak "Oj da da da, tańcujmy wesoło", przenoszący typowo ludową wersję krakowiaka do klasycystycznego dzieła operowego. Następnie słynna śpiewka "Raz na pniu między drzewami" to element czysto sentymentalny. Podobna śpiewka przypominać może "Là ci darem la mano" albo partie z "Bastiena i Bastienne".
Basia
&lt;poem&gt;
„Ras na pniu między dębami
Siedziały w paze turkawki,
Nie wiem, dla jakiej zabawki,
Tsepotały sią sksydłami.
Patsąc na to ich rusanie,
Taka mnie lubość psejena,
Zem słodko Stasia ścisnena.
I stąd wsceno się kochanie.”
&lt;/poem&gt;
W pierwszym akcie pojawia się też polka i mazurek góralski. Akt drugi zawiera partie silnie nawiązujące do muzyki Mozarta, opery komicznej i opery buffa Cimarosy. Kompozytor rozwija jednak własny styl, oparty między innymi na konceptualnym traktowaniu partii muzycznych. Aria Basi „Jestem dobra jak baranek” podzielona jest na część „dobrą”, łagodną, typowo mozartowską, i część żywą, „złą”, szybką.
Syntetyczność i chłonność tego wodewilu określa jego wysoki poziom. Kompozytor łączy muzyczny styl klasyczny z polską muzyką ludową, wprowadza uderzające zróżnicowanie tańców narodowych (polonez, krakowiak, czeska polka, mazur góralski i marsz), rozwija polski styl rozwiązań muzycznych, później obecnych jeszcze nawet w utworach Chopina i Moniuszki. Chłonność libretta, aluzyjność, komediowe wątki miłosne, komediowy wręcz wątek walki Krakowiaków z Góralami ukazują strukturę społeczeństwa przed trzecim rozbiorem, kiedy opera pełniła bez wątpienia ważne funkcje propagandowe i kulturalne.
Do tego samego libretta, zaadaptowanego przez Jana Kamińskiego, muzykę napisał Karol Kurpiński, zmieniając nazwę na "Zabobon, czyli Krakowiacy i Górale" (też: "Nowe Krakowiaki").
Bibliografia.
Libretto: Wojciech Bogusławski, kier. muz. Władysław Kłosiewicz, reż. Jarosław Kilian, scenogr. i kostiumy Izabela Chełkowska, choreogr. Emil Wesołowski.

</doc>
<doc id="902484" url="https://pl.wikipedia.org/wiki?curid=902484" title="Cud mniemany">
Cud mniemany



</doc>
<doc id="902485" url="https://pl.wikipedia.org/wiki?curid=902485" title="Cud mniemany, czyli Krakowiaki i Górale">
Cud mniemany, czyli Krakowiaki i Górale



</doc>
<doc id="902486" url="https://pl.wikipedia.org/wiki?curid=902486" title="Nożyce ręczne">
Nożyce ręczne

Nożyce ręczne – narzędzie ręczne służące do cięcia blachy. W działaniu wykorzystują zasadę dźwigni dwuramiennej. 
Najczęściej składają się z dwóch ramion połączonych przegubowo wspólną osią obrotu.
Stosowane jest wiele rodzajów nożyc ręcznych m.in.: 
Nożyce ręczne służą do cięcia blach o niewielkich grubościach :
Produkowane są nożyce ręczne zarówno dla osób praworęcznych jak i leworęcznych.

</doc>
<doc id="902487" url="https://pl.wikipedia.org/wiki?curid=902487" title="George Ogăraru">
George Ogăraru

George Cristian Ogăraru (ur. 3 lutego 1980 w Bukareszcie) – piłkarz rumuński grający na pozycji prawego obrońcy.
Kariera klubowa.
Ogăraru urodził się w Bukareszcie i tam też rozpoczynał karierę w miejscowym klubie Steaua Bukareszt. W 1998 roku trafił do pierwszej drużyny i 28 listopada zadebiutował w ligowym wyjazdowym meczu z Olimpią Satu-Mare, wygranym 3:0. Jednak przez pierwsze dwa sezony grał w niewielkiej liczbie meczów i jedynym sukcesem było zdobycie Pucharu Rumunii w 1999 roku. W 2000 roku George został wypożyczony do FCM Reşiţa grającym w drugiej lidze. Po sezonie wrócił do Bukaresztu, ale znów poszedł na wypożyczenie, tym razem do Oţelul Galaţi. Po roku wrócił do Steauy i w końcu wywalczył miejsce w pierwszej jedenastce stołecznego zespołu. W 2005 roku wywalczył swoje pierwsze mistrzostwo Rumunii w karierze, a w mistrzowskim sezonie rozegrał 28 meczów i zdobył 2 gole. Wystąpił także w Pucharze UEFA dochodząc ze Steauą do 1/8 finału. W 2006 roku ponownie został ze swoim klubem mistrzem kraju (28 meczów 1 gol), wystąpił w nieudanych eliminacjach do Ligi Mistrzów oraz dotarł ze Steauą do półfinału Pucharu UEFA (została wyeliminowana po dwumeczu z Middlesbrough F.C.).
Latem 2006 Ogăraru trafił do Ajaksu Amsterdam dzięki dobrej grze w Pucharze UEFA. Ajax zapłacił za niego 3 miliony euro. W Eredivisie zadebiutował 20 sierpnia w wygranym 5:0 meczu z RKC Waalwijk. W Ajaksie wywalczył miejsce w podstawowej jedenastce, występował w Lidze Mistrzów oraz fazie grupowej Pucharu UEFA. Został też wicemistrzem kraju oraz zdobył Puchar Holandii. W sezonie 2008/2009 Ogăraru przebywał na wypożyczeniu w Steaule Bukareszt. W 2010 roku został piłkarzem szwajcarskiego FC Sion.
Kariera reprezentacyjna.
W reprezentacji Rumunii Ogăraru zadebiutował 24 marca 2005 w przegranym 0:2 meczu z reprezentacją Holandii, rozegranym w ramach kwalifikacji do Mistrzostw Świata w Niemczech.

</doc>
<doc id="902488" url="https://pl.wikipedia.org/wiki?curid=902488" title="George Ogararu">
George Ogararu



</doc>
<doc id="902490" url="https://pl.wikipedia.org/wiki?curid=902490" title="Edyta Rzenno">
Edyta Rzenno

Edyta Rzenno ur. 26 czerwca 1983 w Brzesku – polska siatkarka występująca na pozycji środkowej. W sezonie 2013/14 broni barw Wisły Kraków.

</doc>
<doc id="902491" url="https://pl.wikipedia.org/wiki?curid=902491" title="Władcy Moraw">
Władcy Moraw



</doc>
<doc id="902493" url="https://pl.wikipedia.org/wiki?curid=902493" title="Narcyz Olizar">
Narcyz Olizar

Narcyz Olizar herbu Radwan Sowity (ur. w 1794 w Zahorowie na Wołyniu, zm. 9 sierpnia 1862 w Sadach koło Poznania) – poseł, a następnie senator-kasztelan na sejm 1830–1831 roku z ziem zabranych z województwa wołyńskiego, działacz polityczny Wielkiej Emigracji, pisarz, publicysta i malarz.
Syn Filipa Nereusza i Ludwiki z Niemirowiczów-Szczyttów, córki Krzysztofa i Józefy hr. Butlerówny. Brat Gustawa.
Życiorys.
Absolwent Liceum Krzemienieckiego i Uniwersytetu Wileńskiego.
Był uczestnikiem spisku, przygotowującego wybuch powstania listopadowego na Wołyniu. Od 18 czerwca 1831 był aktywnym członkiem sejmu powstańczego jako poseł z województwa wołyńskiego. 8 sierpnia mianowany senatorem-kasztelanem. 11 sierpnia 1831 roku odznaczony Krzyżem Złotym Orderu Virtuti Militari. Po upadku powstania udał się na emigrację do Francji.
Był członkiem sejmu powstańczego na emigracji. Związany z obozem Hotel Lambert księcia Adama Jerzego Czartoryskiego. W 1837 stanął na czele tajnej organizacji Związku Insurekcyjno-Monarchicznego Wyjarzmicieli, a w latach 1843–1845 był prezesem Towarzystwa Monarchicznego Trzeciego Maja. Był członkiem masonerii.
Współzałożyciel i redaktor pisma" Trzeci Maj". Był autorem wielu broszur politycznych, jednak szczególnym powodzeniem cieszyły się jego "Pamiętniki polskie" (1844), przełożone na francuski i niemiecki i "Pamiętniki oryginała" (1853). Ponadto był cenionym malarzem-pejzażystą.
Zmarł 9 sierpnia 1862 r. w Sadach. Został pochowany w Lusowie.

</doc>
<doc id="902494" url="https://pl.wikipedia.org/wiki?curid=902494" title="Związek Insurekcyjno-Monarchiczny Wyjarzmicieli">
Związek Insurekcyjno-Monarchiczny Wyjarzmicieli

Związek Insurekcyjno-Monarchiczny Wyjarzmicieli (Towarzystwo Wyjarzmicieli) – tajna polska organizacja emigracyjna, związana z obozem Hotel Lambert, założona w Paryżu w 1837 z przekształcenia niższych stopni wtajemniczenia Związku Jedności Narodowej. Istniała do 1847, od 1843 podporządkowana Towarzystwu Monarchicznemu Trzeciego Maja.
Współzałożycielem i długoletnim prezesem związku był hrabia Narcyz Olizar.

</doc>
<doc id="902498" url="https://pl.wikipedia.org/wiki?curid=902498" title="Zlatopramen">
Zlatopramen

Zlatopramen (z cz. „złote źródło”) – czeska marka piwa produkowana przez kompanię Drinks Union, a następnie przez Heineken do 2011 w Uściu nad Łabą, w dzielnicy Krásné Březno. Browar istniał od 1867, choć tradycje piwowarskie w Krásnym Břeźnie sięgają 1642. Od 1900 piwo eksportowane jest do wielu krajów, także poza Europę. W 1914 było produkowanych 14 odmian piwa. Początkowo sprzedawane było jako "Aussiger Bier" („piwo usteckie” – od niemieckiej nazwy miasta – "Aussig an der Elbe"), natomiast nazwa "Zlatopramen" została oficjalnie przyjęta w setną rocznicę powstania, w 1967. W 2011 Heineken zakończył produkcję w macierzystym browarze, obecnie "Zlatopramen" jest warzony w innych zakładach firmy.
Piwo Zlatopramen jest eksportowane również do Polski.

</doc>
<doc id="902499" url="https://pl.wikipedia.org/wiki?curid=902499" title="Havana 3am">
Havana 3am

Hawana 3am – brytyjski zespół założony w 1986 grający muzykę reggae-rock połączoną z rytmami latynoskimi i elementami rockabilly.
Zespół Hawana 3am powstał z inicjatywy byłego basisty The Clash Paula Simonona. Skład dopełnili: amerykański gitarzysta Gary Myrick, wokalista Nigel Dixon oraz perkusista Travis Williams, który dołączył do zespołu odpowiadając na ogłoszenie w gazecie. W 1991 w Japonii zespół nagrał płytę, a jeden utwór z niej pt. "Reach the Rock" stał się niewielkim przebojem. 
3 kwietnia 1993 roku zmarł Nigel Dixon. Po tym fakcie Paul Simonon opuścił zespół i przestał zajmować się muzyką. Gary Myrick nagrał jeszcze jedną płytę, ale nie zainteresowała ona publiczności i zespół przestał istnieć.
Nazwa zespołu została zaczerpnięta z tytułu albumu Pereza Prado kubańskiego barda z połowy lat 50.

</doc>
<doc id="902503" url="https://pl.wikipedia.org/wiki?curid=902503" title="Plac Napoleona">
Plac Napoleona



</doc>
<doc id="902504" url="https://pl.wikipedia.org/wiki?curid=902504" title="Ekadżati">
Ekadżati

Ekadżati (skt. "eka" jeden, "jati" lok; tyb. "ral chig ma") – najważniejszy żeński strażnik występujący w tradycji Dzogczen i reprezentującej jej szkole Ningma, jak również w pozostałych szkołach buddyzmu tybetańskiego: Kagju, Gelug i Sakja. Również jedna z 21 Tar i jednocześnie jedna z najmocniejszych i najdzikszych bogiń w mitologii tybetańskiej.
Jej główną funkcją jest ochrona sekretnych mantr i jako "matka matek wszystkich buddów", reprezentuje najwyższe zjednoczenie. Jej własna mantra jest również sekretna.
Pojawia się w różnych tantrach Mahakali pochodzących pierwotnie z Indii. Często występuje również jako wyzwolicielka w mandali Zielonej Tary, gdzie jej moce rozpuszczają strach przed wrogami, rozprzestrzeniając radość i usuwają przeszkody na ścieżce do oświecenia.
Ikonografia.
Jej ciało jest brązowe, ciemnoczerwone lub czarne. Posiada jedno oko, jedną pierś, jeden lok i jeden długi biały ząb, przegryzający się przez dolną wargę, symbolizujące niedualną pierwotną naturę energii.
Prawe ramię podniesione jest ku górze w gniewnym geście, wymachuje niczym berłem, palem z nabitymi na niego zwłokami, symbolizującymi tego, kto wypacza nauki. Palcem wskazujący skierowany na zewnątrz emanuje formę wilka. Lewa dłoń uniesiona ku ustom trzyma ciemne czerwone ludzkie serce, które niemal w całości zakrywa jej zwisającą pojedynczą pierś.
Na głowie nosi diadem zbudowany z pięciu kwitnących kwiatów i trzech czaszek, osadzony na żółtych, uniesionych w górę na kształt płomieni włosach, splatających się w pojedynczy lok. Uszy i inne części ciała zdobią kolczyki, bransolety i naramienniki, podczas gdy wokół pasa owinięta jest wyprawiona skóra tygrysa.
Otoczona przez dym i płomienie, z prawą nogą w górze w tanecznej pozie, lewą stopą wgniata leżącą na otwartym kwiecie lotosu, z twarzą ku ziemi postać symbolizującą pokonane ego. Pod nimi znajduje się trójkątny tron ozdobiony dziewięcioma ludzkimi czaszkami.
W młodszych szkołach buddyzmu tybetańskiego jest ona postrzegana jako matka Palden Lhamo i posiada bardziej typową postać z jedną twarzą, trzema oczami i dwoma piersiami. Zawsze z pół-gniewnym obliczem i jednym lokiem włosów.
Ekadżati w tradycji Bon.
Ekadżati jest również Królową Mamo, żeńskich duchów, wywołujących epidemie i wojny. Jednak chociaż nimi rządzi, sama nie jest Mamo, lecz w pełni urzeczywistnionym strażnikiem.
Jest modyfikacją tybetańskiej bogini niebios, której prawe oko zostało przekłute przez tantrycznego mistrza Padmasambhawa skazującego ją na banicję.

</doc>
<doc id="902508" url="https://pl.wikipedia.org/wiki?curid=902508" title="Circle Takes the Square">
Circle Takes the Square

Circle Takes the Square to zespół screamo z Savannah, USA. Założony na początku 2000, pierwotnie istniał w czteroosobowym składzie (przez krótki okres do zespołu należał wokalista Robbie Rose, lecz odszedł już jesienią 2000), jednak po wydaniu splitu z pg. 99 grupę opuścił gitarzysta Collin Kelly. Pod koniec 2004 zastąpił go Bobby Scandiffio. Odszedł on z zespołu w 2006, a na jego miejscu pojawił się David Rabitor. Największe zmiany w składzie nastąpiły po odejściu perkusisty Jaya Wynne w 2005. Kolejno zastępowali go Christian Billuga i Josh Ortega. Pod koniec kwietnia 2007 Caleb Collins (członek kanadyjskiej grupy Mare) ogłosił na MySpace, że przeprowadza się do USA, aby dołączyć do zespołu.
Styl grupy charakteryzuje się krzyczanym wokalem, zarówno męskim jak i żeńskim, które często tworzą ze sobą rodzaj dialogu, a także chaotyczną grą perkusji oraz wysoce technicznymi partiami gitary i basu. Również duże zróżnicowanie struktur piosenek pomogło grupie wypracować swój własny styl. Utwory często są określane jako epickie ze względu na ich długość (najdłuższy trwa 9 i pół minuty), a także częste zmiany tempa i dynamiki.
Członkowie zespołu są wegetarianami. Zostali nominowani na stronie peta2.com do tytułu najseksowniejszych wegetarian 2006 roku.

</doc>
<doc id="902509" url="https://pl.wikipedia.org/wiki?curid=902509" title="Circle takes the square">
Circle takes the square



</doc>
<doc id="902510" url="https://pl.wikipedia.org/wiki?curid=902510" title="Circle Takes The Square">
Circle Takes The Square



</doc>
<doc id="902511" url="https://pl.wikipedia.org/wiki?curid=902511" title="Cédric Carrasso">
Cédric Carrasso

Cédric Carrasso (ur. 30 grudnia 1981 w Awinionie) – francuski piłkarz występujący na pozycji bramkarza.
Kariera klubowa.
Jest wychowankiem zespołu Olympique Marsylia, do którego trafił w wieku 13 lat. W sezonie 2001/2002 wypożyczony do angielskiego Crystal Palace FC, gdzie wystąpił w jednym spotkaniu. W sezonie 2002/2003 zaliczył debiut w Ligue 1 w barwach Olympique Marsylia i łącznie zagrał w dwóch meczach. W sezonie 2004/2005 był wypożyczony do EA Guingamp, dla którego zanotował 35 występów. W sezonie 2006/2007 Carrasso był pierwszym bramkarzem Olympique Marsylia, z którym zdobył wicemistrzostwo kraju. Latem 2007 roku doznał kontuzji i jego miejsce w bramce zajął Steve Mandanda. Przed sezonem 2008/2009 Francuz przeszedł do Tuluzy, a latem 2009 roku został graczem Girondins Bordeaux, z którym podpisał czteroletni kontrakt. W 2013 roku zdobył z Żyrondystami Puchar Francji. Po 8 latach gry dla ekipy z Bordeaux, został zawodnikiem tureckiego Galatasaray. Po rozegraniu zaledwie jednego spotkania dla Galaty, w 2018 roku zakończył karierę piłkarską.
Kariera reprezentacyjna.
Carrasso dostał powołanie do kadry reprezentacji Francji na rozegrane 11 lutego 2009 roku towarzyskie spotkanie z Argentyną, jednak nie udało mu się w nim zadebiutować. Został powołany przez Raymonda Domenecha, jako trzeci bramkarz, do kadry na mistrzostwa świata 2010. W dorosłej reprezentacji zadebiutował 9 czerwca 2011 w sparingu z Polską (1:0).
Jego młodszy brat Johann także jest bramkarzem, występuje w FC Metz.

</doc>
<doc id="902512" url="https://pl.wikipedia.org/wiki?curid=902512" title="František Ladislav Čelakovský">
František Ladislav Čelakovský

František Ladislav Čelakovský pseudonim Marcian Hromotluk (ur. 7 marca 1799 w Strakonicach, zm. 5 sierpnia 1852 w Pradze) – czeski pisarz, poeta, krytyk i tłumacz. Przedstawiciel czeskiego odrodzenia narodowego. Jego synem był botanik Ladislav Čelakovský.
Życiorys.
Od 1812 roku uczęszczał do niższego gimnazjum w Czeskich Budziejowicach, następnie uczył się w gimnazjum w Písku. Po ukończeniu szkoły średniej rozpoczął studia filozoficzne w Pradze. Problemy finansowe zmusiły go do przerwania studiów i rozpoczęcia nauczania w liceum w Czeskich Budziejowicach. Niedługo potem został zmuszony do rezygnacji z tej pracy. Przyczyną było, zabronione wówczas, odczytywanie na głos dzieł Jana Husa. Nauczanie kontynuował w Linzu i w Pradze.
Do 1829 roku pracował jako wychowawca i tłumacz.
W 1830 roku otrzymał ofertę pracy w Rosji. Wspólnie z Pawłem Józefem Šafaříkem i Václavem Hanką miał otworzyć i prowadzić słowiańską bibliotekę w Petersburgu. Nie podjął się tego zadania, ponieważ otrzymał od Františka Palackiego ofertę pracy u księcia Kinskégo. Początkowo pracował jako prywatny nauczyciel, później wprowadzał korekty w czasopiśmie duchownych katolickich.
W 1833 roku został redaktorem "Pražských novin". W 1834 roku przekształcił "Rozmanitosti", załącznik "Pražských novin", w czasopismo "Česká Wčela". Po ukazaniu się w "Pražských novinach" krytycznego artykułu potępiającego politykę popowstaniową cara Rosji Mikołaja I wobec Polaków w grudniu 1835 roku pisarz został zwolniony z redakcji.
Od 1838 roku ponownie pracował u księcia Kinskégo jako bibliotekarz.
W 1842 roku został profesorem literatury słowiańskiej na Uniwersytecie Wrocławskim. We Wrocławiu wykładał do 1849 roku, czyli do momentu, kiedy otrzymał propozycję objęcia katedry literatury słowiańskiej na Uniwersytecie Karola w Pradze.
Twórczość.
Twórczość literacką Čelakovský rozpoczął w latach 20. XIX wieku. Czerpał inspirację z dorobku literackiego Josefa Jungmanna. Swoimi dziełami wzbogacił nurt zwany obecnie "Jungmannowską szkołą poetycką i naukową". Wiele jego książek zawierało ilustracje wykonane przez Adolfa Kašpara.
Poezja.
Ogłoszone dzieła poetyckie: forma literacka stylizowana na ustnych przekazach ludowych, łącząca się z romantycznym podziwem folkloru. Pierwsze próby z tą formą literacką znane były przed twórczością Čelakovskiego, ale dopiero w jego dziełach styl ten stał się wzorem stosowanym w poezji.
Pośmiertnie.
Prace naukowe wydane przez Macierz Czeską:

</doc>
<doc id="902513" url="https://pl.wikipedia.org/wiki?curid=902513" title="Władysław Dobrowolski">
Władysław Dobrowolski

Władysław Dobrowolski (ur. 3 stycznia 1896 w Małobądzu, zm. 25 lutego 1969 w Warszawie) – major piechoty Wojska Polskiego, instruktor i wykładowca Centralnej Wojskowej Szkoły Gimnastyki i Sportów w Poznaniu oraz Centralnego Instytutu Wychowania Fizycznego w Warszawie, lekkoatleta i szermierz, trener, działacz sportowy.
Życiorys.
Urodził się w rodzinie Józefa, z zawodu kowala, i Antoniny Findzińskiej. Uczęszczał do szkoły powszechnej w Będzinie i handlowej w Sosnowcu. W młodości wstąpił do Koła Młodzieży Niepodległościowej, Związku Strzeleckiego (1912) i PPS. Żołnierz I Brygady Legionów. Walczył w V batalionie i dwukrotnie został ranny: 3 sierpnia 1915 pod Lubartowem i w 1916 na Reducie Piłsudskiego pod Kostiuchnówką. Po rozbrojeniu służył w Polskiej Organizacji Wojskowej (POW) w Sosnowcu. Po odzyskaniu niepodległości w Milicji Ludowej. Od 1919 w Wojsku Polskim, przydzielony został do baonu zapasowego 6 pułku piechoty Legionów. Uczestnik wojny polsko-bolszewickiej. W 1924 zdał w Wilnie maturę. Ukończył następnie w CWSGiS oficerski kurs wychowania fizycznego (1925) i szermierki (1926), był dowódcą kompanii oficerskiej CWSGiS, wykładowcą w CWSGiS i CIWF. W Polskim Radiu prowadził gimnastykę poranną (1932–39) i jako prezes kierował pracami warszawskiego AZS (1929–1930). Był też członkiem zarządu PZLA.
Jako lekkoatleta – sprinter i wieloboista reprezentował barwy: Strzelca Wilno, 6 pp Legionów Wilno, Wilii Wilno i AZS Warszawa. Olimpijczyk z Paryża (1924). 15-krotny rekordzista Polski i 11-krotny mistrz Polski w konkurencjach lekkoatletycznych (100 m, 200 m, 110 m pł, rzut oszczepem, skok w dal, sztafeta 4 x 100 m).
W wieku 35 lat zaczął uprawiać szermierkę, reprezentując barwy AZS i Legii Warszawa (startował do 54 roku życia). dwukrotnie wystąpił jako szermierz w Igrzyskach Olimpijskich (1932, 1936), zdobywając brązowy medal w szabli drużynowo (1932). Był też brązowym medalistą mistrzostw Świata (1934 – szabla drużynowo).
W kampanii wrześniowej 1939 dowodził I batalionem 21 pułku piechoty „Dzieci Warszawy”. Walczył w bitwie pod Mławą, w obronie Modlina, a następnie w obronie Warszawy. Po kapitulacji stolicy w niewoli niemieckiej, m.in. w Oflagu X B Nienburg, Oflagu X A/Z Itzehoe, Stalagu X B Sandbostel i Oflagu X C Lubeka. Tam organizował wf i sport dla jeńców.
Po wojnie m.in. dyrektor Państwowych Uzdrowisk w Szklarskiej Porębie i Karpaczu, kierownik ośrodka szermierczego CRZZ, od 1957 trener w klubach RKS Marymont (wychowawca m.in. Ryszarda Parulskiego i Witolda Woydy) i Skra Warszawa. Pierwszy prezes Polskiego Związku Sportów Saneczkowych (1957). Autor wielu podręczników sportowych. Pochowany na cmentarzu Powązki Wojskowe w Warszawie (kwatera B18-2-8).
Od 2 kwietnia 1921 był żonaty z Janiną Górecką, z którą miał córkę Annę Krystynę po mężu Dzieciuchowicz (1922–2008) i syna Jerzego, aktora i reżysera .

</doc>
<doc id="902514" url="https://pl.wikipedia.org/wiki?curid=902514" title="Cedric Carrasso">
Cedric Carrasso



</doc>
<doc id="902515" url="https://pl.wikipedia.org/wiki?curid=902515" title="Marsz Równości w Krakowie">
Marsz Równości w Krakowie

Marsz Równości w Krakowie – coroczna manifestacja w Krakowie w postaci przemarszu osób domagających się równouprawnienia mniejszości LGBT, sprzeciwiających się homofobii oraz dyskryminacji ze względu na tożsamość seksualną oraz płciową.
Do 2009 był organizowany w ramach corocznego Krakowskiego Festiwalu Kultury Gejowskiej i Lesbijskiej „Kultura dla Tolerancji” pod nazwą Marsz Tolerancji przez Fundację Kultura dla Tolerancji, wraz z innymi organizacjami działającymi na rzecz osób LGBT. Pierwszy pochód odbył się w maju 2004 roku. Wzięło w nim udział ok. 1200 osób. Od 2009 roku marsz organizowany jest przez nieformalny Komitet Organizacyjny festiwalu Queerowy Maj, skupiający działaczy oraz krakowskie organizacje LGBT. Od 2010 roku odbywa się pod nazwą Marsz Równości.
Marsz Równości od samego początku swojej działalności, na przestrzeni lat był kontestowany przez środowiska skrajnej prawicy, nacjonalistycznych skinheadów i pseudokibiców. Corocznie w dniu Marszu Równości organizowana była kontrmanifestacja Młodzieży Wszechpolskiej, niejednokrotnie agresywna wobec pokojowego pochodu środowisk LGBT oraz osób będących ich sojusznikami.
Historia.
Marsz Tolerancji 2004.
Pierwszy Marsz Tolerancji odbył się 7 maja 2004 roku. Oprócz samego marszu w ramach festiwalu miała miejsce konferencja naukowa zorganizowana przy współpracy Instytutu Socjologii Uniwersytetu Jagiellońskiego, wizyta w Państwowym Muzeum Auschwitz-Birkenau i złożenie tam hołdu homoseksualnym ofiarom nazizmu, a także pokazy filmów LGBT.
Na kilka tygodni przed rozpoczęciem, festiwalem zainteresowały się media. Niektóre prawicowe i ultrakonserwatywne organizacje usiłowały wywrzeć nacisk na rektora Uniwersytetu Jagiellońskiego Franciszka Ziejkę, a także na władze Krakowa w celu niedopuszczenia do planowanych wydarzeń, a zwłaszcza do Marszu Tolerancji. Sprawa stała się głośna nie tylko w Krakowie i w całej Polsce, ale także zagranicą. W kraju rozgorzała dyskusja na temat sytuacji osób LGBT, ich miejsca w społeczeństwie oraz ich prawa do korzystania z przestrzeni publicznej.
W samym marszu, który odbywał się pod hasłem „Zobaczcie nas”, wzięło według szacunków policji ok. 1200 osób. Manifestacja została zakłócona przez grupę pseudokibiców oraz sympatyków organizacji ultraprawicowych i nacjonalistycznych. Na uczestników Marszu poleciały jajka, kamienie i inne niebezpieczne przedmioty. Kilka osób zostało lekko rannych. Obrażenia odniósł także jeden z policjantów, po tym jak chuligani zdemolowali ogródki kawiarniane na Rynku Głównym i wdali się w walki z policją.
Wydarzenia z pokojowego Marszu Tolerancji, zaatakowanego przez prawicowych przeciwników, upamiętnia film „Tolerancja” w reżyserii obserwatorki tamtych wydarzeń Diany Voxerbrant.
Marsz Tolerancji 2005.
Ze względu na śmierć papieża Jana Pawła II i okres żałoby w Krakowie, organizatorzy zdecydowali o odwołaniu Marszu Tolerancji.
Marsz Tolerancji 2006.
W 2006 roku Marsz Tolerancji odbył się 28 kwietnia. W manifestacji wzięło udział ok. 2000 osób. Jednocześnie w tym samym dniu Młodzież Wszechpolska zorganizowała kontrmanifestację "Marsz Tradycji i Kultury".
"Marsz Tolerancji" skrytykowała krakowska kuria. Rzecznik prasowy archidiecezji krakowskiej ks. dr Robert Nęcek powiedział: "Z etycznego punktu widzenia nie można wyrazić aprobaty dla zachowań osób biorących udział w tzw. paradach równości". Podkreślił również, że tego typu parady są według kurii „niebezpieczną promocją homoseksualnego stylu życia”.
"Marsz Tolerancji" próbowało zakłócić kilkuset skinheadów i pseudokibiców, ale do konfrontacji nie dopuściła policja. Marsz ruszył spod Barbakanu, ale zamiast na Rynek Główny skierował się pod Wawel. Zaskoczeni uczestnicy "Marszu Tradycji i Kultury", pseudokibice i narodowcy, m.in. z Narodowego Odrodzenia Polski oraz Obozu Narodowo-Radykalnego, ruszyli w pościg. Pod filharmonią "Marsz Tolerancji" został zaatakowany przez kilkuset chuliganów. Sygnałem do ataku był okrzyk: „Bij, kto w Boga wierzy!” zakomenderowany przez jednego z dowodzących skinheadami. Atak odparła policja. Od tamtej pory chuligani szli obok manifestantów i obrzucali ich wyzwiskami. Pod Wawelem próbowali zablokować przemarsz. Kiedy okazało się, że demonstracja okrąży Wawel bulwarami nad Wisłą, chuligani pobiegli na wzgórze zamkowe. Wyrwanymi z murów kamieniami ciskali w tłum
Policja zatrzymała 11 najbardziej agresywnych chuliganów, kilkadziesiąt osób zostało ukaranych mandatami. Jedna uczestniczka "Marszu Tolerancji" została ranna poprzez uderzone kamieniem w głowę, kilka pozostałych osób odniosło niegroźne urazy.
23 maja 2007 Amnesty International w dorocznym raporcie na temat oceny przestrzegania praw człowieka w ok. 150 krajach zarzuciła Polsce nietolerancję w stosunku do mniejszości seksualnych. Jako jeden z przykładów zostało podane „nękanie uczestników kwietniowego Marszu Tolerancji w Krakowie przez członków Młodzieży Wszechpolskiej, mimo obecności policji”.
Marsz Tolerancji 2007.
"Marsz Tolerancji" odbył się w 21 kwietnia 2007 roku jako jeden z elementów programu Krakowskiego Festiwalu Kultury Gejowskiej i Lesbijskiej „Kultura dla Tolerancji” odbywającego się od 19 do 22 kwietnia. Według szacunków policji wzięło w nim udział ok. 2000 osób. Manifestanci z tęczowymi flagami i transparentami przeszli Plantami i ul. Grodzką, by następnie wejść na Rynek Główny.
Jednocześnie w tym samym dniu odbyła się kontrmanifestacja Młodzieży Wszechpolskiej "Marsz Tradycji i Kultury", w którym wzięło udział około 300 osób w tym członkowie Narodowego Odrodzenia Polski oraz Obozu Narodowo-Radykalnego. Uczestnicy kontrmanifestacji starali się wielokrotnie zakłócić przebieg "Marszu Tolerancji", rzucając w stronę demonstrujących jajkami i wznosząc homofobiczne okrzyki i transparenty oraz blokując trasę pochodu. Próbowali również podrzeć tęczowe flagi.
Dzięki działaniom policji nie doszło do konfrontacji między marszami. Przy ul. Grodzkiej w stronę osłaniających Marsz Tolerancji policjantów poleciały kamienie, jajka i kufle. Policja użyła gazu łzawiącego i zatrzymała kilka osób, które chciały zablokować przejście Marszu Tolerancji. Ogółem zatrzymano 13 najbardziej agresywnych uczestników kontrmanifestacji. Wśród nich było pięć osób nieletnich, w tym dwóch 16-latków, przy których znaleziono materiały pirotechniczne.
Marsz Tolerancji poprzedziła kampania plakatowa zachęcająca mieszkańców Krakowa do udziału w pochodzie. Jednocześnie swoje plakaty „Stop Dewiacji”, z obraźliwymi hasłami wobec osób homoseksualnych, zachęcające mieszkańców do protestu wobec organizowanego Marszu Tolerancji rozwiesiło „Stowarzyszenie Kultury Chrześcijańskiej im ks. Piotra Skargi”. Również swoje plakaty nawołujące do protestu wobec Marszu Tolerancji próbowali rozwieszać działacze LPR i Młodzieży Wszechpolskiej, za które prokuratura postawiła zarzuty rozpowszechniania twardej pornografii. Zatrzymano 5 osób. Dodatkowo w samochodzie rozwieszających plakaty przeciwko Marszowi Tolerancji znaleziono broń gazową, dwa noże, karabinek pneumatyczny oraz drewnianą pałkę. Jedna z zatrzymanych osób, ówczesny przewodniczący Młodzieży Wszechpolskiej w Krakowie Maksymilian G., został skazany 23 lipca 2007 roku na dwa lata pozbawienia wolności w zawieszeniu na pięć lat, 2,2 tys. zł grzywny oraz zwrot kosztów sądowych.
Marsz Tolerancji 2008.
Marsz Tolerancji, jako jeden z podpunktów programu Festiwalu Kultura dla Tolerancji odbył się 26 kwietnia 2008 roku. Kolorowy tłum uczestników zebrał się na Placu Matejki, stąd Plantami wzdłuż ulic Basztowej i Westerplatte przeszedł na Rynek Główny. W większości uczestnikami marszu byli ludzie młodzi. Były też osoby z Wielkiej Brytanii, Niemiec, Czech, Belgii i Francji. Widać było tęczowe flagi i transparenty z hasłami: "Moja córka jest lesbijką", "Seksualizm radykalność rewolucja", "Co dwie matki to nie jedna", "Co dwóch ojców to nie jeden", "Racjonaliści dla wolności nie tylko seksualnej", "Tęczowa rodzina – szczęśliwa rodzina", "Każdemu wolno kochać", "Każdy inny-wszyscy równi", "Żyć we własnej skórze", "Miłość nie zna płci", "Precz z faszyzmem!", "kaczyzm stop", "promuję homoseksualizm". Grupa studentek krakowskiej szkoły teatralnej przebrała się za bohaterów dziecięcych bajek, aby zamanifestować problem barier przed ujawnianiem orientacji homoseksualnej. Jedna z uczestniczek była przebrana za szpiega z "Krainy Deszczowców" z transparentem "Jak długo mam się jeszcze ukrywać?", inna za kangurzycę z hasłem "A co jeśli moje maleństwo będzie dyskryminowane?", jeszcze inna za pszczółkę Maję z hasłem "nie mówcie mi, jak mam bzykać".
W oświadczeniu dla mediów prezes Fundacji Kultura dla Tolerancji Samuel Nowak powiedział: "Marsz Tolerancji ma być forum obywatelskim, gdzie wszyscy opowiadamy się za pewnym modelem społecznym, który akceptuje różnorodność, jest otwarty na inność. Chodzi nam o takie społeczeństwo, w którym każdy może znaleźć swoje miejsce. Robimy ten marsz w ramach festiwalu kultury gejowsko-lesbijskiej, ale chodzi o stworzenie takiej platformy społecznej, gdzie każdy może wyrazić swoją inność, być sobą". Przedstawiciele Fundacji „Kultura dla Tolerancji” złożyli kwiaty na grobie Nieznanego Żołnierza, położonym na tym samym placu.
Pochodowi towarzyszyli kontrmanifestanci. Przy Barbakanie pochód uczestników Marszu Tolerancji przywitali obraźliwymi okrzykami ogoleni na łyso młodzi ludzie: "Pederaści, lesby, geje, cała polska z was się śmieje". Niektórzy rzucali w tłum petardami i jajkami. W odpowiedzi uczestnicy marszu skandowali do nich: "Kochamy was", "Chodźcie z nami", "Tu jest Polska", "Homofobia da się leczyć". Dzięki zdecydowanej interwencji policji udało się odizolować agresywnych kontrmanifestantów.
Gdy Marsz Tolerancji dotarł na Rynek, jego uczestnicy wypuścili w górę kilkaset kolorowych baloników. Wówczas w stronę uczestników marszu oraz ochraniającej ich policji poleciały jajka i butelki rzucane przez kontrmanifestantów. Jednocześnie grupy przeciwników skandowały obraźliwe hasła: "Kto nie skacze jest pedałem", podskakując przy tym w górę, zaś działacze NOPu skandowali: "Każdy to powie, nie chcemy gejów w Krakowie", a także próbowali przedrzeć się przez kordon policji ochraniający uczestników parady, doszło do przepychanek z policją.
Marsz zakończył się po godzinie 13. Uczestnicy spokojnie rozeszli się do domów.
W tym samym dniu miały miejsce na Rynku Głównym dwie zorganizowane kontrmanifestacje: pikieta Młodzieży Wszechpolskiej oraz nielegalny marsz Narodowego Odrodzenia Polski, którego uczestnicy skandowali: "Każdy to powie nie chcemy gejów w Krakowie", "Śmierć pedałom", "Narodowy radykalizm", "Zrobimy z wami to co Hitler z Żydami". Jednym z kontrmanifestantów był sedewakantysta ks. Rafał Trytek, który w swojej wypowiedzi dla dziennikarki stwierdził m.in. "Jeszcze w średniowieczu ludzi o takich skłonnościach palono na stosach (...). Może to akurat nie na te czasy" i "może jeszcze powrócimy do tych wspaniałych czasów i jeszcze i tych ludzi będzie się palić na stosach, miejmy nadzieję". Policja zatrzymała i legitymowała kontrmanifestantów. Rzecznik małopolskiej policji Dariusz Nowak zapewnił, że zarówno organizatorzy, jak i uczestnicy nielegalnej manifestacji poniosą konsekwencje.
Według szacunków policji w Marszu Tolerancji wzięło udział ok. 1000 osób (według różnych źródeł od 600 do 1000), przeciwników było około 400. Zatrzymano sześć osób (w tym jednego mężczyznę za czynną napaść na funkcjonariusza). Trzystu kontrmanifestantów zostało wylegitymowanych. Nikt z uczestników Marszu Tolerancji nie został poszkodowany.
Na około tydzień przed zapowiadanym Marszem Tolerancji Stowarzyszenie Kultury Chrześcijańskiej im ks. Piotra Skargi rozwiesiło kontrowersyjne plakaty w kilku większych miastach Polski. Nawoływały one do protestu pod tytułem "Homoseksualne barbarzyństwo w Krakowie" – "Uwaga! 26 kwietnia znów przejdą ulicami Krakowa". W internecie pojawił się portal wzywający do "nakręcania spirali nienawiści" oraz kontrowersyjne "wlepki" m.in. z hasłem: "Zapomnijcie o paradach – 26 kwietnia pokażemy kły". Sprawa została zgłoszona do prokuratury przez KPH oraz wykorzystana w monitoringu „Brunatna Księga” Stowarzyszenie „Nigdy Więcej”.
Marsz został potępiony przez krakowską Kurię metropolitarną Kościoła katolickiego, której rzecznik ks. Robert Nęcek nazwał przemarsz "prowokacją i promocją homoseksualnego stylu życia", twierdząc, że "zachowania promowane podczas marszu są wbrew tradycji religijnej i kulturalnej Krakowa i nie mieszczą się w kanonie przyjętych powszechnie norm".
Marsz Tolerancji 2009.
Piąty już Marsz Tolerancji, po raz pierwszy oddzielony od Festiwalu Kultura dla Tolerancji, miał miejsce 16 maja 2009 roku w ramach nowo powstałego Festiwalu Queerowy Maj.
Kilkaset osób ruszyło z Placu Wolnica, gdzie odbył się krótki wiec i przemówienia organizatorów, w wydłużonej trasie pochodu ulicami Krakowską, Stradom i Grodzką na Rynek Główny. Uczestnikom niosącym kolorowe baloniki i transparenty towarzyszył zespół samby ulicznej Samba Ka, sam marsz trwał ok. 90 minut i odbył się pod eskortą policji, dzięki czemu nie został zatrzymany przez kontr-manifestantów związanych z Narodowym Odrodzeniem Polski i Młodzieżą Wszechpolską. Wśród przeciwników Marszu policjanci zatrzymali 19 osób pod zarzutami szczególnie agresywnych napaści.
Marszowi towarzyszył festiwal Queerowy Maj w czasie którego odbyły się m.in. debaty na temat miejsca i roli mediów LGBTQ, sytuacji osób nieheteroseksualnych w szkole, pokazy filmów, wizyta w byłym obozie Auschwitz-Birkenau, warsztaty bezpieczniejszego seksu i historii LBTQ, imprezy sportowe (turniej bilardowy kobiet i mecz piłki kopanej kobiet) i klubowe. Szczególnym zainteresowaniem cieszyły się dyskusje panelowe z udziałem m.in. Anny Laszuk i Marzanny Pogorzelskiej oraz występ drag kings Da Boyz. Wśród współorganizatorów wydarzenia festiwalowe były UFA, Peweks, Lambda-Kraków, Fundacja Kultura dla Tolerancji, Polskie Stowarzyszenie Racjonalistów, Towarzystwo Interwencji Kryzysowej, Kampania Przeciw Homofobii – oddział krakowski, a swojego wsparcia udzieliło wiele prywatnych miejsc kultury.
Poza Narodowym Odrodzeniem Polski i Młodzieżą Wszechpolską swój protest wobec Marszu Tolerancji wyraził listownie rzecznik krakowskiej Kurii Kościoła katolickiego i dwudziestu dwóch senatorów RP (głównie PiS). Komitet Organizacyjny marszu wystosował także oświadczenie, w którym wyraził swój protest wobec homofobicznej polityki informacyjnej Telewizji Polskiej S.A.
Marsz Równości 2010.
Manifestacja odbyła się sobotę 15 maja 2010 r. pod zmienioną nazwą. Marsz stanowił częścią festiwalu kultury LGBT „Queerowy Maj” odbywającego się w tych dniach w Krakowie. Wzięło w nim udział około 400 uczestników.
Decyzję zmiany nazwy organizatorzy uzasadniają potrzebą lepszego oddania idei Marszu i działań ruchu LGBT w Polsce.
Marsz Równości 2011.
Marsz odbył się 21 maja, według szacunków policji wzięło w nim udział ok. 400 osób. na Rynku kontrmanifestację zorganizowało Narodowe Odrodzenie Polski, którego członkowie zaatakowali policję – zostało zatrzymanych 14 osób.
Marsz Równości 2012.
19 maja ulicami Krakowa po raz kolejny przeszedł Marsz Równości, tym razem głównym hasłem marszu było „Różnorodność, solidarność, równość”. Marsz był częścią festiwalu Queerowy Maj, który trwał od 17 do 21 maja.
Marsz Równości 2013.
Marsz był jednym z punktów piątej edycji festiwalu Queerowy Maj. Przeszedł ulicami Krakowa 18 maja pod hasłem „Wszyscy jesteśmy homo”. Przez sześć dni festiwalu mieszkanki i mieszkańcy Krakowa mieli okazję wziąć udział m.in. w debatach, spotkaniach, warsztatach, wykładach, pokazach filmowych, imprezach, wystawach oraz w tęczowym pikniku na Błoniach.
Marsz Równości 2014.
Tradycyjnie już Marsz odbył się w ramach festiwalu Queerowy Maj. Przeszedł ulicami Krakowa 10 maja pod hasłem „Równość z nieba nie spadnie”. Organizatorzy i organizatorki Festiwalu oraz Marszu chcieli zachęcić przede wszystkim samą społeczność LGBTQ oraz sojuszników do aktywnej walki o równość w Polsce.

</doc>
<doc id="902516" url="https://pl.wikipedia.org/wiki?curid=902516" title="EADS CASA C-295">
EADS CASA C-295



</doc>
<doc id="902517" url="https://pl.wikipedia.org/wiki?curid=902517" title="C-295">
C-295



</doc>
<doc id="902518" url="https://pl.wikipedia.org/wiki?curid=902518" title="Bitwa pod Caldiero">
Bitwa pod Caldiero

Bitwa pod Caldiero – starcie zbrojne, które miało miejsce w dniach 30–31 października 1805 roku podczas wojen napoleońskich.
Armia austriacka (45 000 żołnierzy, w tym 5 000 jazdy) dowodzona przez arcyksięcia Karola zagradzała drogę do Wenecji armii francuskiej (33 000 żołnierzy) dowodzonej przez marszałka Massénę. Arcyksiążę Karol otrzymał rozkaz odwrotu nad Dunaj, dlatego przedtem postanowił pobić Francuzów. Ustawił więc swoje siły po obu stronach drogi spodziewanego marszu armii francuskiej, między wsią Illasi a brzegiem Adygi. Za Adygę, do wsi Persacco, wysłał oddział, by bronił przeprawy przez rzekę. Podzielona na trzy kolumny armia Massény maszerowała 30 października w kierunku Werony, idąc wprost na pozycje zajęte przez Austriaków. Wódz francuski wysłał dywizję Verdiera, by przeprawiła się przez Adygę pod Zévio i Persacco, a następnie obeszła armię arcyksięcia Karola i zaatakowała ją od tyłu. Ogień artylerii dywizji Verdiera był dla Francuzów sygnałem do zmasowanego ataku. Prawa kolumna Francuzów opanowała Gombione, środkowa musiała stoczyć zażarty bój, po którym zdobyła Caldiero, natomiast lewa zajęła Colognoli, jednak wkrótce została stamtąd wyparta. W tym czasie walcząca o Persacco dywizja Verdiera została odparta. Wówczas Masséna zdecydował się wycofać ją z zza Adygi. Następnego dnia Francuzi ponowili atak, dążąc do złamania lewego skrzydła armii arcyksięcia Karola, co pozwoliłoby wyjść na tyły Austriaków. Na Chiavica del Christo uderzyła prawa kolumna, wzmocniona dodatkowo przybyłą zza Adygi dywizją Verdiera. Nie udało się jednak Francuzom wyprzeć Austriaków z ich pozycji. Gdy od południa i północy pojawiły się oskrzydlające Francuzów oddziały austriackie, francuski marszałek przerwał atak i nakazał swej armii przejście do działań defensywnych. Walki trwały do zmierzchu, a w nocy, arcyksiążę Karol, który zrozumiał, że nie zdoła pobić Francuzów, zgodnie z wcześniej otrzymanymi rozkazami rozpoczął odwrót w kierunku Vicenzy i Wenecji. Dla osłony swoich tyłów zostawił liczący 5 000 żołnierzy korpus generała Hillingera, który został zniszczony przez wojska francuskie. W bitwie Francuzi stracili około 4 000 zabitych i rannych, natomiast pobici Austriacy – 3 000 zabitych i rannych oraz 8 000 jeńców.

</doc>
<doc id="902520" url="https://pl.wikipedia.org/wiki?curid=902520" title="Blok mniejszości narodowych">
Blok mniejszości narodowych



</doc>
<doc id="902522" url="https://pl.wikipedia.org/wiki?curid=902522" title="Nawiedzony pałac">
Nawiedzony pałac

Nawiedzony pałac () – amerykański horror z 1963 r. 
Tytuł filmu pochodzi z opowiadania Poego, lecz film jest oparty na opowiadaniu H.P. Lovecrafta "The Case of Charles Dexter Ward". W roli głównej Vincent Price.

</doc>
<doc id="902523" url="https://pl.wikipedia.org/wiki?curid=902523" title="Ulica Armii Krajowej w Olsztynie">
Ulica Armii Krajowej w Olsztynie

Ulica Armii Krajowej – jedna z głównych arterii komunikacyjnych osiedla Grunwaldzkiego w Olsztynie. Łączy aleję Schumana i ulicę Sielską z aleją Obrońców Tobruku. Ulica jest częścią drogi krajowej 51.
W czasach Prus Wschodnich nazwa ulicy brzmiała Umgehungs-Straße (ulica Obiegowa). Po 1945 roku nazwę ulicy zmieniono na Zbigniewa Kozłowskiego. Po przemianach politycznych, które nastąpiły w Polsce w 1989 roku, postanowiono zmienić nazwę na obecną – Armii Krajowej.
Dane ulicy.
Ulica Armii Krajowej jest ulicą dwujezdniową, posiadającą po dwa pasy ruchu w każdym kierunku. Nad ulicą, przy skrzyżowaniu z aleją Schumana i ulicą Sielską, przebiega wiadukt kolejowy, usprawniający przejazd pociągów z Dworca Zachodniego w kierunku Ostródy i Nidzicy.
Komunikacja.
Ulicą Armii Krajowej jeżdżą autobusy miejskie linii numer: 113, 302, 307 i N02.

</doc>
<doc id="902524" url="https://pl.wikipedia.org/wiki?curid=902524" title="Zaklęsłość Łomaska">
Zaklęsłość Łomaska

Zaklęsłość Łomaska (845.11) – mezoregion fizycznogeograficzny we wschodniej Polsce, północna część Polesia Zachodniego, ograniczona od północy doliną rzeki Krzny.
Region jest zaklęsłością, obejmującą piaszczystą, podmokłą i zatorfioną równinę, osiągającą wysokość od 140 do 160 m n.p.m.
We wschodniej części regionu płynie rzeka Zielawa. Zaklęsłość Łomaska jest krainą łąk i lasów. 
Najważniejszą miejscowością (od której pochodzi nazwa regionu) są Łomazy, ponadto wieś Drelów. Na pograniczu regionu leżą również Biała Podlaska i Międzyrzec Podlaski.

</doc>
<doc id="902526" url="https://pl.wikipedia.org/wiki?curid=902526" title="Żanna Friske">
Żanna Friske

Żanna Friske (ros.: Жанна Фриске), właśc. Żanna Władimirowna Kopyłowa (ros. Жанна Владимировна Копылова; ur. 8 lipca 1974 w Moskwie, zm. 15 czerwca 2015 w Bałaszysze) – rosyjska aktorka filmowa i piosenkarka estradowa, prezenterka telewizyjna.
Życiorys.
W latach 1996-2003 występowała w zespole Blestiaszczije. Występy z zespołem porzuciła na rzecz kariery aktorskiej. Odegrała rolę Alicji Donnikowej w filmach "Straż Nocna" i "Straż Dzienna" opartych na cyklu powieściowym Siergieja Łukjanienki. Na ścieżce dźwiękowej "Straży nocnej" znalazła się też wykonywana przez nią piosenka "Ciemni i Jaśni" (ros. Тёмные и Светлые).
W 2005 wydała solowy album studyjny, zatytułowany po prostu "Żanna".
Kilka jej przebojów jest znanych w Polsce, tak jak np.: “Gde-to leto”, “La la la”, “Ja była”, “Malinki” czy “Nawsiegda”
Choroba i śmierć.
Żanna zaczęła uskarżać się na bóle głowy we wrześniu 2013, wkrótce po urodzeniu syna. Stwierdzono u niej nowotwór mózgu. Poddała się leczeniu w USA i Niemczech.
Jesienią 2013 przestała pojawiać się na estradzie i przesyłać fotografie na Instagram. Pierwsze informacje o chorobie pojawiły się w mediach 15 stycznia 2014, a 20 stycznia jej ojciec oświadczył publicznie, że piosenkarka cierpi na niepoddającego się leczeniu operacyjnemu glejaka wielopostaciowego.
Pierwszy program rosyjskiej telewizji przeprowadził zbiórkę pieniędzy na leczenie Żanny; na dzień 24 stycznia 2014 zebrano 66 447 800 rubli (ok. 5 910 500 złotych), dodatkowo za pośrednictwem Rusfonda zebrano 1 307 615 rubli. Część niewykorzystanych środków została przekazana dla dzieci chorych na raka. W styczniu o pomocy Żannie w telewizyjnym wystąpieniu poprosiła Sharon Osbourne.
Od lata 2014 przechodziła rekonwalescencję na Łotwie, następnie poddała się leczeniu w Chinach. W październiku 2014 wróciła do Moskwy. Potem leczyła się jeszcze w USA i Rosji. Pomimo starań specjalistów, jej stan stale się pogarszał. Ostatnie trzy miesiące życia Żanna znajdowała się w stanie śpiączki. Zmarła 15 czerwca 2015 ok. godziny 22:30 w swojej daczy w miejscowości Bałaszycha. Została pochowana na Cmentarzu Nikoło-Archangielskim pod Moskwą.

</doc>
<doc id="902529" url="https://pl.wikipedia.org/wiki?curid=902529" title="Zaklęsłość Sosnowicka">
Zaklęsłość Sosnowicka

Zaklęsłość Sosnowicka (845.14) – mezoregion fizycznogeograficzny we wschodniej Polsce, środkowa część Polesia Podlaskiego, położona pomiędzy dolinami Bugu (na wschodzie) a Tyśmienicy (na zachodzie); równinami Kodeńską i Parczewską (na północy) a Garbem Włodawskim (na południu).
Region jest piaszczystą i podmokłą zaklęsłością (obniżeniem), osiągającą wysokość od 150 do 160 m n.p.m. Naturalnymi ciekami na terenie regionu są Zielawa (dopływ Krzny) oraz Piwonia (dopływ Tyśmienicy). Przez środkową część Zaklęsłości Sosnowickiej przebiega fragment Kanału Wieprz-Krzna. Na wschód od kanału znajduje się grupa niewielkich jezior i stawów, m.in. Jezioro Białe Sosnowickie o powierzchni 145 ha.
Region pokrywają przeważnie łąki i lasy łęgowe, poprzecinane siecią kanałów melioracyjnych. Zaklęsłość Sosnowicka jest regionem słabo zaludnionym, charakteryzującym się brakiem miast. Nazwa regionu pochodzi od wsi Sosnowica, która jednak leży w obrębie Równiny Łęczyńsko-Włodawskiej. Główną miejscowością w Zaklęsłości Sosnowickiej jest Hanna.

</doc>
<doc id="902531" url="https://pl.wikipedia.org/wiki?curid=902531" title="Herb Wojnicza">
Herb Wojnicza

Herb Wojnicza – jeden z symboli miasta Wojnicz i gminy Wojnicz w postaci herbu.
Wygląd i symbolika.
Herb przedstawia na błękitnym polu tarczy św. Wawrzyńca w barwie cielistej i srebrnym perizonium na biodrach, rozciągniętego na złotej kracie, po bokach której litery S i L takiejże barwy.
Herb nawiązuje do najstarszego wezwania miejscowego kościoła z XI wieku. Litery S i L są łacińskimi inicjałami św. Wawrzyńca: "Sanctus Laurentius".
Historia.
Najstarsza zachowana pieczęć z postacią św. Wawrzyńca pochodzi z 1504 roku. Herb został opracowany plastycznie przez Dariusza Dessauera z Uniwersytetu Marii Curie-Skłodowskiej w Lublinie i zatwierdzony uchwałą Rady Gminy w 1994.

</doc>
<doc id="902533" url="https://pl.wikipedia.org/wiki?curid=902533" title="Joanna Kopylowa">
Joanna Kopylowa



</doc>
<doc id="902535" url="https://pl.wikipedia.org/wiki?curid=902535" title="Zhanna Friske">
Zhanna Friske



</doc>
<doc id="902536" url="https://pl.wikipedia.org/wiki?curid=902536" title="Równina Urszulewska">
Równina Urszulewska

Równina Urszulewska (315.16) – mezoregion fizycznogeograficzny stanowiący wschodnią część Pojezierza Chełmińsko-Dobrzyńskiego. Obejmuje sandr fazy poznańskiej zlodowacenia wiślańskiego. Na obszarze równiny znajdują się jeziora wytopiskowe, z których największym jest Jezioro Urszulewskie (293 ha, głębokość 6,2 m).
W środkowej części Równiny Urszulewskiej, znajdują się źródła rzeki Skrwy. Na północno-wschodnich obrzeżach regionu przepływa Wkra. Znaczna część regionu jest zalesiona ("Lasy Lidzbarskie", "Lasy Skrwileńskie"). Znajduje się tu Górznieńsko-Lidzbarski Park Krajobrazowy. 
Region bierze nazwę od wsi Urszulewo.

</doc>
<doc id="902537" url="https://pl.wikipedia.org/wiki?curid=902537" title="Zapora Austin">
Zapora Austin

Zapora Austin – zapora wodna wybudowana w dolinie Freeman Run w pobliżu Austin, w hrabstwie Potter (Pensylwania).
Budowa.
W 1900 spółka Bayless Paper wybrała miejsce na budowę zapory w dolinie Freeman Run. Prace nad nią trwały od 8 maja do 9 grudnia 1909. Budowano ją szybko i oszczędnie. Celem budowy było utworzenie zbiornika zaopatrującego w wodę papierniczy młyn George'a Baylessa. Kierownikiem budowy był pełnomocnik Baylessa, inżynier budowlany T. Chalkey Hatton. Po znalezieniu małej ziemnej tamy, która była jednak nieodpowiednia, firma Hattona postanowiła zbudować dużą, betonową zaporę w dolinie. Zapora mierzyła 15 m wysokości, 167 m długości i była wówczas największą zaporą w Pensylwanii. Koszt budowli wyniósł 86 tys. dolarów.
Utworzony powyżej zapory zbiornik retencyjny miał pojemność do 946 tys. m³ (250 mln galonów amer.), a jego głębokość wynosiła 12 m.
Katastrofa.
30 września 1911 doszło do przerwania zapory. Zniszczeniu uległ młyn papierniczy i większość miasta Austin. Śmierć poniosło 78 osób, a szkody związane z katastrofą oszacowano na ówczesnych 10 mln dolarów.
Po tym zdarzeniu odbudowano zarówno zaporę, jak i młyn, jednak młyn spłonął w 1933, a zapora runęła w 1942, tym razem bez ofiar śmiertelnych. Obecnie w pobliżu Austin nie funkcjonuje żadna zapora wodna.
Przyczyny.
Kilka miesięcy po zdarzeniu zostały podane do wiadomości publicznej przyczyny tragedii. W styczniu 1910 podczas nagłej odwilży zbiornik szybko się wypełnił. Zapora pod naciskiem ciśnienia wygięła się ponad 10 m (36 stóp) i beton zaczął pękać. Wyginanie zmniejszono poprzez wysadzenie dynamitem 4 m (13 stóp) zapory w celu spuszczenia nadmiaru wody. Ten zabieg nie odniósł zamierzonego rezultatu, gdyż cement był mokry i stabilność zapory nadal nie była pewna.

</doc>
<doc id="902538" url="https://pl.wikipedia.org/wiki?curid=902538" title="Uplifting trance">
Uplifting trance

Uplifting trance (znany też jako epic trance, anthem trance, emotional trance) – jeden z głównych podgatunków muzyki trance i elektronicznej muzyki tanecznej, charakteryzujący się wzniosłymi, rozbudowanymi melodiami, euforycznym i nasyconym brzmieniem oraz tempem z zakresu 134-142 uderzeń na minutę. Typowe dla tej muzyki jest użycie dużej ilości pogłosu, a także jasnych brzmień typu supersaw, mających na celu wywołać w słuchaczu uczucie uniesienia (z ang. "uplifting" – budujący, podnoszący na duchu).
Charakterystyka.
Muzyka z gatunku uplifting trance charakteryzuje się dużą emocjonalnością, a także specyficznym atmosferycznym brzmieniem, które ma swoje korzenie w muzyce ambient oraz new age. Wyróżnia się też rozbudowanym i długim tzw. "breakdownem", występującym w środku kompozycji. Jest to część utworu, która nie zawiera elementów perkusyjnych i pełnią rolę relaksującego, euforycznego zatrzymania, stojącego w opozycji do głównej części, zwanej "drop".

</doc>
<doc id="902539" url="https://pl.wikipedia.org/wiki?curid=902539" title="Joseph Dayo Oshadogan">
Joseph Dayo Oshadogan

Joseph Dayo Oshadogan (ur. 27 czerwca 1976 w Genui) - włoski piłkarz nigeryjskiego pochodzenia występujący na pozycji obrońcy.
Kariera.
Oshadogan został trzecim, po Massimiliano Iezzim i Stefano Napoleonim, Włochem występującym w Ekstraklasie. Jest również drugim, po Napoleonim, reprezentantem tego kraju, który zdobył w polskiej lidze gola. Począwszy od debiutu, w przegranym meczu z GKS Bełchatów, rozegrał dwadzieścia cztery mecze, strzelając cztery bramki.
Wcześniej, przed przyjazdem do Polski, Oshadogan próbował, z powodzeniem, swoich sił w klubach włoskich: Foggii (Serie A), Regginie Calcio i Ternanie Calcio (Serie B). Mniej udane były jego przygody z bardziej znanymi klubami: zarówno w Romie, jak i w AS Monaco, nie udało mu się wedrzeć do składu. W 1996 roku występował w młodzieżowej reprezentacji Włoch w piłce nożnej-rozegrał w jej barwach 3 mecze.

</doc>
<doc id="902540" url="https://pl.wikipedia.org/wiki?curid=902540" title="The 101’ers">
The 101’ers

The 101’ers – brytyjska grupa rockowa utworzona w Londynie w maju 1974 a rozwiązana w 1976 roku.
The 101’ers zadebiutowali 6 września 1974 roku w pubie „Telegraph” w londyńskiej dzielnicy Brixton. Nazwa zespołu została zaczerpnięta z ulicy na której znajdował się squat jego członków. 3 kwietnia 1976 roku The 101’ers wystąpili razem z Sex Pistols. Występ Sex Pistols wywarł tak duże wrażenia na Stummerze, że ten przystał na propozycję Micka Jonesa z zespołu London SS i utworzyli razem zespół The Clash. Kiedy ukazał się pierwszy singel The 101’ers pt. "Keys to Your Heart" zespół już praktycznie nie istniał. Gitarzysta Clive Timperley trafił do The Passions, basista Dan Kelleher do The Derelicts, perkusista Richard Dudanski do The Raincoats a później do Public Image Ltd
, a drugi gitarzysta Tymon Dogg pracował później jeszcze ze Strummerem w The Clash (zagrał w jednej z piosenek na płycie Sandinista!), a później udzielał się w The Mescaleros.
Oficjalne nagrania The 101’ers ograniczały się początkowo tylko do jednego singla. Jednakże w 1981 roku, kiedy zainteresowanie zespołem The Clash było bardzo duże – wprowadzono na rynek na rynek drugi singel The 101’ers i album "Elgin Avenue Breakdown" zawierający nagrania z całego okresu istnienia tego zespołu.
Joe Strummer przed śmiercią w 2002 roku planował wydać jeszcze raz "Elgin Avenue Breakdown" uzupełniając ten album wszystkimi nagraniami jakiekolwiek zostały zarejestrowane przez The 101’ers. Materiał został uzupełniony już przez Lucindę Tait (wdowę po Strummerze) i byłego perkusistę Richarda Dudanski’ego, a następnie wypuszczony na rynek w maju 2005 przez firmę Astralwerks w USA i EMI w Europie jako "Elgin Avenue Breakdown Revisited".
Dyskografia.
Single:
Albumy:

</doc>
<doc id="902545" url="https://pl.wikipedia.org/wiki?curid=902545" title="Liczby nadrzeczywiste">
Liczby nadrzeczywiste

Liczby nadrzeczywiste (ang. "surreal numbers") – klasa obiektów, spełniająca aksjomaty ciała, która zawiera w sobie zarówno liczby rzeczywiste, hiperrzeczywiste, jak i porządkowe. Tak jak liczby hiperrzeczywiste klasa ta zawiera również wielkości nieskończone oraz nieskończenie małe (infinitezymalne). Klasa liczb nadrzeczywistych oryginalnie została oznaczona No, jednak ze względu na podobieństwo do oznaczenia liczb naturalnych z zerem formula_1 poniżej użyty został symbol formula_2
Aksjomatyka liczb nadrzeczywistych.
Trójka formula_3 jest systemem liczb nadrzeczywistych, jeśli:
Funkcja urodzinowa reprezentuje w pewnym sensie kolejne generacje liczb nadrzeczywistych.
Konstrukcja liczb nadrzeczywistych.
Ich konstrukcja oparta jest na uogólnieniu idei przekrojów Dedekinda, zastosowanej przy konstrukcji liczb rzeczywistych.
Klasa liczb nadrzeczywistych wraz z porządkiem liniowym i funkcją urodzinową jest tworzona etapami, metodą indukcji pozaskończonej.
Para formula_18 reprezentuje liczbę nadrzeczywistą nie mniejszą od każdej liczby w formula_19 i nie większą od każdej liczby w formula_23
Działania arytmetyczne
Dodawanie jest w tej konstrukcji zdefiniowane następująco:
gdzie:
Negacja liczby:
gdzie:
Mnożenie:
gdzie:
Ujęcie intuicyjne.
Można też stosować zapis pary zbiorów formula_49 i mówić, że g to najprostsza liczba ostro większa od formula_50 i ostro mniejsza od formula_51.
Przykłady
Można też utożsamiać je z grami (gra Hackenbusha). Gra polega na tym, że jeden gracz usuwa z rysunku po jednej czerwone linie, a drugi czarne. Jednocześnie są usuwane linie, które straciły kontakt z podłożem. Przegrywa ten, kto nie może wykonać ruchu. Jeżeli strategię wygrywającą ma gracz czerwony, liczba jest dodatnia, jeżeli czarny – ujemna, a jeżeli drugi gracz zawsze może wygrać – liczba jest równa zeru. Liczbę przeciwną uzyskujemy przez zamianę kolorów linii. Dodawanie to po prostu postawienie rysunków obok siebie. To, która liczba jest większa, określa się, sprawdzając znak sumy jednej liczby i liczby przeciwnej do drugiej. Można też zdefiniować mnożenie.
Liczby rzeczywiste określa się jako słupki – liczby naturalne to odpowiednia liczba czarnych kresek, przecinek zastępuje układ czarna – czerwona, a potem zera w rozwinięciu dwójkowym to czerwone kreski, a jedynki – czarne. Ostatniego zera skończonej liczby nie zapisuje się.
Liczby nadrzeczywiste można też utożsamiać z rzędem wzrostu funkcji:

</doc>
<doc id="902546" url="https://pl.wikipedia.org/wiki?curid=902546" title="Algebra Clifforda">
Algebra Clifforda

Algebra Clifforda formy kwadratowej formula_1 to para formula_2 gdzie formula_3 jest algebrą nad formula_4 a formula_5 przekształceniem liniowym, taka że (dla każdego formula_6)
gdzie formula_8 jest elementem neutralnym mnożenia w formula_9 Oznacza się ją formula_10
Algebra Clifforda stanowi uogólnienie liczb zespolonych, kwaternionów i wielu innych podobnych konstrukcji algebraicznych.
Definicja.
Algebra Clifforda formy kwadratowej formula_1 to para formula_2 gdzie formula_3 jest algebrą nad formula_4 a formula_5 przekształceniem liniowym, taka że (dla każdego formula_16)
gdzie formula_8 jest elementem neutralnym mnożenia w formula_19 przy czym spełniona jest następująca własność uniwersalności: dla każdej algebry formula_20 nad ciałem formula_21 i dla każdego przekształcenia liniowego formula_22 które spełnia równanie
(dla każdego formula_16) istnieje dokładnie jeden homomorfizm algebr formula_25 taki że formula_26 tzn. taki, że poniższy diagram
jest przemienny.
Uwagi.
(1) Ponieważ każdej formie kwadratowej formula_1 odpowiada wzajemnie jednoznacznie symetryczna forma dwuliniowa formula_28 taka, że formula_29 to równość z definicji można zapisać także
(2) Rozpisując z jednej strony
a z drugiej strony
i usuwając zbędne wyrazy, dostaje się
(3) Formę kwadratową formula_34 na skończenie wymiarowej przestrzeni formula_35 z wymiarem równym formula_36 da się zawsze sprowadzić do postaci
gdzie formula_38 dla formula_39 i formula_40 poza tym.
W bazie formula_41 w której formula_42 ma to przedstawienie mamy (oznaczając formula_43 przez formula_44)
Z tego powodu algebrę Clifforda formy formula_1 oznacza się też formula_47
(4) Wektory z formula_35 utożsamia się z ich obrazami w formula_49 i bardzo często pisze się formula_44 zamiast formula_51 Wektory z formula_52 rozpięte przez formula_53 utożsamia się z elementami ciała formula_54
Baza i wymiar.
Jeżeli przestrzeń liniowa formula_35 jest skończenie wymiarowa z wymiarem równym formula_56 z bazą formula_57 to bazę algebry Clifforda formula_52 stanowią formula_53 oraz iloczyny (formula_43 oznaczamy przez formula_44)
gdzie formula_63.
Wynika z tego, że wymiar algebry Clifforda wynosi
Konstrukcja algebry Clifforda.
Definicja algebry Clifforda jest abstrakcyjna i niekonstruktywna, jednakże algebra Clifforda dowolnej formy kwadratowej formula_1 może zostać skonstruowana w następujący sposób. Niech formula_66 będzie algebrą tensorową. formula_67 oznacza tutaj formula_68-krotny iloczyn tensorowy formula_35 formula_70 W formula_71 wybieramy ideał formula_72 generowany przez tensory postaci formula_73 Algebrę formula_3 definiujemy jako iloraz
formula_3 wraz z naturalnym włożeniem formula_5 danym wzorem
jest algebrą Clifforda formula_79
Przykłady.
(1) Liczby zespolone tworzą trywialną algebrę Clifforda formula_80 Mogą zostać skonstruowane w następujący sposób. Niech formula_81 Połóżmy formula_82 Oznaczamy formula_83 i kładziemy formula_84 Przekształcenie liniowe formula_5 jest dane wzorem
Mamy
a zatem forma formula_88 jest dana wzorem
(2) Kwaterniony są algebrą Clifforda formula_90 Mogą zostać skonstruowane w następujący sposób. Niech formula_91 Połóżmy formula_92
Oznaczmy formula_93 i połóżmy
Te związki pozwalają już znaleźć iloczyn każdych dwóch wektorów z formula_9
Przekształcenie liniowe formula_5 jest dane wzorem
Mamy
Forma kwadratowa formula_88 jest zatem dana wzorem
(3) Rozpatrzmy formula_101-wymiarową podprzestrzeń formula_102 złożoną z macierzy postaci formula_103 Nazwijmy ją formula_104 Jej bazę stanowią macierze formula_105 i formula_106 Mamy
Za formula_3 przyjmujemy algebrę rozpiętą przez formula_109 i macierz jednostkową formula_110 ze zwykłym mnożeniem macierzowym. Mamy
a zatem formula_3 wraz z formula_113 jest algebrą Clifforda w formy kwadratowej formula_88 danej wzorem
(4) 

</doc>
<doc id="902547" url="https://pl.wikipedia.org/wiki?curid=902547" title="Konstrukcja Cayleya-Dicksona">
Konstrukcja Cayleya-Dicksona



</doc>
<doc id="902548" url="https://pl.wikipedia.org/wiki?curid=902548" title="Ecclesia in Asia">
Ecclesia in Asia

Ecclesia in Asia − posynodalna adhortacja papieża Jana Pawła II wydana w roku 1999.
Adhortacja o "Kościele w Azji" została podpisana przez papieża 6 listopada 1999 w Nowym Delhi w Indiach, podczas jego 89 podróży apostolskiej. Jest ona zwieńczeniem prac kontynentalnego synodu biskupów poświęconego problemom Kościoła w Azji, który odbył się w dniach od 18 kwietnia do 14 maja 1998. Papież dotknął w nim tematów historii chrześcijaństwa na kontynencie azjatyckim ("Chrystus był Azjatą"), inkulturacji, ewangelizacji, ekumenizmu, problematyki społeczno-ekonomicznej, praw człowieka, życia rodzinnego i środków masowego przekazu.
Oprócz wyżej wymienionych tematów ogólnych papieski dokument podkreślił znaczenie obecności na kontynencie azjatyckim licznych rodzin zakonnych, które pracują dla azjatyckich społeczności w tak ważnych dziedzinach jak służba medyczna i edukacja. W rozdziale VII - "Świadkowie Ewangelii" - papież wspomniał o "potężnym zastępie męczenników azjatyckich czasów starożytnych i współczesnych".
Dokument papieski składa się ze wstępu, siedmiu rozdziałów i zakończenia. Pełny tytuł dokumentu:

</doc>
<doc id="902549" url="https://pl.wikipedia.org/wiki?curid=902549" title="Tango (dramat)">
Tango (dramat)

Tango – dramat Sławomira Mrożka, opublikowany po raz pierwszy w 11. numerze „Dialogu” w roku 1964. Po raz pierwszy wystawiony w 1965 w Bydgoszczy. Wydany w 1973 w 2. tomie "Utworów scenicznych".
Okoliczności powstania i publikacja.
3 czerwca 1963 r. Mrożek opuścił Polskę i udał się do Włoch (oficjalnie był to wyjazd wakacyjny, jednak dramaturg planował to jako próbę emigracji lub emigrację – i tym wyjazd stał się w istocie). "Tango" było pierwszą sztuką, jaką napisał po opuszczeniu kraju.
Premiera sceniczna utworu odbyła się w 1965 r., niemal jednocześnie w trzech miastach – w Belgradzie, Bydgoszczy i Warszawie.
Fabuła.
Bohaterem sztuki jest Artur, syn awangardowego artysty Stomila i Eleonory. Rodzice burzyli się przeciwko tradycji, szokowali i burzyli stary porządek. Artur dorasta więc w świecie pozbawionym ładu, hierarchii i moralnego porządku. On sam nie ma więc możliwości buntowania się przeciwko konwencji i uzyskania w ten sposób dojrzałości.
Aby nadać rzeczom znaczenie, postanawia posłużyć się tragedią. W tym celu namawia Stomila, aby zabił kochanka swojej żony, Edka. Tragedia jednak zmienia się w farsę – Stomil co prawda wchodzi z pistoletem do pokoju, w którym jest Edek, jednak zamiast zabójstwa, odbywa się w nim przyjazna gra w karty, w której biorą udział również niedoszła ofiara i niedoszły morderca.
Artur postanawia więc narzucić wszystkim tradycyjne role rodzinne, za pomocą tradycyjnej ceremonii ślubnej. Postanawia ożenić się ze swoją kuzynką Alą, odgrywając przy tym wszelkie tradycje – oświadczyn, błogosławieństwa, orszaku ślubnego itp. Zmuszona przez Artura, Ala przystaje na oświadczyny. Jednak do małżeństwa nie dochodzi – Artur dochodzi do wniosku, że rodzina nie może być ośrodkiem, wokół którego odbudowany zostanie tradycyjny ład. Postanawia ośrodkiem takim uczynić przemoc i terror. W tym celu sięga po pomoc grubiańskiego, prymitywnego Edka. Kiedy jednak odkrywa, że Edek jest kochankiem Ali, rzuca się na niego i w starciu z nim ginie. Edek przejmuje jego rolę i plan wprowadzenia porządku za pomocą terroru i siły. Miejsce Artura, intelektualisty-idealisty zajmuje Edek, uosobienie prostackiej siły i to on wprowadza porządek w świecie. Kończy dramat, tańcząc z Eugeniuszem tango "La cumparsita".
Interpretacje.
Według Haliny Stephan ukazany w "Tangu" humorystyczny konflikt pokoleń, w którym młode pokolenie staje w obronie tradycji, a starsze – po stronie buntu, służy pokazaniu zjawisk zachodzących we współczesnej kulturze, w której dochodzi do erozji wartości. Zjawisko to rozpoczęło się od międzywojennych ruchów awangardowych, a wzmocnione zostało przez II wojnę światową i późniejsze przemiany społeczne. Przypominająca śmietnik przestrzeń mieszkania, zagracona przedmiotami z przeszłości (katafalk, suknia ślubna) reprezentuje chaos pozostawiony przez ruchy awangardowe (reprezentowane w utworze przez Stomila), które skupione były na destrukcji i wolności i nie pozostawiły następnemu pokoleniu niczego poza chaosem ideowym. Walka pomiędzy zwolennikami powrotu dawnego stanu rzeczy i odzyskania porządku (reprezentowanymi przez Artura), a jego burzycielami (Stomil), kończy się zwycięstwem opartej na prymitywnej sile dyktatury, reprezentowanej przez Edka. Bowiem przemoc jest jednym, co może powstrzymać rozchwianie świata pozbawionego wartości i hierarchii.
Stephan wskazuje także, że możliwym, choć rzadko wykorzystywanym w konkretnych realizacjach, sposobem odczytania "Tanga", jest potraktowanie go jako sztuki o seksie, zazdrości i o traktowaniu kobiet. Badaczka zwraca uwagę, że Artur uzasadnia swoje działania motywami wywiedzionymi z intelektu, ale w rzeczywistości punkty zwrotne powiązane są z motywacjami erotycznymi – to niewierność Ali pcha go do przegranej konfrontacji z Edkiem, a romans matki z lokajem rodziny powoduje, że nasila kontrolę nad rodziną. Stephan wskazuje, że Ala zdradza Artura celowo, aby załamać jego plany, ponieważ jest przez niego traktowana instrumentalnie, pchana w niechciany ślub i poświęcenie dla idei.
Badaczka przywołuje też interpretację "Tanga" w kontekście biografii duchowej Mrożka – Artur reprezentowałby w niej tęsknotę dramaturga za światem opartym na porządku i wartościach. Jednak taka tęsknota grozi autorowi stagnacją, Mrożek musi więc zabić Artura w sztuce i Artura w sobie.
Według Krzysztofa Wolińskiego "Tango" jest dramatem o rozpadzie etosu mieszczańskiego, na którym to etosie opierał się ład i bezpieczeństwo kultury Zachodu.
Z kolei Martin Esslin czyta dramat Mrożka jako opowieść o dynamice rewolucji, która zaczyna się jako ruch burzycielski, pod którego naporem zniszczeniu ulega tradycyjny ład, następnie jednak traci motywację idealistyczną i przechodzi w konformizm, a w końcu – prymitywną walkę o władzę i korupcję.
Według Anny Krajewskiej, "Tango" można czytać w kontekście lęku przed ideą czy władzą brutalnie narzuconą. Ale badaczka proponuje też inne odczytanie – tango wyraża tęsknotę za indywidualizmem, za światem, w którym nie trzeba opowiadać się albo za tradycją, albo za awangardą, ani za zrównującym wszystko chaosem, ani sztywną formą. Sztuka może być wyrazem osobistej ekspresji i nie musi się ani niczemu sprzeciwiać, ani niczego negować. Z kolei Dariusz Piotr Klimczak, w książce "Tango śmierci. Sławomira Mrożka rzeczy ostateczne", proponuje wpisać sztukę w uniwersalny kod Absurdystycznego Misterium Mortis, dowodząc, iż jest to współczesny moralitet, a tango to rodzaj absurdalnego "danse macabre" – tańca śmierci.
"Tango" wobec tradycji literackiej.
"Tango" stanowi parodię dramatu rodzinnego – podejmuje temat walki pokoleń, buntu młodego człowieka przeciwko rodzinie, ale schemat ten jest odwrócony – u Mrożka to młodsze pokolenie upomina się o tradycję i konserwatywne wartości, a pokolenie rodziców reprezentuje awangardę i burzenie ustalonych porządków. Z kolei stosunek rodziny Stomila, reprezentującej lewicującą inteligencję, do reprezentującego lud Edka, są parodią chłopomanii z "Wesela" Stanisława Wyspiańskiego. Podobnie jednak jak w dramacie Wyspiańskiego, ogarnięta chłopomanią inteligencja nie rozumie innej warstwy społecznej, lekceważy jej inność i widzi ją zgodnie ze swoimi idealistycznymi wyobrażeniami.
"Tango" jest groteskową tragikomedią – wypowiedzi postaci są nieadekwatne do sytuacji (zbyt poważne do komicznej sytuacji lub zbyt komiczne w sytuacji poważnej), świat przedstawiony jest na opak, styl wysoki i niski zderzają się ze sobą.
Utwór Mrożka (jak i wiele innych tego autora) jest zaliczany do teatru absurdu (choć sam Mrożek odżegnywał się od tego pojęcia, wskazując, że jego sztuce jest znacznie bliżej do realizmu).
Odbiór.
"Tango" jest najsłynniejszym utworem Sławomira Mrożka i jego najczęściej wystawianą (również poza Polską) sztuką. W roku premiery odniósł sukces sceniczny, w Teatrze Współczesnym "Tango" w reżyserii Erwina Axera od 7 lipca 1965 r. zagrano 350 razy (zawsze z pełną widownią). Podobny sukces odniosło w Krakowie (Teatr Kameralny, reż. Jerzy Jarocki, premiera 17 grudnia 1965), gdzie grano je ponad 200 razy, a przedstawieniom towarzyszyły entuzjastyczne reakcje publiczności. Sztukę zdjęto ze scen polskich w 1968 r., po tym, jak cenzura zakazała jej wystawiania – była to reakcja na opublikowany przez Mrożka list w "Le Monde" i "Kulturze", w którym to liście pisarz wypowiedział się przeciwko interwencji wojsk polskich w Czechosłowacji.
Utwór został przetłumaczony na języki obce: włoski, angielski, węgierski, japoński, francuski, norweski, fiński, szwedzki, portugalski, rumuński, grecki, słoweński, czeski, słowacki, duński, estoński, rosyjski, niemiecki, hiszpański i esperanto. Powodzeniem cieszyły się adaptacje sceniczne za granicą – Erwin Axer grał swoją wersję "Tanga" dla publiczności w Düsseldorfie, gdzie odbyło się ponad 200 przedstawień, a także m.in. na Berlińskim Festiwalu Teatralnym i Festiwalu Teatralnym we Florencji. Sukcesem sztuka była także w Nowym Jorku, gdzie przedstawienie w reżyserii Heinza Engelsa grano "Tango" przez 2 lata, a także w Helsinkach, Genui, Hajfie i Londynie (grane przez Royal Shakespeare Company w 1966 r.). Popularność zagraniczna utrzymywała się również w latach 90. XX wieku – w pierwszej połowie tamtej dekady prawa do wystawienia "Tanga" udzielono 24 teatrom poza Polską.
W 1970 r. "Tango" zostało przez hiszpańskich krytyków nagrodzone nagrodą za najlepszą sztukę zagranicznego autora. W 1972 otrzymało natomiast Austriacką Państwową Nagrodę Literacką.

</doc>
<doc id="902550" url="https://pl.wikipedia.org/wiki?curid=902550" title="The Mescaleros">
The Mescaleros

The Mescaleros – brytyjski zespół muzyczny utworzony przez byłego muzyka zespołu The Clash, Joe Strummera w 1999 roku. Muzycy zespołu byli utalentowanymi multiinstrumentalistami. Strummer śpiewał i grał na gitarze, Antony Genn grał na gitarze, Scott Shields na basie, Martin Slattery na klawiszach i gitarze (również na flecie i saksofonie w zależności od utworu), Pablo Cook na różnych instrumentach perkusyjnych, a Smiley (Steve Barnard) na perkusji.
Nazwa zespołu jest hiszpańskim określeniem ludzi zażywających meskalinę.
The Mescaleros swój pierwszy koncert zagrali w Sheffield 5 czerwca 1999 roku. Potem wystąpili na Glastonbury Festival w Wielkiej Brytanii, odwiedzili USA i inne kraje Europy.
Zespół podpisał kontrakt z firmą Hellcat Records, która w następnych latach wydała trzy jego albumy. Po wypuszczeniu pierwszego "Art Rock i X – Ray Style" jeszcze w 1999 roku oni objechali całą Wielką Brytanię i Amerykę Północną. W 2000 roku dołączył Tymon Dogg, wieloletni przyjaciel Joe Strummera, który zaczął udzielać się na skrzypcach i na gitarze. Honorowymi Mescalerosami zostali też John Blackburn i Jimmy Hogarth, którzy na zmianę grali gitarze basowej na miejscu Scotta Shieldsa w 2000 roku podczas tournée, które było również pierwszym tournée Tymona Dogga z zespołem.
Wraz z odejściem Anthony Genna i Smileya, Scott Shields chwycił za gitarę, Simon Stafford za gitarę basową, a Luke Bullen za perkusję. W sierpniu 2001 roku odszedł z zespołu Pablo Cook.
Po wydaniu drugiej płyty "„Global A Go-Go”", The Mescaleros udali się w trasę po Ameryce Północnej, Wielkiej Brytanii i Irlandii. Podczas tych koncertów nie zabrakło w repertuarze piosenek The Clash ("„London Calling”", "„Rudie Can’t Fail”"), paru standardów reggae ("„Harder They Come”", "„Message To You, Rudie”"), a także "„Blitzkrieg Bop”" Ramones.
Ostatni koncert Joe Strummer zagrał wspólnie z The Mescaleros w Liverpoolu 22 listopada 2002 roku. Wcześniej 15 listopada zagrali koncert w londyńskim Acton Town Hall, gdzie po raz pierwszy od prawie 20 lat na jednej scenie obok Strummera stanął Mick Jones i wspólnie wykonali utwór The Clash pt. "„Bankrobber”". Na bis zagrali jeszcze "„White Riot”" i "„London’s Burning”" również z repertuaru The Clash. Miesiąc później zmarł nagle Joe Strummer i zespół przestał istnieć.
Ostatni album zespołu "„Streetcore”", ukazał się już po śmierci Strummera 20 października 2003 roku.

</doc>
<doc id="902552" url="https://pl.wikipedia.org/wiki?curid=902552" title="Uniwersytet Rice’a">
Uniwersytet Rice’a

Uniwersytet Rice’a (, oficjalnie ) – amerykański uniwersytet niepubliczny w Houston, w stanie Teksas, założony w 1912 pod nazwą "William Marsh Rice Institute for the Advancement of Letters, Science and Art".
Liczba osób przyjętych na studia na Uniwersytecie Rice’a w roku akademickim 2018/2019 wyniosła ponad siedem tysięcy.

</doc>
<doc id="902553" url="https://pl.wikipedia.org/wiki?curid=902553" title="900 North Michigan">
900 North Michigan

900 North Michigan - wieżowiec w centrum Chicago, w stanie Illinois w USA.
Ma 66 pięter i 265 m wysokości. Budowa została ukończona w 1989. Jest siódmym co do wysokości wieżowcem w Chicago, a w USA zajmuje 22. miejsce. Na parterze znajduje się molo zwane "900 North Michigan Shops", gdzie znajdują się sklepy. Na środkowych piętrach wieżowca znajdują się pokoje hotelowe sieci Four Seasons Hotels. 
Wewnątrz budynku znajdują się głównie: biura, mieszkania, a także klinika oraz duży parking. Przed 2007 cześć przestrzeni biurowych przerobiono na mieszkania ze względu na szybki wzrost cen mieszkań.
Szkielet budynku jest ze stali, a pokryty jest betonem. Szyby w całym budynku są zielonego koloru. Cechą odróżniającą go od innych wieżowców są cztery świecące nocą wieżyczki.

</doc>
<doc id="902554" url="https://pl.wikipedia.org/wiki?curid=902554" title="Newsboys">
Newsboys

Newsboys – australijski chrześcijański zespół pop-rockowy, utworzony w 1985 roku w mieście Mooloolaba, w stanie Queensland.
Od dwóch dekad, jeden z najpopularniejszych i najlepiej sprzedających się zespołów sceny CCM.
Zespół odwiedził Polskę 15 czerwca 2014 roku i zagrał podczas Festiwalu Nadziei w Warszawie. Wystąpili w filmie „Bóg nie umarł”, gdzie motywem przewodnim była ich piosenka „God’s not Dead”.

</doc>
<doc id="902555" url="https://pl.wikipedia.org/wiki?curid=902555" title="Dekanat Maszewo">
Dekanat Maszewo

Dekanat Maszewo – jeden z dekanatów należący do archidiecezji szczecińsko-kamieńskiej.

</doc>
<doc id="902558" url="https://pl.wikipedia.org/wiki?curid=902558" title="Antoni Garnuszewski">
Antoni Garnuszewski

Antoni Garnuszewski (ur. 26 marca 1886 w Warszawie, zm. 17 sierpnia 1964 w Gdyni) – inżynier komunikacji, dyrektor i organizator Szkoły Morskiej w Tczewie, ojciec Zbigniewa Garnuszewskiego.
Życiorys.
Wykształcenie i służba.
Syn Antoniego i Walerii z Bałutowskich. W 1906 ukończył naukę na wydziale nawigacyjnym Szkoły Morskiej w Odessie i rozpoczął praktykę w rosyjskiej marynarce handlowej. W 1912 ukończył studia na wydziale budowy okrętów Politechniki w Petersburgu, po czym przeszedł do obowiązkowej służby w rosyjskiej marynarce wojennej (jako junkier), zdając egzamin oficerski Inżynieryjnej Szkoły Morskiej w Kronsztadzie. Pod koniec roku 1913 uzyskał stopień podporucznika - inżyniera okrętowego i podjął służbę w ówczesnej rosyjskiej twierdzy-porcie Sveaborg (dzisiejszy obszar Helsinek), pełniąc funkcje nadzorującego w bazie warsztatowo-budowlanej.
W niepodległej Polsce.
Od 1 czerwca 1920 w służbie Polskiej Marynarki Wojennej objął funkcję dyrektora powstającej Szkoły Morskiej w Tczewie (1920–1929). W 1923 organizował i brał udział w rejsie szkoleniowym STS Lwowa do Brazylii (podczas rejsu po raz pierwszy w dziejach polskiej żeglugi statek pod polską banderą przepłynął równik). Jest autorem pierwszych polskich podręczników fachowych z zakresu budownictwa okrętowego ("Budowa okrętu" i "Teoria okrętu"). Od sierpnia 1929 pełnił funkcje naczelnika wydziału administracji morskiej i zastępcy dyrektora Urzędu Morskiego w Gdyni.
Podczas II wojny światowej, pod koniec września 1939 (po zajęciu Gdyni przez Niemców), został przymusowo wysiedlony do tzw. Generalnego Gubernatorstwa.
W czasach Polski Ludowej.
W kwietniu 1945 objął stanowisko naczelnika wydziału żeglugi nowo powstałego Głównego Urzędu Morskiego w Gdańsku oraz wznowił prowadzenie wykładów z zakresu budowy i teorii okrętu w Państwowej Szkole Morskiej w Gdyni.
W ramach PLO pływał drobnicowiec typu "B80" "MS Antoni Garnuszewski", zbudowany w 1974 w Szczecinie. Jedno z tczewskich osiedli zostało nazwane od jego nazwiska osiedlem Garnuszewskiego. Poczta Polska wyemitowała 21 lipca 1980 r. znaczek pocztowy przedstawiający MS Antoni Garnuszewski o nominale 2,5 złotego. Autorem projektu znaczka był Stefan Małecki. Obok statku na znaczku widniał portret kpt. Antoniego Garnuszewskiego. Znaczek pozostawał w obiegu do 31 grudnia 1994 r..

</doc>
<doc id="902561" url="https://pl.wikipedia.org/wiki?curid=902561" title="Copycat effect">
Copycat effect

Copycat effect – zjawisko zaobserwowane w kryminologii odnoszące się do kopiowania przez przestępców lub samobójców zachowań, które wcześniej poznali z relacji w środkach masowego przekazu.
Termin został użyty przez Lorena Colemana, który badał to zjawisko i publikował książki na ten temat. Jesienią 2006 Coleman przewidział falę aktów przemocy w północno-amerykańskich szkołach. Po masakrze w Virginia Tech liczne stacje telewizyjne przeprowadziły wywiady z Colemanem, który wskazał na podobieństwa pomiędzy masakrami w Columbine, Dawson College i ostatniej w Virginia Tech (odpowiednio 1999, 2006 oraz 2007). Według Colemana zamachowcy rywalizują, chcąc zabić jak największą liczbę osób.

</doc>
<doc id="902563" url="https://pl.wikipedia.org/wiki?curid=902563" title="Efekt copycat">
Efekt copycat



</doc>
<doc id="902564" url="https://pl.wikipedia.org/wiki?curid=902564" title="Roczniki Dziejów Społecznych i Gospodarczych">
Roczniki Dziejów Społecznych i Gospodarczych

Roczniki Dziejów Społecznych i Gospodarczych – najstarsze w Polsce czasopismo naukowe poświęcone w całości dziejom społecznym i gospodarczym Polski i powszechnym. Wychodzi nieprzerwanie (nie licząc lat II wojny światowej) od 1931 r. 
Założone zostało we Lwowie przez Franciszka Bujaka i Jana Rutkowskiego i tam ukazywało się aż do 1938 r. Następnie wydawane było w Poznaniu, a od t. 56/57 (1996/1997) w Warszawie. Przez cały okres powojenny wydawcą pozostaje Poznańskie Towarzystwo Przyjaciół Nauk Wydział Historii i Nauk Społecznych, od 2004 r. w koedycji z Instytutem Historii im. Tadeusza Manteuffla Polskiej Akademii Nauk w Warszawie. 
Wersją referencyjną czasopisma jest wydanie elektroniczne. Czasopismo wydawane jest na zasadach open acces na licencji CC BY-ND. 
Aktualny Komitet Redakcyjny czasopisma: Paweł Grata, Piotr Guzowski (zastępca redaktora naczelnego), Dariusz Jarosz (redaktor naczelny), Elżbieta Kościk, Cezary Kuklo, Krzysztof Makowski, Włodzimierz Mędrzecki, Natalia Jarska (sekretarz)

</doc>
<doc id="902569" url="https://pl.wikipedia.org/wiki?curid=902569" title="Franciszek Bujak">
Franciszek Bujak



</doc>
<doc id="902571" url="https://pl.wikipedia.org/wiki?curid=902571" title="Bujak">
Bujak

Osoby o nazwisku Bujak

</doc>
<doc id="902574" url="https://pl.wikipedia.org/wiki?curid=902574" title="Ravinia Festival">
Ravinia Festival

Ravinia Festival – najstarszy muzyczny festiwal na świeżym powietrzu w Ameryce Północnej. 
Festiwal odbywa się w mieście Highland Park, w stanie Illinois, w Stanach Zjednoczonych. Miejscem koncertów jest teren Ravinia Park (powstały w 1904 roku), które odbywają się tam zarówno w budynkach, jak i poza obiektami zamkniętymi. Koncerty muzyczne są organizowane w ramach Ravinia Festival rokrocznie od czerwca do września.
Pierwotnie park z muszlą koncertową pomyślany był jako element przyciągający pasażerów kolei podmiejskiej kursującej na trasie Chicago – Milwaukee (stacja kolejowa znajduje się przy parku), przy czym podczas koncertu inauguracyjnego wykonano tylko jeden utwór; była to piosenka "Billy Bailey Won’t You Please Come Home", będąca protestem przeciwko obowiązującej wtedy prohibicji. Początek sezonów koncertowych nastąpił rok później, przy czym przez 5 kolejnych lat występowały jedynie orkiestra symfoniczna z Nowego Jorku i zespół taneczny Ruth, Dennis and Ted.
W 1911 roku konsorcjum The Ravinia Company (z północnych przedmieść Chicago) kupiło park, zbudowało odpowiednie pomieszczenia (przede wszystkim audytorium na ponad widzów) i zaczęło sprowadzać najlepsze orkiestry symfoniczne z terenu całych Stanów Zjednoczonych, a wkrótce także z Europy. W latach 1912–1931 Ravinia stała się ulubionym przez melomanów miejscem spotkań i zyskała miano amerykańskiej „letniej stolicy operowej”. Z powodu wielkiego kryzysu działalność artystyczna została wstrzymana na kilka lat. W sierpniu 1936 Chicagowska Orkiestra Symfoniczna pomogła zainaugurować pierwszy sezon Festiwalu Ravinia i odtąd każdego lata jest tam orkiestrą rezydentem.
Ravinia Festival stał się dla melomanów kluczowym miejscem w regionie. Goście mogą słuchać najlepszych wykonawców z niemal całego świata, siedząc na trawie i spożywając własny prowiant przy przywiezionych ze sobą stołach. Na koncerty przyjeżdżają całe rodziny, grona przyjaciół, by w świetle rozwieszonych na drzewach lampionów przeżywać spotkania z muzyką. Wprowadzone w pierwszych latach XXI wieku restrykcyjne przepisy zakazały na terenie parku palenia papierosów, wnoszenia piecyków Barbecue, korzystania z rowerów i rolek, co znacznie zmniejszyło atrakcyjność miejsca. Chcąc wynagrodzić sobie straty spowodowane restrykcjami, kierownictwo parku rozszerzyło po kilku latach program imprez wprowadzając, obok muzyki poważnej, także koncerty grup rockowych, jazzowych i bluesowych, co znacznie obniżyło renomę Ravinii wśród miłośników muzyki poważnej.

</doc>
<doc id="902588" url="https://pl.wikipedia.org/wiki?curid=902588" title="RBAC">
RBAC



</doc>
<doc id="902589" url="https://pl.wikipedia.org/wiki?curid=902589" title="Role-based access control">
Role-based access control

Role-based access control (RBAC), kontrola dostępu oparta na rolach – mechanizm kontroli dostępu w systemach komputerowych. Dla podkreślenia różnicy w stosunku do DAC nazywany również "non-discretionary access control".
RBAC polega na zdefiniowaniu tzw. ról (ang. "role") dla różnych funkcji w organizacji, z którymi wiąże się określony zakres obowiązków. Poszczególnym rolom są centralnie przydzielane stosowne uprawnienia w systemie informatycznym. Role są przypisywane użytkownikom, przez co uzyskują oni uprawnienia do wykonywania określonych dla tych ról czynności. Użytkownik może posiadać wiele przypisanych ról. Rola może być przypisana wielu użytkownikom.
W odróżnieniu od DAC i MAC nie przypisuje się uprawnień bezpośrednio użytkownikom.
Cechą charakterystyczną RBAC jest określanie ról i uprawnień w taki sposób, aby odzwierciedlały one rzeczywiste funkcje w organizacji.
RBAC sprawdza się szczególnie dobrze tam, gdzie ważne jest stosowanie zasady rozdziału obowiązków (). Przykładowo, gdy w celu zapobiegania nadużyciom niektóre operacje wymagają akceptacji dwu niezależnych użytkowników.

</doc>
<doc id="902594" url="https://pl.wikipedia.org/wiki?curid=902594" title="Małopolski Szlak Geoturystyczny">
Małopolski Szlak Geoturystyczny

Małopolski Szlak Geoturystyczny – zainicjowany w województwie małopolskim w 2006 roku projekt mający na celu oznakowanie tablicami informacyjnymi chronionych prawnie obiektów przyrody takich, jak rezerwaty przyrody, pomniki przyrody, stanowiska dokumentacyjne, ale także obiektów jeszcze nie objętych ochroną, ale ciekawych pod względem geologicznym np. kamieniołomy, przełomy rzeki, nieczynne kopalnie, skałki, torfowiska, jaskinie. Celem projektu jest promowanie turystyki w regionie, stworzenie dydaktycznego materiału dla szkół, poszerzanie wiedzy geologicznej wśród turystów. Projekt realizowany jest przez Małopolską Organizację Turystyczną przy udziale specjalistów z Wydziału Geologii, Geofizyki i Ochrony Środowiska Akademii Górniczo-Hutniczej w Krakowie, którzy opracowują merytorycznie tablice. Wykonanie tablic finansuje Ministerstwo Gospodarki. Na razie projektem objęte jest tylko województwo małopolskie, istnieją plany objęcia nim w przyszłości także sąsiedniego województwa śląskiego i podkarpackiego.
Na każdej tablicy jest numer przystanku i jego nazwa, opis geologiczny obiektu, zwykle także schematy ilustrujące przekroje i zdjęcia. Tablice wykonane są estetycznie i solidnie. Wykonanych jest już kilkadziesiąt tablic (stan na kwiecień 2007 r.) Tablice te stoją m.in. w takich miejscach, jak: Biała Woda, Brama Bolechowicka, Kamień-Grzyb, Kamienie Brodzińskiego, Dolina Mnikowska, Panieńskie Skały, Sokolica (w Dolinie Będkowskiej), Skamieniałe Miasto. Znajdują się również w parkach narodowych; w Tatrzańskim, Pienińskim, Gorczańskim i Babiogórskim.

</doc>
<doc id="902597" url="https://pl.wikipedia.org/wiki?curid=902597" title="Discretionary access control">
Discretionary access control



</doc>
<doc id="902601" url="https://pl.wikipedia.org/wiki?curid=902601" title="Ganvie">
Ganvie

Ganvie (fr. "Ganvié") – wioska w południowym Beninie, w departamencie Atlantique. Położone jest nad jeziorem Nokoué, przy ujściu rzeki So, około 10 km na północ od Kotonu i 25 km na zachód od stolicy kraju, Porto-Novo. W 1985 roku liczyło 12 tysięcy mieszkańców. 
Miejscowość w całości zbudowana jest na palach wbitych w dno jeziora Nokoué oraz sąsiadujących z nim lagun i jest największą tego typu miejscowością w Afryce. Osada powstała w niezbyt dostępnym terenie, jako miejsce chronienia się zbiegłych niewolników z rejonu tzw. „Brzegu niewolników”. Pierwsi stali mieszkańcy osiedlili się tu w 1717 roku. Jedynym środkiem transportu są łodzie, dzięki czemu nazywana bywa „Afrykańską Wenecją”. Miejsce licznie odwiedzane przez turystów. Część mieszkańców utrzymuje się z obsługi ruchu turystycznego i związanego z tym rzemiosła, a część pracuje w rybołówstwie oraz dojeżdża do pracy w Kotonu. 

</doc>
<doc id="902602" url="https://pl.wikipedia.org/wiki?curid=902602" title="Pałac Rybischów we Wrocławiu">
Pałac Rybischów we Wrocławiu

Pałac Rybischów ("Kamienica Heinricha von Rybischa") – dawny pałac miejski, obecnie niewielka kamienica znajdująca się przy ul. Ofiar Oświęcimskich (dawniej "Junkerstraße)" nr 1. Pałac był "najwcześniejszym na północ od Alp przykładem recepcji wzorów włoskich przystosowanych do miejscowych możliwości".
Historia i opis architektoniczny.
Pod koniec średniowiecza na wąskiej działce znajdowała się dwutraktowa, dwuizbowa kamienica mieszczańska. Jej właścicielem był Konrad Sauermann. W 1519 roku budynek został sprzedany Heinrichowi von Rybischowi, który wyburzył go i w jego miejsce, w latach 1526–1531 wzniósł wczesnorenesansowy pałac miejski. Jego projektantem był nieznany włoski architekt. Pałac został częściowo zbudowany z materiałów pochodzących z rozbiórki dwunastowiecznego opactwa w podwrocławskim wówczas (dziś w granicach miasta) Ołbinie, na którego miejscu później powstał kościół św. Michała Archanioła. Jak utrzymuje Wojciech Chądzyński, von Rybisch był pomysłodawcą rozbiórki opactwa, która rozpoczęła się w 1529. Budynek, w prawej osi posiadający sień przejazdową, służył głównie celom reprezentacyjnym. Znajdowała się w nim biblioteka, przechowywane była kolekcja dzieł sztuki właściciela. Fasada budynku była obłożona dekoracyjnym piaskowcem. Składała się z pilastrów i gzymsów tworzących układ kratownicowy, równoważący podziały pionowe i poziome. Pomiędzy nimi umieszczone zostały płyciny, medaliony portretowe oraz inskrypcje. 
We wschodniej części kamienicy, w skrajnej osi, w 1530 roku umieszczony został portal edikulowy ujęty w dwa pilastry na których umieszczono płaskorzeźbione motywy broni i zbroi antycznej oraz scenę połogu w górnej części pilastrów mającą symbolizować narodziny syna Rybischa Seyfrieda. Węgary portalu były udekorowane głowami rycerzy w górnej części; archiwolta była profilowana, zakończona kluczem. W przyłuczach znajdowały się medaliony z męskimi głowami w ujęciu profilowym. Fryz belkowania był ozdobiony wiciami roślinnymi układającym się w zwoje a na jego środku umieszczony był medalion z portretem żony Rybischa podtrzymywany przez dwie uskrzydlone postacie. Nad filarami belkowanie było wyłamane a w impostach po obu stronach fryzu umieszczone były dwa męskie profile w tondach: po lewej stronie Heinricha Rybischa a po prawej kartagińskiego króla Juby. Zwieńczenie portalu (nie zaznaczony na grafice Mützela) stanowił naczółek zamknięty łukiem odcinkowym z muszlowymi wgłębieniami i z herbem w tondzie. Portal został wykonany na wzór północnowłoskich i weneckich pracach. 
Na fasadzie umieszczono liczne portrety właściciela i jego żony, ich herby, inskrypcje oraz portret króla Juby uważanego za mecenasa sztuki i nauki. Jedna z inskrypcji skierowana była do zazdrosnych mieszczan i głosiła: 
Jak konkluduje Arkadiusz Dobrzyniecki: "fasada domu była wizytówką właściciela, miejscem manifestacji jego poglądów i wyznawanych wartości". Tego typu fasada z programem ideowym był pierwszym tego typu na Śląsku i w krajach Europy Środkowej a jego forma w wyjątkowy również nie spotykany w tej części Europy, sposób łączyła styl patrycjuszowskiej rezydencji miejskiej z podmiejska willą .
Dom Rybischa zajmował obszerny kompleks pomiędzy dzisiejszą ul. Ofiar Oświęcimskich (róg Gepperta) a Kazimierza Wielkiego. Od strony ulicy został wzniesiony trójkondygnacyjny, jednotraktowy budynek pokryty tarasem otoczonym balustradą i z wielobocznym belwederem zwieńczonym kopułą. Za nim znajdował się dziedziniec z fontanną pośrodku; od strony południowej zamknięty domem mieszkalnym ustawionym kalenicowo z dwuspadowym dachem. Za nim znajdował się kolejny dziedziniec na końcu którego, nad brzegiem Czarnej Oławy, ustawiona była letnia siedziba tzw. „Biały Dom” nakryty płaskim dachem tarasowym. Za fosą rozciągał się dodatkowo ogród, do którego prowadził drewniany most przerzucony nad fosą.
Pałac w rękach Rybischów znajdował się do 1573 roku. W 1699 był własnością Gottfrieda von Riemer und Riemberg. Za jego sprawą pałac został przebudowany, m.in. usunięty został belweder. W 1715 pałac został kupiony przez Ottona Heinricha von Reichel. Wówczas nastąpiło połączenie budynku z sąsiednią kamienicą nr3 oraz wyburzono tylną oficynę. W 1724 kolejnym właścicielem został Jacob von Flemming, który przekształcił pałac w trójtraktowy, czterokondygnacyjny budynek nakryty czterospadowym dachem.W 1764 roku dawny pałac zakupił generał Friedrich Bogislav von Tauentzien a pod koniec XVIII wieku jego właścicielem został August Friedrich Lübbert. Obaj dokonali kolejne przebudowy: powstała wówczas jednolita fasada obu połączonych wcześniej budynków oraz przekształcono dach w kalenicowy.
W kolejnych latach w budynku mieściły się różne instytucje finansowe. Na parterze znajdowała się kawiarnia Periniego, w której gościem był m.in. Juliusz Słowacki. Na początku XX wieku w budynku znajdowała się cukiernia Café Brunies a następnie Winiarnia Raiffeisen.
Po 1945.
Działanie wojenne w 1945 roku znacznie zniszczyły budynek; zachował się tylko fragment budynku – odrestaurowany w latach 1962–1963 fragment bogato zdobionej fasady i portal. W sieni architektonicznie nawiązującej do form renesansowych umieszczono przy schodach fragment renesansowej kolumny międzyokiennej
Na pierwszym piętrze kamienicy mieści się dawna pracownia i mieszkanie Hanny Krzetuskiej i Eugeniusza Gepperta; potem w tym miejscu znajdowało się tu muzeum ich imienia prowadzone przez Akademię Sztuk Pięknych we Wrocławiu. W tej chwili w mieszkaniu działa Galeria Sztuki Współczesnej "Mieszkanie Gepperta".
Obecnie jest to trójkondygnacyjna kamienica kalenicowa o trójosiowej elewacji frontowej.

</doc>
<doc id="902609" url="https://pl.wikipedia.org/wiki?curid=902609" title="Godło Rzeczypospolitej Obojga Narodów">
Godło Rzeczypospolitej Obojga Narodów



</doc>
<doc id="902610" url="https://pl.wikipedia.org/wiki?curid=902610" title="Kościół św. Kazimierza w Krakowie">
Kościół św. Kazimierza w Krakowie



</doc>
<doc id="902616" url="https://pl.wikipedia.org/wiki?curid=902616" title="Transport rowerowy we Wrocławiu">
Transport rowerowy we Wrocławiu

Transport rowerowy we Wrocławiu – sieć wrocławskich dróg rowerowych należy do najbardziej rozbudowanych w kraju. W 1994 roku Zarząd Dróg i Komunikacji we Wrocławiu wystartował z inicjatywą określoną mianem „Program 100 km”, który zakładał wybudowanie dróg rowerowych o właśnie takiej łącznej długości. W roku 2015 na terenie miasta istniało 220 km dróg rowerowych, a w budowie było kolejne 20 km.
Charakterystyka wrocławskich ścieżek.
Zalety:
Wady:
Wróblewskiego.
Droga rowerowa łącząca akademiki Politechniki Wrocławskiej (tzw. „teki” na ul. Wittiga) i most Zwierzyniecki. Jest poprowadzona m.in. obok wrocławskiego Zoo oraz, znajdującej się po przeciwległej stronie ulicy, Hali Ludowej. Praktycznie na całej długości jest to droga asfaltowa, jednak jej nawierzchnia nie jest w najlepszym stanie.
Przy ulicy Olszewskiego ścieżka jest bardzo wąskim pasem położonym przy samej ulicy, oddzielonym od chodnika niewielkim pasmem zieleni. Szerokość ścieżki na tym odcinku skutecznie uniemożliwia wymijanie dwóch rowerzystów, dlatego większość z nich po prostu jeździ po przyległym chodniku. Innym powodem takiego zachowania rowerzystów jest bardzo niska jakość tego odcinka — w bardzo wielu miejscach korzenie rosnących drzew niebezpiecznie zniekształciły nawierzchnię ścieżki.
Przy ulicy Wróblewskiego ścieżka jest w dużej mierze współdzielona z chodnikiem dla pieszych, w innych miejscach jest od niego oddzielona malowanym pasem. Przy bramie głównej do ZOO, ścieżka przecina się w dość niewygodny dla rowerzystów sposób z zatoczką dla samochodów, wskutek czego również w tym miejscu rowerzyści często przejeżdżają chodnikiem dla pieszych.
Kolejnym utrudnieniem jest przystanek autobusowy, znajdujący się przy bocznej bramie ZOO. W tym jednym miejscu, na brukowanej nawierzchni prowadzącej do ogrodu zoologicznego można spotkać jednocześnie przystający autobus, rowerzystów, pieszych oraz ewentualne pojazdy korzystające z bramy wjazdowej.
Wybrzeże Wyspiańskiego.
Droga usytuowana na całej długości wzdłuż Odry, łącząca mosty: Zwierzyniecki i Grunwaldzki. Prowadzi wzdłuż kampusu Politechniki Wrocławskiej (m.in. obok budynków A1, H3, H6, nowego C13 oraz stołówki).
Posiada dobrą nawierzchnię, głównie asfaltową, w mniejszej części z kostki brukowej. Jest wyraźnie oddzielona od chodnika dla pieszych, nie tylko malowaniem, ale także na pewnym odcinku jest poprowadzona całkowicie samodzielnie. Na skrajnej jej części, przy skrzyżowaniu z Placem Grunwaldzkim umiejscowione się podpórki, dzięki którym rowerzyści nie muszą zsiadać z rowerów podczas postoju na światłach.
Podwale.
Atrakcyjna turystycznie droga wzdłuż całego Podwala i Fosy Miejskiej, otoczona licznymi parkami zieleni.
Jakość drogi rowerowej pozostawia wiele do życzenia — większość znaków oraz linia oddzielająca pas rowerowy od pasa dla pieszych są zniszczone i nieczytelne. W niektórych miejscach, ścieżka bezpośrednio przylega do Fosy Miejskiej. Przy braku jakiegokolwiek odgrodzenia, zboczenie z drogi może spowodować poważny wypadek, z kąpielą w fosie włącznie.
Pokonując całą trasę, rozpoczynając od placu Jana Pawła II, przejeżdża się obok:
Trasa kończy się w pobliżu Galerii Dominikańskiej.
Niskie Łąki.
Drogaa rowerowa na Niskich Łąkach jest w dobrym stanie technicznym, jednak jest wykonana z kostki brukowej. Nie posiada zbyt wielu utrudnień ani zakrętów, dzięki czemu pozwala na bardzo szybkie przemieszczanie się na rowerze.
W niedużej odległości od jej końca na ul. Traugutta, droga prowadzi przez most nad Oławą. Następnie na długim prostym odcinku jest położona obok placu do nauki jazdy oraz stadionu KKS Polonii. Zakończona jest na ul. Międzyrzeckiej.
Grobla.
Droga prowadząca od Mostu Zwierzynieckiego do Jazu Opatowickiego i Mostu Bartoszowickiego, jednak wzdłuż rzeki a nie jezdni. Posiada nawierzchnię szutrową. Używana jest nie tylko przez rowerzystów, ale także biegaczy i spacerowiczów.
Zaraz po wjechaniu na drogę rowerową od strony Mostu Zwierzynieckiego, rowerzyści muszą ominąć nie najlepiej ustawioną barierę torującą wjazd samochodom. Kolejnym utrudnieniem jest dość ostry zakręt, przy pokonywaniu którego widoczność jest ograniczona przez ustawiony blisko drogi płot. Na tej wysokości drogi znajduje się Jaz Szczytniki.
Dalej, droga prowadzi wzdłuż wrocławskiego ogrodu zoologicznego. Przy tym odcinku znajduje się Kładka Zwierzyniecka, pozwalająca przedostać się niezmotoryzowanym na południowy brzeg Odry. Za zoo, znajduje się zjazd w kierunku miasteczka akademickiego Politechniki na ul. Wittiga. Droga biegnie również pod mostem gazowym, przecinającym Odrę.

</doc>
<doc id="902617" url="https://pl.wikipedia.org/wiki?curid=902617" title="Grupa (informatyka)">
Grupa (informatyka)

Grupa (informatyka) – obiekt systemu informatycznego o określonych uprawnieniach dostępu do zasobów (katalogów, plików, urządzeń peryferyjnych) systemu. W organizacji grupy mogą być związane z przynależnością do komórki organizacyjnej lub zespołu zadaniowego oraz sprawowaną funkcją
Użytkownicy systemu informatycznego nabywają uprawnienia do korzystania z zasobów przez przypisanie do grupy. Użytkownik może być przypisany równocześnie do wielu grup. Wynikające stąd uprawnienia są sumą najwyższych uprawnień do określonych w grupach zasobów.

</doc>
<doc id="902620" url="https://pl.wikipedia.org/wiki?curid=902620" title="Świbne">
Świbne

Świbne – przysiółek wsi Woskowice Górne w Polsce, położony w województwie opolskim, w powiecie namysłowskim, w gminie Domaszowice.
W latach 1975–1998 przysiółek należał administracyjnie do województwa opolskiego.

</doc>
<doc id="902624" url="https://pl.wikipedia.org/wiki?curid=902624" title="Mój przyjaciel, Skip">
Mój przyjaciel, Skip

Mój przyjaciel Skip (ang. "My Dog Skip") – film oparty na prawdziwych wydarzeniach, opisanych we wspomnieniach Williego Morrisa, pod tym samym tytułem. Akcja rozgrywa się w Yazoo City, w USA, we wczesnych latach 40. XX wieku. Willie ma 9 lat – jest nieśmiały, niski i delikatny; stanowi doskonały cel żartów i docinków rówieśników. Na 9. urodziny chłopiec dostaje pieska, który staje się jego najlepszym przyjacielem i pomaga zdobyć nowych przyjaciół.

</doc>
<doc id="902629" url="https://pl.wikipedia.org/wiki?curid=902629" title="MS Antoni Garnuszewski">
MS Antoni Garnuszewski

MS Antoni Garnuszewski – statek szkolno-towarowy (drobnicowiec uniwersalny) użytkowany przez Wyższą Szkołę Morską w Gdyni.
Historia.
Statek ten został zbudowany w Stoczni Szczecińskiej im. Adolfa Warskiego i został wprowadzony do służby w roku 1974. W roku 1991 statek w ciągle idealnym stanie technicznym został sprzedany armatorowi chińskiemu. Według nieoficjalnych źródeł statek uległ spaleniu, bądź został złomowany.
Przeznaczenie statku.
Seria statków szkolno-towarowych typu "B80", budowana przez Stocznię Szczecińską. Łącznie wybudowano 10 jednostek, bliźniaczy statek MS Antoni Ledóchowski otrzymała Wyższa Szkoła Morska w Szczecinie. Osiem innych wybudowano dla ZSRR, Bułgarii i Rumunii. Na bazie kadłubów serii "B80" powstały również 2 krążowniki szkolne dla marynarki wojennej ZSRR. Doktryna wojenna Układu Warszawskiego przewidywała (w wypadku konfliktu zbrojnego z państwami NATO) adaptację statków tej serii do celów szpitalnych. Eksploatowany głównie do rejsów szkoleniowych (na pokładzie znajdowała się również stała załoga PLO) na linii śródziemnomorskiej. Posiadana przez statek klasa lodowa "L2" zadecydowała o dodatkowej funkcji jednostki - statku obsługi logistycznej Stacji Antarktycznej Arctowskiego. Podczas rejsów obsługujących ekspedycje antarktyczne w latach 1977-1988 grupa studencka na pokładzie była ograniczana do 30 bądź 45 osób.
Bogate wyposażenie antenowo-namiarowe statku prowadziło do mylnego klasyfikowania jednostki jako statku szpiegowskiego (rozpoznania radio-elektronicznego).
Filatelistyka.
Poczta Polska wyemitowała 21 lipca 1980 r. znaczek pocztowy przedstawiający MS Antoni Garnuszewski o nominale 2,5 złotego. Autorem projektu znaczka był Stefan Małecki. Obok statku na znaczku widniał portret kpt. Antoniego Garnuszewskiego. Znaczek pozostawał w obiegu do 31 grudnia 1994 r..

</doc>
<doc id="902632" url="https://pl.wikipedia.org/wiki?curid=902632" title="Zespół niedorozwoju lewej części serca">
Zespół niedorozwoju lewej części serca



</doc>
<doc id="902642" url="https://pl.wikipedia.org/wiki?curid=902642" title="Zalesie (Domaszowice)">
Zalesie (Domaszowice)

Zalesie – przysiółek wsi Domaszowice w Polsce, położony w województwie opolskim, w powiecie namysłowskim, w gminie Domaszowice.
W latach 1975–1998 przysiółek należał administracyjnie do województwa opolskiego.

</doc>
<doc id="902652" url="https://pl.wikipedia.org/wiki?curid=902652" title="Kopalina (gmina Domaszowice)">
Kopalina (gmina Domaszowice)



</doc>
<doc id="902657" url="https://pl.wikipedia.org/wiki?curid=902657" title="Stary Gręboszów">
Stary Gręboszów

Stary Gręboszów – przysiółek wsi Gręboszów w Polsce, położony w województwie opolskim, w powiecie namysłowskim, w gminie Domaszowice. Przysiółek wchodzi w skład sołectwa Gręboszów.
W latach 1975–1998 przysiółek należał administracyjnie do województwa opolskiego.

</doc>
<doc id="902661" url="https://pl.wikipedia.org/wiki?curid=902661" title="Instrukcja opuszczenia">
Instrukcja opuszczenia

Instrukcja opuszczenia ("instrukcja zaniechania", "instrukcja wyjścia z bloku") – instrukcja w danym języku programowania powodująca wyjście z określonej instrukcji strukturalnej.
Działanie.
W programowaniu strukturalnym tworząc określony algorytm programista korzysta z dostępnych w języku programowania instrukcji strukturalnych i sterujących. Są to między innymi:
Czasem zachodzi potrzeba opuszczenia bloku wykonywanych instrukcji zawartych w jednej z ww. instrukcji strukturalnych. Można tego dokonać:
W związku z szeroką krytyką stosowania instrukcji skoku, wprowadzono specjale instrukcje pozwalające na opuszczenie określonych bloków programów.
Działanie instrukcji opuszczenia ilustruje poniższy przykład i jego analogiczny odpowiednik z użyciem instrukcji skoku. Należy jednak pamiętać, że w konkretnych realizacjach określonego języka programowania działanie kodów źródłowych z instrukcją opuszczenia lub skoku mogą się różnić.
W niektórych językach programowania wariantowo dodano pewne opcje dodatkowe rozszerzające możliwości tej instrukcji:
Przykłady.
Ada.
 exit [when "warunek"]
ALGOL.
 exit
przedmiotowa instrukcja dotyczy instrukcji blokowej begin…end, jeżeli jest ona instrukcją podlegającą przetwarzaniu w ramach instrukcji pętli to nastąpi opuszczenie pętli, ale można ją też stosować poza pętlą w instrukcji blokowej.
C, C++, C++/CLI, C#, Java.
 break;
przedmiotowa instrukcja dotyczy instrukcji pętli while("warunek"), do … while ("warunek"), for(…) oraz instrukcji switch(…)
Clipper.
 EXIT
dotyczy pętli FOR i DO WHILE,
 BREAK ["wartość"]
dotyczy instrukcji blokowej BEGIN SEQUENCE … END SEQUENCE
Forth.
 LEAVE
Icon, Python.
 break
Makroasembler i program SALUT.
 $LEAVE "warunek"
PL/1.
 LEAVE ["etykieta"];
jest to rozszerzenie w stosunku do instrukcji w większości języków programowania, w których instrukcja opuszczenia pozwala na wyjście tylko z bieżącej pętli, jeżeli pętla bieżąca była zagnieżdżona w innej pętli to zewnętrzna pętla będzie wykonywana dalej, w PL/1 można wskazać w całej strukturze zagnieżdżonych pętli z której konkretnie instrukcji ma nastąpić opuszczenie, w braku etykiety zostanie opuszczona bieżąca instrukcja.
Prolog.
 ! – odcięcie
 fail – zawodzenie
Turbo Pascal, Borland Pascal, Object Pascal.
 break;
w standardowym języku Pascal nie istniała instrukcja opuszczenia, w implemenatacji Turbo/Borland Pascal wprowadzono standardową procedurę modułu System (dostępnego w każdym programie), umożliwiającą opuszczenie instrukcji pętli while "warunek" do "instrukcja"; repeat "instrukcje" until "warunek"; for … do "instrukcja"
Visual Basic.
 Exit For
 Exit Do

</doc>
<doc id="902662" url="https://pl.wikipedia.org/wiki?curid=902662" title="Sułoszów">
Sułoszów

Sułoszów – przysiółek wsi Gręboszów w Polsce, położony w województwie opolskim, w powiecie namysłowskim, w gminie Domaszowice. Przysiółek wchodzi w skład sołectwa Gręboszów.
W latach 1975–1998 przysiółek należał administracyjnie do województwa opolskiego.

</doc>
<doc id="902663" url="https://pl.wikipedia.org/wiki?curid=902663" title="Piekło (Nowa Wieś)">
Piekło (Nowa Wieś)

Piekło – zniesiony przysiółek wsi Nowa Wieś w Polsce położony w województwie opolskim, w powiecie namysłowskim, w gminie Domaszowice.
Miejscowość zniesiono 1 stycznia 2016 roku.
W latach 1975–1998 miejscowość należała administracyjnie do województwa opolskiego.

</doc>
<doc id="902664" url="https://pl.wikipedia.org/wiki?curid=902664" title="Pieszczenko">
Pieszczenko

Pieszczenko – śródleśne jezioro polodowcowe na północnym krańcu kompleksu leśnego Borów Tucholskich, w gminie Kaliska powiatu starogardzkiego (województwo pomorskie) na pograniczu kociewsko-borowiackim, na północny zachód od miejscowości Cis.
Ogólna powierzchnia: 2,42 ha

</doc>
<doc id="902665" url="https://pl.wikipedia.org/wiki?curid=902665" title="Łączki (Kobylany)">
Łączki (Kobylany)

Łączki – część wsi Kobylany w województwie małopolskim, w powiecie krakowskim, w gminie Zabierzów.
W latach 1975–1998 Łączki administracyjnie należały do województwa krakowskiego.
Miejscowość znajduje się w rozszerzeniu dolnej części Doliny Będkowskiej, między wzniesieniami Kobylskie Góry (361 m), Wietrznik (321 m) i Żarnowa (355 m), na atrakcyjnym terenie Wyżyny Krakowsko-Częstochowskiej, włączonym w obszar Parku Krajobrazowego Dolinki Krakowskie. Z racji swojego położenia jest punktem wypadowym do zwiedzania Doliny Będkowskiej. Przez Łączki Kobylańskie przebiega też szlak turystyczny i rowerowy, umożliwiający zwiedzenie pozostałych dolin.
Do Łączek prowadzą dwie wąskie drogi: z Brzezinki przez Łączki Brzezińskie i Kobylan. Na skrzyżowaniu tych dróg istnieje kapliczka. Na przeciwległych zboczach znajdują się duże skały wapienne; po południowo-zachodniej stronie Cebulowa, a na wzgórzu Żarnowej Szeroki Mur, Babka i Dziadek. Dnem doliny spływa potok Będkówka wypływający w Dolinie Będkowskiej z źródła Będkówki uznanego za pomnik przyrody. Niedaleko za zabudowaniami znajdują się w dnie doliny duże stawy z hodowlą pstrągaf name=geoportal/&gt;
Szlaki turystyczne:
Szlak rowerowy:

</doc>
<doc id="902669" url="https://pl.wikipedia.org/wiki?curid=902669" title="Zasada 3U">
Zasada 3U



</doc>
<doc id="902671" url="https://pl.wikipedia.org/wiki?curid=902671" title="Wielka Kolonia">
Wielka Kolonia

Wielka Kolonia (do 1945 "Johannsdorf") – przysiółek wsi Siemysłów w Polsce, położony w województwie opolskim, w powiecie namysłowskim, w gminie Domaszowice.
W latach 1975–1998 przysiółek należał administracyjnie do województwa opolskiego.

</doc>
<doc id="902674" url="https://pl.wikipedia.org/wiki?curid=902674" title="Daniel Moskiewski">
Daniel Moskiewski

Daniel Aleksandrowicz ros. "Даниил Александрович" (ur. 1261 we Włodzimierzu, zm. 5 marca 1303 w Moskwie) – z dynastii Rurykowiczów, tytularny książę moskiewski od 1263 roku, ze względu na swój młody wiek panował dopiero w latach 1277–1303. Najmłodszy syn Aleksandra Newskiego, brat Andrzeja i Dymitra – wielkich książąt włodzimierskich, ojciec Jerzego Moskiewskiego i Iwana I Kality.
Życiorys.
Jeszcze przed śmiercią Aleksander Newski wyznaczył synom księstwa w których mieli panować. Danielowi przypadła Moskwa, w której rządy objął po śmierci ojca.
Moskwa odznaczała się dobrym położeniem, z dala od Złotej Ordy, z której strony można się było spodziewać najazdów i umiejscowieniem na wewnątrzruskich szlakach handlowych, które dostarczały Danielowi jak i jego następcom poważnych sum pieniędzy. Dzięki długim okresom pokoju szybko wzrastała liczba ludności księstwa.
Za panowania księcia Daniela do Moskwy przyłączono Kołomnę (ujście rzeki Moskwy do Oki), Peresław Zaleski i leżący na zachodzie Możajsk (zdobycze datowane na 1300–1303).
Za panowania Daniela wybudowano Monaster Daniłowski – obecnie jedna z rezydencji patriarchów moskiewskich i całej Rusi. Jak podaje legenda, na krótko przed swoją śmiercią książę przyjął śluby zakonne i kazał się pochować w Monasterze Daniłowskim. Daniel był również fundatorem monasteru Objawienia Pańskiego w Moskwie.
W 1652 książę został kanonizowany przez Rosyjską Cerkiew Prawosławną.

</doc>
<doc id="902677" url="https://pl.wikipedia.org/wiki?curid=902677" title="Wygoda (Siemysłów)">
Wygoda (Siemysłów)

Wygoda – przysiółek wsi Siemysłów w Polsce, położony w województwie opolskim, w powiecie namysłowskim, w gminie Domaszowice.
W latach 1975–1998 przysiółek należał administracyjnie do województwa opolskiego.

</doc>
<doc id="902680" url="https://pl.wikipedia.org/wiki?curid=902680" title="Szerzyna">
Szerzyna

Szerzyna – przysiółek wsi Strzelce w Polsce, położony w województwie opolskim, w powiecie namysłowskim, w gminie Domaszowice.
W latach 1975–1998 przysiółek należał administracyjnie do województwa opolskiego.
Nazwa.
Nazwa pochodzi od polskiego określenia oznaczającego miarę - "szerokości". Heinrich Adamy w swoim dziele o nazwach miejscowych na Śląsku wydanym w 1888 roku we Wrocławiu wymienia najstarszą nazwę miejscowości w dwóch formach łacińskiej oraz polskiej "Serin (Szerzyna)" tłumacząc jej znaczenie "Breitenau" czyli po polsku "szerokie". Nazwa została później fonetycznie zgermanizowana przez Niemców na "Syrin" w wyniku czego utraciła swoje pierwotne znaczenie.

</doc>
<doc id="902687" url="https://pl.wikipedia.org/wiki?curid=902687" title="František Horák">
František Horák

František Horák (ur. 13 czerwca 1909 w Choťovicach, zm. w 1997) – czeski zootechnik, kynolog i hodowca, twórca takich ras jak: terier czeski oraz pies laboratoryjny. Pracownik Instytutu Fizjologii Akademii Nauk w Pradze, w byłej Czechosłowacji.

</doc>
<doc id="902702" url="https://pl.wikipedia.org/wiki?curid=902702" title="Cedaka">
Cedaka

Cedaka ( "cdaka", "cdoke") jest hebrajskim terminem oznaczającym dosłownie „prawość” lub „sprawiedliwość”, ale najczęściej oznacza czyny związane z dobroczynnością. Ta koncepcja dobroczynności jednak różni się od współczesnego zachodniego rozumienia miłosierdzia. To ostatnie jest zwykle rozumiane jako spontaniczny akt dobrej woli i wyznacznik szczodrości; cedaka natomiast jest zobowiązaniem etycznym.
Cechy cedaki.
Cedaka odnosi się do religijnego obowiązku czynienia tego, co słuszne i sprawiedliwe, co w judaizmie określane jest jako ważna część życia duchowego. W przeciwieństwie do dobrowolnej filantropii, cedaka jest postrzegana jako religijny obowiązek, który należy wypełniać niezależnie od swojej sytuacji majątkowej, a więc jest obowiązkowa nawet dla tych, którzy mają ograniczone środki finansowe. Uważa się, że cedaka jest jednym z trzech głównych czynów, które mogą pozytywnie wpłynąć na niekorzystny Boży dekret.
Poziomy cedaki według Majmonidesa.
W średniowieczu Majmonides opisał ośmiopoziomową hierarchię cedaki, w której najwyższą formą jest udzielenie prezentu, pożyczki lub partnerstwa, które sprawią, że odbiorca stanie się samowystarczalny i przestanie być zależny od innych.
Wyróżnione przez Majmonidesa poziomy (w kolejności od najwyższego do najniższego w hierarchii):

</doc>
<doc id="902705" url="https://pl.wikipedia.org/wiki?curid=902705" title="Rokitki (jezioro)">
Rokitki (jezioro)

Rokitki – śródleśne jezioro rynnowe położone na Kociewiu w gminie Skarszewy, powiat starogardzki województwo pomorskie, na Pojezierzu Starogardzkim w kierunku południowo-wschodnim od Skarszew, połączone strugą z jeziorem Duży Mergiel.
Powierzchnia całkowita: 5,6 ha.

</doc>
<doc id="902709" url="https://pl.wikipedia.org/wiki?curid=902709" title="Piotr Tomasz Nowakowski">
Piotr Tomasz Nowakowski

Piotr Tomasz Nowakowski (ur. 1974 w Tychach) – polski pedagog i publicysta, doktor habilitowany nauk społecznych, profesor Uniwersytetu Rzeszowskiego. Habilitację uzyskał w Wyższej Szkole Nauk o Zdrowiu i Pracy Socjalnej św. Elżbiety w Bratysławie na podstawie pracy pt. "Sekty i pozostałe kontrowersyjne zjawiska z pogranicza religijności jako przedmiot zainteresowania pracy socjalnej".
Został członkiem Association for the Study of Higher Education z siedzibą w Las Vegas (USA) oraz International Cultic Studies Association z siedzibą na Florydzie (USA).
Objął funkcję zastępcy redaktora naczelnego kwartalnika „Społeczeństwo i Rodzina” (wydawanego przez Wydział Zamiejscowy Prawa i Nauk o Społeczeństwie KUL w Stalowej Woli), jest też korespondentem na Europę Wschodnią kwartalnika „ICSA Today” (USA), członka redakcji (tzw. "member of Editorial Board") rocznika „International Journal of Cultic Studies” (USA) oraz członka redakcji (tzw. "consulting editor") kwartalnika „Journal of Educational Review” (Nigeria).
Praca naukowa.
Obszary zainteresowań naukowo-badawczych Nowakowskiego to: profilaktyka społeczna, praca socjalna, pedagogika resocjalizacyjna, pedagogika mass mediów, filozofia wychowania ze szczególnym uwzględnieniem aretologii.
Nowakowski prowadził gościnne wykłady w Kymenlaakson ammattikorkeakoulu (Finlandia, 2008), Uniwersytecie w Göteborgu (Szwecja, 2009), Başkent Üniversitesi (Turcja, 2010) i Alice-Salomon-Fachhochschule Berlin (Niemcy, 2011). W 2010 zrealizował projekt badawczy "The Problem of School Violence in California: Preventive Aspects" na University of Southern California (Los Angeles, USA).
Nowakowski jest autorem i redaktorem kilku książek oraz autorem wielu artykułów z zakresu problematyki społecznej i pedagogicznej – publikował m.in. w tygodniku „Echo”, „Tygodniku Solidarność”, kwartalnikach „Cywilizacja”, „Sekty i Fakty”, „Wychowawca” i „Ethos”, „Społeczeństwo i Rodzina” i „Komunikacja Publiczna”; za granicą zaś w słowackim kwartalniku „Rozmer”, ukraińskim „Visnyk“, nigeryjskim „Journal of Educational Review”, brazylijskim „Educação”, boliwijskim „Yachay” oraz amerykańskich „ICSA Today” oraz „International Journal of Arts and Sciences”.
Jest też autorem haseł do "Powszechnej Encyklopedii Filozofii", wydawanej w latach 2000-2009 przez Polskie Towarzystwo św. Tomasza z Akwinu.
W latach 2004–2008 był członkiem Rady Programowej Radia Katowice SA. Piotr Tomasz Nowakowski jest związany z Ruchem Światło-Życie. W 2005 kandydował do Senatu w okręgu nr 30 z ramienia Ligi Polskich Rodzin, zajmując przedostatnie miejsce wśród 7 kandydatów.

</doc>
<doc id="902712" url="https://pl.wikipedia.org/wiki?curid=902712" title="Traktura">
Traktura

Traktura – system przenoszenia ruchu pomiędzy klawiszem a zaworami sterującymi poszczególnymi piszczałkami organów. Do traktury zalicza się też wszelkie urządzenia do sterowania przepływem powietrza w kanałach powietrznych instrumentu. 
Rozróżnia się pięć rodzajów traktury:
Czasami spotyka się łączenie różnych rodzajów traktury.

</doc>
<doc id="902715" url="https://pl.wikipedia.org/wiki?curid=902715" title="My World (album Avril Lavigne)">
My World (album Avril Lavigne)

My World – pierwszy album koncertowy Avril Lavigne wydany w 2003 roku.

</doc>
<doc id="902718" url="https://pl.wikipedia.org/wiki?curid=902718" title="Instrukcja kontynuacji">
Instrukcja kontynuacji

 
Instrukcja kontynuacji – instrukcja w języku programowania powodująca przejście do kolejnej iteracji w określonej instrukcji pętli.
Działanie.
W programowaniu strukturalnym tworząc algorytm programista korzysta z dostępnych w języku programowania instrukcji strukturalnych i sterujących, w tym między innymi z instrukcji pętli. Wykonując kolejne przejścia iteracji, czasem zachodzi potrzeba przejścia do kolejnej iteracji, bez wykonywania części instrukcji zawartych w ciele pętli. Można tego dokonać za pomocą:
W związku z szeroką krytyką zawartą w literaturze przedmiotu stosowania instrukcji skoku, wprowadzono specjalne instrukcje pozwalające na przejście do kolejnej iteracji.
Działanie instrukcji kontynuacji ilustruje poniższy przykład i jego analogiczny odpowiednik z użyciem instrukcji skoku. Należy jednak pamiętać, że w konkretnych realizacjach języka programowania działanie kodów źródłowych z instrukcją kontynuacji lub skoku mogą się różnić. Poniższe przykłady napisane są w języku programowania C.
Niektórzy autorzy krytykują także instrukcję kontynuacji twierdząc, że stanowi jedynie składniowy substytut instrukcji skoku.
Przykłady.
C, C++.
 continue;
przedmiotowa instrukcja dotyczy instrukcji pętli
Clipper.
 LOOP
dotyczy pętli FOR i DO WHILE,
Icon.
 next
dotyczy pętli,
Turbo Pascal, Borland Pascal, Object Pascal.
 continue;
w standardowym języku Pascal nie istniała instrukcja kontynuacji. W implementacji Turbo/Borland Pascal wprowadzono standardową procedurę modułu "System" (dostępnego w każdym programie), umożliwiającą przejście do kolejnej iteracji zawartej w instrukcji pętli

</doc>
<doc id="902719" url="https://pl.wikipedia.org/wiki?curid=902719" title="Pies laboratoryjny Horáka">
Pies laboratoryjny Horáka

Czeski łaciaty pies, Pies laboratoryjny Horáka (czes. Český strakatý pes, Horákův laboratorní pes, ang. Bohemian Spotted Dog) – rasa psa stworzona przez czeskiego zootechnika i kynologa Františka Horáka u swego zarania do badań i doświadczeń laboratoryjnych. Dziś to pies towarzyski. Rasa wpisana została na listę psów rasowych Czesko-Morawskiego Związku Kynologicznego. Wpisana jest także pod numerem 905 na listę Międzynarodowej Federacji Kynologicznej (FCI) jako rasa nierozpoznana.
Historia.
František Horák chciał stworzyć idealnego psa do pracy laboratoryjnej. W 1954 roku opisał pożądane cechy: odpowiednią wielkość, gładką sierść – bezproblemowe utrzymanie szaty, wysoką płodność suk, zdolność wychowywania licznych miotów, dobry charakter i niskie spożycie pokarmu. Aby uzyskać jednolity pod względem genetycznym materiał, niezbędny do badań, František Horák stosował chów wsobny. Hodował psy w dwóch wersjach wielkościowych. Większe, o masie około 20 kilogramów, wykorzystywane były do badań z zakresu chirurgii i przeszczepów. Osobniki o wadze około 10 kilogramów służyły do badań farmakologicznych oraz układu nerwowego.
Hodowlę zapoczątkowało krycie wilczoszarej suczki Rygi o wadze 25 kg i trójkolorowego psa Miša o wadze 10 kg. Oba te psy były hybrydami nieznanego pochodzenia, które były wówczas własnością Instytutu Fizjologii Czechosłowackiej Akademii Nauk. W pierwszym miocie 4 kwietnia 1954 roku Ryga urodziła dziewięć szczeniąt, z których dwa zostały wybrane do dalszej hodowli (Míša 1 i Dáša 6), już w trójkolorowym ubarwieniu z białymi kropkami. Talenty dotyczące umaszczenia brązowego zostały dodane do hodowli poprzez skrzyżowanie z wyżłem niemieckim krótkowłosym. Podjęto dalsze próby poprawy cech rasy poprzez skrzyżowanie z owczarkiem niemieckim, bullterrierierem i pointerem, ale ich potomstwo ostatecznie nie interweniowało w hodowlę. Wzorzec rasy został zatwierdzony w 1960 roku i jednocześnie rasa została wpisana do księgi Czechosłowackiego Stowarzyszenia Hodowców Małych Zwierząt jako „Pies laboratoryjny Horáka”. W tamtym czasie rasa praktycznie nie była znana opinii publicznej, ponieważ psy służyły wyłącznie na potrzeby Instytutu. Pierwsze publiczne przedstawienie rasy odbyło się 27 sierpnia 1961 roku na Krajowej Wystawie Psów Użytkowych w Pradze.
Chociaż rasa była hodowana głównie w celach eksperymentalnych, to istnieją skąpe dowody na eksperymenty na czeskich łaciatych psach w Instytucie Fizjologii, w którym to miała miejsce hodowla. Zachowały się dokumenty dotyczące pierwszej udanej transplantacji nerki u psa, pozostała o tym krótka notatka Františka Horáka. Istnieją także notatki dotyczące przeszczepów tkanek oraz że psy były badane pod kątem padaczki, zwłaszcza mechanizmów wywoływania jej napadów. Celem prac instytutu badawczego było także monitorowanie dziedziczenia braków uzębienia. Z genetycznego punktu widzenia monitorowano również dziedziczność powstania plamistego ubarwienia. Odpowiadające im pozostałości tych badań, to jest sporadyczne występowanie osobników cierpiących na epilepsję lub mających słabe zęby, można w pewnym stopniu prześledzić u dzisiejszego pokolenia czeskich łaciatych psów. František Horák nigdy nie starał się o uznanie psa laboratoryjnego przez Międzynarodową Federację Kynologiczną, ponieważ z założenia rasa ta nie była przeznaczona do prywatnych hodowli.
Od 1981 roku rasa jest również wpisana do ewidencji Czeskiego Związku Hodowców, co umożliwiło jej hodowlę poza Czechosłowacką Akademią Nauk. Jednak tylko kilka z ogólnej liczby około 40 psów zostało przekazanych z terenu instytutu w ręce hodowców. Z tego okresu funkcjonuje nazwa rasy „Czeski łaciaty pies”, której autorem jest sam František Horák. Pomimo obiecującego startu rasa nie została zaakceptowana tak dobrze, jak oczekiwano, a psy były na skraju wyginięcia. Nową falę zainteresowania przyniosły wczesne lata 90. XX wieku. W tym czasie znaleziono jednak tylko sześć psów rasowych z rodowodem. Były to czarno-żółto-biały krótkowłosy Car z Voděradský háj, urodzony w 1986 roku, troje rodzeństwa brązowo-żółto-białego długowłosego Artis z Nadějného Chovu, brązowo-żółto-biała krótkowłosa Adéla z Nadějného chovu i czarno-żółto-biały długowłosy Aran z Nadějnostobila. Kolejny samiec i trzy samice stanowiły czystą rasę, ale bez dokumentacji lub też były zupełnie nieznanego pochodzenia. Pierwszym miotem, który rozpoczął odnowienie rasy był narodzony 10 marca 1993 roku miot A Prosmycký dvůr.
Ogólna charakterystyka.
Czeski łaciaty pies jest rasą średniej wielkości. Uznana jest odmiana większa psa laboratoryjnego. Samce osiągają wysokość w grzbiecie 45–53 cm, samice 43–51 cm, długość tułowia stanowi 110–120% wysokości w kłębie. Budowa jest harmonijna i niezbyt ciężka, z lekko prostokątną ramą, z odchylonymi uszami. Istnieją zarówno krótkie, jak i długie warianty sierści. Krótka szata jest pokryta warstwą podszerstka i przylega do całego ciała. Włosy długie, również z podszerstkiem, są luźne i tylko lekko falowane.
Umaszczenie.
Czeski łaciaty pies dziś posiada umaszczenie zawsze trójbarwne, w dwóch równoważnych odmianach umaszczenia, czarno-żółto-białej i brązowo-żółto-białej. Stosunek ciemnej (czarnej lub brązowej) do białej części ciała wynosi 1:1, natomiast podstawowy kolor głowy to ciemny z żółtymi znaczeniami. Białe pola są kropkowane w żółtym obszarze na żółto, a w pozostałym na ciemno. Kropki są wyraźnie indywidualne i nie stwarzają wrażenia podkreślonego ubarwienia.
Charakter.
Rasa jest doskonałym towarzyszem dla niedoświadczonych właścicieli. Psy mają dobry i towarzyski temperament. Nie są agresywne i nie mają tendencji do dominacji ze względu na pierwotne cele, dla których zostały wyhodowane. Mimo to są dobrymi psami stróżującymi, ponieważ mają tendencję do szczekania, gdy usłyszą intruza, mimo że ich nie zaatakują. Są bardzo przyjaźnie nastawieni do ludzi i innych psów – potrafią żyć w grupie – trenowane od najmłodszych lat mogą tolerować także inne zwierzęta. Psy są aktywne i wytrwałe, uwielbiają ruch, podczas którego są bardzo temperamentne i niestrudzone. Dobrze radzą sobie w sportach na przykład w agility. Są znane z kanisterapii i świetnie radzą sobie z małymi dziećmi. Uwielbiają zabawę i mają silną więź ze swoim właścicielem. Dzięki swoim zdolnościom adaptacyjnym odnajdą się również w mieszkaniu.

</doc>
<doc id="902720" url="https://pl.wikipedia.org/wiki?curid=902720" title="Pies laboratoryjny">
Pies laboratoryjny



</doc>
<doc id="902722" url="https://pl.wikipedia.org/wiki?curid=902722" title="Nygut">
Nygut

Nygut – część wsi Bolesławowo w Polsce, położona w województwie pomorskim, w powiecie starogardzkim, w gminie Skarszewy, przy trasie rozebranej linii kolejowej Skarszewy-Starogard Gdański-Skórcz. 
W latach 1975–1998 Nygut należał administracyjnie do województwa gdańskiego.
Etymologia.
Wieś Bolesławowo nosiła do 1905 nazwę Neuguth (Nygut, Nigut, Neugut), w latach 1905-1920 oraz 1939–1945 nazwę Modrowshorst, a w latach 1920-1939 oraz 1945-1950 Modrowo.
Georg von Modrow (1864-1931), który 1 lipca 1889 r. został właścicielem majątku Neuguth, zmienił w 1905 r. jego nazwę na Modrowshorst. Nazwa Nygut była nadal używana przez miejscową ludność jako określenie części wsi znajdującej się poza granicami pałacu.

</doc>
<doc id="902723" url="https://pl.wikipedia.org/wiki?curid=902723" title="Jezierce (województwo lubuskie)">
Jezierce (województwo lubuskie)

Jezierce (niem. "Seewitz") – osada leśna w Polsce położona w województwie lubuskim, w powiecie międzyrzeckim, w gminie Skwierzyna.
W latach 1975–1998 miejscowość administracyjnie należała do województwa gorzowskiego.
Położenie.
Niegdyś wieś, obecnie samotna leśniczówka nad niewielkim jeziorkiem, położona ok. 7 km na północ od Świniar i 5 km na południe od Lipek Wielkich w sercu Puszczy Noteckiej. W Jeziercach krzyżują się gruntowe drogi ze Świniar, Lipek Wielkich, Goszczanowa i Murzynowa. Okoliczne lasy obfitują w grzyby i jagody, dla zmotoryzowanych wyznaczono parkingi leśne.
Historia.
Jeziorko w Jeziercach było wzmiankowane w falsyfikacie z końca XV w. jako "lacusculus Esseritz" z datą 1251, jest to najstarszy znany zapis o terenach położonych w Puszczy Noteckiej.
W okresie Wielkiego Księstwa Poznańskiego (1815-1848) miejscowość należała do wsi mniejszych w ówczesnym pruskim powiecie Międzyrzecz w rejencji poznańskiej. Jezierce należały do okręgu starodworskiego tego powiatu i stanowiły część majątku Świniary, którego właścicielem był wówczas v. Brunn. Według spisu urzędowego z 1837 roku wieś składała się z dwóch folwarków i liczyła łącznie 89 mieszkańców, którzy zamieszkiwali 13 dymów (domostw). Około 1850 upolowano tu ostatniego wilka. W 1936 Jezierce liczyły jeszcze 10 budynków, były tu szkoła i cmentarz. Po 1945 większość budynków rozebrano, pozostała jedynie leśniczówka i resztki cmentarza z XIX i XX wieku.

</doc>
<doc id="902725" url="https://pl.wikipedia.org/wiki?curid=902725" title="Prowincja Nakhon Ratchasima">
Prowincja Nakhon Ratchasima

Nakhon Ratchasima (taj. นครราชสีมา, również Korat lub Khorat) – jedna z prowincji ("changwat") Tajlandii. Sąsiaduje z prowincjami Chaiyaphum, Khon Kaen, Buri Ram, Sa Kaeo, Prachinburi, Nakhon Nayok, Saraburi i Lopburi. Pod względem powierzchni jest największą prowincją Tajlandii, a drugą pod względem liczby ludności.

</doc>
<doc id="902728" url="https://pl.wikipedia.org/wiki?curid=902728" title="Nuʻu">
Nuʻu

Nuʻu – bohater mitologii hawajskiej. Za jego życia, długo po śmierci pierwszego człowieka, świat miał się stać przerażającym i złym miejscem. Jedynym dobrym człowiekiem, jaki pozostał, był właśnie Nuʻu (Nuʻu-pale „Nuʻu modlący się”). Uratował się wraz z rodziną przed potopem, budując ogromne czółno z nadbudówką na pokładzie. Nuʻu zabrał ze sobą też psy, świnie, korzenie kava i orzechy kokosowe. Wody rozlały się nad całą ziemią i wszyscy ludzie zginęli; tylko Nuʻu wraz z rodziną pozostali przy życiu. W czasie, gdy potop zaczynał ustępować, wielka łódź wylądowała na szczycie Mauna Kea na Wielkiej Wyspie (określenie największej wyspy archipelagu Hawajów - Hawaiʻi). Następnie gdy złożył Niebu ofiarę z kava, świni i orzechów kokosowych, zszedł do niego z tęczy bóg Kāne i wytłumaczył "swój błąd".
Chrześcijańscy misjonarze w XIX w. uważali go za postać analogiczną do biblijnego Noego.

</doc>
<doc id="902729" url="https://pl.wikipedia.org/wiki?curid=902729" title="Prowincja Nongbua Lamphu">
Prowincja Nongbua Lamphu

Nongbua Lamphu (taj. หนองบัวลำภู, również Nong Bua Lamphu) – jedna z prowincji ("changwat") Tajlandii. Sąsiaduje z prowincjami Udon Thani, Khon Kaen i Loei.

</doc>
<doc id="902731" url="https://pl.wikipedia.org/wiki?curid=902731" title="Suzuki Katana">
Suzuki Katana

Suzuki Katana - motorower typu skuter produkowany od 1997 do 2006. Pojemność silnika 49cm³, prędkość 50km/h. 
Występowało 8 wersji tego skutera:

</doc>
<doc id="902737" url="https://pl.wikipedia.org/wiki?curid=902737" title="Prowincja Nong Khai">
Prowincja Nong Khai

Nong Khai (taj. หนองคาย) – jedna z prowincji ("changwat") Tajlandii. Sąsiaduje z prowincjami Nakhon Phanom, Sakon Nakhon, Udon Thani i Loei oraz z laotańskimi prowincjami Wientian, Bolikhamxai oraz prefekturą Wientian.

</doc>
<doc id="902743" url="https://pl.wikipedia.org/wiki?curid=902743" title="Prowincja Roi Et">
Prowincja Roi Et

Roi Et (taj. ร้อยเอ็ด) – jedna z prowincji ("changwat") Tajlandii. Sąsiaduje z prowincjami Kalasin, Mukdahan, Yasothon, Sisaket, Surin i Maha Sarakham.
]

</doc>
<doc id="902760" url="https://pl.wikipedia.org/wiki?curid=902760" title="Władcy Charolais">
Władcy Charolais

Lista władców Charolais.
Walezjusze, linia burgundzka.
W 1477 Charolais zostało przyłączone do Francji
Habsburgowie.
W 1493 Karol VIII Walezjusz przekazał Charolais Habsburgom.
W 1684 r. Charolais zostało przekazane Francji.

</doc>
<doc id="902775" url="https://pl.wikipedia.org/wiki?curid=902775" title="Teabagging">
Teabagging

Teabagging – slangowe określenie zachowania seksualnego polegającego na umieszczeniu przez mężczyznę swojej moszny w ustach innej osoby. Praktyka ta ma się kojarzyć z zaparzaniem torebki herbaty w filiżance z wodą, skąd pochodzi jej nazwa.

</doc>
<doc id="902778" url="https://pl.wikipedia.org/wiki?curid=902778" title="Ildefons Krysiński">
Ildefons Krysiński

Ildefons Krysiński herbu Leliwa (ur. 11 lutego 1795 w Jedlińsku, zm. 11 października 1870 w Warszawie) – polski lekarz psychiatra.
Życiorys.
Był synem Macieja (1764–1827) i Anny z Zaleskich. Prawdopodobnie pochodził ze znanej, bardzo rozgałęzionej i zasłużonej dla Kongresówki rodziny frankistowskiej, której protoplastą był Jehuda Lejb Notowicz Krysa (przyjął on katolicki chrzest w 1759 we Lwowie, a uzyskał szlachectwo w 1815).
Krysiński kształcił się w Liceum Warszawskim i w Szkole Lekarskiej w Warszawie, dalsze studia odbywał w Berlinie, Getyndze i Wiedniu. W roku 1817 powrócił do Warszawy i uzyskał tytuł doktora medycyny na Królewskim Uniwersytecie Warszawskim. W latach 1818–1822 był fizykiem (lekarzem miejskim) w Kaliszu i Sandomierzu. Po powrocie do Warszawy uzyskał w połowie lat 20. XIX wieku stanowisko fizyka m.st. Warszawy. Brał udział w powstaniu listopadowym jako lekarz korpusu gen. Dwernickiego.
Po upadku powstania Krysiński udał się na emigrację do Paryża, gdzie od 1834, uzyskawszy nostryfikację polskiego dyplomu, pracował jako psychiatra w klinice Falreta i Voisina. Do Polski powrócił w roku 1846 i objął posadę ordynatora w warszawskim szpitalu dla chorych umysłowo pw. Jana Bożego. Dwa lata później został tam naczelnym lekarzem. Wprowadził zmiany polegające na bardziej humanitarnym traktowaniu chorych i w zakresie nowoczesnego leczenia farmakologicznego oraz higieniczno-dietetycznego.
Około roku 1866, w ramach represji rosyjskich po powstaniu styczniowym, został usunięty ze stanowiska i skazany na grzywnę pieniężną. W ostatnich latach życia działał w nowo powstałym, pierwszym w Polsce towarzystwie neurologiczno-psychiatrycznym w Warszawie, opracowując polską terminologię chorób umysłowych. Za zasługi Szkoła Główna Warszawska nadała mu godność doktora honoris causa nauk medycznych.
Krysiński poślubił 31 grudnia 1818 roku Urszulę Jasińską (1789–1885). Potomstwa nie mieli lub milczą o nim źródła. Pochowany jest na cmentarzu Powązkowskim (kwatera A-1/2-17/18).

</doc>
<doc id="902780" url="https://pl.wikipedia.org/wiki?curid=902780" title="Marianowo (powiat średzki)">
Marianowo (powiat średzki)

Marianowo – wieś w Polsce położona w województwie wielkopolskim, w powiecie średzkim, w gminie Dominowo.
W latach 1975–1998 miejscowość administracyjnie należała do województwa poznańskiego.
Zobacz też: Marianowo

</doc>
<doc id="902782" url="https://pl.wikipedia.org/wiki?curid=902782" title="Szrapki">
Szrapki

Szrapki – wieś w Polsce położona w województwie wielkopolskim, w powiecie średzkim, w gminie Dominowo.
W latach 1975–1998 miejscowość administracyjnie należała do województwa poznańskiego.

</doc>
<doc id="902784" url="https://pl.wikipedia.org/wiki?curid=902784" title="Wiktor Stephan">
Wiktor Stephan

Wiktor Emanuel Stephan (ur. 1865 w Oleśnie, zm. 19 lipca 1923 w Chojnowie) – leśnik polski, z pochodzenia Węgier. Inspektor leśny dóbr wilanowskich, obejmujących wówczas m.in. Lasy Chojnowskie i Las Kabacki. Jego sposób gospodarki leśnej określany był jako wzorowy.
Życiorys.
Był synem Józefa Amanda, ziemianina i kompozytora, oraz Władysławy z Różańskich, miał czworo rodzeństwa. Ukończył sześcioletnie gimnazjum w Jarosławiu, następnie Krajową Szkołę Gospodarstwa Lasowego we Lwowie (dyplom z wyróżnieniem w 1884) i studia na Akademii Rolniczo-Leśnej w Wiedniu. Od 1887 był adiunktem leśnictwa w dobrach hrabiego Dzieduszyckiego w Łysakowie pod Żydaczowem, po roku przeniósł się do Biura Systematyzacji Lasów w dobrach krzeszowickich hrabiego Potockiego. W 1892 zdał egzamin na samoistnego gospodarza lasowego i został nadleśniczym w dobrach hrabiego Branickiego w okolicach Warszawy. 
Po przejęciu majątku, w którego skład wchodził Las Kabacki, przez Ksawerego Branickiego, zorganizowano na terenie dóbr wilanowskich samodzielną administrację leśną, która została wydzielona spod wpływu zarządców folwarcznych i przekazana w ręce Wiktora Stephana, który zarządzał lasami dóbr wilanowskich do 1923 roku. W 1896 przeprowadził urządzenie Lasu Kabackiego, a jego podział powierzchniowy przetrwał do czasów obecnych.
Był współpracownikiem „Łowca Polskiego”, na łamach którego prowadził kalendarz myśliwski oraz dział współpracy z czytelnikami. W „Łowcu” ogłosił monografie sarny, kuropatwy i zająca.
W lesie przy szosie łączącej Zalesie Górne z Pilawą leży głaz narzutowy na rozstajach dróg leśnych, ok. 2 km na wschód od stacji PKP Zalesie Górne. Na głazie napis: „1892–1923 Tu czuwa duch mój Wiktor Stephan 1865–1923”.
Od jego nazwiska pochodzi „Stefanów” – nazwa części wsi Żabieniec. Jego imię noszą również dwie formy ochrony przyrody w Chojnowskim Parku Krajobrazowym: pomnik przyrody Dąb Stephana i rezerwat przyrody Uroczysko Stephana.

</doc>
<doc id="902785" url="https://pl.wikipedia.org/wiki?curid=902785" title="Andrzejpole">
Andrzejpole

Andrzejpole – osada w Polsce położona w województwie wielkopolskim, w powiecie średzkim, w gminie Dominowo.
W latach 1975–1998 miejscowość administracyjnie należała do województwa poznańskiego.

</doc>
<doc id="902792" url="https://pl.wikipedia.org/wiki?curid=902792" title="Tibor Nyilasi">
Tibor Nyilasi

Tibor Nyilasi (ur. 18 stycznia 1955 w Várpalocie) – węgierski piłkarz grający na pozycji pomocnika, później trener. Reprezentant Węgier.
Kariera piłkarska.
W Reprezentacji Węgier w latach 1975–1985 zagrał 70 razy i strzelił 32 gole. Uczestnik Mistrzostwach Świata w Piłce Nożnej 1978 i 1982.
Linki zewnętrzne.
Statystyki klubowe i reprezentacyjne

</doc>
<doc id="902797" url="https://pl.wikipedia.org/wiki?curid=902797" title="Opel Astra G">
Opel Astra G



</doc>
<doc id="902798" url="https://pl.wikipedia.org/wiki?curid=902798" title="Janowo (gmina Dominowo)">
Janowo (gmina Dominowo)

Janowo – osada leśna w Polsce położona w województwie wielkopolskim, w powiecie średzkim, w gminie Dominowo.
W latach 1975–1998 miejscowość administracyjnie należała do województwa poznańskiego.
W lesie koło Janowa znajduje się miejsce pamięci ku czci pamięci bohaterów Armii Krajowej. Obok kapliczki znajduje się Kamienny Krąg Pamięci Ruchu Oporu i Walki Wielkopolski lat 1939-45. Odsłonięty został 19 września 2004.

</doc>
<doc id="902802" url="https://pl.wikipedia.org/wiki?curid=902802" title="Michałowo (powiat średzki)">
Michałowo (powiat średzki)

Michałowo – osada w Polsce położona w województwie wielkopolskim, w powiecie średzkim, w gminie Dominowo.
W latach 1975–1998 miejscowość administracyjnie należała do województwa poznańskiego.
Zobacz też: Michałowo 

</doc>
<doc id="902804" url="https://pl.wikipedia.org/wiki?curid=902804" title="Wysławice">
Wysławice

Wysławice – osada w Polsce położona w województwie wielkopolskim, w powiecie średzkim, w gminie Dominowo.
W latach 1975–1998 miejscowość administracyjnie należała do województwa poznańskiego.

</doc>
<doc id="902806" url="https://pl.wikipedia.org/wiki?curid=902806" title="Faceci do wzięcia">
Faceci do wzięcia

Faceci do wzięcia – polski serial komediowy, emitowany w TVP1 od 10 września 2006 do 20 lutego 2010. Łącznie powstało 91 odcinków. Serial powstał na licencji serialu amerykańskiego "The Odd Couple" ("Dziwna para", 1970-1975), adaptacji sztuki Neila Simona "Dziwna para"
Serial "Faceci do wzięcia" był nominowany do nagrody "Telekamery 2007" oraz "Telekamery 2008", w kategorii "serial komediowy".
Emisja.
Serial emitowany był raz w tygodniu na antenie TVP1. Przez pierwszy rok od września 2006 do czerwca 2007 serial emitowany był w niedziele o 18:15 (odcinki 1-39). Od września 2007 emisję przesunięto na soboty (odcinki 40-60), jednak od marca 2008 przeniesiono go ponownie na niedziele (odcinki 61-70). Regularną emisję przerwano z końcem maja 2008. Następny premierowy odcinek wyemitowano jednorazowo 28 lutego 2009 (odcinek 71). Kolejne wyprodukowane odcinki emitowano w wakacje 2009 na przełomie czerwca i lipca od poniedziałku do piątku o 16.30 (odcinki 72-85). Ostatnie sześć odcinków pokazywano w soboty o 13.30 w styczniu i lutym 2010 (odcinki 86-91).
Fabuła.
Serial opowiada o losach dwóch mężczyzn, którzy są lokatorami tego samego mieszkania. Obaj mają około czterdziestu lat i obaj zostali porzuceni przez żony. Na tym ich podobieństwa kończą się. Wiktor Maliszewski (Cezary Pazura) jest dziennikarzem sportowym i kompletnym bałaganiarzem, natomiast Roman Jackiewicz (Paweł Wilczak) jest fotografikiem i pedantem-alergikiem. Różnice ich charakterów są osią serialu i przyczyną zabawnych sytuacji.
Początkowo akcja serialu toczyła się w Gdańsku, lecz od drugiej serii bohaterowie przenieśli się do Warszawy.
Lista odcinków.
Źródło

</doc>
<doc id="902818" url="https://pl.wikipedia.org/wiki?curid=902818" title="CD Litoral">
CD Litoral

Club Deportivo Lítoral – boliwijski klub piłkarski z siedzibą w mieście Cochabamba.
Historia.
W 1966 roku Litoral wygrał ligę Liga Cochabamba i zagrał w turnieju Nacional - pierwowzorze ogólnonardowej ligi boliwijskiej (poprzednio mistrzostwo Boliwii przyznawano tylko mistrzom stołeczej ligi Liga La Paz). Tym razem bez powodzenia, gdyż na cztery kluby Litoral zajął ostatnie, 4 miejsce. W 1968 roku Litoral wspólnie z derbowym rywalem Bata ponownie zagrał w turnieju Nacional. Tym razem spisywał się rewelacyjnie sięgając po największy w historii klubu sukces - wicemistrzostwo Boliwii. W 1969 w Nacional było już 10 uczestników, do grona których Litoral awansował, grał jednak słabo i nie odegrał większej roli. Jak dotąd był to ostatni występ klubu na pierwszoligowym poziomie.
Obecnie Lítoral gra w regionalnej lidze "Liga Cochabamba".

</doc>
<doc id="902819" url="https://pl.wikipedia.org/wiki?curid=902819" title="Luc Robitaille">
Luc Robitaille

Luc Jean-Marie Robitaille (ur. 17 lutego 1966 w Montrealu) – kanadyjski hokeista. Reprezentant Kanady. Działacz hokejowy.
Od 2007 prezydent ds. biznesowych w klubie Los Angeles Kings, w którym występował przez większość kariery zawodniczej.
Kariera klubowa.
Po Mistrzostwach Świata Juniorów w 1986 roku, gdzie Robitaille zdobył srebrny medal, zespół Los Angeles Kings po dwóch latach od wyboru w drafcie, zdecydował się powołać zawodnika do szerokiej kadry. W debiutanckim sezonie 86-87 Robitaille zdobył 84 punkty i wygrał nagrodę Calder Memorial Trophy jako najlepszy z debiutantów sezonu. Później okazało się, że to jedyna nagroda indywidualna, którą wygrał, nie licząc wyborów do drużyn gwiazd. Na te 84 punkty składało się 45 goli. Tym samym Kanadyjczyk rozpoczął serię ośmiu kolejnych sezonów, kiedy zdobywał powyżej 40 bramek w sezonie. Ciąg przerwany został przez lokaut w sezonie 94-95. Najlepsze statystyki „Lucky Luc” zaliczył w sezonie 92-93. Trafił do siatki rywali 63 razy; zdobył ogólnie 125 punktów, co jest najlepszym wynikiem w historii ligi wśród lewoskrzydłowych. Jego ekipa – Los Angeles Kings – mając w składzie m.in. Wayne’a Gretzky’ego, odniosła sukces w postaci awansu do finału ligi, mimo że po regular season drużyna legitymowała się 12 lokatą w rozgrywkach. W ostatecznym starciu lepsi okazali się hokeiści Montreal Canadiens, na czele z Patrickiem Royem. Za rok Kings nie zdołali już awansować do playoffów. Niepowodzenie w klubie Robitaille wynagrodził sobie w reprezentacji. Będąc kapitanem drużyny wywalczył złoty medal mistrzostw świata, który był pierwszym dla reprezentacji Kanady od 1961 roku. W finale Robitaille zdobył decydującą bramkę w serii rzutów karnych.
W 1994 roku liga NHL zawiesiła rozgrywki i rozegrano niepełny sezon, a Luc przeszedł do Pittsburgh Penguins. Podczas gry w Pittsburghu wystąpił w filmie Nagła śmierć z Jeanem-Claude’em Van Damme’em, gdzie zagrał samego siebie. W ekipie Pingwinów grał rok, po czym został graczem New York Rangers. W barwach tej ekipy występował przez dwa sezony. Na wschodzie ligi Robitaille'owi się nie powiodło i w 1997 roku ponownie został graczem Los Angeles Kings.
W sezonie 1997/1998 Robitaille w 57 spotkaniach 16 razy pokonywał bramkarzy rywali i zdobył 40 punktów. W następnym sezonie był jednym z najlepiej punktujących zawodników ligi. Zespół Los Angeles Kings zdecydował się opuścić ponownie w 2001 roku. Podpisał umowę z Detroit Red Wings. Zdobył Puchar Stanleya i osiągnął pułap 600 bramek zdobytych w dotychczasowej karierze. Rok później Luc zdobył w sezonie 11 bramek, co było najsłabszym wynikiem w jego karierze. Po dwuletnim pobycie w Detroit zdecydował się znów powrócić do Los Angeles Kings. Początkowo zdobywał więcej punktów niż w barwach poprzedniego klubu, ale sezon 2004-2005 został odwołany z powodu lokautu. Po sezonie 2005-2006 zakończył karierę.

</doc>
<doc id="902830" url="https://pl.wikipedia.org/wiki?curid=902830" title="Grzegorz Śledziewski">
Grzegorz Śledziewski

Grzegorz Ryszard Śledziewski (ur. 18 lipca 1950 w Gdańsku) – polski kajakarz, trzykrotny mistrz świata, pięciokrotny wicemistrz świata, wielokrotny mistrz Polski, jeden z najlepszych kajakarzy polskich w historii, najlepszy kajakarz świata w 1974, trzykrotny olimpijczyk (1972, 1976, 1980).
Kariera sportowa.
W latach 1963-1972 był zawodnikiem MRKS Gdańsk, w latach 1973-1980 występował w barwach Stoczniowca Gdańsk. W 1969 zdobył swój pierwszy medal na arenie międzynarodowej, brązowy w konkurencji K-1 500 m na mistrzostwach Europy juniorów. Pierwsze znaczące sukcesy odniósł w 1970, zdobywając wicemistrzostwo świata w konkurencji K-1 500 m i brązowy medal w konkurencji K-1 1000 m, a także dwa tytuły mistrza Polski (K-1 500 m i K-1 1000 m). W 1971 sięgnął po trzeci w historii polskiego kajakarstwa złoty medal mistrzostw świata (w konkurencji K-1 1000 m). Łącznie 14 medali mistrzostw świata zdobywał na siedmiu zawodach mistrzowskich, w tym sześciu kolejnych (1970, 1971, 1973, 1974, 1975, 1977 i 1979, z przerwą w 1978), a w 1974 zdobył cztery medale (złoty, srebrny i dwa brązowe). Po zakończeniu kariery, w latach 1981-1989 pracował jako trener reprezentacji Finlandii, jego zawodnikiem był m.in. późniejszy mistrz olimpijski i mistrz świata Mikko Kolehmainen. W kolejnych latach zajmował się własnym biznesem. Był też wiceprezesem Polskiego Związku Kajakowego.
Igrzyska olimpijskie.
Trzykrotnie startował bez sukcesu na igrzyskach olimpijskich. W 1976 był chorążym polskiej ekipy na ceremonii otwarcia igrzysk.
Mistrzostwa Polski.
Zdobył 17 tytułów mistrza Polski:

</doc>
<doc id="902845" url="https://pl.wikipedia.org/wiki?curid=902845" title="Ph">
Ph

Ph ph – dwuznak występujący w języku angielskim, irlandzkim, łacińskim, francuskim i niemieckim. Oznacza on głoskę []. W irlandzkim, dwuznak ph jest także zastępowany literą ṗ.

</doc>
<doc id="902849" url="https://pl.wikipedia.org/wiki?curid=902849" title="Punkt many">
Punkt many



</doc>
<doc id="902850" url="https://pl.wikipedia.org/wiki?curid=902850" title="Autostrada A4 (Luksemburg)">
Autostrada A4 (Luksemburg)

 Autostrada A4 () – autostrada w Luksemburgu.
Autostrada łączy stolicę państwa, Luksemburg, z miastem Esch-sur-Alzette położonym w pobliżu granicy Francji. Przebiega przez południowo-zachodnią część kraju.
Historia.
Autostradę otwierano etapami, pierwszy odcinek już w końcówce lat 60., ostatni w I połowie lat 90.:

</doc>
<doc id="902852" url="https://pl.wikipedia.org/wiki?curid=902852" title="The Germs">
The Germs

The Germs – amerykańska grupa punkrockowa utworzona w 1976 roku w Los Angeles. Ich pierwszy singel „Forming” z 1977 roku uchodzi za pierwszy zapis tego rodzaju muzyki w Los Angeles.
Główny wczesny skład zespołu składał się z wokalisty Darby Crasha, gitarzysty Pata Smeara, basistki Lorny Doom i perkusisty Don Bollesa. Wydali tylko jeden album (GI), wyprodukowany przez Joan Jett, i pojawił się w następnym roku w filmie dokumentalnym Penelope Spheeris "The Decline of Western Civilization", który był kroniką ruchu punków w Los Angeles.
Zespół rozpadł się po samobójstwie Crasha w 1980 roku. Ich muzyka miała wpływ na wiele późniejszych punkrockowych zespołów. Smear osiągnął większą sławę występując z Nirvaną i Foo Fighters.
W 2005 roku aktor Shane West został obsadzony w roli Crasha w biograficznym filmie "Czym się zajmuje to tajne (What We Do Is Secret)", zatytułowanym na podstawie piosenki Germs. Występował z Smearem, Doom i Bollesem na przyjęciu produkcyjnym do filmu, po którym Germs zreformował się z Westem jako wokalistą. Nowy skład zespołu kilkakrotnie koncertował w Stanach Zjednoczonych, w tym na Warped Tours w 2006 i 2008 roku.
Historia.
Powstanie.
Crash (z domu Jan Paul Beahm) i Smear (z domu Georg Ruthenberg) zdecydowali się założyć zespół po tym, jak zostali wyrzuceni z liceum za antyspołeczne zachowania i zły wpływ na innych uczniów. Ich oryginalna nazwa brzmiała „Sophistifuck and the Revlon Spam Queens”, ale musieli ją skrócić, ponieważ nie było ich stać na tyle liter na koszulce. Pierwszy (początkowo hipotetyczny) skład składał się z Beahma (wówczas znanego jako Bobby Pyn, a później jako Darby Crash) na wokalu, Ruthenberga (pod pseudonimem Pat Smear) na gitarze, Diany Grant na basie. i Michelle Baer grająca na perkusji. Ten skład nigdy nie grał przed żywą publicznością.
W kwietniu 1976 roku do zespołu dołączyła Lorna Doom (z domu Teresa Ryan) na basie, z przejściową członkinią Dottie Danger (później znaną jako Belinda Carlisle z Go-Go’s) na perkusji. Carlisle nigdy tak naprawdę nie grała z zespołem, ponieważ została odsunięta na bok przez atak mononukleozy na dłuższy czas. Zastąpiła ją jej przyjaciółka Donna Rhia (Becky Barton), która zagrała trzy koncerty i wystąpiła na ich pierwszym singlu. Carlisle pozostała przyjacielem i pomocnikiem zespołu (można ją usłyszeć, jak przedstawiała zespół na płycie , wyprodukowanej przez Kima Fowleya), odeszła tylko dlatego, że jej nowy zespół, The Go-Go’s, stał się popularny i, jak to ujęła: „Byłam bardzo zaniepokojona obecną heroiną”. Nickey Beat, z różnych znanych zespołów z Los Angeles, w tym "The Weirdos", również przez jakiś czas grał na perkusji.
Pierwszy występ zespołu na żywo odbył się w Orpheum Theatre. Smear wspominał: „Robiliśmy hałas. Darby włożył mikrofon do słoika z masłem orzechowym. To było wyzwanie, nie mieliśmy żadnych piosenek ani nic! Lorna włożyła spodnie na lewą stronę, a Darby pokrył się czerwoną lukrecją... hałasowaliśmy przez pięć minut, aż nas wyrzucili”.
Początkowo zespół pozostawał muzycznie pod wpływem Iggy’ego Popa, Davida Bowiego, zespołów Ramones, Sex Pistols oraz New York Dolls. Muzyka zespołu była bardzo oszczędna ze względu na niskie umiejętności muzyków. Jedynie Smear potrafił trochę grać na swoim instrumencie, Lorna Doom starała się jakoś do tego dopasować, a Donna Rhia uderzała rytmicznie w bęben basowy, od czasu do czasu uderzając w talerz.
Wczesne występy były zazwyczaj naznaczone hałaśliwą publicznością złożoną z przyjaciół zespołu. W rezultacie ich koncerty stały się znane z hałaśliwych i zwykle graniczyły z zamieszkami.
Nagrania.
Pierwszy singel zespołu „Forming”, został nagrany na magnetofonie Sony w garażu Pata („Forming”) i na koncercie w klubie Roxy w Los Angeles („Sexboy”). Całość została opatrzona notatką na okładce: "Ostrzeżenie: Te nagrania powodują nowotwór ucha". Singiel zawierał shamboliczny występ na stronie A oraz błotniste nagranie na żywo „Sexboy” na stronie B, nagrane w kinie Roxy do filmu „"Z dymkiem"". Piosenka nie została uwzględniona w filmie, podobnie jak zespół. Byli jedynym zespołem, do którego nie oddzwoniono, by wystąpił na żywo w „Bitwie Zespołów”, być może ze względu na to, że chaotyczny występ Germs w kinie Roxy spowodował walkę na jedzenie.
The Germs wbrew większości oczekiwań, opracowali dźwięk, który był bardzo wpływowy. Przez całą swoją karierę mieli reputację chaotycznego zespołu grającego na żywo. Crash często pojawiał się na scenie prawie niespójny od narkotyków, śpiewając wszędzie tylko nie do mikrofonu, drwiąc z publiczności między piosenkami, ale mimo to zapewniał intensywne występy teatralne i coraz bardziej muzyczne. Pozostali członkowie zespołu szczycili się podobnymi problemami, a wiele współczesnych recenzji mówiło o niespójności i pijackich wymiotach na scenie. Fani widzieli to jako część występu i rzeczywiście, zespół tak to przedstawiał, nawet tłukąc butelki i tarzając się po szkle.
Ostatni perkusista Don Bolles był bardzo dobrym technicznie muzykiem, co w połączeniu z amatorskim graniem Lorny Doom na gitarze basowej było przeciwstawne. Smear natomiast okazał się utalentowanym i sprawnym muzykiem. Crash ze swoimi umiejętnościami wokalnymi pozostał pod wpływem wokalisty The Screamers Tomata DuPlenty’ego. Ten skład zespołu często określany jest jako połączenie geniuszu z katastrofą.
Jeśli chodzi o brzmienie zespołu silny wpływ wywarł na nich zespół Zolar X, działający w Los Angeles w latach 1972–1980. Crash i Smear byli jego zagorzałymi fanami jeszcze w czasach przed The Germs. Zolar X grali szybko i mieli ostre brzmienie gitary, co później znalazło odbicie w nagraniach The Germs.
The Germs nagrali jeszcze dwa single i album pt. "(GI)". Producentką nagrań była Joan Jett z zespołu The Runaways.
The Germs wystąpili w dokumentalnym filmie "The Decline of Western Civilization" obok zespołów takich jak X, Black Flag, Fear, Circle Jerks, Alice Bag Band i Catholic Discipline.
Po ukazaniu się albumu ("GI"), zespół zarejestrował jeszcze sześć piosenek z producentem Jackiem Nitzschem na potrzeby ścieżki dźwiękowej do filmu "Cruising" z Alem Pacino w roli głównej. Ta sesja ukazała się dopiero na CD "(MIA): The Complete Recordings" w 1993 roku.
Zespół zakończył działalność w 1980 roku – 7 grudnia zmarł Darby Crash. Don Bolles później występował z zespołami Nervous Gender i 45 Grave. Smear grał w latach 80. m.in. z Niną Hagen, później już w latach 90. występował na koncertach razem z Nirvaną, a po śmierci Kurta Cobaina grał razem z Dave Grohlem w jego Foo Fighters.
Rozpad i samobójstwo Darby’ego Crasha.
Koniec zespołu nastąpił, gdy Crash, który coraz bardziej niecierpliwił się wybrykami perkusisty Bollesa, zwolnił go i zastąpił swoim przyjacielem Robem Henleyem.
Krótko po rozpadzie Germs, Crash i Smear utworzyli krótkotrwały "Darby Crash Band". Perkusista Circle Jerks, Lucky Lehrer, dołączył do zespołu w przeddzień ich pierwszego występu na żywo. Podczas próby dźwiękowej Darby wyrzucił perkusistę, z którym mieli próby. Zespół, określany przez Smeara jako „podobny do Germs, ale z gorszymi muzykami”, zagrał tylko kilka koncertów, zanim się rozpadł.
Niedługo po tym Crash skontaktował się ze Smearem w sprawie ponownego zjednoczenia Germsów. Crash powiedział mu, że chce zarobić na heroinę, którą mógłby popełnić samobójstwo. Ponieważ Crash wiele razy opisywał ten scenariusz w przeszłości, Smear nie traktował go poważnie.
3 grudnia 1980 r. Starwood był gospodarzem ostatniego koncertu Germs, w tym Bollesa. W pewnym momencie Crash powiedział zdumionym dzieciakom na widowni: „Zorganizowaliśmy ten koncert, abyście wy, młodzi mogli zobaczyć, jak to było, kiedy my zaczynaliśmy. Nie zobaczycie takiego koncertu już nigdy”
Crash popełnił samobójstwo 7 grudnia 1980 roku w wieku 22 lat. Nie zgłoszono wówczas, że Crash przedawkował heroinę w pakcie samobójczym z bliską przyjaciółką Casey „Colą” Hopkins, która przeżyła. Później upierała się, że nie chciał, żeby ona żyła, ani też nie zmienił zdania w ostatniej chwili i nie zamierzał żyć. Według Spina, apokryficzna legenda mówi, że Crash spróbował napisać na ścianie „Tu spoczywa Darby Crash”, kiedy leżał umierając, ale nie skończył. W rzeczywistości napisał krótką notatkę do Davida „Bosco” Danforda, o treści: „Moje życie, moja skóra, moja miłość należy do Bosco”
Po rozpadzie.
Bolles grał z kilkoma innymi zespołami z L.A., w tym z Nervous Gender, 45 Grave, Celebrity Skin i Ariel Pink. Jesienią 2009 roku Bolles dołączył do obsady punków, modów i rockerów z serii Oblivion
W 1993 roku Slash wydał (MIA): The Complete Anthology, z notatkami Pleasant Gehman.
Smear grał z Nirvaną podczas ich ostatniego roku, po śmierci Kurta Cobaina z Mikiem Wattem, a następnie z Foo Fighters.
W 1996 roku ukazał się album zatytułowany "A Small Circle of Friends", na którym znalazły się m.in. utwory Watta, Free Kitten, Melvinów, Meat Puppets wraz z wersją „Circle One ” w wykonaniu Smeara i Hole pod nazwą „the Holez".
Film biograficzny i reaktywacja (2000-).
W 2004 roku, piosenka The Germs "Lexicon Devil" została użyta w grze wideo Tony Hawk’s Underground 2.
W sierpniu 2005 roku rozpoczęła się praca na filmem biograficznym Darby’ego Crasha i The Germs. W rolę Crasha wcielił się aktor Shane West.
Z tej okazji zespół został reaktywowany i na przełomie lipca i sierpnia 2006 roku wystąpił w klubach m.in. w Detroit, Chicago, Nowy Jork, Bostonie, Cleveland z Shane’em Westem jako wokalistą.
Wielu muzyków (m.in. NOFX) poddało ostrej krytyce decyzję Smeara, Doom i Bollesa dotyczącą reaktywacji The Germs bez Darby’ego Crasha, którego zastąpili aktorem. W podobnym tonie wyraził swoje zdanie na ten temat były wokalista Dead Kennedys Jello Biafra.

</doc>
<doc id="902853" url="https://pl.wikipedia.org/wiki?curid=902853" title="Jan I Liechtenstein">
Jan I Liechtenstein

Jan I Liechtenstein, właśc. Johann I Baptist Josef Adam Johann Nepomuk Aloys Franz de Paula von Liechtenstein (ur. 27 czerwca 1760 w Wiedniu, zm. 20 kwietnia 1836 tamże) – książę Liechtensteinu w latach 1805-1836, tytularny książę karniowski i opawski, hrabia Rietbergu, zasłużony austriacki marszałek polny, uczestnik m.in. bitew nad Trebbią, pod Novi, Hohenlinden, Austerlitz, Aspern i Wagram.
Życiorys.
Jan Józef przyszedł na świat 27 czerwca 1760 roku w Wiedniu jako czwarty syn księcia Franciszka Józefa I i jego żony Marii Leopoldyny von Sternberg. Dwaj najstarsi bracia Jana – Józef i Franciszek zmarli w pierwszych latach życia, a jedynie Alojzy dożył dorosłości. 
Już jako młody książę Jan wykazywał zainteresowania militariami i wojskowością, które potęgowała bliska znajomość z austriackim marszałkiem polowym Franzem Moritzem von Lacy. W 1782 roku jako dwudziestodwulatek wstąpił do armii cesarskiej jako porucznik (niem. "Leutnant"), a ponieważ należał do jednego z najważniejszych arystokratycznych rodów Austrii jego kariera rozwijała się dość szybko. Jeszcze w 1783 roku awansował do rangi "rotmistrza" (niem. "Rittmeister"), a w 1787 "majora" (niem. "Major"). W 1788 roku dołączył do pułku szwoleżerów w randze "podpułkownika" (niem. "Oberstleutnants"). Tam wsławił się w walkach podczas wojny z Turcją, m.in. podczas oblężenia twierdzy Cetin w 1790 roku. Został wtedy odznaczony Krzyżem Kawalerskim Orderu Wojskowego Marii Teresy i awansowany na "pułkownika" (niem. "Oberst"). 
12 kwietnia 1792 roku ożenił się z hrabiną Józefą von Fürstenberg-Weitra i doczekał się z nią trzynaściorga dzieci, w tym siedmiu synów: 
W następnych latach uczestniczył w walkach na frontach wojen napoleońskich w Niderlandach (1792-1794) i Niemczech (1796-1797). W 1794 roku został mianowany "generałem majorem" (niem. "Generalmajor"). Był oceniany jako najzdolniejszy przeciwnik Napoleona. W roku 1799 uczestniczył w walkach na terenie Włoch, m.in. w bitwie nad Trebbią i w obronie twierdzy Cuneo (bitwa pod Novi). Pod koniec roku został awansowany na "Feldmarschalleutnanta". W 1800 powrócił na front w Austrii, gdzie wsławił się m.in. podczas bitwy pod Hohenlinden. W następnym roku został odznaczony najwyższej klasy orderem wojskowym w Austrii, czyli Krzyżem Wielkim Orderu Wojskowego Marii Teresy. 
24 marca 1805 roku w wieku 45 lat zmarł Alojzy I, nie pozostawiając męskiego potomka, w związku z czym władzę w Domu Książęcym i samym Liechtensteinie przejął książę Jan Józef, jako "Jan I". Zostanie głową rodziny oraz pogarszające się zdrowie nie przeszkodziły księciu w udziale w bitwie pod Austerlitz. W tym czasie sprawdził się także w roli dyplomaty, mianowicie w nocy z 2 na 3 grudnia 1805 roku udał się do kwatery głównej Napoleona aby zaaranżować spotkanie z cesarzem austriackim Franciszkiem II. Odegrał również kluczową rolę w samych negocjacjach dwóch cesarzy i przyczynił się do podpisania pokoju w Preszburgu. Za te działania został odznaczony przez imperatora Orderem Złotego Runa. W 1806 roku został komendantem głównym miasta Wiednia, a w 1808 dowódcą generalnym w Dolnej Austrii. Jego kariera wojskowa osiągnęła punkt kulminacyjny podczas wojny austriacko-francuskiej w 1809. Wziął udział w zwycięskiej bitwie pod Aspern i w bitwie pod Wagram. 12 września 1809 roku przejął władzę w randze marszałka polowego nad całą armią austriacką. Po nieudanych negocjacjach, które doprowadziły do podpisania pokoju w Schönbrunn, relację księcia z cesarzem się pogorszyły. To wraz z coraz słabszym zdrowiem przyczyniło się do zakończenia kariery wojskowej Jana Liechtensteina w 1810 roku. 
W 1806 roku Księstwo Liechtensteinu zostało wcielone przez Napoleona do Związku Reńskiego. Działania te miały na celu sprowadzenie utalentowanego generała na swoją stronę. Jan I przyjął taki przebieg wydarzeń, ale nie podpisał aktu Konfederacji Reńskiej, formalnie także nie rezygnując z propozycji. Władza cesarska w Wiedniu z niepokojem obserwowała wydarzenia wokół księstwa. W trudnej sytuacji aby udowodnić lojalność wobec Habsburgów przekazał formalnie władzę w Księstwie swojemu trzyletniemu wówczas synowi Karolowi Janowi, utrzymując "de facto" rządy, ale i gwarantując państwu suwerenność. Po kongresie wiedeńskim w 1815 roku Liechtenstein trafił do Związku Niemieckiego, jako suwerenne księstwo, a Jan I przejął ponownie formalną władzę. 
Jan I wprowadził w Liechtensteinie obowiązek szkolny, zniósł pańszczyznę, zreorganizował system medyczny, ale przed wszystkim wprowadził pierwszą konstytucję w 1818 roku, która powoływała Landtag, którego uprawnienia były jednak bardzo ograniczone. 
Po zakończeniu kariery wojskowej Jan Liechtenstein zaangażował się w rozwój majątku Liechtensteinów, odkupując liczne ziemie i posiadłości, ale także rozwijając gospodarkę na już posiadanych dobrach. Wykupił m.in. zamek Liechtenstein w Mödling. 
Zmarł 20 kwietnia 1836 roku w Wiedniu i przekazał władzę swojemu najstarszemu synowi Alojzemu II. 
Jego imieniem został nazwany austro-węgierski 10. Pułk Dragonów.

</doc>
<doc id="902861" url="https://pl.wikipedia.org/wiki?curid=902861" title="Iscariota">
Iscariota

Iscariota – polska grupa muzyczna założona przez Piotra Piecaka i Dominika Durlika w 1990 roku w Sosnowcu. Zespół w początkowym okresie działalności prezentował muzykę z gatunku melodic death metal. Obecnie zespół wykonuje muzykę thrash i heavy metal.
Historia.
Zespół został stworzony pod nazwą Blasphemer. W 1992 roku z zespołu odeszli basista Artur Wartak, gitarzysta Krakus oraz wokalista Rafał Włoszczowski. Tego samego roku zespół zmienił nazwę na Iscariota oraz zrealizował w składzie: Piotr Piecak – wokal i perkusja oraz Dominik Durlik – gitary. Pierwsze demo zatytułowane "Glodgad" wydane zostało nakładem Asta Records.
W 1995 roku nakładem Baron Records ukazał się debiutancki album grupy pt. "Cosmic Paradox".
Zespół zagrał szereg koncertów (również koncerty charytatywne) w kraju, uczestniczył w wielu festiwalach, plenerach, koncertach klubowych. Występował także w serialu W11 – Wydział Śledczy.
W lipcu 2019 do muzyków dołączył Krystian „Bomba” Bytom (wcześniej grał w zespole Dragon). 9 września 2019 zespół w nowym składzie, pod przewodnictwem Tomasza „Zeda” Zalewskiego, nagrał nowy materiał w ZED Studio.

</doc>
<doc id="902871" url="https://pl.wikipedia.org/wiki?curid=902871" title="Autostrady w Luksemburgu">
Autostrady w Luksemburgu

Na terenie Wielkiego Księstwa Luksemburga istnieje sieć bezpłatnych dla pojazdów osobowych autostrad i dróg ekspresowych (, ), o łącznej długości około 150 km. Wraz z drogami krajowymi stanowi kręgosłup komunikacyjny tego państwa. Autostrady oznaczane są prefiksem A, natomiast drogi ekspresowe prefiksem B.
Budowa autostrad w Luksemburgu rozpoczęła się dość późno, w porównaniu z sąsiadującymi krajami – pierwsze odcinki A1 (Kirchberg – Senningerberg) i A4 (Steinbrücken – Esch/Lallange) oddano do użytku w 1969 roku. W kolejnych latach stopniowo powstawały kolejne odcinki tras:
Rząd Luksemburgu rozważa dołączenie do jednolitego na terenie Beneluxu systemu elektronicznego poboru opłat dla samochodów ciężarowych i zrezygnowania z obecnego systemu winiet "Eurovignette". Od pewnego czasu Holandia dąży do jego uruchomienia, co nie doszło do skutku z powodu braku porozumienia między belgijskimi regionami: Walonią i Flandrią na temat wprowadzenia opłat dla ciężarówek. Samodzielny system opłat drogowych nie jest brany pod uwagę.
Lista autostrad i dróg ekspresowych.
Autostrady w Luksemburgu oznaczane są niebieskim znakiem. Poniżej znajduje się ich lista:
Pięć spośród nich rozchodzi się promieniście wokół miasta Luksemburg, które stanowi centrum komunikacyjne kraju.
Drogi ekspresowe w Luksemburgu oznaczane są czerwonym znakiem. Poniżej znajduje się ich lista:
Reguły.
Autostrady A1 i A6 biegną przez cały kraj, od granicy z Belgią do granicy z Niemcami. Ponadto tworzą one obwodnicę miasta Luksemburg, która od północnej strony połączona jest z A7, oddaną do użytku w 2016 roku.
Węzły w ciągu autostrad są numerowane sekwencyjnie (analogicznie do numeracji stosowanej w Niemczech, Szwajcarii i Francji, w przeciwieństwie do Austrii i Czech). W ciągu A13, biegnącej w południowej części Luksemburga i nie łączącej się ze stolicą, numeracja węzłów rośnie z zachodu na wschód.
Na wszystkich autostradach obowiązuje ograniczenie prędkości dla samochodów osobowych do 130 km/h podczas korzystnych warunków atmosferycznych, natomiast w czasie opadów atmosferycznych zmniejsza się je do 110 km/h.

</doc>
<doc id="902872" url="https://pl.wikipedia.org/wiki?curid=902872" title="Dyskeratosis follicularis">
Dyskeratosis follicularis



</doc>
<doc id="902874" url="https://pl.wikipedia.org/wiki?curid=902874" title="Rogowacenie mieszkowe dyskeratotyczne">
Rogowacenie mieszkowe dyskeratotyczne



</doc>
<doc id="902879" url="https://pl.wikipedia.org/wiki?curid=902879" title="Kwas nadsiarkowy">
Kwas nadsiarkowy



</doc>
<doc id="902889" url="https://pl.wikipedia.org/wiki?curid=902889" title="Siedmiokąt foremny">
Siedmiokąt foremny



</doc>
<doc id="902890" url="https://pl.wikipedia.org/wiki?curid=902890" title="Szemone esre">
Szemone esre



</doc>
<doc id="902897" url="https://pl.wikipedia.org/wiki?curid=902897" title="Obrona Leszna">
Obrona Leszna

Obrona Leszna 1939 – działania zbrojne podczas wojny obronnej 1939 r. w dniach 1–2 września 1939 r. mające doprowadzić do obrony Leszna przed nacierającymi wojskami niemieckimi
Geneza.
Miasto Leszno znajdowało się w pasie obrony Wielkopolskiej Brygady Kawalerii dowodzonej przez gen. bryg. Romana Abrahama ze składu Armii „Poznań” gen. dyw. Tadeusza Kutrzeby. Krótko przed wybuchem wojny został utworzony Oddział Wydzielony „Leszno” pod dowództwem mjr. Jana Dymowskiego w składzie I batalionu 55 pułku piechoty wzmocnionego plutonem artylerii pułkowej i kompanią ppanc. pułku, kompanii technicznej 55 pp, plutonu 3 szwadronu 17 pułku Ułanów Wielkopolskich, kompanii z batalionu Obrony Narodowej „Leszno” rozlokowanej w rejonie Osiecznej oraz kompanii rozpoznawczej 55 pp koło Ponieca. Oddziały OW „Leszno” miały za zadanie przejściową obronę Leszna i przyległych miejscowości oraz zabezpieczać kierunek na Krzywiń – Śrem jako działania osłonowe konieczne dla przeprowadzenia koncentracji polskich wojsk w głębi Wielkopolski. Rozmieszczenie oddziałów OW „Leszno” na dzień 1 września 1939 r. oraz ich zadania przedstawiały się następująco:
W Lesznie przed wojną stacjonował 17 pułk Ułanów Wielkopolskich, który w sierpniu 1939 r. został zmobilizowany do Wielkopolskiej BK i odszedł z miasta oraz 55 pp, którego większość weszła w skład 14 Dywizji Piechoty.
Obrona Leszna.
1 września 1939 r. o godz. 5 rozpoczęło się artyleryjskie bombardowanie Leszna prowadzone przez niemiecką artylerię rozmieszczoną w rejonie Wschowy i Góry. Ostrzelane zostały głównie dworzec kolejowy, koszary wojskowe i domy w centrum miasta, ale bez większych strat. Polskie oddziały zdążyły już opuścić swoje kwatery i rozlokować się na wyznaczonych pozycjach obronnych. Pierwszą linię obronną obsadziły 1 i 3 kompanie I bat. 55 pp ze wsparciem plutonu artylerii i działek ppanc.
Po przygotowaniu artyleryjskim rozpoczęło się natarcie prowadzone przez oddziały niemieckiej 252 Dywizji Piechoty Landwehry (z odwodu OKH) i 61 pułku piechoty Grenzschutzu. Niemcy dotarli do przedmieść Leszna, po czym zostali odparci przez obrońców. W mieście przebywał wówczas płk Władysław Wiecierzyński, dowódca 55 pp, który osobiście czuwał nad obroną. Tymczasem ok. godz. 9 wybuchły walki w samym mieście zapoczątkowane ostrzelaniem Komendy Garnizonu przez niemieckich dywersantów i niektórych mieszkańców miasta. Polscy żołnierze byli ostrzeliwani w różnych częściach miasta z okien domów. W takiej sytuacji przystąpiono do likwidowania dywersji, zabijając do końca dnia 16 Niemców, a 19 chwytając z bronią w ręku. 400 niemieckich mieszkańców Leszna zostało aresztowanych. Sąd polowy Wielkopolskiej BK skazał 5 dywersantów na karę śmierci, a 1 ze względu na podeszły wiek na dożywotnie więzienie.
W odpowiedzi na niemiecką dywersję gen. R. Abraham rozkazał przeprowadzenie ograniczonego wypadu na niemiecką stronę granicy. Dokonała go grupa wypadowa pod dowództwem kpt. Edmunda Lesisza w składzie 2 kompanii 55 pp wzmocnionej plutonem ciężkich karabinów maszynowych, plutonem artylerii kpt. L. Snitko i plutonem samochodów pancernych. Grupa wyruszyła 2 września o godz. 16. Do granicy piechotę podwieziono autobusami. Po walce z niemiecką strażą graniczną i patrolem motocyklistów o godz. 18 zdobyto wieś Geyersdorf (Dębowa Łęka), ostrzeliwując napotkanych niemieckich żołnierzy i paląc kilkanaście stogów ze zbożem. Polska artyleria ostrzelała Wschowę (Fraustadt). Dalej ruszył 3 pluton ppor. Stefana Perkiewicza docierając na przedmieścia Wschowy. Po zmroku oddział wypadowy na rozkaz gen. R. Abrahama powrócił do Leszna. Patrz: Wypad na Wschowę.
Około południa, kiedy w Lesznie trwały jeszcze walki z dywersantami, ruszył drugi niemiecki atak na miasto. Siły polskie zostały w tym czasie wzmocnione szwadronem tankietek rozpoznawczych TKS por. Wacława Chłopika i dwoma plutonami kolarzy skierowanymi do Leszna rozkazem gen. R. Abrahama po otrzymaniu meldunku od mjr. J. Dymowskiego o pierwszym natarciu nieprzyjaciela. Dzięki temu niemieckie natarcie zostało ponownie odrzucone.
2 września znowu wybuchły w Lesznie walki wewnętrzne wywołane przez niemieckich dywersantów. Jednocześnie do dowództwa garnizonu dotarły meldunki o niemieckich wypadach na placówki Straży Granicznej w Henrykowie, Starych Długich i Nowych Długich, Tarnowej Łące oraz Jabłonnie. Z miasta natychmiast wysłano oddziały w celu pomocy. Jednakże wkrótce po ich wymarszu rozpoczął się niemiecki atak, poprzedzony ostrzałem artyleryjskim. Został odparty, tak jak wszystkie dotychczasowe. Natomiast do uśmierzenia niemieckiej rewolty użyto głównie szwadronu tankietek TKS, co po kilku godzinach walk przechyliło szalę zwycięstwa i ostatecznie przyniosło spokój w mieście.
Wobec pogarszającej się sytuacji wojskowej 3 września oddziały OW „Leszno” wyszły z miasta do Zaniemyśla w celu przygotowania obrony rzeki Warty. Wojska niemieckie zajęły miasto następnego dnia.

</doc>
<doc id="902899" url="https://pl.wikipedia.org/wiki?curid=902899" title="Kościół Matki Boskiej Częstochowskiej w Krakowie">
Kościół Matki Boskiej Częstochowskiej w Krakowie



</doc>
<doc id="902900" url="https://pl.wikipedia.org/wiki?curid=902900" title="Half Horse, Half Musician">
Half Horse, Half Musician

Half Horse, Half Musician to minialbum muzyczny Seana Lennona. Został wydany 23 lutego 1999 roku, tylko na japońskim rynku muzycznym. Producentem była partnerka Seana – Yuka Honda. Album zawiera zarówno remiksy utworów zamieszczonych na Into the Sun ("Queue", "Spaceship" i "Into The Sun") jak i nowy materiał muzyczny.
Lista utworów.
Wszystkie utwory autorstwa Seana Lennona, poza zaznaczonymi

</doc>
<doc id="902925" url="https://pl.wikipedia.org/wiki?curid=902925" title="Zoltan Varga">
Zoltan Varga



</doc>
<doc id="902927" url="https://pl.wikipedia.org/wiki?curid=902927" title="Znamię wrzecionowato-nabłonkowatokomórkowe">
Znamię wrzecionowato-nabłonkowatokomórkowe



</doc>
<doc id="902932" url="https://pl.wikipedia.org/wiki?curid=902932" title="Mażoretka">
Mażoretka



</doc>
<doc id="902950" url="https://pl.wikipedia.org/wiki?curid=902950" title="Centrum Usług Zaufania Sigillum">
Centrum Usług Zaufania Sigillum

Centrum Usług Zaufania Sigillum – powstałe w 2002 roku kwalifikowane przedsiębiorstwo z siedzibą przy ul. Rodziny Hiszpańskich 6 w Warszawie, należące do Polskiej Wytwórni Papierów Wartościowych S.A. Oferuje kwalifikowane certyfikaty podpisu i pieczęci oraz kwalifikowaną usługę znakowania czasem. 

</doc>
<doc id="902952" url="https://pl.wikipedia.org/wiki?curid=902952" title="Swetosław Byrkaniczkow">
Swetosław Byrkaniczkow

Swetosław Byrkaniczkow (ur. 1 marca 1974 w Plewenie) – były bułgarski piłkarz, pomocnik. Dwukrotny mistrz Bułgarii (z Lewskim Sofia i Łokomotiwem Płowdiw), a także wicemistrz Bułgarii (z Neftochimikiem Burgas).
W barwach Lewskiego rozegrał dwa mecze w Pucharze UEFA oraz trzy spotkania w eliminacjach Ligi Mistrzów. W bułgarskiej ekstraklasie rozegrał ponad 150 meczów, strzelając ponad 30 bramek.
W latach 2004–2008 występował w pięciu polskich klubach: Kolporterze Koronie Kielce, ŁKS Łódź, Radomiaku Radom, Mazovii Rawa Mazowiecka i GLKS Nadarzyn.

</doc>
<doc id="902957" url="https://pl.wikipedia.org/wiki?curid=902957" title="Pióro (źródło)">
Pióro (źródło)

Pióro – źródło w Jerzmanowicach w województwie małopolskim, w powiecie krakowskim, w gminie Jerzmanowice-Przeginia, w Dolinie Szklarki. Znajduje się 250 m na północ, powyżej skrzyżowania głównej drogi biegnącej przez Szklary z drogą do Koloni Zachodniej. Źródło znajduje się po wschodniej stronie drogi i potoku Szklarka, w odległości 50 m od drogi.
Jest to bardzo obfite wywierzysko (ok. 37 l wody na sekundę). Woda wypływa z licznych szczelin skalnych na długości ponad 25 m, pod lewym zboczem doliny. Największy wypływ jest ocembrowany. Poniżej wypływów tworzy się obszerne rozlewisko. Wypływający z niego potok uchodzi do Szklarki jako jej lewy dopływ. W rozlewisku tworzącym się przy wypływach źródła żyją m.in. kiełże, chruściki, wypławki i rzadki gatunek okrzemki – "Caloneis fontinalis".
Jest to źródło podzboczowe, szczelinowe, krasowe, spływowo-podpływowe. Temperatura wody wynosi 9o C, mineralizacja 454,4 mg/l. Jest to woda słodka wodorowęglanowo-wapniowa o obojętnym odczynie (pH=7,23).

</doc>
<doc id="902968" url="https://pl.wikipedia.org/wiki?curid=902968" title="W górach jest wszystko co kocham cz. I">
W górach jest wszystko co kocham cz. I

W górach jest wszystko co kocham cz. I - "według Jerzego Harasymowicza" - pierwszy album z projektu poetycko-muzycznego "W górach jest wszystko co kocham". Muzyka na płycie została nagrana do utworów Jerzego Harasymowicza. Jedynie tekst utworu "Rekwije dla Mistrza Jerzego" jest autorstwa Tomasza Borkowskiego. W nagraniu płyty wzięły udział zespoły: Dom o Zielonych Progach, Bez Zobowiązań i Na Bani.

</doc>
<doc id="902996" url="https://pl.wikipedia.org/wiki?curid=902996" title="ME">
ME



</doc>
<doc id="903012" url="https://pl.wikipedia.org/wiki?curid=903012" title="Malczyce (stacja kolejowa)">
Malczyce (stacja kolejowa)

Malczyce – stacja kolejowa w Malczycach, w województwie dolnośląskim, w Polsce. Położona na linii nr 275 z Wrocławia do Gubina, stanowiąca jednocześnie początek nieczynnych linii do Jawora i Marciszowa oraz bocznic do bazy paliw, dawnej cukrowni "Małoszyn" i Portu Malczyce.
Stacja jest stacją graniczną Wrocławskiej Kolei Aglomeracyjnej, tzw. "dużej aglomeracji wrocławskiej".
Budynek malczyckiego dworca położony jest w południowo-zachodniej części wsi, przy ul. Dworcowej. Stacja posiada dwa perony wyspowe.
W roku 2018 stacja obsługiwała 700–1000 pasażerów dobowo.
Historia.
Przed II wojną światową.
Stacja Malczyce została oddana do użytku 18 października 1844 roku, wraz z linią kolejową z Wrocławia do Legnicy, którą w późniejszych latach przedłużano stopniowo w kierunku zachodnim do Berlina. Węzłem kolejowym stała się na przełomie XIX i XX wieku, gdy otworzono linie z Malczyc do Strzegomia (1895 r., przedłużona do Marciszowa) i Jawora (1902). Najpóźniej, bo w 1923 r. otwarto linię łączącą Malczyce z Lubiążem i Wołowem.
Stacja stanowiła miejsce postoju pociągów pospiesznych ze sprzedażą biletów, przyjmowaniem i wydawaniem bagaży i przesyłek ekspresowych.
Poza funkcją przesiadkową, istotne znaczenie miała obsługa ruchu towarowego. Z malczyckiego dworca poprowadzono bocznice kolejowe do Portu Malczyce, cukrowni, fabryki celulozy oraz firmy spedycyjnej „Teopffera i synów”. Ważnym punktem przeładunkowym był port rzeczny, gdzie za pomocą trzech urządzeń do kiprowania, trzech dźwigów i sześciu zsuwni przeładowywano na statki węgiel z Wałbrzycha, koks, kamień (z kamieniołomów strzegomskich), zboża, mąkę, cukier, 
i cegłę. Prowadzono również przeładunek towarów ze statków na pociągi, głównie stali i żelaza.
Po wojnie.
W okresie powojennym stopniowo zamykano ruch pasażerski na liniach odchodzących z węzła w Malczycach. W 1961 r. zawieszono ruch pociągów pasażerskich w kierunku Wołowa, następnie w latach 1963 i 1970 dokonano rozbiórki linii na odcinku do bazy paliw. 22 czerwca 1975 r. zawieszono pociągi pasażerskie w kierunku Jawora, z kolei 1 sierpnia 1989 r. w kierunku Strzegomia na linii do Marciszowa.
Upadek malczyckich zakładów w latach 90. XX wieku sprawił, że na liniach tych praktycznie zamarł ruch towarowy. Ponadto, brak należytego utrzymania sprawił, że linia do Jawora jest całkowicie, zaś do Marciszowa częściowo nieprzejezdna. Obecnie ruch pociągów odbywa się w zasadzie wyłącznie na głównej linii Wrocław Muchobór – Guben, stanowiącej część magistrali kolejowej E30. Spośród pociągów pasażerskich, w Malczycach zatrzymują się wyłącznie pociągi osobowe i osobowe przyspieszone.
W ramach modernizacji Linii kolejowej E-30 Opole – Wrocław – Legnica – Węgliniec – Zgorzelec/Bielawa Dolna w dniu 6 marca 2009 r. PKP Polskie Linie Kolejowe SA podpisały umowę na „Odbudowę i modernizację linii kolejowej E30/CE30 szlak Środa Śląska – Malczyce wraz ze stacją Malczyce”.
Wartość umowy wynosi 167 221 315 zł netto zaś jej termin realizacji wynosi 18 miesięcy od daty podpisania.
Zgodnie z umową roboty na ok. 10 km dwutorowym szlaku linii kolejowej obejmują kompleksową wymianę torów i rozjazdów, odwodnienie, sieć trakcyjną, urządzenia łączności, elektroenergetyki. Zmodernizowane zostały 24 obiekty inżynieryjne i w ustalonych lokalizacjach zabudowane zostaną ekrany akustyczne, chroniące przed hałasem.
W stacji Malczyce perony, po przebudowie zostały wyposażone w po dwie nowe wiaty z siedziskami, urządzenia informacji głosowej i wizualnej oraz nowe oświetlenie. Obiekt został dostosowany do obsługi osób niepełnosprawnych. Efektem modernizacji będzie m.in. wzrost prędkości jazdy pociągów pasażerskich do 160 km/h, zwiększenie bezpieczeństwa ruchu pociągów, poprawa warunków obsługi podróżnych oraz poprawa stanu ochrony środowiska. 
Kontrakt realizuje konsorcjum Przedsiębiorstwo Robót Komunikacyjnych i Inżynieryjnych SA we Wrocławiu, Przedsiębiorstwo Robót Komunikacyjnych w Krakowie SA, Przedsiębiorstwo budownictwa kolejowego i inżynieryjnego INFRAKOL sc.
1 sierpnia 2019 PKP podpisały z przedsiębiorstwem Berger Bau Polska umowę na remont dworca. 10 grudnia 2020 wyremontowany dworzec udostępniono podróżnym.

</doc>
<doc id="903013" url="https://pl.wikipedia.org/wiki?curid=903013" title="Użytkownik">
Użytkownik



</doc>
<doc id="903019" url="https://pl.wikipedia.org/wiki?curid=903019" title="User">
User



</doc>
<doc id="903024" url="https://pl.wikipedia.org/wiki?curid=903024" title="Konfederacja Ewangelicznych Kościołów Reformowanych">
Konfederacja Ewangelicznych Kościołów Reformowanych

Konfederacja Ewangelicznych Kościołów Reformowanych (ang. "Confederation of Reformed Evangelical Churches," w skrócie "CREC") – została założona w 1998 roku w Stanach Zjednoczonych jako organizacja ewangelicznych kościołów reformowanych. Do Konfederacji należą różne kościoły kalwinistyczne, w tym prezbiteriańskie, reformowane oraz reformowanych baptystów na terenie Stanów Zjednoczonych, Kanady, Polski, Rosji, Japonii, Węgier, Ukrainy oraz Białorusi. Polski oddział Konfederacji został zorganizowany w 2003 r. jako Konfederacja Ewangelicznych Kościołów Reformowanych w Polsce.
Nauka.
Konfederacja swoje fundamentalne nauczanie opiera na klasycznym kalwinizmie, pozostawiając jednak kościołom członkowskim decyzje odnośnie do pewnych szczegółów (np. chrzest dorosłych / chrzest dzieci).
Ewangeliczne Kościoły Reformowane przyjmują:

</doc>
<doc id="903026" url="https://pl.wikipedia.org/wiki?curid=903026" title="Tercja kątowa">
Tercja kątowa

Tercja ( – trzecia część mała) – jednostka miary kąta płaskiego równa 1/60 sekundy, czyli 1/3600 minuty, czyli 1/216.000 stopnia, oznaczana przez 1. Nie należy do układu SI.
W typografii cyfrowej tercja kątowa oznaczana jest znakiem "tris" (łac.) o numerze unikodowym U+2034 TRIPLE PRIME.

</doc>
<doc id="903031" url="https://pl.wikipedia.org/wiki?curid=903031" title="Jan Karol Freyer">
Jan Karol Freyer

Jan Karol Freyer herbu Jerzysław (ur. 12 kwietnia 1808 w Międzyrzecu Podlaskim - zm. 24 grudnia 1867 w Warszawie) – lekarz warszawski.
Życiorys.
Był synem Jana Bogumiła, znanego lekarza i farmaceuty, i jego pierwszej żony Karoliny z Hermannów (1785 - 1813), ewangelików. Pochodząca z Dolnego Śląska jego gałąź rodziny osiedliła się w Polsce w 2. poł. XVIII wieku w osobie Johanna Georga Gottlieba, król. aptekarza nadwornego w Siedlcach. W roku 1823, a więc w 15 roku życia, Jan Karol ukończył Liceum Warszawskie i zaczął studia filozofii na UW. W wieku lat 18 uzyskał magisterium filozofii. Od 16 roku życia studiował również medycynę na Wydziale Lekarskim UW, którą ukończył w wieku lat 21, otrzymując przy tym dwa złote medale (w latach 1825 i 1828) za wybitne osiągnięcia podczas studiów- rozprawy naukowe o przyczynkach do klasyfikacji botanicznej i o anatomii cewki moczowej. Zamierzał zostać psychiatrą i udał się po uzyskaniu stypendium rządowego na studia specjalistyczne do Wiednia, które przerwał po wybuchu powstania listopadowego; powróciwszy do Polski wstąpił jako ochotnik do armii powstańczej, gdzie w randze kapitana był lekarzem wojskowym.
Po upadku powstania powrócił do pracy zawodowej w służbie państwowej i był kolejno fizykiem (lekarzem miejskim) w Kielcach i Radomiu, zaś później inspektorem lekarskim obu tych guberni. Od roku 1862 do śmierci piastował funkcję inspektora lekarskiego w m.st. Warszawie, przy czym szczególnie się wyróżnił przy zwalczaniu epidemii cholery, która wybuchła w roku 1866.
Przez wiele lat Freyer był aktywnym członkiem Towarzystwa Warszawskiego Lekarskiego i opublikował na łamach jego czasopism wiele artykułów z dziedziny higieny i medycyny społecznej oraz zwalczania śmiertelności wśród niemowląt.
Żonaty z Rozalią z Glogerów, miał kilku synów, z których najbardziej wyróżnił się Antoni, wybitny farmaceuta. Pochowany został na Cmentarzu Ewangelicko-Augsburskim w Warszawie (al. 7 nr 36).

</doc>
<doc id="903043" url="https://pl.wikipedia.org/wiki?curid=903043" title="Manian">
Manian

Manian, właściwie Manuel Reuter – niemiecki DJ, producent muzyczny i właściciel wytwórni płytowej (Zooland Records). Studiował ekonomię na Uniwersytecie w Bonn, jako jeden z niewielu zaliczał wszystkie egzaminy, jednakże po dwóch latach nauki opuścił uczelnię (co wywołało duży szok wśród jego bliskich) aby na poważnie zająć się produkcjami muzycznymi. Poznał Yanna Peifera (Yanou), który pozwolił przetrzeć mu szlaki muzycznych produkcji i pomóc założyć profesjonalne studio muzyczne.
Mieszka w Kolonii, gdzie tworzy swoje produkcje właśnie z przyjacielem – Yanou w "Plazmatek Studio Cologne".
Pracował w projektach: Cascada, R.I.O., Spencer &amp; Hill.
Znajomość z Manuelem Schleisem pozwoliła mu również na tworzenie wielu sampli i brzmień do wirtualnych syntezatorów dla producentów m.in. przy produktach firmy Vengeance.
12 lutego 2013 roku został wydany jego drugi album studyjny "Hands Up Forever".
Projekty.
Źródło: Discogs

</doc>
<doc id="903045" url="https://pl.wikipedia.org/wiki?curid=903045" title="Efektywne Mikroorganizmy">
Efektywne Mikroorganizmy



</doc>
<doc id="903055" url="https://pl.wikipedia.org/wiki?curid=903055" title="Jezioro Mamry">
Jezioro Mamry



</doc>
<doc id="903057" url="https://pl.wikipedia.org/wiki?curid=903057" title="Jezioro Śniardwy">
Jezioro Śniardwy



</doc>
<doc id="903058" url="https://pl.wikipedia.org/wiki?curid=903058" title="Jezioro Roś">
Jezioro Roś



</doc>
<doc id="903060" url="https://pl.wikipedia.org/wiki?curid=903060" title="Józef Bannin">
Józef Bannin

Józef Bannin właściwie Joseph Bannin (ur. 3 czerwca 1851, zm. 24 stycznia 1915 w Londynie) – irlandzki ksiądz katolicki, wikariusz generalny pallotynów w latach 1890-1895.
18 grudnia 1875 Joseph Bannin przyjął święcenia kapłańskie w Stowarzyszeniu Apostolstwa Katolickiego. W 1886 przybył do Argentyny wraz ze współbraćmi Williamem Whitmee i Bernardem Feeneyem. Osiadli w Buenos Aires i założyli tam Szkołę św. Patryka, która stała się kolebką pallotynów w Argentynie. Ks. Bannin wrócił do Europy w 1890, aby objąć stanowisko wikariusza generalnego pallotynów. Funkcję tę sprawował przez 5 lat. Zmarł 24 stycznia 1915 w Londynie. Pochowany na tamtejszym cmentarzu Kensal Green.

</doc>
<doc id="903063" url="https://pl.wikipedia.org/wiki?curid=903063" title="Jezioro Seksty">
Jezioro Seksty



</doc>
<doc id="903068" url="https://pl.wikipedia.org/wiki?curid=903068" title="Jezioro Tajty">
Jezioro Tajty



</doc>
<doc id="903071" url="https://pl.wikipedia.org/wiki?curid=903071" title="Rzeź Gdańska">
Rzeź Gdańska



</doc>
<doc id="903073" url="https://pl.wikipedia.org/wiki?curid=903073" title="Burke Shelley">
Burke Shelley

John Burke Shelley (ur. 10 kwietnia 1950 w Cardiff, zm. 10 stycznia 2022 tamże) − walijski muzyk rockowy, basista i wokalista zespołu Budgie.
Życiorys.
Lata młodzieńcze.
Urodził się 10 kwietnia 1950 w walijskim Cardiff.
Jak twierdzi jego matka, rodzina Shelleya ma polskie korzenie. Ich rodzina mieszkała w Szczecinie.
Do szkoły Cefn Oun Junior School chodził w niedalekim Llauishen. Potem szkoła średnia dla chłopców Cathays. Od dziecka miał kłopoty ze wzrokiem podobnie, jak jego ojciec, co spowodowało, że przez całą młodość i wiek średni nosić musiał duże okulary korekcyjne z grubymi szkłami. W późniejszym czasie to właśnie one stały się znakiem rozpoznawczym przyszłego zespołu Burke’a − Budgie.
W 1964 zaczął wraz z kolegami grać na gitarze i pisać piosenki. Jego idolami są The Beatles i Love Sculpture. W Cardiff, 1967 Burke zaczął występować ze swoim zespołem, w pierwszych miesiącach figurującym pod nazwą Budgie Droppings („Bobki Papugi”), skróconą niebawem na żądanie księdza, który umożliwił młodym muzykom próby w świetlicy parafialnej. Podobno nazwę zespołu zaczerpnięto z serialu telewizyjnego. Historii tej jednak zaprzeczył sam Burke Shelley w wywiadzie dla pisma Tylko Rock w 2004 roku. Podobno grupa początkowo nazywała się Six Ton Budgie.
Działalność muzyczna.
Pod koniec roku 1967 założył zespół Budgie. Powiedział kiedyś, że Budgie będzie trwać tak długo, jak długo będzie mógł utrzymać gitarę w rękach, tudzież ustać na scenie. Głos Burke’a porównywano do Geddy’ego Lee z Rush, choć Shelley śpiewał ostrzej. W początkach lat 70. Burke był wyznawcą buddyzmu – gotował specjalne zdrowe jedzenie i podróżował po Azji w poszukiwaniu siebie, lecz ostatecznie powrócił do wiary chrześcijańskiej.
Początkowo pozostawał pod sporym wpływem rewolucji hippisowskiej, co widać w akustycznych nagraniach Budgie, z czasem jednak jego gra w zespole stała się cięższa, a styl bliższy nurtowi heavy metalu. W jego repertuarze sporo miejsca zajmują również sentymentalne bluesowe kompozycje. Z początkiem lat 80. wzbogacił brzmienie grupy o elementy popowe i funkowe, a nawet soft rockowe. W tym czasie jego piosenki zaczęły nieść ze sobą treści chrześcijańskie.
W 1988 założył grupę Superclarkes. Występują często w klubie Royal Oak w Cardiff, który stał się ich klubem macierzystym. Na gitarze grał Titch Gwilym, na perkusji Dave Watkins. W Loco Studios w Cardiff nagrali EP, która ukazała się na rynku.
10 listopada 2010, wraz z zespołem Budgie, miał zagrać koncert w Polsce, by następnie wystąpić w Czechach. Trasa została jednak odwołana, ponieważ lekarz zdiagnozował u niego tętniaka. Walijczyk przeszedł w nocy operację w szpitalu specjalistycznym w Wejherowie. Muzyk szybko doszedł jednak do zdrowia, za co – na łamach swojej strony internetowej – podziękował swoim fanom oraz Bogu („thanks to God the Father and Jesus Christ my saviour and the Holy Spirit”).
Zmarł 10 stycznia 2022, w wieku 71 lat, w Heath Hospital w Cardiff.
Spuścizna muzyczna.
Budgie nie było zespołem znanym na całym świecie, ma jednak wielu fanów wśród Polaków oraz Amerykanów. Co roku odbywały się ich trasy zwane „Poland Tour”, na których goszczą najwięksi fani rocka lat 60. W latach 80. stała się jednym z najważniejszych prekursorów nurtu zwanego New Wave of British Heavy Metal.
Pomimo iż przez cały okres swego istnienia nie zdobyła większej popularności poza Wyspami Brytyjskimi i Polską, wśród krytyków uchodzi za jedną z najbardziej wpływowych grup w historii ciężkiej muzyki, porównywaną pod tym względem z takimi zespołami jak Black Sabbath, Led Zeppelin czy Deep Purple. Zespół przeżył wiele ciężkich chwil, wliczając w to upadek składu pod koniec lat 80. Reaktywowali się jednak już w 1999 roku.
Krytycy muzyczni lokują ostry, wysoki śpiew Shelleya obok innych oryginalnych stylów wokalnych twórców takich jak Geddy Lee oraz Robert Plant. Jego znakiem rozpoznawczym na scenie stały się wielkie okulary, które przez większość życia musiał nosić z powodu dziedzicznej wady wzroku.

</doc>
<doc id="903075" url="https://pl.wikipedia.org/wiki?curid=903075" title="Jezioro Tałty">
Jezioro Tałty



</doc>
<doc id="903079" url="https://pl.wikipedia.org/wiki?curid=903079" title="Jezioro Łuknajno">
Jezioro Łuknajno



</doc>
<doc id="903081" url="https://pl.wikipedia.org/wiki?curid=903081" title="Aleksander Dzwonkowski">
Aleksander Dzwonkowski

Aleksander Jerzy Dzwonkowski (ur. 15 lutego 1907 w Petersburgu, zm. 23 marca 1977 w Warszawie) – polski aktor.
Pracował także jako aktor dubbingu. W 1952 otrzymał nagrodę państwową II stopnia. Pochowany na Cmentarzu Wojskowym na Powązkach w Warszawie (kwatera B35-2-20).

</doc>
<doc id="903082" url="https://pl.wikipedia.org/wiki?curid=903082" title="Jezioro Święcajty">
Jezioro Święcajty



</doc>
<doc id="903084" url="https://pl.wikipedia.org/wiki?curid=903084" title="Jezioro Kisajno">
Jezioro Kisajno



</doc>
<doc id="903085" url="https://pl.wikipedia.org/wiki?curid=903085" title="Henk ten Cate">
Henk ten Cate

Henk ten Cate (ur. 9 grudnia 1954 w Amsterdamie) – holenderski trener i piłkarz grający na pozycji prawoskrzydłowego.
Kariera piłkarska.
Większą część piłkarskiej kariery ten Cate spędził w Go Ahead Eagles, w którym grał przez niemal 7 sezonów z przerwami. W barwach klubu z Deventer wystąpił w 139 meczach Eredivisie i zdobył dla niego 21 bramek. W roku 1980 był wypożyczony do kanadyjskiego Edmonton Drillers grającego w NASL, a w 1982 roku przez pół roku występował w drugoligowym Stormvogels Telstar. Karierę zakończył grając w Heracles Almelo w Eredivisie i wystąpił dla tego klubu w 19 meczach i zdobył 1 gola.
Kariera trenerska.
Po zakończeniu kariery piłkarskiej ten Cate został trenerem. Na początku nie odnosił większych sukcesów jako szkoleniowiec takich zespołów jak Go Ahead Eagles, Heracles Almelo czy amatorski FC Rheden. W 1995 roku został trenerem Sparty Rotterdam i w tym samym sezonie awansował z nią do finału Pucharu Holandii (porażka 2:5 z PSV Eindhoven). Po tym sukcesie zmienił pracę i został trenerem silniejszego Vitesse Arnhem, z którym w 1998 roku wywalczył 3. miejsce w Eredivisie. Potem na krótko trafił do niemieckiego KFC Uerdingen 05, a w 1999 roku zatrudniono Henka na stanowisku pierwszego trenera węgierskiego MTK Hungária Budapeszt, ówczesnego mistrza kraju. Ten Cate nie obronił jednak tytułu i po sezonie wrócił do Holandii i został szkoleniowcem drużyny NAC Breda. Z roku na rok zajmował coraz to wyższe miejsce z tym klubem: w 2001 – 9. miejsce, w 2002 – 6., a w 2003 – 4.
Latem 2003 po ostatnim sukcesie klubu z Bredy ten Cate został asystentem trenera FC Barcelona Franka Rijkaarda. Jako jego pomocnik w 2005 roku wywalczył mistrzostwo Hiszpanii oraz superpuchar, a rok później do drugiego mistrzostwa dołożył Puchar Mistrzów. W końcu latem 2006 zrezygnował ze stanowiska, które zajął rodak Johan Neeskens, a sam ten Cate poprowadził samodzielnie AFC Ajax. Jeszcze latem zdobył Superpuchar Holandii. amsterdamski klub doprowadził do gry zarówno w kwalifikacjach do Ligi Mistrzów, jak i Pucharu UEFA. Pod jego wodzą Ajax został wicemistrzem kraju oraz zdobył Puchar Holandii. Po słabych wynikach uzyskiwanych przez Ajax pod jego wodzą, 8 października 2007 roku zdecydował się odejść do Chelsea F.C. W londyńskim klubie będzie pełnił rolę asystenta trenera Awrama Granta. Dnia 29 Maja oficjalna strona Chelsea Football Club podała, że Ten Cate został zwolniony ze stanowiska asystenta managera. Zakontraktował go Panathinaikos. Z ateńskim klubem podpisał dwuletni kontrakt. Na nowym stanowisku zastąpił Jose Peseiro, który zrezygnował z prowadzenia Panathinaikosu w maju.

</doc>
<doc id="903087" url="https://pl.wikipedia.org/wiki?curid=903087" title="Jezioro Kirsajty">
Jezioro Kirsajty



</doc>
<doc id="903088" url="https://pl.wikipedia.org/wiki?curid=903088" title="Wilhelm V Orański">
Wilhelm V Orański

Wilhelm V Orański, Wilhelm V Batavus (ur. 8 marca 1748 w Hadze, zm. 9 kwietnia 1806 w Brunszwiku) – ostatni stadhouder Niderlandów. Był liderem frakcji konserwatywnej w Niderlandach.
Urodził się w Hadze jako syn Wilhelma IV Orańskiego i jego żony Anny Hanowerskiej, angielskiej "Princess Royal". Miał zaledwie 3 lata, kiedy zmarł jego ojciec (1751). Wilhelm odziedziczył jednak urząd stadhoudera dopiero w 1766 roku, po ukończeniu 18 lat. Wcześniej w jego imieniu rządziły kolejne regentki. Najpierw jego matka Anna (1751–1759), później jego babka Maria Ludwika von Hessen-Kassel (1759–1765) i wreszcie jego starsza siostra Karolina (od 1765).
Małżeństwo.
W 1767 roku Wilhelm poślubił Wilhelminę Hohenzollern, księżniczkę pruską, siostrę króla Fryderyka Wilhelma II. Wilhelm V i Wilhelmina mieli 5 dzieci:
Wilhelm V miał również nieślubnego syna:
Rządy.
Podczas amerykańskiej wojny o niepodległość Holendrzy zachowali neutralność. Wilhelm V stojący na czele proangielskiej frakcji razem z parlamentem blokował proamerykańskie, a później również profrancuskie próby włączenia się do wojny. W końcu po wielu politycznych debatach i pod presją dyplomatów amerykańskich i francuskich, Zjednoczone Prowincje uznały istnienie nowego państwa – Stanów Zjednoczonych, w 1782 roku.
W kolejnych latach grupa młodych rewolucjonistów, nazywających się "Patriotami", stale prowokowała władcę. Wilhelm przeniósł swój dwór do Geldrii, prowincji oddalonej od politycznego centrum państwa, ale na tym jego działalność się skończyła. Przeciw przenosinom silnie protestowała jego żona Wilhelmina, która chciała powrócić do Hagi - została jednak zatrzymana w Goejanverwellesluis i zmuszona do powrotu do Geldern. Dla Wilhelminy i jej brata była to ogromna zniewaga. Fryderyk Wilhelm II wysłał armię przeciwko dysydentom. "Patrioci" uciekli do Francji – przybyli tam akurat w odpowiednim momencie, żeby zobaczyć detronizację króla Ludwika XVI i zwycięstwo "ludu".
Wspierani przez Francję, "Patrioci" powrócili w 1795 roku z Paryża, żeby walczyć w ojczyźnie. Tym razem to Wilhelm V musiał uciec i schronił się w Anglii. Jako ostatni z holenderskich stadhouderów zmarł na wygnaniu, w Brunszwiku (obecnie w Niemczech). W 1813 roku jego syn Wilhelm VI powrócił do Niderlandów i jako Wilhelm I został koronowany na pierwszego holenderskiego monarchę.

</doc>
<doc id="903089" url="https://pl.wikipedia.org/wiki?curid=903089" title="Jezioro Dargin">
Jezioro Dargin



</doc>
<doc id="903091" url="https://pl.wikipedia.org/wiki?curid=903091" title="Jezioro Dejguny">
Jezioro Dejguny



</doc>
<doc id="903095" url="https://pl.wikipedia.org/wiki?curid=903095" title="Jezioro Niegocin">
Jezioro Niegocin



</doc>
<doc id="903111" url="https://pl.wikipedia.org/wiki?curid=903111" title="Ural (ujednoznacznienie)">
Ural (ujednoznacznienie)

Może też chodzić o: 

</doc>
<doc id="903113" url="https://pl.wikipedia.org/wiki?curid=903113" title="Marian Dziędziel">
Marian Dziędziel

Marian Dziędziel (ur. 5 sierpnia 1947 w Gołkowicach) – polski aktor filmowy, telewizyjny i teatralny.
Życiorys.
Uczęszczał do I Liceum Ogólnokształcącego w Wodzisławiu Śląskim. Po maturze zdał egzamin na uczelnię teatralną, przy czym zawarto adnotację, że w ciągu pierwszego semestru musi nauczyć się poprawnego mówienia w języku polskim (wcześniej posługiwał się tradycyjną gwarą śląską). Studiował z Jerzym Trelą, Mikołajem Grabowskim, Leszkiem Teleszyńskim, Henrykiem Talarem i Jerzym Fedorowiczem. Krakowską Państwową Wyższą Szkołę Teatralną ukończył w 1969.
W 1968 debiutował w produkcji telewizyjnej w epizodycznej roli w "Stawce większej niż życie". W 1969 dołączył do zespołu Teatru im. Juliusza Słowackiego w Krakowie. Występował w kabarecie "Piwnica pod Baranami". Należał do prowadzących "Telewizyjny koncert życzeń".
Za rolę w "Weselu" został wyróżniony nagrodą za najlepszą rolę męską na Festiwalu Polskich Filmów Fabularnych w Gdyni oraz Polską Nagrodą Filmową. Występ w "Krecie" przyniósł mu natomiast nagrodę za najlepszą drugoplanową rolę męską na FPFF. Otrzymał także m.in. Złotą Kaczkę czasopisma „Film” (2010).
W 1983 został odznaczony Brązowym Krzyżem Zasługi. W 2012 otrzymał Srebrny Medal „Zasłużony Kulturze Gloria Artis”. W 2013, "za wybitne zasługi dla polskiej kultury, za osiągnięcia w twórczości artystycznej i teatralnej", prezydent Bronisław Komorowski odznaczył go Krzyżem Kawalerskim Orderu Odrodzenia Polski. Wyróżniony tytułem honorowego obywatela gminy Godów.
W 2012 ukazała się książka "Marian Dziędziel" Dariusza Domańskiego, stanowiąca wywiad rzekę z aktorem.
Życie prywatne.
Ojciec aktora pracował w kopalni. Marian Dziędziel był mężem Haliny Wyrodek. Ma dwie córki: Agnieszkę i Joannę.

</doc>
<doc id="903114" url="https://pl.wikipedia.org/wiki?curid=903114" title="Nadrzeczna olszyna górska">
Nadrzeczna olszyna górska

Nadrzeczna olszyna górska "Alnetum incanae" (Lüdi 1921) – zespół leśny należący do lasu wilgotnego, do grupy łęgów podgórsko-górskich.
Są to lasy występujące na aluwiach rzecznych w górach. Zasięg zespołu w Polsce jednoznacznie ograniczony jest do obszarów górskich, tzn. nie wychodzi poza granice trzech działów geobotanicznych: Sudeckiego, Zachodniokarpackiego i Wschodniokarpackiego. Jednak trudno jest oszacować rzeczywiste rozprzestrzenienie zespołu, m.in. dlatego, że w zestawieniu leśnym opierającym się na danych z lasów państwowych nie znaleziono danych o występowaniu lasu łęgowego górskiego.
Główne gatunki:

</doc>
<doc id="903116" url="https://pl.wikipedia.org/wiki?curid=903116" title="Ural">
Ural

Ural () – łańcuch górski w Rosji, którym biegnie umowna granica między Europą a Azją.
Charakterystyka.
Łańcuch górski o rozciągłości południkowej od Morza Karskiego (Zatoka Bajdaracka) na północy do środkowego odcinka rzeki Ural na południu, tuż przy granicy Rosji z Kazachstanem. Długość łańcucha wynosi 2100 km, szerokość 40–150 km. Najwyższym szczytem jest Narodnaja o wysokości 1895 m n.p.m.
Ural jest fałdowym górotworem hercyńskim. Wyższe partie zbudowane są głównie ze skał metamorficznych i magmowych (gnejsy, kwarcyty, łupki krystaliczne). Niższe warstwy tworzą skały osadowe.
Podział Uralu.
Zachodnie stoki i pogórze Uralu nazywane jest Poduralem, a wschodnie – Zauralem.
Ural oddziela Nizinę Wschodnioeuropejską na zachodzie od Niziny Zachodniosyberyjskiej na wschodzie. 
Północnym przedłużeniem Uralu są wzgórza Paj-Choj (według niektórych źródeł stanowią najbardziej na północ wysuniętą część Uralu). Południowy Ural graniczy z wyżyną Wielki Syrt (Obszczyj Syrt) na zachodzie i z Płaskowyżem Turgajskim na wschodzie. Południowe przedłużenie Uralu stanowią niskie góry – Mugodżary, a dalej na południe – płaskowyż Ustiurt.
Historia.
Ponieważ kupcy z Bliskiego Wschodu handlowali z Baszkirami i innymi ludami zamieszkującymi zachodnie stoki Uralu aż po Wielki Perm, co najmniej od X wieku średniowieczni geografowie z Bliskiego Wschodu wiedzieli o istnieniu tego pasma górskiego, rozciągającego się po Ocean Arktyczny na północy. Pierwszą ruską wzmiankę o górach na wschód od Niziny Wschodnioeuropejskiej zawiera "Kronika Pierwotna", w której opisana jest wyprawa Nowogrodzian do górnego biegu Peczory w 1096 roku. 
W ciągu następnych kilku stuleci Nowogrodzianie zajmowali się handlem futrami i pobierali daniny z Jugry i Wielkiego Permu, powoli rozszerzając swoją działalność na południe. Pierwsze wzmianki o rzekach Czusowaja i Biełaja pojawiły się w kronikach odpowiednio w 1396 i 1468 roku. W 1430 r. nad Kamą u podnóża Uralu założono miasto Solikamsk, gdzie w otwartych warzelniach produkowano sól. W 1472 r. Iwan III zdobył Perm, Peczorę i Jugrę od upadającej Republiki Nowogrodzkiej. Dzięki wyprawom na Ural w latach 1483 i 1499–1500 Moskwie udało się całkowicie podporządkować Jugrę.
Mniej więcej w tym samym czasie, na początku XVI wieku, polski geograf Maciej z Miechowa we wpływowym "Tractatus de duabus Sarmatiis" (1517) dowodził, że w Europie Wschodniej w ogóle nie ma gór, podważając punkt widzenia niektórych autorów klasycznego antyku, popularny w okresie renesansu. Gdy Sigismund von Herberstein w "Uwagach o Sprawach Moskiewskich" (1549) podał za źródłami rosyjskimi, że za Peczorą znajdują się góry i utożsamił je z Górami Ryfskimi i Hyperborejczykami starożytnych autorów, istnienie Uralu, a przynajmniej jego północnej części, utrwaliło się w geografii zachodniej. Ural Środkowy i Południowy były wówczas jeszcze w dużej mierze niedostępne i nieznane geografom rosyjskim i zachodnioeuropejskim.
W latach pięćdziesiątych XVI wieku, po pokonaniu przez carat rosyjski Chanatu Kazańskiego i stopniowej aneksji ziem Baszkirów, Rosjanie dotarli do południowej części łańcucha górskiego. W 1574 roku założyli Ufę. Górny bieg Kamy i Czusowej na Środkowym Uralu, wciąż niezbadane, a także część Transuralii, która wciąż znajdowała się w rękach Chanatu Syberyjskiego, zostały przyznane Stroganowom kilkoma dekretami cara w latach 1558–1574. Ziemie Stroganowów stanowiły bazę wypadową do wkroczenia Jermaka na Syberię. Około 1581 Jermak przeprawił się przez Ural z Czusowaja do Tagiłu. W 1597 roku zbudowano drogę Babinowa przez Ural z Solikamska do doliny Tury, gdzie w 1598 roku założono miasto Wierchoturie (Górna Tura). Wkrótce potem założono tam urząd celny, a droga ta na długi czas stała się jedynym legalnym połączeniem między europejską Rosją a Syberią. W 1648 roku u zachodnich podnóży Środkowego Uralu zostało założone miasto Kungur. 
W XVII wieku odkryto na Uralu pierwsze złoża rud żelaza i miedzi, miki, kamieni szlachetnych i innych minerałów. Powstawały huty żelaza i miedzi, szczególnie szybko za panowania Piotra I. W latach 1720–1722 zlecił on Wasilijowi Tatiszczewowi nadzorowanie i rozwój górnictwa i hutnictwa na Uralu. Tatiszczew zaproponował budowę nowej huty miedzi w Jegorczyku, która miała stać się rdzeniem miasta Perm, oraz nowej huty żelaza na Isecie, która w momencie budowy miała być największą na świecie i dać początek miastu Jekaterynburg. Obie fabryki zostały założone przez następcę Tatiszczewa, w 1723 roku. Tatiszczew powrócił na rozkaz cesarzowej Anny, by w latach 1734–1737 zastąpić Gennina. Transport produktów hutniczych na rynki europejskiej Rosji wymagał budowy Drogi Syberyjskiej z Jekaterynburga przez Ural do Kunguru i Jegorszczyzny (Perm) i dalej do Moskwy, która została ukończona w 1763 r., zastępując drogę Babinowa. Odkrycia bogatych złóż rud oraz ich systematyczne wydobycie przekształciło ostatecznie region w największe zaplecze mineralne Rosji. W 1745 roku w Bieriozowskoje odkryto złoto, a później w innych złożach. Wydobywa się je od 1747 roku.
Pierwsze obszerne badania geograficzne Uralu zostały ukończone na początku XVIII wieku przez rosyjskiego historyka i geografa Wasilija Tatiszczewa na polecenie Piotra I. Jeden z pierwszych naukowych opisów został opublikowany w latach 1770-71. W ciągu następnego stulecia region ten był badany przez geologów Aleksandra Karpińskiego, Rodericka Murchisona i , botanika Porfirego Kryłowa, zoologa , paleontologa i przyrodnika Alexandra von Humboldta. W 1845 Murchison, który według "Encyklopedii Britannica" „w 1841 r. sporządził pierwszą mapę geologiczną Uralu” opublikował wraz z de Verneuilem i von Keyserlingiem "Geologię Rosji w Europie i na Uralu".
Pierwsza kolej przez Ural połączyła Perm z Jekaterynburgiem przez Czusowoj, Kuszwę i Niżny Tagił (1878). W 1890 r. linia kolejowa połączyła Ufę z Czelabińskiem przez Złatoust. W 1896 roku odcinek ten stał się częścią Kolei Transsyberyjskiej. W 1909 roku przez Kungur przebiegała kolejna linia kolejowa łącząca Perm z Jekaterynburgiem, będąca częścią Trasy Syberyjskiej. Ostatecznie zastąpiła ona odcinek Ufa – Czelabińsk jako główna magistrala Kolei Transsyberyjskiej.
Najwyższy szczyt Uralu, Narodnaja (wysokość 1.895 m), został zidentyfikowany w 1927 r.
W okresie industrializacji Związku Radzieckiego w latach 30. XX wieku na południowo-wschodnim Uralu powstało miasto Magnitogorsk, będące ośrodkiem wytopu żelaza i produkcji stali. Podczas niemieckiej inwazji na Związek Sowiecki w latach 1941–1942, góry były kluczowym elementem niemieckich planów podbojów. W obliczu groźby zajęcia znacznej części terytorium przez wroga, rząd ewakuował wiele przedsiębiorstw przemysłowych z europejskiej części ZSRR na wschodnie przedgórze Uralu, uważane za bezpieczne miejsce, poza zasięgiem niemieckim. Powstały trzy gigantyczne fabryki czołgów: w "Swierdłowsku" (jak wówczas nazywano Jekaterynburg), Urałwagonzawod w Niżnym Tagilu i w Czelabińsku (wówczas "Tankograd" – od ros. танк czyt. tank = czołg). 
Po wojnie, w latach 1947–1948, przez Ural Polarny przebiegała kolej Czum – Łabytnangi, zbudowana przez więźniów gułagu.
Majak, 150 km na południowy wschód od Jekaterynburga, był ośrodkiem sowieckiego przemysłu jądrowego i miejscem katastrofy w Kysztymie (1957).
Klimat.
Ze względu na rozciągnięcie południkowe Uralu jego warunki klimatyczne są bardzo zróżnicowane – na północy panuje klimat subpolarny, na południu umiarkowany. Różne warunki klimatyczne panują też po zachodniej i wschodniej stronie pasma, co wiąże się z dominacją zachodnich wiatrów niosących wilgoć. O ile w środkowej części pasma roczne opady wynoszą około 600 mm, to po stronie zachodniej przekraczają 750 mm, a po stronie wschodniej – sięgają tylko 550 mm. Ma to w efekcie też wpływ na grubość pokrywy śnieżnej, wilgotność i zachmurzenie – wszystko większe po stronie zachodniej. Ilości opadów maleją też na wyższych szerokościach od 61° i na południe od 55° szerokości geograficznej północnej.
W zimie często występuje inwersja temperatury – w wyższych partiach jest ona nierzadko wyższa, niż w niższych.
Surowce mineralne.
Ural, podobnie jak inne stare pasma górskie, posiada bogate złoża mineralne: rudy żelaza (hematyt i magnetyt), miedzi, chromu (chromit), manganu, niklu, boksyty, złoto (zarówno okruchowe, jak i w żyłach), platynę, sól kamienną, węgiel kamienny, kamienie szlachetne, azbest i inne.
Środowisko przyrodnicze.
Na północy pasmo pokryte jest tundrą, ku południu przechodzącą w lasy iglaste (tajga) i liściaste. Na samym południu występują lasostepy i stepy.

</doc>
<doc id="903126" url="https://pl.wikipedia.org/wiki?curid=903126" title="Chiwetel Ejiofor">
Chiwetel Ejiofor

Chiwetel Ejiofor, właśc. Chiwetelu Umeadi Ejiofor, IPA: [] (ur. 10 lipca 1977 w Londynie) – brytyjski aktor, reżyser i scenarzysta pochodzenia nigeryjskiego.
Życiorys.
Urodził się w Forest Gate w London Borough of Newham. Jego rodzice pochodzili z grupy etnicznej Ibo i mieli medyczne wykształcenie – ojciec był lekarzem, matka – farmaceutką. W 1988, kiedy miał 11 lat, podczas rodzinnej podróży do Nigerii na wesele, on i jego ojciec jechali do Lagos po uroczystościach, kiedy ich samochód zderzył się z ciężarówką. Jego ojciec zginął, a Ejiofor został ciężko ranny i miał blizny, które pozostały na jego czole.
Uczęszczał do Dulwich Prep London (znanej wówczas jako Dulwich College Preparatory School), gdzie występował w szkolnych przedstawieniach, m.in. w "Hamlecie" jako grabarz. Kontynuował aktorstwo w Dulwich College i wstąpił do Narodowego Teatru Młodzieży. Dostał się do London Academy of Music and Dramatic Art, ale wyjechał po pierwszym roku, po otrzymaniu roli jako Ensign Covey w dramacie historycznym Stevena Spielberga "Amistad" (1997).
We wrześniu 1995 zagrał tytułową rolę w tragedii szekspirowskiej "Otello" w Bloomsbury Theatre, a w 1996 w Theatre Royal w Glasgow. W biograficznym dramacie telewizyjnym HBO "Śmiertelna podróż" ("Deadly Voyage", 1996) wystąpił jako Ebow u boku Omara Eppsa i Jossa Acklanda. Następnie wziął udział w brytyjskich produkcjach takich jak muzyczny film "Czas Greenwich" (1999), komediodramat "To był wypadek" (2000) z Thandie Newton, dreszczowiec Stephena Frearsa "Niewidoczni" (2002) z Audrey Tautou i serial BBC One "Trust" (2003) w roli utalentowanego prawnika Ashleya Cartera.
Wystąpił w roli Petera, męża Juliet (Keira Knightley) w świątecznej komedii romantycznej Richarda Curtisa "To właśnie miłość" (2003). Pojawił się jako Frank Wills w komediodramacie Spike’iem Lee "Ona mnie nienawidzi" (2004). Zagrał jedną z głównych ról w komediodramacie Woody’ego Allena "Melinda i Melinda" (2004) jako Ellis Moonsong i dramacie Toma Hoopera "Czerwony pył" ("Red Dust", 2004) z Hilary Swank jako Alex Mpondo. Ponownie spotkał się ze Spike’iem Lee na planie filmu sensacyjnego "Plan doskonały" (2006), gdzie zagrał postać detektywa Billa Mitchella u boku Denzela Washingtona, Jodie Foster, Clive’a Owena i Willema Dafoe.
W 2008 zadebiutował jako reżyser i scenarzysta filmu krótkometrażowego "Slapper".
Po występie w filmie Davida Mameta "Mistrz" ("Redbelt", 2008) w roli Mike Terry, instruktora sztuk walki brazylijskiego jiu-jitsu, znalazł się w obsadzie apokaliptycznego dreszczowca Rolanda Emmericha "2012" (2009) oraz dreszczowca Phillipa Noyce’a "Salt" (2010) z Angeliną Jolie i Danielem Olbrychskim.

</doc>
<doc id="903133" url="https://pl.wikipedia.org/wiki?curid=903133" title="Wojna polsko-szwedzka (1600–1611)">
Wojna polsko-szwedzka (1600–1611)

Wojna polsko-szwedzka o Inflanty 1600–1611 stanowiła dalszy ciąg szwedzko-polskich sporów dotyczących podziału ziem dawnego zakonu kawalerów mieczowych. Dodatkowym czynnikiem była walka o tron szwedzki między Karolem Sudermańskim a Zygmuntem III Wazą. 
Wstęp.
Gdy w listopadzie 1592 roku zmarł król Szwecji Jan III, koronę szwedzką odziedziczył jego syn i prawowity następca Zygmunt III Waza, od pięciu lat elekcyjny władca Rzeczypospolitej. Unia personalna między Szwecją, Polską i Litwą stała się faktem. Zygmuntowi pozostało jedynie udać się przez Bałtyk i objąć władzę nad swoim dziedzictwem. W maju 1593 roku sejm Rzeczypospolitej wydał Zygmuntowi pozwolenie na wyjazd do Szwecji. We wrześniu przybyła do Sztokholmu flota, która przywiozła następcę szwedzkiego tronu wspomaganego przez wojska polskie oraz zaciężnych Węgrów i Niemców.
Zygmunt, który był katolikiem, nie wzbudzał w protestanckiej Szwecji sympatii, a jego plany przywrócenia katolicyzmu powodowały, że miał tam wielu wrogów. Do pierwszej scysji doszło już w lutym 1594 roku podczas sejmu koronacyjnego, kiedy to Zygmunt domagał się uchwalenia wolności nabożeństw dla katolików. Odmówiono mu tego stanowczo, a nawet zagrożono utratą praw dziedzicznych do korony szwedzkiej. By tych praw nie utracić, Zygmunt potwierdził wolność wyznania luterańskiego. Koronacja, której dokonał duchowny protestancki, odbyła się 20 lutego 1594 roku. Przed odpłynięciem do Polski Zygmunt przekazał rządy Radzie Królestwa i swemu stryjowi księciu Karolowi Sudermańskiemu. Już w rok później zwołany został riksdag, który nadał Karolowi Sudermańskiemu tytuł naczelnika Królestwa. Ten, wykorzystując poparcie niższych warstw społecznych, zaczął powiększać swoją władzę. Doszło do tego, że w 1597 roku jego oponenci i zwolennicy Zygmunta musieli uciekać do Polski. Interwencja Zygmunta była w tych warunkach nieunikniona.
Jednym z głównych problemów była sprawa Estonii, którą Zygmunt obiecał przekazać Rzeczypospolitej w "pacta conventa". Szwecja w maju 1595 zawarła traktat z Rosją, w którym Rosja zrzekała się na jej rzecz Estonii i Narwy. Zygmunt, dopóki był królem Szwecji, nie miał najmniejszego powodu, by spełnić daną obietnicę i przekazać Estonię Polsce. Utrata korony mogła ten stan zmienić. W stosunkach między Rzecząpospolitą i Szwecją do sporu o schedę po kawalerach mieczowych dochodził zatem jeszcze spór dynastyczny i religijny.
W Polsce niechętnie patrzono na nową wyprawę Zygmunta do Szwecji, ponadto sejm z 1597 roku upomniał się o Estonię. W końcu w maju 1598 roku król Zygmunt wyruszył z Warszawy do Gdańska, gdzie czekała na niego flota złożona z 85 statków. Prowadził ze sobą prywatne oddziały zaciężnych wojsk polskich, niemieckich i węgierskich. Towarzyszyli mu w tej wyprawie, obok jego szwedzkich stronników, tak wybitni dowódcy wojskowi jak Jerzy Farensbach, Władysław Bekiesz i Jan Jakub Wejher. Gdy w lipcu prowadzący pertraktacje z Karolem Sudermańskim Samuel Gotard Łaski przybył z wieścią o braku ugody, król podjął decyzję, by ruszyć do Szwecji. Zanim dotarł do jej brzegów, jego stronnicy rozpoczęli walkę z Karolem. Flota z królem Zygmuntem wypłynęła z Helu 5 sierpnia 1598 roku i po czterech dniach dotarła do Kalmaru, który poddał się Zygmuntowi. Po pokonaniu Karola pod Stegeborgiem król wdał się w niepotrzebne pertraktacje ze swym stryjem. Karol wykorzystał ofiarowany mu czas, odbudował swe siły i 25 września pobił Zygmunta pod Linköping. Pokonany Zygmunt 30 października wrócił do Gdańska, jednak nigdy nie wyrzekł się swego tytułu króla "Szwedów, Gotów i Wenedów".
W lipcu 1599 roku riksdag zdetronizował Zygmunta Wazę, natomiast uznał za następcę tronu jego syna Władysława. Postawiono jednak warunek, by 4-letni wówczas królewicz w ciągu sześciu miesięcy przybył do Szwecji, gdzie miał zostać wychowany w wierze luterańskiej. Dla Zygmunta był to oczywiście warunek nie do przyjęcia. Chcąc wciągnąć w swój spór dynastyczny całą Rzeczpospolitą, na sejmie 12 marca 1600 roku król Polski ogłosił przyłączenie Estonii do Rzeczypospolitej. Między Polską i Litwą a Szwecją zaczynała się długa seria wojen, w której sprawy dynastyczne pomieszane były z interesami gospodarczymi, politycznymi oraz ze sporami natury religijnej.
Wojna.
Szwedzka ofensywa.
Już w listopadzie 1599 roku wojska księcia Karola Sudermańskiego opanowały Narwę, a do marca 1600 roku wyparły załogi polskie z Estonii (która wkrótce formalnie uznała władzę Karola), by następnie przystąpić do działań wojennych prowadzonych na pełną skalę. W Rewlu i Narwie 19 sierpnia 1600 roku wylądowała silna armia szwedzka licząca 10 000 żołnierzy. Gdy dołączyła do niej szlachta estońska i chłopska piechota dymowa, siły szwedzkie osiągnęły stan 14 000 żołnierzy. Całością dowodził Karol Sudermański. Dowodzący siłami polskimi w Inflantach wojewoda wendeński Jerzy Farensbach miał jedynie 2400 zaciężnych żołnierzy (w tym 800 husarii i 1000 piechoty). Gdy dotarły do niego kontyngenty miasta Rygi, posiłki kurlandzkie, pospolite ruszenie inflanckie i Tatarzy litewscy siły Rzeczypospolitej osiągnęły stan 4500 żołnierzy.
Wojska księcia Karola po zakończonej koncentracji wyruszyły 13 września. Uderzająca na Inflanty armia szwedzka podzielona została na dwie grupy. Pierwsza maszerowała z Rewla na Parnawę, druga natomiast z Narwy na Dorpat. Dysponujący zbyt słabymi siłami Jerzy Farensbach, nie był w stanie powstrzymać szwedzkiej ofensywy. Wygrał co prawda kilka potyczek i pobił Szwedów 29 października w bitwie pod Karksi, nie zdołał jednak zapobiec utracie Parnawy (17 października) i Fellinu (3 listopada). Następnie Szwedzi oblegli Dorpat, który skapitulował 6 stycznia 1601 roku. Powodzenia szwedzkiego nie zachwiała nawet klęska w stoczonej następnego dnia bitwie pod Kiesią, gdyż nieopłacone wojsko litewskie rozeszło się po kraju, szukając żywności i grabiąc mieszkańców. Sprawiło to, że miejscowa ludność w coraz większym stopniu sprzyjała Szwedom, którzy wkrótce po przegranej bitwie zdobyli Wolmar.
W lutym 1601 roku Szwedzi dotarli aż do Dźwiny, w końcu lutego wojska szwedzkie pojawiły się pod Rygą (obroną miasta dowodził Jerzy Farensbach), a 28 marca obległy Kokenhausen. Miasto padło 1 kwietnia i broniła się już tylko polska załoga w zamku. Niektóre zagony szwedzkie przeszły Dźwinę zagrażając Kurlandii, a nawet Żmudzi. Zamku w Kokenhausen Karol nie zdołał zdobyć, pozostawił więc w mieście 2600 żołnierzy, by blokowali załogę zamku, a sam z główną armią wycofał się 30 km na wschód od Kokenhausen – do Erlaa. Tam przekazał naczelne dowództwo swemu synowi z nieprawego łoża Carlowi Gyllenhjelmowi, a sam ruszył do Szwecji po nowe zaciągi.
Działania wojsk litewskich.
Wiosną 1601 roku sejm Rzeczypospolitej poważniej zajął się toczoną w Inflantach wojną i uchwalił duże podatki. Dowództwo nad tworzoną armią powierzono hetmanowi wielkiemu koronnemu Janowi Zamoyskiemu. Do czasu utworzenia tej armii Kurlandii i Żmudzi przed Szwedami bronić miał hetman wielki litewski Krzysztof Radziwiłł „Piorun”, który 30 kwietnia zarządził koncentrację prywatnych pocztów magnackich i zaciągniętych oddziałów zaciężnych oraz piechoty wybranieckiej w Oniksztach nad rzeką Świętą (dopływ Wilii). Koncentrację sił litewskich osłaniał stojący na pograniczu Żmudzi pułkownik Jan Siciński. Z powodu zbyt powolnego zbierania się wojsk zniecierpliwiony Radziwiłł posłał Sicińskiego pod Kokenhausen, by zablokować oblegających zamek Szwedów. Uwolnione Kokenhausen miało stać się początkową bazą operacyjną hetmana do dalszych działań. Siciński dotarł pod Kokenhausen 12 maja, zepchnął Szwedów do miasta i odciął im dowóz żywności. Próbę odsieczy Gyllemhjelma odparł z pomocą Radziwiłła (w potyczce tej Szwedzi stracili podobno 600 ludzi i 2 działa). Za wycofującymi się Szwedami hetman wysłał w pościg 1000 jeźdźców pod wodzą Sicińskiego, który w okolicy Erlaa zaatakował Gyllenhjelma i zmusił go do odwrotu na północ. Rozpoczęło się oblężenie zamkniętych w Kokenhausen Szwedów.
Siły hetmana 8 czerwca wzmocnił starosta żmudzki Jan Karol Chodkiewicz. Armia litewska osiągnęła stan 4000 żołnierzy. Wkrótce do wojsk litewskich dotarła wieść o przybyciu floty szwedzkiej z posiłkami dla Gyllenhjelma, któremu Karol rozkazał marsz na odsiecz oblężonemu Kokenhausen. Carl Gyllenhjelm wyruszył 22 czerwca, prowadząc ze sobą armię liczącą 4900 żołnierzy (w tym 900 piechoty) i 17 dział. Wyprawa ta zakończyła się dla Szwedów 23 czerwca katastrofalną klęską w bitwie pod Kokenhausen. Pozbawione nadziei otoczone w Kokenhausen wojska szwedzkie (1800 żołnierzy) skapitulowały. Wraz z kapitulacją Szwedów oprócz miasta w ręce Litwinów dostała się cała artyleria oblężnicza (4 ciężkie działa), dwa wielkie moździerze i pięć mniejszych dział.
W kierunku zagrożonego Dyjamentu ruszył pułkownik Dorohostajski oraz piechota dowodzona przez Denhoffa. Owoce niedawnego zwycięstwa nie zostały jednak w pełni wykorzystane, gdyż Radziwiłł i Chodkiewicz pokłócili się i rozdzielili swe siły. Po odejściu pocztów magnackich przy Radziwille pozostało tylko 2000 żołnierzy. Jednak mimo tego udało mu się jeszcze odzyskać cztery zamki. Gdy Gyllenhjelm odbudował swą armię, Radziwiłł ruszył pod Nitaure leżące w pobliżu Kiesi, gdzie stacjonowali Szwedzi. Nie mogąc doczekać się Chodkiewicza sam uwolnił zamek, zmuszając Gyllenhjelma do odwrotu. Wkrótce potem wspólnie z Chodkiewiczem obległ zamek Rauna, jednak oblężenie przedłużało się, w obozie litewskim wybuchła epidemia, co razem z licznymi dezercjami zmniejszyło liczebność wojsk litewskich do zaledwie 1400 żołnierzy w połowie sierpnia.
Do Parnawy przybył 26 lipca Jan hrabia Nassau (synowiec Wilhelma Orańskiego), przyjaciel reformatora wojsk holenderskich Maurycego Orańskiego. Ufając jego doświadczeniu książę Karol powierzył mu naczelne dowództwo nad siłami szwedzkimi w Estonii i Inflantach. Nowy dowódca energicznie zajął się przezbrajaniem armii szwedzkiej, wyposażając piechotę w piki i nowoczesne muszkiety. W drugiej połowie sierpnia Gyllenhjelm, Karol Sudermański i hrabia Nassau (12-14 tys. żołnierzy i 20 dział) ruszyli na Rygę. Miasto od strony morza zablokowała flota szwedzka, wysadzając jednocześnie desant w sile 1500 żołnierzy.
Początkowo Radziwiłł miał zamiar ruszyć w kierunku Kiesi, jednak wiadomość, że armia koronna Zamoyskiego jest jeszcze daleko, ruszył na pomoc Rydze. Armia litewska, ze względu na ogromny tabor (podobno 3000 wozów) posuwała się bardzo wolno, toteż jeszcze przed dotarciem do Rygi szwedzka awangarda dopadła 31 sierpnia Litwinów i urwała im około 300 wozów i kilka dział. Wojska Radziwiłła wkroczyły do Rygi 2 września. Farensbach, który był komendantem miasta, miał wewnątrz murów 1100 piechoty szkockiej i niemieckiej oraz kilka chorągwi jazdy.
Karol Sudermański zamierzał zdobyć Rygę zanim przybędzie Zamoyski, jednak szturm, który przeprowadził w nocy z 8 września na 9 września, został odparty, a Szwedzi ponieśli bardzo poważne straty. Nie powiódł się także atak na Dyjament. Wkrótce Szwedów dotknęły głód i choroby, w wyniku czego armia Karola zmniejszyła się do 9 tys. żołnierzy. Z powodu zbliżających się wojsk koronnych w nocy z 26 września na 27 września Szwedzi zwinęli oblężenie i wycofali się na północ, wzmacniając jednocześnie załogi w zamkach. Karol udał się do Szwecji po nowe zaciągi, a w Inflantach dowództwo zostało w rękach hrabiego Nassau.
Wyprawa Zamoyskiego.
Jan Zamoyski, a wraz z nim król Zygmunt III Waza, przybył do Inflant, prowadząc ze sobą armię liczącą 15 000 żołnierzy i 50 dział, w tym 15 ciężkich kolubryn. Nie udało mu się dopaść Szwedów pod Rygą, gdyż ci zdążyli się wycofać. Farensbach radził wysłać w pogoń za Szwedami jazdę, jednak Zamoyski postanowił przeprowadzić oblężniczą kampanię polegającą na kolejnym obieraniu zajętych przez Szwedów zamków. Nie zapowiadało to łatwych i szybkich sukcesów, gdyż Karol Sudermański w głównych twierdzach inflanckich zostawił aż 7400 piechoty, a pozostałą jazdę przeznaczył do walki podjazdowej z wojskami polskimi.
W końcu roku (19 grudnia) zdobyty został Wolmar (król Zygmunt III w trakcie oblężenia wrócił do Polski). Wkrótce głód, choroby i dezercja połączona z podjazdową wojną prowadzoną przez Szwedów zredukowały armię Zamoyskiego do 5000 żołnierzy. W tej sytuacji hetman przerwał kampanię i ruszył do Dorpatu na leże zimowe. Działania wojenne wznowiono wiosną 1602 roku. Pierwszy sukces w nowym roku miał miejsce w maju 1602 roku, gdy zdobyto Fellin. Dwa tygodnie po wzięciu Fellina licząca już tylko 2000 żołnierzy armia koronna ruszyła na Biały Kamień, a przeciw zbierającym się pod Rewlem szwedzkim siłom wysłano hetmana polnego Stanisława Żółkiewskiego. Pokonanie Szwedów odebrało załodze obleganego od czerwca Białego Kamienia nadzieję na odsiecz. Oblężenie Białego Kamienia zakończyło się 30 września kapitulacją.
Po zdobyciu kilku mniejszych twierdz Zamoyski przemieścił swe siły w kierunku Dorpatu. Prawie całe Inflanty i Estonia (z wyjątkiem Rewla, Parnawy, Hapsalu i Dorpatu) znalazły się w rękach Polski i Litwy. Zamoyski chciał jeszcze pokusić się o Narwę i wschodnią Estonię, jednak nie był w stanie nakłonić nieopłaconych wojsk do dalszych działań. W październiku 1602 roku cała jazda odeszła na południe, a w zdobytych zamkach pozostała tylko część piechoty pod wodzą starosty Białego Kamienia pułkownika Jakuba Potockiego. Zamoyski poczekał na przybycie 50 tys. złotych dla nieopłaconych żołnierzy, ze swoich pieniędzy dopłacił jeszcze 19 tys. złotych po czym zrzekł się dowództwa w Inflantach i wrócił do Polski. Na jego miejsce wodzem pozostałych w Inflantach i Estonii wojsk został Jan Karol Chodkiewicz.
Chodkiewicz naczelnym wodzem Rzeczypospolitej w Estonii i Inflantach.
Chodkiewicz miał do dyspozycji łącznie 3000 nieopłaconych żołnierzy. Ponieważ sejm nie uchwalił dostatecznie dużych podatków, by zapłacić zaległy żołd, mianowany komisarzem generalnym wojska w Inflantach Chodkiewicz opłacił wojsko z własnej kiesy. Po zaspokojeniu żądań płacowych w pierwszej połowie listopada niewielka armia Chodkiewicza ruszyła na Dorpat i 16 listopada zablokowała miasto. Szwedzi także zaczęli wykazywać niechęć do pełnej niepowodzeń i coraz kosztowniejszej wojny. Doszło nawet z tego powodu do opozycji przeciw Karolowi Sudermańskiemu, który jesienią 1602 roku powierzył naczelne dowództwo w Inflantach i Estonii byłemu stronnikowi Zygmunta III Arvidowi Erikssonowi Stålarmowi. Do pomocy przysłano mu pułkownika Andersa Lennartssona, który zmobilizował służbę ziemską i chłopów w sile 2000 ludzi. Następnie Lennartsson 26 lutego 1603 roku zaatakował Rakvere, niedawno zdobyte przez Litwinów. Chodkiewicz, przy którym zostało już tylko 800 żołnierzy, dowiedział się o tym ataku 1 marca i postanowił podzielić swe niewielkie siły. Dla dalszego blokowania Dorpatu zostawił 100 piechoty i kilkaset jazdy, a sam z 4 chorągwiami jazdy (300 żołnierzy) ruszył 2 marca do Rakvere. Na miejscu siły Chodkiewicza wzmocnione zostały przez 500 żołnierzy z tamtejszej załogi. Trzy dni później Chodkiewicz pobił Szwedów pod Rakvere. Gdy wrócił pod Dorpat, pozbawiona nadziei na odsiecz załoga skapitulowała 13 kwietnia 1603 roku (przy życiu zostało 1052 żołnierzy szwedzkich). Litwini przejęli miasto z całą artylerią (80 dział), ponadto część piechoty niemieckiej porzuciła służbę u Szwedów i wstąpiła do armii litewskiej. Chodkiewicz miał zamiar ruszyć na Narwę, by zmusić ją do kapitulacji głodem, jednak nieopłacone wojsko odmówiło posłuszeństwa, a ponadto puściły lody w Zatoce Fińskiej, dzięki czemu statki szwedzkie mogły dopłynąć do brzegów Estonii i dostarczyć swym wojskom zaopatrzenie.
Wiosną 1603 roku Karol Sudermański zapewnił sobie pokój od strony Danii i mógł teraz rozpocząć przygotowania do nowej kampanii w Estonii. Zanim do Inflant przybyły nowe siły szwedzkie, Chodkiewicz przejął inicjatywę i w czerwcu wysłał dwie duże grupy wojska – jedną pod Narwę, a drugą z Felina pod Parnawę, której przedmieścia żołnierze litewscy zaatakowali 12 czerwca. Po spaleniu przedmieść Starej Parnawy Litwini wycofali się, a zaatakowani przez ścigającą ich rajtarię – rozbili ją. Po napotkaniu dużych sił maszerujących z pomocą od strony Rewla, wyminęli je i dotarli do Felina. Choć sam miał niewielkie siły, Chodkiewicz zdołał dokonać wypadu pod Rewel i spustoszyć jego okolice. Jesienią 1603 roku działania wojenne zostały wstrzymane, a polowe wojska szwedzkie udały się na leże zimowe do Finlandii.
W lutym 1604 roku riksdag powołał Karola Sudermańskiego na tron szwedzki. Wiosną nowy król zażądał od parlamentu uchwalenia podatków na utworzenie armii złożonej z 9000 żołnierzy zaciężnych. Gorzkie doświadczenia z wojny w Inflantach kazały Karolowi zrezygnować z narodowego wojska typu milicyjnego i oprzeć się na zawodowcach. Celem było stworzenie wojska szkolonego na wzór armii holenderskiej, która odnosiła sukcesy w walce z Hiszpanami podczas wojny osiemdziesięcioletniej. Wiosną cała Szwecja przystąpiła do intensywnych przygotowań, mających odmienić losy wojny z Rzecząpospolitą. W tym czasie nieopłacone wojska Chodkiewicza z powodu dezercji i głodu z dnia na dzień były coraz słabsze. Przybycie zaległego żołdu na początku czerwca, a zaraz potem posiłków z Korony uratowały sytuację do tego stopnia, że wojska Rzeczypospolitej w Inflantach znów mogły podjąć działania przeciw Szwedom. W czerwcu i lipcu wylądowały w Estonii świeże wojska szwedzkie dowodzone przez Arvida Stålarma i hiszpańskiego najemnika Alonzo Cacho de Canuta. Wojska te ruszyły 11 września z Rewla na Biały Kamień, docierając na miejsce po 4 dniach marszu. Pierwszy szturm nie powiódł się, drugiego natomiast nie było, gdyż 25 września przybył z odsieczą Chodkiewicz. W bitwie pod Białym Kamieniem armia szwedzka została kompletnie rozbita. Brak żołdu dla wojska uniemożliwił Chodkiewiczowi wykorzystanie tego znakomitego zwycięstwa. Wkrótce nieopłacone wojsko zbuntowało się i zawiązało konfederację, na której czele stanął słynny później towarzysz husarski Aleksander Lisowski. Działania w Inflantach znów zamarły, gdyż przy Chodkiewiczu zostało niewielu żołnierzy.
Główna kampania.
Pogrążony w kłótniach sejm roku 1605 nie uchwalił podatków, co przyczyniło się do braku pieniędzy na dalsze prowadzenie wojny ze Szwecją. Chodkiewicz, od niedawna hetman wielki litewski, stanął więc przed niezwykle trudnym zadaniem. Szwecja natomiast do dalszej wojny przygotowywała się bardzo solidnie. Riksdag uchwalił bardzo wysokie podatki, ponadto Szwecja uzyskała wsparcie finansowe od cara rosyjskiego Borysa Godunowa, który zamierzał odciągnąć króla Zygmunta III od planowanej wyprawy na Moskwę. Szwecja sprowadziła do siebie rzeszę fachowców z całej Europy. Nic dziwnego zatem, że już w lipcu król Szwecji Karol IX miał gotową armię i mógł przystąpić do działań w Inflantach. Chodkiewicz zdołał jedynie nieco zwiększyć swe siły i zażegnać bunt w swoich oddziałach przez zapłatę zaległego żołdu.
Na początku sierpnia wylądował w Rewlu korpus szwedzki (5000 żołnierzy) dowodzony przez Andersa Lennartssona. W kilka dni później pod Dyjamentem flota szwedzka wysadziła desant w sile 4000 żołnierzy, na którego czele stał hrabia Fryderyk Joachim Mansfeld. Szwedzi postanowili opanować wreszcie najpotężniejsze miasto inflanckie, które w znacznym stopniu panowało nad litewskim handlem zagranicznym – Rygę. Załoga miasta liczyła 2-3 tys. mieszczan. Ponieważ Chodkiewicz nie za bardzo ufał mieszkańcom Rygi, wprowadził do miasta oddziały wojsk polsko-litewskich. Po nieudanej próbie opanowania Dyjamentu Mansfeld 13 sierpnia rozłożył swe siły pod Rygą. Doszło wkrótce do pierwszych utarczek z załogą miasta. Stojący pod Dorpatem Chodkiewicz (2400 jazdy i 1000 piechoty) na wieść o ataku na Rygę natychmiast ruszył na pomoc. Gdy otrzymał z Rygi wiadomość, że miasto doskonale sobie radzi z oblegającymi je wojskami szwedzkimi, wysłał do Rygi w celach rozpoznawczych oddział rotmistrza Tomasza Dąbrowy, a sam ruszył przeciwko maszerującym wojskom Lennartssona. Gdy Lennartsson dowiedział się o pochodzie Chodkiewicza, zawrócił na Parnawę i zamknął się w ufortyfikowanym obozie.
W połowie września wylądował pod Parnawą król Szwecji Karol IX wraz z 5000 żołnierzy. Gdy połączył się z nim Lennartsson 10 000 żołnierzy szwedzkich ruszyło drogą wzdłuż brzegu morza w kierunku Rygi. Ponieważ trasę szwedzkiego przemarszu osłaniały gęste lasy, bagna oraz rzeczki i strumienie wpadające do morza, Litwini nie mogli zaatakować Szwedów. Chodkiewicz zatem maszerował równolegle do armii Karola IX i idąc przez Wolmar i Wenden dotarł 27 września do Kircholmu leżącego wtedy 15 km od Rygi. Armia litewska w ciągu dwóch dni marszu leśną i uciążliwą drogą pokonała odległość 80 km. Chodkiewicz założył pod Kircholmem obóz, by prowadzić z tego miejsca działania przeciwko oblegającej Rygę armii szwedzkiej, która była na miejscu już od czterech dni. Na wiadomość o zbliżaniu się Litwinów król Karol IX zwołał wieczorem 26 września naradę wojenną, na której postanowiono uderzyć na Chodkiewicza wszystkimi siłami.
Nocą na 27 września armia szwedzka ruszyła naprzeciw armii litewskiej. Silna burza w połączeniu z ulewą spowodowały zamoknięcie ładownic z prochem oraz grzęźnięcie dział w błocie. Konieczne było zarządzenie postoju i rezygnacja z próby zaskoczenia armii litewskiej o świcie. Wkrótce obie armie stanęły naprzeciw siebie i doszło do słynnej bitwy pod Kircholmem. Efektowne zwycięstwo wojsk litewskich zrobiło ogromne wrażenie w całym świecie, rozsławiając zarówno imię wodza zwycięskiej armii Chodkiewicza, jak i wojsko Rzeczypospolitej. Zwyczajne już podczas tej wojny braki finansowe, których efektem było nieopłacenie wojska, nie pozwoliły w pełni wykorzystać tego sukcesu i odzyskać utraconych zamków w Inflantach. Jednak nie zmieniało to faktu, że armia szwedzka przestała istnieć, a Ryga została uwolniona od oblężenia. Szwedzi po takiej klęsce nie mogli dojść do siebie i chętnie przystali na zawarcie rozejmu, który miał obowiązywać do 31 października 1608 roku. Rozejm ten jednak nie był przestrzegany, a do drobnych starć dochodziło w całym 1606 roku. W 1607 roku Chodkiewicz zostawił w Inflantach niewielkie załogi i ruszył na wezwanie króla by walczyć z rokoszem Zebrzydowskiego. Odejście Chodkiewicza umożliwiło Mansfeldowi zdobycie Białego Kamienia.
Ostatnie lata wojny.
Do pierwszych poważnych działań wojennych od bitwy pod Kircholmem doszło w drugiej połowie 1608 roku. Do ofensywy ruszyli Szwedzi, którzy zdążyli otrząsnąć się już po klęsce i 1 sierpnia 1608 roku Fryderyk Joachim Mansfeld zdobył „wrota Rygi” – czyli twierdzę Dyjament. Wkrótce potem opanował Fellin i Kokenhausen. Szwedzi przystąpili do oblężenia Rygi. Wobec tak oszałamiających sukcesów Karol IX zaczął poważnie myśleć nie tylko o zdobyciu Rygi, ale nawet o przeniesieniu wojny na teren Litwy. Doszedł do wniosku, że uda mu się wykorzystać zaangażowanie Zygmunta III w Rosji i zdobyć Inflanty na stałe. Ułatwić mu to miało zawarcie 28 lutego 1609 w Wyborgu układu sojuszniczego z rosyjskim carem Wasylem Szujskim. W myśl jego postanowień Karol IX Sudermański miał oddać w ręce rosyjskie twierdze w Inflantach, odbite w czasie tej wojny. Korpusy szwedzkie Edwarda Horna i Jacoba Pontussona De la Gardie połączyły się z wojskami rosyjskimi. W kwietniu do Nowogrodu Wielkiego przybyło 15 000 żołnierzy szwedzkich i najemników z Francji, Szkocji, Niemiec i Anglii. Rozpoczęła się wojna polsko-rosyjska (1609–1618).
W sierpniu 1608 roku wrócił do Inflant Chodkiewicz, jednak ze względu na zaangażowanie znacznych sił Rzeczypospolitej na terenie państwa moskiewskiego wojsk przy nim było bardzo niewiele. Dzięki swej ogromnej energii hetman do jesieni zebrał 18 chorągwi jazdy w sile 2019 żołnierzy. Wojska litewskie ze względu na przewagę liczebną nieprzyjaciela musiały ograniczyć się do wojny podjazdowej, w której Szwedzi ponosili znaczne straty. Tradycyjnie brakowało pieniędzy, ale ponieważ sejm obiecał uchwalić na ten cel odpowiednie podatki, żołnierze zgodzili się pozostać w służbie do 19 kwietnia 1609 roku. Wkrótce przybyły Chodkiewiczowi z pomocą prywatne oddziały magnatów litewskich. Początkową bazą wojsk Chodkiewicza były Birże, jednak po rozpoznaniu ruchów i pozycji nieprzyjaciela hetman przeniósł się do Salis (obecnie "Salacgrīva"). Nie mogąc zatrzymać posiłków, które wysłano z Parnawy do Dyjamentu, ruszył na Parnawę przebywając w ciągu 6 dni 200 kilometrów i 2 marca 1609 roku zdobył miasto. Zostawiwszy 200 żołnierzy załogi Chodkiewicz ruszył na zagrożoną przez Mansfelda Rygę. Po drodze na zaimprowizowanej flocie pokonał Szwedów na morzu w bitwie pod Salis i uwolnił Rygę od morskiej blokady. Gdy Chodkiewicz dotarł pod Rygę, pobił Mansfelda zadając mu ciężkie straty (Szwedzi stracili podobno 2000 zabitych, 100 jeńców i 18 chorągwi) i zmusił go do odwrotu, uwalniając Rygę od oblężenia. Wojska litewskie przystąpiły teraz do oblężenia Dyjamentu.
W lipcu na spotkaniu w Wilnie król Zygmunt III powiadomił Chodkiewicza o swym zamiarze wyprawy na Moskwę, w związku z którą wojska litewskie walczące w Inflantach nie tylko nie dostaną posiłków, ale nawet nie otrzymają zaległego żołdu. Wobec beznadziejnej sytuacji hetman nie tylko zezwolił żołnierzom na założenie konfederacji, ale sam przyłączył się do niej na znak solidarności z walczącymi dotąd z wielką ofiarnością żołnierzami, którzy spotkali się z równie wielką krzywdą, jak i niesprawiedliwością ze strony swego króla.
W takiej sytuacji wódz szwedzki Mansfeld spodziewał się, że nieopłacone wojska litewskie wkrótce się rozejdą i zaproponował hetmanowi rokowania w sprawie wymiany jeńców. Nie czekając na odpowiedź ruszył swe liczące 6000 żołnierzy wojska w kierunku Parnawy. W tej sytuacji Chodkiewicz porzucił oblegany Dyjament i mając 3000 żołnierzy pomaszerował z ratunkiem dla parnawskiej załogi. Po dotarciu na miejsce Litwini założyli 4 mile od miasta obóz i prowokowali Szwedów do ataku. Gdy ci uderzyli ponieśli bardzo ciężkie straty i musieli się wycofać z powrotem pod Parnawę. By nie dopuścić do obleganego przez nich miasta Litwinów, pobudowali zasieki na wszystkich możliwych trasach przemarszu. Chodkiewicz jednak obszedł te przeszkody i pojawił się pod Parnawą od strony Rewla. Po zdobyciu zagradzającego drogę blokhauzu Litwini nawiązali kontakt z miastem. Szwedzki kontratak zamiast wyparcia Litwinów przyniósł nacierającym duże straty. Mansfeld wycofał się zatem na milę w kierunku Rewla. Mimo przewagi liczebnej nie chciał walnej bitwy i okopał się. Ponieważ Chodkiewicz nie zdołał wywabić go z okopów, ruszył z powrotem na Dyjament. Mansfeld jednak nie chciał dopuścić do utraty tej twierdzy i ruszył za hetmanem. Po drodze nieopłacone wojsko odmówiło dalszego marszu i zażądało wypłaty żołdu. Gdy w obozie litewskim trwały rokowania, 2 października nadszedł Mansfeld, który prowadził armię liczącą 5000 żołnierzy. Niebezpieczeństwo sprawiło, że żołnierze litewscy podporządkowali się hetmanowi i cztery dni później pobili Szwedów w bitwie nad Gawią.
Załoga Dyjamentu pozbawiona nadziei na odsiecz skapitulowała 9 października. Był to ostatni poważny sukces Litwinów w tej wojnie, gdyż nieopłacone wojsko całkowicie odmówiło dalszej służby. Zagrożeni przez Danię Szwedzi nie zdecydowali się na wysłanie kolejnych wojsk do Inflant i Mansfeld z braku sił także nie mógł podjąć poważniejszych działań. Działania wojenne wygasły, a wybuch wojny kalmarskiej skłonił Szwedów do przerwania wojny z Rzecząpospolitą. Ostatecznie w kwietniu 1611 roku Szwecja i Rzeczpospolita podpisały rozejm na 9 miesięcy. Śmierć Karola IX, niepowodzenia szwedzkie w wojnie z Danią oraz zaangażowanie się Zygmunta III w wojnę z Rosją sprawiły, że obie strony w kwietniu 1612 roku chętnie przedłużyły rozejm o 10 miesięcy, a 20 stycznia 1614 roku zawarto układ o zawieszeniu broni na ponad dwa lata, czyli do 29 września 1616 roku.
Wojna została wznowiona w 1617.

</doc>
<doc id="903134" url="https://pl.wikipedia.org/wiki?curid=903134" title="Los Angeles Police Department">
Los Angeles Police Department

Los Angeles Police Department (LAPD) – departament policji w mieście Los Angeles, w Kalifornii. Jeden z największych departamentów policji w USA w którym służy ponad 10 000 policjantów oraz ponad 3000 pracowników cywilnych. LAPD jest odpowiedzialne za obszar 1290km² i 4 miliony mieszkańców. Departament dzieli się na 4 biura operacyjne (Centralne, Południowe, Zachodnie i Dolinę San Fernando) oraz 21 posterunków. Jako departament LAPD posiada około 6000 pojazdów, 26 helikopterów, 2 łodzie, 3 samoloty, 40 koni i 22 psów policyjnych. Od 27 czerwca 2018 roku, po wcześniejszym ratyfikowaniu przez Radę Miasta Los Angeles, szefem Los Angeles Police Departament jest 
Podział administracyjny.
LAPD jest podzielone na 4 biura operacyjne i 21 posterunków (obszarów) oraz 4 wydziały policji drogowej Centralne (24), Południowe (25), Zachodnie (34) i Dolinę San Fernando (35) i wydział metropolitalny (41). Dodatkowo każdy obszar zawiera RD (Reporting Districs), który dzieli go na jeszcze mniejsze jednostki, co ułatwia dojazd i orientacje w terenie policjantów. Każdy RD zawiera 4 liczby z czego dwie pierwsze to numer obszaru a reszta to kolejno przyporządkowane numery, np. RD 1075 oznaczający obszar West Valley lub RD 1248 oznaczający obszar 77th Street.
Posterunki są podzielone geograficznie, według czterech biur operacyjnych:
Biuro Centralne (Central Bureau)
Biuro Południowe (South Bureau)
Biuro Doliny San Fernando (Valley Bureau)
Biuro Zachodnie (West Bureau)
Rodzaje Jednostek.
Departament posiada wiele różnego rodzaju wyspecjalizowanych jednostek, które oznaczone są kolejnymi literami alfabetu:
System Radiowy LAPD.
LAPD posiada bardzo nowoczesny i rozbudowany system łączności radiowej. Każde z 4 biur ma swój własny dedykowany kanał radiowy, na którym komunikują się wszyscy przydzielani do tego biura policjanci. Oprócz 4 głównych kanałów można wyróżnić kanały taktyczne (TAC Channel), gdzie w razie potrzeby przenoszą się policjanci uczestniczący w akcjach które "wyłączają" ich z rutynowego patrolu przez co główne kanały nie są przeciążone przez natłok informacji. Od 2017 roku departament sukcesywnie wymienia stare modele motoroli XTS 5000 na bardziej nowoczesne modele Motoroli APX 8000..
Jak wiele służb ratunkowych w USA, LAPD udostępnia swoje kanały radiowe do użyteczności publicznej, co umożliwia każdemu na nasłuch dowolnego kanału o dowolnej porze. Obecnie udostępnione są 3 główne kanały LAPD: Południowe, Zachodnie i Dolinę San Fernando oraz kilka dodatkowych jak: kanał policji wodnej i portowej.
Kody radiowe.
LAPD jak większość departament policji w USA posiada swój własny system kodów radiowych oparty na przepisach karnych Kalifornii. Najważniejsze i najczęściej używane kody to:
Kody oparte na przepisach karnych Kalifornii:
Alfabet fonetyczny:
Jak większość departamentów w stanach LAPD używa między krajowego alfabetu fonetycznego dla służb policyjnych, który służy do sprawniejszej i dokładniejszej komunikacji między oficerami i RTO. Wykorzystywany jest do np. podawania numerów tablic rejestracyjnych pojazdów.
Umundurowanie i wyposażenie.
Department wyróżnia 4 podstawowe klasy umundurowania takie jak:
Klasa A – strój galowy
[ odznaka blaszana noszona nad lewą przednią kieszenią opcjonalnie medale i odznaczenia które posiada oficer (także wojskowe), grawerowany imiennik noszony po prawej stronie na przedniej kieszeni oraz krawat ze złotą spinka ]
Klasa B – podstawowy mundur noszony przez każdego oficera bez względu na rangę czy stanowisko
[ odznaka blaszana noszona nad lewą przednią kieszenią oraz grawerowany imiennik noszony po prawej stronie na przedniej kieszeni ]
Klasa C – czarny mundur typu PDU (Patrol Duty Uniform). Mundur noszony przez każdego oficera bez względu na rangę czy stanowisko za zgodą dowódcy zmiany/posterunku/wydziału.
[ odznaka blaszana/w formie naszywki noszona nad lewą przednią kieszenią, naszywka z napisem "Los Angeles Police" noszona na kieszeni pod odznaką oraz naszywka z nazwiskiem noszona na prawej przedniej kieszeni, Biały napis "Police" noszony na plecach ]
Biały napis "Police" noszony na plecach
Klasa D – granatowy/czarny mundur typu BDU (Battle Dress Uniform). Noszony najczęściej przez członków dywizjonu metropolitalnego (SWAT, K9, Air Support) oraz używany do zadań specjalnych. Noszony tylko do wcześniej wymienionych stanowisk lub w sytuacjach nadzwyczajnych.
[odznaka blaszana/w formie naszywki noszona nad lewą przednią kieszenią, naszywka z napisem "Los Angeles Police" lub z odpowiednim przydziałem np. "Los Angeles Police SWAT" noszona na kieszeni pod odznaką oraz naszywka z nazwiskiem noszona na prawej przedniej kieszeni, biały napis "Police" noszony na plecach oraz czarne emblematy z napisem "Los Angeles Police" w zależności od przydziału na emblemacie może znajdować się napis "Metro", "K9", "Bomb", "SWAT" “CRASH” lub "Gang" noszone na prawym i lewym ramieniu ]
Insygnia oraz inne dodatki noszone przez LAPD.
-Accident Investigator
-Traffic Enforcement
Wyposażenie.
Departament posiada bardzo restrykcyjne wytyczne dotyczące ułożenia oraz wyposażenia swoich oficerów. Każdy element wyposażenia musi być wykonany ze skóry lub materiału imitującego skórę i być wykonanym w tym samym kroju, mimo tych restrykcji można spotkać wiele wyjątków i ustępstw w stronę policjantów. Na podstawowe i przydziałowe wyposażenie każdego policjanta możemy wyróżnić (wymieniając od prawej strony na pasie głównym):
-czarny skórzany pas oficerski
-uchwyt na klucze
-kabura na broń (montowana na pas lub na udo)
-przydziałowo jedna (zazwyczaj dwie) ładownica na kajdanki
-ładownica na pałkę teleskopową/uchwyt na tonfę
-kabura na taser (montowana na pas lub na udo)
-ładownica na radiotelefon
-ładownica na gaz pieprzowy
-standardowo 2 uchwyty do mocowania pasa głównego
-podwójna ładownica na magazynki
Na resztę wyposażenia wydawanego oficerom do służby składa się;
Wyposażenie na pas główny
-broń krótka
-2 dodatkowe magazynki
-taser typu x26 lub x26p
-kajdanki (1 lub 2 pary)
-gaz pieprzowy
-pałka teleskopowa lub pałka typu tonfa
-radiotelefon Motorola APX8000 lub starsze modele
-latarka
-kamizelka kuloodporna do skrytego noszenia
-kamera nasobna Axon Body 2 lub 3
Wyposażenie Dodatkowe:
-hełm kevlarowy z/bez przyłbica
-tarcza balistyczna
-beanbag shotgun/ wyrzutnia 40mm/ taser shotgun
-broń długa; karabin lub strzelba (najczęściej modele M4, AR15 czy remington 870)
-kolczatka drogowa
-pachołki drogowe
-torby medyczne
-zestawy do przeprowadzania testów narkotykowych
-flary drogowe
-kamizelki taktyczne
-kamizelki odblaskowe
Warto zaznaczyć, że dość powszechną praktyką wśród oficerów stało się wymienianie i zastępowanie przydziałowego ekwipunku. Rzeczy typu gaz pieprzowy, pałki, latarki, kamizelki kuloodporne czy nawet broń są bardzo często wymienne pod własne preferencje i komfort użytkowania funkcjonariuszy. Oficerowie najczęściej decydują się na wymianę części swojego wyposażenia po odbyciu swojej 2 letniej służby szkoleniowej, gdyż zyskują wtedy większą swobodę.
Do stroju galowego obowiązują inne wytyczne co do wyposażenia min. (wymieniając od prawej na pasie głównym).
-czarny skórzany pas oficerski
-kabura na broń (montowana na pas)
-przydziałowo jedna ładownica na kajdanki
-ładownica na pałke typu tonfa
-ładownica na gaz pieprzowy
-podwójna ładownica na magazynki
-broń krótka (najczęściej modele Glock 17 i 19)
Jak możemy się powiedzie z Instagrama LAPD Rampart Division standardowe wyposażenie noszone przez funkcjonariuszy wazy od około 11 do 13 kg
"In a post a few weeks ago we asked our followers to guess how much all of our equipment weighed. The answer is 25-30 pounds depending on a few optional items."
Medale i odznaczenia.
Departament posiada łącznie 14 medali, 34 baretki i 4 odznaczenia które przyznawane są oficerom za poszczególne osiągnięcia.
Odznaczenia Strzelnicze przyznawane są w akademii policyjnej za poszczególne osiągnięcia w strzelectwie, noszoną są na lewej kieszeni z lewej strony pod odznaką. Na oficjalnych uroczystościach do stroju galowego, również nowo przyjęci oficerowie przez 2 lata swojej służby, aż do zakończenia swojego szkolenia mogą nosić odznaczenie jako dodatek do munduru.
Baretki za zasługi noszone są tylko do stroju galowego lub przy okazji oficjalnych uroczystości czy wystąpień. Noszone pod odznaką nad lewą kieszenią.
Stopnie policyjne LAPD.
Dodatkowo co każde 5 lat służy funkcjonariusze dostają haftowane insygnia noszone na nadgarstkach.
Uzbrojenie.
Policja Los Angeles korzysta z następujących modeli broni palnej:
Modele Beretta:
Modele Smith &amp; Wesson:
Modele Glock:

</doc>
<doc id="903135" url="https://pl.wikipedia.org/wiki?curid=903135" title="Okręty podwodne typu November">
Okręty podwodne typu November



</doc>
<doc id="903136" url="https://pl.wikipedia.org/wiki?curid=903136" title="LAPD">
LAPD



</doc>
<doc id="903137" url="https://pl.wikipedia.org/wiki?curid=903137" title="Franz Xaver Winterhalter">
Franz Xaver Winterhalter

Franz Xaver Winterhalter (ur. 20 kwietnia 1805 w Menzenschwand, zm. 8 lipca 1873 we Frankfurcie nad Menem) – niemiecki malarz i twórca litografii, znany głównie z portretów przedstawiających członków europejskich rodów królewskich i arystokratycznych.
Winterhalter urodził się w małej wsi – Mezenschwand, w Schwarzwaldzie. Był szóstym z ośmiorga rodzeństwa, jego ojciec był rolnikiem.
Winterhalter poznawał tajniki malarstwa we Freiburgu i w Monachium. W 1828 r. poznał księżną Badenii – Zofię i uzyskał zlecenia na jej portrety. W 1834 r. wyjechał do Paryża, gdzie szybko stał się popularny. Najpierw malował dla króla Ludwika Filipa, a później zdobył posadę na dworze cesarza Napoleona III. W 1841 r. na prośbę królowej angielskiej – Wiktorii I, przybył do Anglii.
W czasie swojej kariery sportretował większość koronowanych głów Europy. Na początku jego styl był dość "konserwatywny" i "staromodny", jego cechą charakterystyczną była gładka, jak gdyby emaliowana powierzchnia. Później jego warsztat ulegał stopniowym przeobrażeniom. W jednej z jego najsłynniejszych prac – wizerunku przedstawiającym austriacką cesarzową Elżbietę (1864 r.) widoczna jest już duża swoboda w technice malarskiej. Drugim jego słynnym dziełem jest obraz przedstawiający francuską cesarzową Eugenię, który zdobył dużą sławę na wystawie w 1853 r. Pod koniec życia, duża część jego obrazów powstawała od razu, bezpośrednio na płótnie, bez dokonywania wstępnych szkiców.
Winterhalter przez cały okres swojej twórczości nie był poważnie traktowany przez krytyków, którzy zarzucali mu "sztuczność" i "nienaturalność". 

</doc>
<doc id="903138" url="https://pl.wikipedia.org/wiki?curid=903138" title="Federacja Organizacji Narodowo-Katolickich „Unia”">
Federacja Organizacji Narodowo-Katolickich „Unia”

Federacja Organizacji Narodowo-Katolickich „Unia” – katolicka konspiracyjna organizacja polityczno-wojskowa w czasie II wojny światowej. Powołana w 1940 przez Jerzego Brauna jako federacja różnych odłamów ruchu chrześcijańsko-demokratycznego i przedwojennych polskich organizacji katolickich.
Charakterystyka.
Głosiła program odbudowy niepodległego państwa polskiego, opartego na zasadach katolickiej nauki społecznej. Wydawała pisma konspiracyjne "Kultura Jutra", "Naprzód" i "Naród".
Posiadała własną sieć konspiracji i wywiadu wojskowego. Stworzyła też własną Organizację Wojskową, której komendantem został płk dypl. Stanisław Grodzki, ps. "dr Edward", a jego zastępcą Cyprian Odorkiewicz, ps. "Krybar". "Unia" prowadziła Szkołę Podchorążych Rezerwy Piechoty "Unia" (lub "Unia-Krybar") przy ulicy Królewskiej 16 w Warszawie, w budynku Szkoły Handlowej. Komendantem szkoły był Marian Mokrzycki. W tym samym budynku, od lipca 1940 roku aż do wybuchu Powstania Warszawskiego produkowano na dużą skalę i magazynowano granaty "Filipinka".
W 1942 struktury zbrojne Unii podporządkowały się Armii Krajowej. Ich członkowie wzięli później udział w powstaniu warszawskim w Zgrupowaniu „Krybar”. W 1943, zachowując autonomię organizacyjną, Unia połączyła się ze Stronnictwem Pracy.
Do grona jej aktywnych członków i współpracowników należeli m.in.: Pola Gojawiczyńska, Stefan Jaracz, Leopold Kielanowski, Zofia Kossak-Szczucka, Kazimierz Kumaniecki, Juliusz Osterwa, Kazimierz Studentowicz, Jerzy Turowicz, Karol Wojtyła, Kazimierz Wyka.
Literatura.
Marek Hańderek, "Unia 1940-1948. Dzieje zapomnianego ruchu ideowego". Warszawa 2019

</doc>
<doc id="903140" url="https://pl.wikipedia.org/wiki?curid=903140" title="Franz Winterhalter">
Franz Winterhalter



</doc>
<doc id="903155" url="https://pl.wikipedia.org/wiki?curid=903155" title="Abraham Moles">
Abraham Moles

Abraham Moles (ur. 1921, zm. 1992) – francuski inżynier elektryk, akustyki, doktor psychiatrii i filozofii. Wykładowca socjologii, psychologii, komunikacji i rysunku m.in. na uniwersytetach w Meksyku, Strasburgu i San Diego. Autor wielu książek, m.in. wydanej w Polsce "Kicz, czyli sztuka szczęścia".

</doc>
<doc id="903158" url="https://pl.wikipedia.org/wiki?curid=903158" title="Jezioro Tałtowisko">
Jezioro Tałtowisko



</doc>
<doc id="903166" url="https://pl.wikipedia.org/wiki?curid=903166" title="Stara Kuźnica (województwo wielkopolskie)">
Stara Kuźnica (województwo wielkopolskie)

Stara Kuźnica – wieś w Polsce położona w województwie wielkopolskim, w powiecie ostrzeszowskim, w gminie Doruchów. 
Miejscowość dzieli się na Starą Kuźnicę I, należącą do sołectwa Doruchów I, oraz Starą Kuźnicę II, wchodzącą w skład sołectwa Doruchów II.
W latach 1975–1998 miejscowość administracyjnie należała do województwa kaliskiego.
Zobacz też: Stara Kuźnica

</doc>
<doc id="903174" url="https://pl.wikipedia.org/wiki?curid=903174" title="Wrzosy (województwo wielkopolskie)">
Wrzosy (województwo wielkopolskie)

Wrzosy – osada w Polsce położona w województwie wielkopolskim, w powiecie ostrzeszowskim, w gminie Doruchów. Miejscowość wchodzi w skład sołectwa Doruchów II.
W latach 1975–1998 miejscowość administracyjnie należała do województwa kaliskiego.

</doc>
<doc id="903178" url="https://pl.wikipedia.org/wiki?curid=903178" title="Sławomir Pikuła">
Sławomir Pikuła

Sławomir Pikuła (ur. 1954 w Warszawie) – profesor dr hab. nauk biologicznych, pracownik naukowy Instytutu Biologii Doświadczalnej im. M. Nenckiego PAN (kierownik Pracowni Biochemii Lipidów, od 2003 r. członek Rady Naukowej), redaktor naczelny kwartalnika "Postępy Biochemii".
Członek Komitetu Biochemii i Biofizyki oraz Komitetu Biologii Molekularnej Komórki Wydziału II Nauk Biologicznych i Rolniczych Polskiej Akademii Nauk, Polskiego Towarzystwa Biochemicznego oraz European Calcium Society. 
Współzałożyciel Polskiego Stowarzyszenia Miłośników Fantastyki. W latach 1985–1986 zastępca redaktora naczelnego czasopisma "Feniks". Były członek redakcji miesięcznika "Kosmos". 

</doc>
<doc id="903182" url="https://pl.wikipedia.org/wiki?curid=903182" title="Pieczyska (powiat ostrzeszowski)">
Pieczyska (powiat ostrzeszowski)

Pieczyska – przysiółek w Polsce położona w województwie wielkopolskim, w powiecie ostrzeszowskim, w gminie Doruchów. Miejscowość wchodzi w skład sołectwa Godziętowy.
W latach 1975–1998 miejscowość administracyjnie należała do województwa kaliskiego.
Zobacz też: Pieczyska

</doc>
<doc id="903183" url="https://pl.wikipedia.org/wiki?curid=903183" title="Wygoda Tokarska">
Wygoda Tokarska

Wygoda Tokarska – wieś w Polsce położona w województwie wielkopolskim, w powiecie ostrzeszowskim, w gminie Doruchów. Miejscowość wchodzi w skład sołectwa Tokarzew.
W latach 1975–1998 miejscowość administracyjnie należała do województwa kaliskiego.

</doc>
<doc id="903190" url="https://pl.wikipedia.org/wiki?curid=903190" title="II Korpus Pancerny SS">
II Korpus Pancerny SS

II Korpus Pancerny SS – ("niem. II. SS-Panzerkorps") jeden z niemieckich korpusów Waffen-SS. 
Został utworzony w lecie 1942 roku na terenie Niemiec, po czym został przerzucony do Francji, gdzie miał sprawować kontrolę nad dywizjami Waffen-SS znajdującymi się tam na rekonwalescencji. W styczniu 1943 roku przerzucony na południowy odcinek frontu wschodniego. Walczył o Charków i Biełgorod oraz brał udział w ofensywie letniej w 1943 roku. Z powodu chwiania się reżimu Mussoliniego we Włoszech dostał rozkaz przemarszu do Włoch, ale tylko 1 Dyw. SS faktycznie opuściła front wschodni. Jesienią 1943 r. na krótko przemianowany na "1 Armię Pancerną SS", ale wkrótce zmieniono nazwę na pierwotną. Korpus znalazł się w grudniu 1943 roku ponownie we Francji. Na front wschodni wrócił w kwietniu 1944 roku, gdzie w składzie Grupy Armii Południowa Ukraina walczył o Lwów. Po lądowaniu aliantów w Normandii walczył na froncie zachodnim w składzie Grupy Armii B w Normandii, pod Arnhem, w górach Eifel i podczas ofensywy w Ardenach. Wojnę zakończył w składzie 6 Armii Pancernej SS w Austrii.
Skład korpusu.
Jednostki korpuśne:
Skład w lipcu 1943:
Skład w listopadzie 1943:
Skład w sierpniu 1944:
Skład w grudniu 1944:
Skład w marcu 1945:

</doc>
<doc id="903191" url="https://pl.wikipedia.org/wiki?curid=903191" title="SWU">
SWU



</doc>
<doc id="903196" url="https://pl.wikipedia.org/wiki?curid=903196" title="Alba (Włochy)">
Alba (Włochy)

Alba – miasto we Włoszech, w Piemoncie, w prowincji Cuneo, nad Padem.

</doc>
<doc id="903213" url="https://pl.wikipedia.org/wiki?curid=903213" title="Jean Guitton">
Jean Guitton

Jean Guitton (ur. 18 sierpnia 1901 w Saint-Étienne, zm. 21 marca 1999) – francuski filozof i teolog katolicki. Uczeń Bergsona. Pracował naukowo na Sorbonie. Był kontynuatorem tradycji filozoficznej francuskiego spirytualizmu.
Zasłynął jako pierwszy świecki audytor Soboru Watykańskiego II.

</doc>
<doc id="903214" url="https://pl.wikipedia.org/wiki?curid=903214" title="Kawalkator">
Kawalkator

Kawalkator (od wł. "cavalcare" – jeździć konno), także (z niem.) berajter – zawodowy trener i ujeżdżacz koni. 
Zawód ten był szczególnie ceniony w Rzeczypospolitej szlacheckiej, gdy niemal każdy magnat i zamożny szlachcic miał na swych usługach przynajmniej jednego kawalkatora; często byli nimi cudzoziemcy. Było to wymuszone powszechnym korzystaniem z koni oraz wyjątkową rolą kawalerii w ówczesnym wojsku polskim (szczególnie husarii, dla której szkolono specjalne wierzchowce). Kawalkatorzy zwykle bywali nie tylko trenerami, lecz również znawcami koni, umiejącymi ocenić stan zdrowia oraz usposobienie danego zwierzęcia.
Obecnie zwyczajowo określa się tak trenera hippicznego, który przyzwyczaja młode konie do obecności jeźdźca i uczy je manewrów jeździeckich oraz kształtuje ich usposobienie i instynkt do celów sportowo-rekreacyjnych. Wielu trenerów to wykwalifikowani hipologowie, potrafiący ujarzmić nawet najmniej pokornego rumaka. W dzisiejszych czasach zawodowi kawalkatorzy szkolą konie głównie na wyścigi konne lub do celów turystyczno-wypoczynkowych.

</doc>
<doc id="903215" url="https://pl.wikipedia.org/wiki?curid=903215" title="Henry Ian Cusick">
Henry Ian Cusick

Henry Ian Cusick (ur. 17 kwietnia 1967 w Trujillo) – brytyjsko-peruwiański aktor teatralny, telewizyjny i filmowy.
Życiorys.
Urodził się w rodzinie rzymskokatolickiej Peruwianki i Szkota irlandzkiego pochodzenia. Przez dwa lata przebywał w Trynidadzie, zanim rodzina przeprowadziła się do Hiszpanii, następnie do Szkocji i przez dziesięć lat dorastał w Trynidadzie i Tobago. Po ukończeniu Presentation College, mając piętnaście lat przeniósł się do Szkocji. Spędził sześć miesięcy w Royal Scottish Academy of Music and Drama w Glasgow, gdzie występował w Citizens’ Theatre w sztukach: "Portret Doriana Graya" (1993) u boku Ruperta Everetta jako Dorian Gray, "The Marovitz Hamlet" (1993) jako tytułowy bohater szekspirowski, "Edyp" (1994) w roli Kreona, "Ryszard II" (1995) jako Sir Henry Green, "Makbet" (1998) jako wiedźma, "Don Juan" Moliera (1998) w roli legendarnego libertyna. Za rolę Tasso w spektaklu Johanna Wolfganga von Goethego "Torquato Tasso" (1995) był nominowany do nagrody im. Iana Charlesona.
Po raz pierwszy trafił na mały ekran w jednym z odcinków serialu ITV "Taggart" (1993). Jego debiutem kinowym była rola Toby’ego Bynga w melodramacie "Opętanie" ("Possession", 2002) z Gwyneth Paltrow i Aaronem Eckhartem. Zebrał znakomite recenzje za kreację Jezusa Chrystusa w filmie biblijnym "Opowieść o Zbawicielu" ("The Visual Bible: The Gospel of John", 2003). Popularność wśród telewidzów przyniosła mu postać Desmonda Hume’a w serialu ABC "Zagubieni" ("Lost"), za którą w 2006 roku zdobył nominację do nagrody Emmy.
15 lipca 2006 roku poślubił Annie Wood, mają trzech synów: Eliasa, Lucasa i Esau’a.

</doc>
<doc id="903218" url="https://pl.wikipedia.org/wiki?curid=903218" title="Droga transkanadyjska">
Droga transkanadyjska

Droga transkanadyjska (ang. "Trans-Canada Highway", fr. "Route transcanadienne") – zespół krajowych i regionalnych autostrad łączących wschód z zachodem Kanady, przebiegający przez wszystkie 10 prowincji tego kraju. Budowę tras zaplanowano w 1948 roku, rozpoczęto w 1950, oficjalne otwarcie nastąpiło w 1962, zaś zakończenie prac miało miejsce w 1971 roku. Długość głównego odcinka, rozciągającego się pomiędzy Victorią w Kolumbii Brytyjskiej, a St. John’s na wyspie Nowa Fundlandia, liczy obecnie 7821 km.
Droga ma standard autostrady na niektórych odcinkach w gęściej zaludnionych częściach kraju, a w większej części jest drogą jednojezdniową. W prowincji Québec, droga nosi nazwę "Autoroute Félix-Leclerc", natomiast poza miastem Montreal nazywa się ona "Metropolitan Autoroute/Autoroute Métropolitaine" w granicach tego miasta.

</doc>
<doc id="903226" url="https://pl.wikipedia.org/wiki?curid=903226" title="Metro w Doniecku">
Metro w Doniecku

Metro w Doniecku (ukr. Донецьке метро, ros. Донецкое метро) – planowany (budowa zawieszona) system kolei podziemnej w Doniecku na Ukrainie. Jeśli powstanie, będzie czwartym takim systemem w kraju, po kijowskim, charkowskim oraz dnieprowskim. Długoterminowy plan zagospodarowania przestrzennego przewiduje zbudowanie trzech linii i 22 stacji.
Historia i współczesność.
Budowa metra miała się rozpocząć już w 1992, lecz z powodu złej kondycji finansowej miasta przekładano jej rozpoczęcie. Rozpoczęła się więc dopiero w 2000, lecz szybko zabrakło pieniędzy na wynagrodzenia. W 2004 rząd ukraiński zapewnił fundusze na dalszą budowę i do 2014 powstawał pierwszy odcinek I linii (czerwonej). Otwarcie tego odcinka planowało się na koniec 2010 lub później.
Budowany odcinek miał długość 9,6 km i mieścił się na nim 6 stacji. Są to: "Proletarśka" (Пролетарська), "Czumakowśka" (Чумаковська), "Czerwone Misteczko" (Червоне мiстечко), "Muszketowśka" (Мушкетовська), Liwobereżna (Лівобережна), oraz Politechnicznyj Instytut (Політехнічний інститут).
W związku z wojną w Donbasie budowa metra została przerwana do odwołania.
Plany na przyszłość.
Budowany odcinek będzie w przyszłości częścią czerwonej linii nr 1, która ma nosić nazwę "Пролетарсько-Київська", czyli "proletarsko-kyjiwśka". Na jej trasie będzie 15 stacji, zaś jej całkowita długość ma wynosić 21 km. Dodatkowo mają powstać linia nr 2 niebieska – "szachtarśko-makijiwśka" ("Шахтарсько-Макiївська") oraz linia nr 3 zielona "petrowśko-czerwonohwardijśka" ("Петровсько-Червоногвардiйська").

</doc>
<doc id="903256" url="https://pl.wikipedia.org/wiki?curid=903256" title="Maria Ludwika de France">
Maria Ludwika de France

Maria Ludwika Francuska, fr. "Marie-Louise de France" (ur. 28 lipca 1728 w Wersalu, zm. 19 lutego 1733 tamże) – trzecia córka króla Francji Ludwika XV i jego żony, polskiej księżniczki, Marii Leszczyńskiej.
Nazywana była Madame Troisième lub Madame Louise. Była po Annie Henrietcie, drugą ulubiona córką ojca. Wskutek wyziębienia zachorowała i zmarła w wieku 4 lat na epidemię grypy. Została pochowana w bazylice Saint-Denis. Jej śmierć bardzo przeżyła jej matka, Maria Leszczyńska, która wówczas spodziewała się piątego dziecka.
Po jej śmierci tytuł Madame Troisième przejęła nowo narodzona córka pary królewskiej – Maria Adelajda, która urodziła się miesiąc później, 23 marca.

</doc>
<doc id="903261" url="https://pl.wikipedia.org/wiki?curid=903261" title="Uniwersytet Rolniczy im. Hugona Kołłątaja w Krakowie">
Uniwersytet Rolniczy im. Hugona Kołłątaja w Krakowie

Uniwersytet Rolniczy im. Hugona Kołłątaja w Krakowie – państwowa uczelnia w Krakowie. Powstała w 1953 jako Wyższa Szkoła Rolnicza ze zlikwidowanych dwóch wydziałów Uniwersytetu Jagiellońskiego: Rolniczego i Leśnego.
Historia.
Początki wyższego szkolnictwa rolniczego w Krakowie datują się na koniec XVIII wieku. W 1776 r. Hugo Kołłątaj prekursor oświecenia i reformator systemu edukacyjnego, w swoim memoriale "O wprowadzeniu dalszych nauk do Akademii Krakowskiej" proponował, by postulat utworzenia Katedry Rolnictwa został wpisany do projektu reform Szkoły Głównej Koronnej. Wizja Kołłątaja została zrealizowana dopiero kilkadziesiąt lat później. W 1806 w Krakowie powstała Katedra Rolnictwa, która istniała tylko do 1809. W okresie następnych kilkudziesięciu lat, liczne starania i postulaty o powołanie uczelni o profilu rolniczym nie dały żadnych rezultatów.
Przerwa w nauczaniu rolnictwa w Krakowie trwała aż do 1890, kiedy to przy Wydziale Filozoficznym Uniwersytetu Jagiellońskiego powstało 3-letnie Studium Rolnicze. Jego dyrektorem w 1892 został mianowany jego współorganizator – profesor Emil Godlewski – botanik, fizjolog, chemik, współtwórca polskiej fizjologii roślin. Stanowisko to prof. Godlewski piastował przez 16 lat. Przy jego dużym współudziale w Krakowie w latach 1906–1910 został wybudowany i oddany do użytku na potrzeby Studium Rolniczego gmach Collegium Agronomicum, budynek zlokalizowany przy Alei Mickiewicza 21, w którym od lat mieści się siedziba Rektorów i Senatu Uniwersytetu Rolniczego i który nosi imię profesora E. Godlewskiego.
Studium działało do 1923 r., kiedy zostało przekształcone w Wydział Rolniczy Uniwersytetu Jagiellońskiego. W okresie trzydziestu jeden lat funkcjonowania Studium wykształciło 573 absolwentów.
Jako Wydział Rolniczy UJ istniał do czasu wybuchu II wojny światowej.
W okresie okupacji w ramach "Sonderaktion Krakau" ucierpiał dr Anatol Listowski, przed wojną adiunkt, wykładowca odmianoznawstwa roślin w Katedrze Hodowli Roślin Wydziały Rolnego UJ, który po 2 latach spędzonych w obozach koncentracyjnych w Sachsenhausen i Dachau, zwolniony dzięki zabiegom opinii międzynarodowej powrócił do Krakowa. Jemu to właśnie w 1943 rektor konspiracyjnego UJ prof. Władysław Szafer zlecił zorganizowanie tajnego Wydziału Rolniczego UJ i powierzył jego kierowanie.
Po wojnie, w 1945 r. Wydział Rolniczy wznowił swoją oficjalną działalność. W 1946 został przekształcony w Wydział Rolniczo-Leśny UJ.
W 1949 wyodrębniono Wydział Leśny jako osobny samodzielny wydział w ramach UJ.
W 1953 nastąpiły kolejne zmiany – na bazie Wydziału Rolniczego i Wydziału Leśnego oraz nowo utworzonego Wydziału Zootechnicznego powołano Wyższą Szkołę Rolniczą, która stała się samodzielną jednostką naukowo-dydaktyczną niezależną od UJ (uchwała nr 565 Rady Ministrów z 29 lipca 1953).
W miarę rozwoju uczelni powstawały w jej ramach kolejne wydziały:
W 1972 Wyższa Szkoła Rolnicza przemianowana została na Akademię Rolniczą. W 1978 roku, w 25-lecie istnienia, uczelnia uznaje za swojego patrona Hugona Kołłątaja – prekursora nauk rolniczych w Polsce.
Rozwój uczelni trwał nadal, powstawały kolejne wydziały:
Z dniem 11 kwietnia 2008 Akademia Rolnicza została przemianowana na Uniwersytet Rolniczy im. Hugona Kołłątaja w Krakowie.
Wydziały.
Obecnie Uniwersytet Rolniczy im. Hugona Kołłątaja w Krakowie posiada następujące wydziały i kierunki studiów:
Jednostki ogólnouczelniane i międzyuczelniane
Koła naukowe.
Studia doktoranckie umożliwiają uzyskanie stopnia naukowego:
Obecnie na Uniwersytecie Rolniczym studiuje ok. 13 000 studentów.
Zmiana nazwy uczelni.
Ustawą z dnia 7 lutego 2008 r. w sprawie nadania nowych nazw niektórym akademiom rolniczym (Dz. U. nr 52, poz. 300 z dn. 27 marca 2008 r.) 11 kwietnia 2008 uczelnia uzyskała status Uniwersytetu Rolniczego im. Hugona Kołłątaja w Krakowie. Jednocześnie od 11 kwietnia 2008 obowiązuje nowy wzór herbu, chorągwi i pieczęci zatwierdzony uchwałą Senatu AR nr 26/2008 z dn. 20 marca 2008 r.
Ranking Szkół Wyższych 2008.
Według dziennika Rzeczpospolita i miesięcznika Perspektywy uczelnia została sklasyfikowana na 33. miejscu w "Rankingu Szkół Wyższych 2008" w Polsce (wśród "91 najlepszych uczelni akademickich w Polsce") i awansowała w nim o 9 pozycji w porównaniu do miejsca z roku 2007 (42.).
Spośród uczelni krakowskich jest notowana na czwartym miejscu za: Uniwersytetem Jagiellońskim (1. miejsce w "RSW 2008"), Akademią Górniczo-Hutniczą (8.), Uniwersytetem Papieskim (15.), a przed Politechniką Krakowską (39.), Uniwersytetem Ekonomicznym (40.) oraz Uniwersytetem Pedagogicznym (48.).
Wśród uczelni rolniczych jest klasyfikowana na miejscu czwartym za: SGGW z Warszawy (miejsce 11.), UP z Wrocławia (31.), UP z Poznania (32.), a przed UP z Lublina (35.), AR ze Szczecina (45.) oraz UTP z Bydgoszczy (68.).

</doc>
<doc id="903262" url="https://pl.wikipedia.org/wiki?curid=903262" title="Fala przyziemna">
Fala przyziemna

Fala przyziemna – fala elektromagnetyczna, która rozchodzi się w powietrzu przy granicy powietrze-ziemia. Fala rozchodzi się częściowo w ziemi lub wywołuje zjawiska elektromagnetyczne w ziemi wpływające na rozchodzenie się fali. Propagacja takiej fali zależy przede wszystkim od parametrów przypowierzchniowych warstw ziemi, między innymi od struktury gleby, wilgotności, temperatury i przede wszystkim od częstotliwości fali elektromagnetycznej. Grubość warstwy ziemi, jaka bierze udział w procesie propagacji, jest tym większa, im mniejsza jest częstotliwość fali.
Fala przyziemna może rozchodzić się jako:

</doc>
<doc id="903265" url="https://pl.wikipedia.org/wiki?curid=903265" title="Borowiec (powiat choszczeński)">
Borowiec (powiat choszczeński)

Borowiec (niem. "Grünberg") – osada w Polsce położona w województwie zachodniopomorskim, w powiecie choszczeńskim, w gminie Drawno. W latach 1975–1998 miejscowość administracyjnie należała do województwa gorzowskiego. W roku 2007 osada liczyła 27 mieszkańców. Osada wchodzi w skład sołectwa Barnimie. 
Geografia.
Osada leży ok. 4,5 km na północny zachód od Barnimia, nad rzeką Drawą.

</doc>
<doc id="903266" url="https://pl.wikipedia.org/wiki?curid=903266" title="Pistolet Walther TPH">
Pistolet Walther TPH

Walther TPH ("Taschenpistole mit Hahn" niem. " pistolet kieszonkowy z kurkiem") – niemiecki, kieszonkowy pistolet samopowtarzalny.
Historia.
W 1961 roku firma Fritza Walthera rozpoczęła produkcję pistoletu Walther TP. Była to zmodyfikowana wersja przedwojennego pistoletu Walther Model 9. Walther TP sprzedawał się słabo i w rezultacie podjęto decyzję o opracowaniu nowego pistoletu kieszonkowego o konstrukcji zbliżonej do pistoletu Walther PP. Produkcję pistoletu nazwanego TPH rozpoczęto w 1969 roku. Ponieważ w USA obowiązuje prawo ograniczające import pistoletów o małych rozmiarach licencyjna produkcję Walthera TPH uruchomiono także w firmie Interarms. Początkowo produkowana była wersja kalibru 6,35 mm Browning, później dostępne stały się także pistolety zasilane amunicją .22 LR.
Opis.
Walther TPH kalibru 6,35 mm jest bronią reprezentatywną dla ostatniej generacji typowo europejskiej broni kieszonkowej oraz indywidualną bronią samopowtarzalną. Zasada działania oparta o odrzut zamka swobodnego. Po wystrzeleniu ostatniego naboju zamek zatrzymuje się w tylnym położeniu. Pistolet posiada zewnętrzny bezpiecznik nastawny, jego skrzydełko znajduje się po lewej stronie zamka. Kurkowy mechanizm spustowy SA/DA umożliwia strzelanie ogniem pojedynczym. Otwarte przyrządy celownicze składają się z muszki i szczerbinki. Pistolet zasilany jest z magazynków pudełkowych o pojemności 6 naboi.

</doc>
<doc id="903269" url="https://pl.wikipedia.org/wiki?curid=903269" title="Drawnik">
Drawnik

Drawnik (niem. "Dragemühle") – osada w Polsce położona w województwie zachodniopomorskim, w powiecie choszczeńskim, w gminie Drawno. W latach 1975–1998 miejscowość administracyjnie należała do województwa gorzowskiego. W roku 2007 folwark liczył 9 mieszkańców. Folwark wchodzi w skład sołectwa Barnimie.
Geografia.
Folwark leży ok. 5 km na północny zachód od Barnimia, oj. 300 m na zachód od rzeki Drawy, ok. 200 m na zachód od Drawieńskiego Parku Narodowego.

</doc>
<doc id="903275" url="https://pl.wikipedia.org/wiki?curid=903275" title="Maria Zefiryna de France">
Maria Zefiryna de France

Maria Zefiryna (fr. "Marie-Zéphirine"; ur. 26 października 1750 w Wersalu, zm. 2 września 1755 w Wersalu) – pierwsza córka delfina Francji Ludwika (syna króla, Ludwika XV) oraz jego drugiej żony Marii Józefy Wettyn (córki Augusta III Sasa).
Zmarła na konwulsje, w 1755. Została pochowana w bazylice Saint Denis, w Paryżu.

</doc>
<doc id="903276" url="https://pl.wikipedia.org/wiki?curid=903276" title="Żółwinko">
Żółwinko

Żółwinko – (niem. "Forsthaus Salvin") – osada leśna w Polsce położona w województwie zachodniopomorskim, w powiecie choszczeńskim, w gminie Drawno. W latach 1975–1998 miejscowość administracyjnie należała do województwa gorzowskiego. W roku 2007 leśniczówka liczyła 15 mieszkańców. Leśniczówka wchodzi w skład sołectwa Barnimie. 
Geografia.
Leśniczówka leży ok. 5 km na południowy zachód od Barnimia.

</doc>
<doc id="903279" url="https://pl.wikipedia.org/wiki?curid=903279" title="Karpinek (powiat choszczeński)">
Karpinek (powiat choszczeński)

Karpinek (niem. "Grünspring") – osada w Polsce położona w województwie zachodniopomorskim, w powiecie choszczeńskim, w gminie Drawno. W latach 1975–1998 miejscowość administracyjnie należała do województwa gorzowskiego. W roku 2007 osada liczyła 9 mieszkańców. Osada wchodzi w skład sołectwa Brzeziny.
Geografia.
Osada leży ok. 1,8 km na północ od Brzezin, ok. 400 m na wschód od jeziora Karpino, między Brzezinami a Kiełpinem.

</doc>
<doc id="903283" url="https://pl.wikipedia.org/wiki?curid=903283" title="Buch am Wald">
Buch am Wald

Buch am Wald, Buch a.Wald – miejscowość i gmina w Niemczech, w kraju związkowym Bawaria, w rejencji Środkowa Frankonia, w regionie Westmittelfranken, w powiecie Ansbach, wchodzi w skład wspólnoty administracyjnej Schillingsfürst. Leży w paśmie Frankenhöhe, około 18 km na północny zachód od Ansbachu.
Dzielnice.
W skład gminy wchodzą następujące dzielnice:

</doc>
<doc id="903284" url="https://pl.wikipedia.org/wiki?curid=903284" title="Wieża Zamkowa w Golczewie">
Wieża Zamkowa w Golczewie

Wieża Zamkowa – część dawnego zamku biskupów kamieńskich, w zachodniej części Golczewa, na przesmyku między jeziorami: Szczuczym i Okonim, przy drodze wojewódzkiej nr 108 (Parłówko–Płoty).
Sam zamek biskupów kamieńskich powstawał w dwóch fazach. Pierwsza łączona jest z okresem poprzedzającym rok 1304. Wówczas Golczewo należało do rycerzy Ekharda i Wulfekina Smellingów i nieznanego z imienia Wedelstedta. Zawarte przez nich we wspomnianym roku porozumienie z biskupem kamieńskim Henrykiem Wacholzem (1302-1317) rozpoczęło proces rozbudowy warowni, która przeszła w posiadanie kościelne. Zamek czasowo użytkowała kapituła. Potem zarządzała nim rodzina Flemingów, która w roku 1406 sprzedała go księciu Bogusławowi VIII, pretendentowi do stolca biskupa kamieńskiego. Kapituła ponownie objęła warownię w 1436 roku i władała nią z krótką przerwą do roku 1534. Po wprowadzeniu reformacji na Pomorzu (sejm trzebiatowski) Golczewo stało się własnością książęcą. Po 1684 roku zamek został opuszczony i uległ stopniowej destrukcji. Zachowana wieża zamkowa poddana została renowacji wraz z rekonstrukcją zwieńczenia w roku 1895 i 1929. Po II wojnie światowej przeprowadzono badania archeologiczne pod kierunkiem Tadeusza Nawrolskiego. Pozwoliły one ustalić położenie niektórych elementów średniowiecznego założenia.
Na przełomie XIII i XIV wieku wzniesiono siedzibę rycerską na kopcu o wysokości 3 m. Składała się z obwałowania i stojącego w obrębie dziedzińca murowanego domu. Obiekt ten był użytkowany i rozbudowany przez biskupów kamieńskich. W kolejnej fazie, przypadającej zapewne na lata 1406-1418, rozszerzono teren zamku nadając założeniu kształt czworoboku o wymiarach 40×40 m. Zburzeniu uległa wtedy starsza zabudowa. Nowy dom rycerski o wymiarach około 12×25 m stanął przy południowym murze obronnym. Narożnik południowo-wschodni zajęła wolnostojąca cylindryczna wieża o wysokości około 24 metrów. Jej cokół na planie zbliżonym do kwadratu (8,5×9m) wzniesiono w dolnej partii z głazów eratycznych, wyżej z cegły. W podziemnej części ulokowany został loch więzienny. Wejście do wieży umieszczono na wysokości ok. 6 metrów nad poziomem dziedzińca, przylegające do murów obwodowych. Były to w większości obiekty gospodarcze, pochodzące najpewniej z czasów nowożytnych, m.in. browar od wschodu, piekarnia i budynek bramy od północy.

</doc>
<doc id="903287" url="https://pl.wikipedia.org/wiki?curid=903287" title="Brodźce (powiat choszczeński)">
Brodźce (powiat choszczeński)

Brodźce – osada w Polsce położona w województwie zachodniopomorskim, w powiecie choszczeńskim, w gminie Drawno, powstała 1 stycznia 2003. W roku 2007 osada liczyła 4 mieszkańców. Miejscowość wchodzi w skład sołectwa Dominikowo.
Osada leży ok. 3 km na wschód od Dominikowa.

</doc>
<doc id="903290" url="https://pl.wikipedia.org/wiki?curid=903290" title="Diebach">
Diebach

Diebach – miejscowość i gmina w Niemczech, w kraju związkowym Bawaria, w rejencji Środkowa Frankonia, w regionie Westmittelfranken, w powiecie Ansbach, wchodzi w skład wspólnoty administracyjnej Schillingsfürst. Leży w paśmie Frankenhöhe, około 27 km na zachód od Ansbachu, przy autostradzie A7.
Dzielnice.
W skład gminy wchodzą następujące dzielnice: 

</doc>
<doc id="903294" url="https://pl.wikipedia.org/wiki?curid=903294" title="Miecz koronacyjny Augusta III">
Miecz koronacyjny Augusta III

Miecz koronacyjny Augusta III Wettina – ceremonialny miecz królewski wykonany około 1733 roku na zamówienie elektora saskiego i króla polskiego Augusta III Sasa. Posłużył on zamiast Szczerbca do koronacji królewskiej na Wawelu w 1734 roku. 
Miecz koronacyjny Augusta III jest prostą, długą głownią stylizowaną na średniowieczny obosieczny miecz. Od 1817 roku przechowywany jest w skarbcu katedralnym na Wawelu w Krakowie.

</doc>
<doc id="903295" url="https://pl.wikipedia.org/wiki?curid=903295" title="Gładysz (gmina Drawno)">
Gładysz (gmina Drawno)

Gładysz (niem. "Buchholzmühle") – osada w Polsce położona w województwie zachodniopomorskim, w powiecie choszczeńskim, w gminie Drawno. W latach 1975–1998 miejscowość administracyjnie należała do województwa gorzowskiego. Osada wchodzi w skład sołectwa Dominikowo. 
Geografia.
Osada leży ok. 1,5 km na południe od Dominikowa, nad rzeką Słopicą, między Chomętowem a miejscowością Niemieńsko.

</doc>
<doc id="903298" url="https://pl.wikipedia.org/wiki?curid=903298" title="Wettringen (Bawaria)">
Wettringen (Bawaria)

Wettringen – miejscowość i gmina w Niemczech, w kraju związkowym Bawaria, w rejencji Środkowa Frankonia, w regionie Westmittelfranken, w powiecie Ansbach, wchodzi w skład wspólnoty administracyjnej Schillingsfürst. Leży w paśmie Frankenhöhe, około 30 km na zachód od Ansbachu.
Dzielnice.
W skład gminy wchodzą następujące dzielnice: 

</doc>
<doc id="903299" url="https://pl.wikipedia.org/wiki?curid=903299" title="Cmentarz żydowski w Warszawie (Radość)">
Cmentarz żydowski w Warszawie (Radość)

Cmentarz żydowski w Radości – kirkut znajdujący się w Warszawie, na osiedlu Radość, u zbiegu ulic Izbickiej i Kwitnącej Akacji. Cmentarz zajmuje powierzchnię ok. 1 ha.
Opis.
Cmentarz został założony na początku XX wieku i służył żydowskiej ludności Radości, Falenicy i innych pobliskich miejscowości. W latach 30. zapełnił się grobami i w 1937 zaprzestano pochówków (zmarłych zaczęto chować na cmentarzu w pobliskim Aleksandrowie).
Podczas II wojny światowej Niemcy zdewastowali cmentarz, a nagrobki wykorzystali do prac budowlanych.
Nekropolia znajduje się w fatalnym stanie. Zachowały się jedynie 4 nagrobki, z których najstarszy pochodzi z 1924. Całość otacza rozsypujący się ceglany mur.

</doc>
<doc id="903300" url="https://pl.wikipedia.org/wiki?curid=903300" title="Sieniawa (województwo zachodniopomorskie)">
Sieniawa (województwo zachodniopomorskie)

Sieniawa (niem. "Schönow") – osada w Polsce położona w województwie zachodniopomorskim, w powiecie choszczeńskim, w gminie Drawno. W latach 1975–1998 miejscowość administracyjnie należała do województwa gorzowskiego. W roku 2007 osada liczyła 43 mieszkańców. Osada wchodzi w skład sołectwa Chomętowo.
Geografia.
Osada leży ok. 1,8 km na północ od Chomętowa, ok. 500 m na południe od drogi wojewódzkiej nr 175 i tyle samo od byłej linii kolejowej nr 410.
Komunikacja.
We wsi znajdowała się stacja kolejowa linii kolejowej nr 410.

</doc>
<doc id="903310" url="https://pl.wikipedia.org/wiki?curid=903310" title="Richard Laurence Synge">
Richard Laurence Synge



</doc>
<doc id="903316" url="https://pl.wikipedia.org/wiki?curid=903316" title="Kostrzewa (powiat choszczeński)">
Kostrzewa (powiat choszczeński)

Kostrzewa (niem. "Jakobsdorf") – kolonia w Polsce położona w województwie zachodniopomorskim, w powiecie choszczeńskim, w gminie Drawno. W latach 1975–1998 miejscowość administracyjnie należała do województwa gorzowskiego. W roku 2007 kolonia liczyła 3 mieszkańców. Kolonia wchodzi w skład sołectwa Kiełpino.
Geografia.
Kolonia leży ok. 1,8 km na południe od Kiełpina.

</doc>
<doc id="903321" url="https://pl.wikipedia.org/wiki?curid=903321" title="Międzybór (województwo zachodniopomorskie)">
Międzybór (województwo zachodniopomorskie)

Międzybór – osada w Polsce położona w województwie zachodniopomorskim, w powiecie choszczeńskim, w gminie Drawno, powstała 1 stycznia 2003. W roku 2007 osada liczyła 3 mieszkańców. Osada wchodzi w skład sołectwa Konotop.
Osada leży ok. 2 km na wschód od Konotopa, nad rzeką Słopicą, na obrzeżu Drawieńskiego Parku Narodowego.

</doc>
<doc id="903324" url="https://pl.wikipedia.org/wiki?curid=903324" title="Mistrzostwa Polski w szachach błyskawicznych">
Mistrzostwa Polski w szachach błyskawicznych

Indywidualne Mistrzostwa Polski w szachach błyskawicznych – rozgrywane corocznie (z małymi wyjątkami) turnieje, mające na celu wyłonienie najlepszych w Polsce zawodników w szachach błyskawicznych.
Pierwsze mistrzostwa kraju mężczyzn rozegrano w roku 1966 w Łodzi, natomiast pierwszą mistrzynię kobiet wyłoniono w 1972 roku w Lublińcu. Drugie mistrzostwa Polski kobiet rozegrano dopiero w roku 1978. W 2004 roku nie rozegrano turniejów mistrzowskich w żadnej z kategorii, poza tym w roku 2002 nie odbyły się mistrzostwa mężczyzn. Do ostatnich lat 90. mistrzów kraju wyłaniano w turniejach kołowych, po wcześniejszym przeprowadzeniu eliminacji. Obecnie turnieje mistrzowskie rozgrywane są w kilkudziesięcioosobowych grupach, według przepisów systemu szwajcarskiego, na dystansie kilkunastu rund. Oprócz rozgrywek indywidualnych, odbywają się również turnieje w klasyfikacji drużynowej.

</doc>
<doc id="903325" url="https://pl.wikipedia.org/wiki?curid=903325" title="Zamek (Niemieńsko)">
Zamek (Niemieńsko)

Zamek (niem. "Schloss Nemischhof") – część osady Nowa Korytnica o niestandaryzowanej nazwie w Polsce położona w województwie zachodniopomorskim, w powiecie choszczeńskim, w gminie Drawno.
W latach 1975–1998 miejscowość administracyjnie należała do województwa gorzowskiego.
Miejscowość położona jest na terenie należnym do osady Nowa Korytnica, ale w pobliżu osady Niemieńsko. Miejscowość składa się z pałacu i towarzyszących mu zabudowań, mają one adres Niemieńska.
W osadzie znajduje się pałac myśliwski, zwany zamkiem. W pałacu znajduje się Ośrodek Szkolno-Wychowawczy dla dzieci i młodzieży.

</doc>
<doc id="903327" url="https://pl.wikipedia.org/wiki?curid=903327" title="Fala troposferyczna">
Fala troposferyczna

Fala troposferyczna – fala elektromagnetyczna, której droga propagacji przebiega w najniższej warstwie atmosfery, czyli troposferze. Propagacja takich fal w znacznym stopniu uzależniona jest od warunków meteorologicznych. Wpływ ich objawia się w postaci tłumienia energii fali przez mgły i opady atmosferyczne oraz w postaci załamania się fal.
Absorpcja troposferyczna.
Zakłada się, że w powietrzu występuje absorpcja troposferyczna dla fal o długości poniżej 10 cm (częstotliwości powyżej 3 GHz). Rozróżnia się następujące rodzaje tłumienia fal radiowych powodowanego przez troposferę:
Przy czym dwa ostatnie rodzaje absorpcji mają znaczenie tylko dla fal bliskich zakresowi światła widzialnego.
Spośród gazów wchodzących w skład troposfery największy wkład w tłumienie fal radiowych mają cząsteczki tlenu (maksima tłumienia dla długości fal 5 i 2,5 mm) oraz cząsteczki pary wodnej (maksima tłumienia dla długości fal 13,5, 1,5 i 0,75 mm), przy czym tłumienie powodowane przez parę wodną silnie zależy od wilgotności powietrza.

</doc>
<doc id="903328" url="https://pl.wikipedia.org/wiki?curid=903328" title="Nowa Korytnica">
Nowa Korytnica

Nowa Korytnica (niem. "Neu Körtnitz") – osada w Polsce położona w województwie zachodniopomorskim, w powiecie choszczeńskim, w gminie Drawno. W latach 1975–1998 miejscowość administracyjnie należała do województwa gorzowskiego. 
Geografia.
Osada leży ok. 8,5 km na północny wschód od Niemieńska, w pobliżu jeziora Nowa Korytnica. W roku 2007 osada liczyła pięciu mieszkańców. Osada wchodzi w skład sołectwa Niemieńsko. Najbardziej na wschód położona miejscowość zarówno gminy, jak i powiatu. 

</doc>
<doc id="903332" url="https://pl.wikipedia.org/wiki?curid=903332" title="Gack">
Gack

Gack (niem. "Kolonie Berkenbrügge") – kolonia w Polsce położona w województwie zachodniopomorskim, w powiecie choszczeńskim, w gminie Drawno. W latach 1975–1998 miejscowość administracyjnie należała do województwa gorzowskiego. W roku 2007 kolonia liczyła 17 mieszkańców. Kolonia wchodzi w skład sołectwa Brzeziny. 
Geografia.
Kolonia leży ok. 2 km na wschód od Brzezin.

</doc>
<doc id="903340" url="https://pl.wikipedia.org/wiki?curid=903340" title="Czarniak">
Czarniak

Czarniak ("Pollachius virens") – gatunek drapieżnej ryby z rodziny dorszowatych (Gadidae), blisko spokrewniony z rdzawcem. Ryba o dużym znaczeniu gospodarczym, tuż za dorszem atlantyckim i plamiakiem. Swoją nazwę zawdzięcza czarnej barwie wnętrza jamy gębowej.
Występowanie.
Wzdłuż europejskich i kanadyjskich wybrzeży Atlantyku, czasem spotykany w zachodnim Bałtyku.
Charakterystyka.
Grzbiet oliwkowozielony, linia boczna jasna, wyraźna na całej długości. Szczęka dolna wysunięta, płetwa ogonowa wcięta. Osiąga przeciętnie 60–90 cm (maksymalnie 130 cm) długości i ok. 20 kg (maksymalnie 32 kg) masy ciała.
Gatunek wędrowny. Wiosną kierują się na północ i do wód przybrzeżnych, a jesienią na południe i dalej od brzegu.
Młode czarniaki polują na skorupiaki i małe ryby, dorosłe na ryby denne i pelagiczne.

</doc>
<doc id="903342" url="https://pl.wikipedia.org/wiki?curid=903342" title="Pollachius virens">
Pollachius virens



</doc>
<doc id="903348" url="https://pl.wikipedia.org/wiki?curid=903348" title="Rogoźnica (województwo zachodniopomorskie)">
Rogoźnica (województwo zachodniopomorskie)

Rogoźnica (niem. "Räumde") – osada w Polsce położona w województwie zachodniopomorskim, w powiecie choszczeńskim, w gminie Drawno. W latach 1975–1998 miejscowość administracyjnie należała do województwa gorzowskiego. W roku 2007 osada liczyła 6 mieszkańców. Osada wchodzi w skład sołectwa Zatom.
Geografia.
Osada leży ok. 14 km na południowy wschód od Zatomia.

</doc>
<doc id="903349" url="https://pl.wikipedia.org/wiki?curid=903349" title="Kazimierz Kłósak">
Kazimierz Kłósak

Kazimierz Kłósak (ur. 1 stycznia 1911 w Żółkwi, zm. 1 czerwca 1982 w Krakowie) – polski filozof, neoscholastyk, przedstawiciel tomizmu lowańskiego, profesor Akademii Teologii Katolickiej, prezes Polskiego Towarzystwa Teologicznego (1957–1958).
Życiorys.
Studia filozoficzno-teologiczne ukończył na Uniwersytecie Jagiellońskim uzyskując w 1934 doktorat na podstawie rozprawy "Tomizm w ujęciu Jakuba Maritaina" pisanej pod kierunkiem Konstantego Michalskiego. 
W latach 50. był członkiem Komitetu Intelektualistów i Działaczy Katolickich zorganizowanego przez Bolesława Piaseckiego, choć jednocześnie znany był z polemik z koncepcjami materializmu dialektycznego. Analizował różne kierunki tej filozofii, jej stosunek do nauk przyrodniczych, zwłaszcza fizyki i biologii. Wskazywał na implikacje światopoglądowe praw dialektyki, monizmu materalistycznego w kosmologii, np. odnośnie do zagadnienia wieczności wszechświata.

</doc>
<doc id="903353" url="https://pl.wikipedia.org/wiki?curid=903353" title="Kenneth Vermeer">
Kenneth Vermeer

Kenneth Harold Vermeer (ur. 10 stycznia 1986 w Amsterdamie) – holenderski piłkarz grający na pozycji bramkarza, zawodnik Los Angeles FC. W latach 2012–2019 reprezentant Holandii.
Kariera klubowa.
Vermeer już jako junior trafił do piłkarskiej szkółki Ajaksu Amsterdam, która wychowała wielu znanych przed laty piłkarzy. Latem 2006 w końcu został włączony do kadry pierwszej drużyny, jednak jest zaledwie trzecim bramkarzem Ajaksu po Maartenie Stekelenburgu oraz Dennisie Gentenaarze. W jego barwach zadebiutował 28 września w wygranym 4:0 meczu Pucharu UEFA z norweskim Start. Jest jednocześnie pierwszym od czasu Stanleya Menzo czarnoskórym bramkarzem Ajaksu. W sezonie 2006/2007 nie zagrał jednak ani razu w rozgrywkach ligowych. W następnym sezonie został wypożyczony do Willem II Tilburg, w barwach którego wystąpił w 16 spotkaniach. W 2008 roku Vermeer powrócił do Ajaksu. W 2014 roku odszedł do Feyenoordu. 19 stycznia 2018 został wypożyczony na pół roku do Club Brugge. Po sezonie 2017/2018 wrócił do Feyenoordu. 15 stycznia 2020 podpisał kontrakt z amerykańskim klubem Los Angeles FC z Major League Soccer. 
Kariera reprezentacyjna.
W 2006 roku Vermeer był członkiem młodzieżowej reprezentacji Holandii na Mistrzostwa Europy U-21 rozgrywane na boiskach Holandii. Tam był podstawowym bramkarzem Holendrów i wystąpił we wszystkich meczach, także wygranym 3:0 finale z Ukrainą. W 2007 roku także był członkiem kadry na Mistrzostwa Europy U-21 2007. Tam był rezerwowym dla Boya Watermana, ale przywiózł z tej imprezy złoty medal. W 2008 roku brał natomiast udział w Igrzyskach Olimpijskich w Pekinie. 14 listopada zadebiutował w dorosłej reprezentacji w zremisowanym 0:0 towarzyskim meczu z Niemcami.

</doc>
<doc id="903364" url="https://pl.wikipedia.org/wiki?curid=903364" title="Krzysztof Wojdan">
Krzysztof Wojdan

Krzysztof Wojdan (ur. 22 maja 1968 w Tarnowie) – judoka krakowskiej Wisły, olimpijczyk z Atlanty (1996), startujący w kategorii 71 kg.
Był zawodnikiem Pałacu Młodzieży Tarnów (1978-1987) i TS Wisła Kraków (od 1987), gdzie trenowali go Czesław Łaksa i Marek Tabaszewski. Zdobył dziesięć medali indywidualnych mistrzostw Polski seniorów, w tym trzy złote (1993, 1994, 1999), dwa srebrne (1992, 1996) i pięć brązowych (1989, 1995, 1998 - w kat. 71 kg i 1998, 1999 w kategorii open). Jego największymi sukcesami międzynarodowymi były brązowy medal w turnieju drużynowym Uniwersjady w Fukuoce (1995), brązowy medal w drużynowym turnieju mistrzostw Europy (1994). W 1994 zdobył również brązowy medal akademickich mistrzostw świata w turnieju indywidualnym. Uczestniczył w Igrzyskach Olimpijskich w Atlancie (1996), po wolnym losie w pierwszej rundzie, w drugiej odpadł przez ippon w 49 sekundzie i odpadł z turnieju.
Posiada stopień 6 dan. Prowadzi sekcję UKS Grot Judo Kraków.
Brat judoki Tomasza Wojdana.

</doc>
<doc id="903370" url="https://pl.wikipedia.org/wiki?curid=903370" title="Kamienica zarządu gminy żydowskiej w Poznaniu">
Kamienica zarządu gminy żydowskiej w Poznaniu

Kamienica zarządu gminy żydowskiej w Poznaniu – kamienica znajdująca się w północnej części Starego Miasta w Poznaniu, na narożniku ulic Stawnej 10 i Szewskiej 10, mieszcząca w dwudziestoleciu międzywojennym i od 2003 roku władze poznańskiego kahału.
Historia.
W okresie dwudziestolecia międzywojennego siedziba gminy mieściła m.in. Żydowską Bibliotekę Ludową, salę zebrań, biura organizacji charytatywnych i związku sportowego, kilka mieszkań dla pracowników kahału, a w latach 1924–1932 również Miejską Izraelicką Szkołę Podstawową nr 14, do której uczęszczało rocznie ok. 200 uczniów.
Jedną z organizacji mieszczących się w budynku było Towarzystwo Chewra Kadisza, którego statut odnowiono w grudniu 1929 roku. Zajmowało się ono pomocą biednym i chorym członkom gminy, pokrywając koszty ich leczenia, udzielając pomocy rodzinom i organizując pogrzeby. Na czele funkcjonującego do 1939 roku stowarzyszenia stał dr J. Cobliner. W 1930 liczyło ono 217 członków. W latach 1937–1938 zorganizowało 25 pogrzebów, w tym 10 nieodpłatnych; pokryło koszty leczenia sześciu osób i udzieliło zapomogi 63 kolejnym.
W 1939 roku władze niemieckie przejęły cały majątek gminy, niszcząc tym samym wyposażenie budynku. Po II wojnie światowej w Poznaniu przebywało 224 Żydów (styczeń 1946). Pół roku później było ich już 343. Mimo to, nie udało się odrodzić wspólnoty, a cały jej majątek (w tym synagogi, cmentarze i siedziba gminy) przeszedł w ręce miasta. W okresie Polski Ludowej pomieszczenia gmachu służyły jako magazyny Archiwum Państwowego. W 1975 roku oczyszczono elewacje budynku, a w 1992 wyremontowano klatki schodowe i założono instalację ogrzewania gazowego.
Zjednoczonej w 1999 roku gminie dopiero po 4 latach udało się odzyskać kamienicę przy ulicy Stawnej.
W budynku mieści się jedyny czynny w Poznaniu dom modlitwy. Początkowo Torę w trakcie nabożeństw czytano w wydaniu książkowym, aż do 8 stycznia 2009 roku, kiedy Orit i Meszulama Szafranowie z Izraela ofiarowali ZGWŻ uroczyście wniesione zwoje Tory. W 2009 przeprowadzono remont dachu, a w latach 2009–2015 konserwację elewacji oraz renowację stolarki okiennej i drzwiowej.
Architektura.
Elewacje licowane są żółtą i czerwoną cegłą klinkierową, dach pokryty dachówką karpiówką, a wieżyczka łupkiem.

</doc>
<doc id="903381" url="https://pl.wikipedia.org/wiki?curid=903381" title="Ryan Paris">
Ryan Paris

Ryan Paris, właśc. Fabio Roscioli (ur. 12 marca 1953 w Rzymie) – włoski piosenkarz italo disco, szczególnie popularny w latach 80. i 90.
Życiorys.
Wczesne lata.
Urodził się i dorastał w Rzymie w rodzinie artystów. Już we wczesnych latach wykazywał zamiłowanie do muzyki. Uczył się gry na gitarze i komponował swoje pierwsze utwory w swoim ojczystym języku, aby wykonać je na włoskim festiwalu rockowym.
Kariera.
W 1982 poznał włoskiego muzyka i producenta italo disco Pierluigiego Giombiniego. Zadebiutował z piosenką "Dolce Vita" (1983), zainspirowaną filmem Felliniego "Słodkie życie", która stała się wielkim hitem, trafiła na piąte miejsce brytyjskiej listy przebojów, a także znalazła się w pierwszej dziesiątce w kilku innych krajach europejskich, a singiel na całym świecie sprzedał się w liczbie ponad czterech milionów egzemplarzy. Rok potem ukazał się singiel „Fall In Love” (1984).
Ryan Paris trafił także na kinowy ekran w filmach, wziął udział m.in. w dreszczowcu René Clémenta "Dziewczyna do dziecka" ("La baby-sitter", 1975) z Marią Schneider i Robertem Vaughnem, trzech przygodowych fantastycznonaukowych – "Anno zero – Guerra nello spazio" (1977) jako pułkownik Altman, "Battaglie negli spazi stellari" (1978) u boku Johna Richardsona i "Wojna robotów" ("La guerra dei robot", 1978) z Antonio Sabàto, Giacomo Rossi Stuartem i Venantino Venantini oraz dramacie gangsterskim Sergio Leone "Dawno temu w Ameryce" ("Once Upon a Time in America", 1984). Wystąpił też w dramacie telewizyjnym José Maríi Sánchez Silvy "Piękna Otero" ("La bella Otero", 1984) z Ángelą Moliną jako Carolina Otero.
W 1986 w Paryżu nagrał dwie kompozycje w języku francuskim – „Besoin d’amour” i „Aussi pour toi”. Następnie przeniósł się do Belgii, rozpoczynając tam trasę koncertową.
Po licznych koncertach, a następnie po okresie nieobecności na estradzie, Ryan Paris powrócił na rynek muzyczny w 1993 roku z piosenką w języku angielskim pt. „Don’t Let Me Down”.

</doc>
<doc id="903388" url="https://pl.wikipedia.org/wiki?curid=903388" title="Gwiaździak">
Gwiaździak



</doc>
<doc id="903397" url="https://pl.wikipedia.org/wiki?curid=903397" title="Rock Art and the X-Ray Style">
Rock Art and the X-Ray Style

Rock Art and the X-Ray Style - pierwsza płyta zespołu The Mescaleros wydana 2 listopada 1999 przez firmę Hellcat Records.

</doc>
<doc id="903398" url="https://pl.wikipedia.org/wiki?curid=903398" title="Global A Go-Go">
Global A Go-Go

Global A Go-Go – druga płyta Joego Strummera i zespołu The Mescaleros, wydana 24 czerwca 2001 przez wytwórnię Hellcat Records.

</doc>
<doc id="903399" url="https://pl.wikipedia.org/wiki?curid=903399" title="Wörnitz (gmina)">
Wörnitz (gmina)

Wörnitz – miejscowość i gmina w Niemczech, w kraju związkowym Bawaria, w rejencji Środkowa Frankonia, w regionie Westmittelfranken, w powiecie Ansbach, wchodzi w skład wspólnoty administracyjnej Schillingsfürst. Leży w paśmie Frankenhöhe, około 25 km na południowy zachód od Ansbach, przy autostradzie A7.
Dzielnice.
W skład gminy wchodzą następujące dzielnice: 

</doc>
<doc id="903400" url="https://pl.wikipedia.org/wiki?curid=903400" title="Streetcore">
Streetcore

Streetcore – trzecia płyta zespołu The Mescaleros wydana 20 października 2003 przez firmę Hellcat Records.
Muzycy.
 Gościnnie:

</doc>
<doc id="903402" url="https://pl.wikipedia.org/wiki?curid=903402" title="(241099) 2007 GH2">
(241099) 2007 GH2

(241099) 2007 GH2 lub K07G02H – planetoida odkryta wiosną 2007 roku przez polskich uczniów, należąca do grupy trojańczyków Jowisza.
Odkrycie.
Odkrycia dokonano w ramach Międzynarodowej Kampanii Poszukiwania Asteroid ("International Asteroid Search Campaign", IASC). Szkoły biorą w niej udział dzięki współpracy z programem "Hands on Universe-Europe". Uczniowie analizują otrzymane zdjęcia fragmentów nieba, na których przy pomocy specjalnego oprogramowania poszukują obiektów poruszających się na tle gwiazd.
Odkrycia dokonali uczniowie Gimnazjum nr 16, Krzysztof Będkowski i Jakub Zaborowski oraz uczeń XIII LO, Tomasz Niedźwiedź pod kierunkiem nauczyciela fizyki, Tomasza Skowrona. Obydwie szkoły wchodzą w skład Zespołu Szkół Ogólnokształcących nr 7 w Szczecinie.
Konkurs na nazwę.
W związku z dokonaniem odkrycia planetoidy przez polskich uczniów, Międzynarodowa Unia Astronomiczna wydała pozwolenie na nadanie jej nazwy wybranej przez Polaków. Odkrywcy zdecydowali jednak podzielić się tym przywilejem z uczniami wszystkich zachodniopomorskich szkół i wybrać nazwę w drodze konkursu.

</doc>
<doc id="903405" url="https://pl.wikipedia.org/wiki?curid=903405" title="Jan Henryk Luksemburski">
Jan Henryk Luksemburski

Jan Henryk Luksemburski (ur. 12 lutego 1322, zm. 12 listopada 1375) – książę Karyntii, margrabia morawski. Najmłodszy syn Jana Luksemburskiego i Elżbiety, brat cesarza Karola IV Luksemburskiego.
W wieku pięciu lat został wysłany do Karyntii jako narzeczony, a od 1329 mąż Małgorzaty Maultasch (1318-1369), córki Henryka Karynckiego. W 1349 na wniosek żony małżeństwo zostało unieważnione z powodu rzekomej impotencji męża. W 1349 Karol IV Luksemburski nadał Janowi Henrykowi Morawy w lenno pod warunkiem, że jego potomkowie nie będą pretendować do czeskiego tronu, dopóki będą żyć potomkowie Karola IV. Okres panowania Jana Henryka oznaczał dla Moraw czas stabilności i rozwoju.
Jan Henryk był czterokrotnie lub pięciokrotnie żonaty. Po rozwodzie z Małgorzatą Maultasch ożenił się w latach 1349-1350 z Małgorzatą opawską (?-1363), córką Mikołaja II opawskiego. Zapewne w 1363 związał się z Elżbietą cieszyńską, która jest traktowana jako żona lub konkubina Jana Henryka. Jego trzecią (czwartą) żoną została w 1364 Małgorzata (1346-14 listopada 1366), córka Albrechta II Kulawego, wdowa po Meinhardzie III. Po raz czwarty (piąty) ożenił się w 1366 z Elżbietą Oettingen.
Jan Henryk miał ślubne dzieci tylko z drugiego małżeństwa:
Miał także nieślubnych synów: Jana, proboszcza wyszehradzkiego (ur. ok. 1345; zm. 1370) oraz nieznanego z imienia (ur. 1359).

</doc>
<doc id="903407" url="https://pl.wikipedia.org/wiki?curid=903407" title="Lars Pensjö">
Lars Pensjö

Lars Pensjö – szwedzki programista, twórca języka programowania zorientowanego obiektowo LPC ("Lars Pensjö C" – premiera w kwietniu 1989), dzięki któremu powstała cała rodzina gier typu LPMUD ("Lars Pensjö's Multi User Dungeon"), absolwent Uniwersytetu Technicznego Chalmersa w Göteborgu.
Pierwszym MUDem bazującym na LPC był działający do dziś LPMUD Genesis (kwiecień 1990), w Polsce pierwszym otwartym spolszczonym LPMUDem był LPMUD Arkadia otwarty ostatecznie w 1997. Do dziś na Genesis w przypadku śmierci postaci gracz jest witany w zaświatach przez Larsa – postać nazwaną na pamiątkę twórcy, choć sam LPC cały czas rozwijany znacznie się zmienił od czasu jego premiery.

</doc>
<doc id="903415" url="https://pl.wikipedia.org/wiki?curid=903415" title="Weihenzell">
Weihenzell

Weihenzell – miejscowość i gmina w Niemczech, w kraju związkowym Bawaria, w rejencji Środkowa Frankonia, w regionie Westmittelfranken, w powiecie Ansbach, siedziba wspólnoty administracyjnej Weihenzell. Leży około 7 km na północny wschód od Ansbachu.
Dzielnice.
W skład gminy wchodzą następujące dzielnice: 
Współpraca.
Miejscowość partnerska:

</doc>
<doc id="903419" url="https://pl.wikipedia.org/wiki?curid=903419" title="Bruckberg (powiat Ansbach)">
Bruckberg (powiat Ansbach)

Bruckberg – miejscowość i gmina w Niemczech, w kraju związkowym Bawaria, w rejencji Środkowa Frankonia, w regionie Westmittelfranken, w powiecie Ansbach, wchodzi w skład wspólnoty administracyjnej Weihenzell. Leży około 12 km na północny wschód od Ansbachu, nad rzeką Bibert.
Dzielnice.
W skład gminy wchodzą następujące dzielnice:

</doc>
<doc id="903423" url="https://pl.wikipedia.org/wiki?curid=903423" title="Cykl geologiczny">
Cykl geologiczny

Cykl geologiczny – nieustający cykl " obiegu " skał na Ziemi, polegający na wietrzeniu, cementacji, przeobrażaniu, topnieniu, a także krzepnięciu skał. Jest on efektem budowania i niszczenia skorupy ziemskiej przez siły natury. Czas trwania tych procesów oblicza się w milionach lat. Podczas cyklu geologicznego dochodzi do tworzenia się skał osadowych, które pod wpływem wysokiej temperatury i ciśnienia przeobrażają się w skały metamorficzne. Następnie mogą znów zmienić się w skałę osadową lub stopić się i zasilić magmę. Magma po wydostaniu się na powierzchnię krzepnie, tworząc skałę magmową. Skała magmowa pod wpływem ciśnienia i temperatury może być przeobrażona w skałę metamorficzną lub poddana procesom niszczenia.

</doc>
<doc id="903426" url="https://pl.wikipedia.org/wiki?curid=903426" title="Huiczole">
Huiczole

Huiczole – grupa etniczna zamieszkująca górzyste tereny pomiędzy Durango i Guadalajara, wschodnie tereny środkowego Meksyku, niedaleko Zacatecas, na Sierra Madre Occidental, w stanach Nayarit i Jalisco.
Huiczole sami nazywają się „Wixáritari”, co oznacza „ludzie”. Plemię Huichol zostało odkryte w końcu XVIII wieku.
Mitologia.
Religia Huichol, podobnie jak religie mezoamerykańskie, powiązana była z otaczającym światem fauny i flory. Bogowie Huichol to personifikowane elementy otaczającej ich przyrody oraz żywiołów: ognia, deszczu (wody) itp. Każde bóstwo odpowiedzialne jest za zsyłanie na ludzi dóbr i klęsk. Bogowie reprezentujący dobro przedstawiani byli w postaci Jelenia, zwierzęcia uważanego obok Pejotlu i Kukurydzy za element święty. 
Bóstwa najwyższe.
Do ich najważniejszych bogów solarnych należeli bogowie, znani z mitologii azteckiej. Odmiennym bogiem był Sakaimoka, który sprawował patronat nad słońcem w stadium zachodu oraz bogini Słońca Tate Velika Vimali. Występowała w dwóch postaciach – młodej dziewczyny, której sukienką było nocne niebo usłane gwiazdami lub królewskiego orła, który trzymał świat w szponach. Mówiono, iż ona trzyma pieczę na ziemią. 
Bóstwem najwyższym był Tatevali (Tatewari "Pradziad"). Pełnił funkcję boga ognia sprawującego władze nad życiem i zdrowiem, był władcą ar, orłów królewskich, kardynałów, jaguarów, oposów oraz ziół i traw. Do niego wznosili modły wszyscy ziemscy szamani – medycy, którzy przepowiadają przyszłość oraz sprawował władzę nad szamanami – medykami bogów. 
Hipostazą Tatevali, był Tatotsi Mara Kware – drugorzędny bóg ognia. Mity mówią, że on wraz z Kauyumarie powstali z iskry pochodzącej od uderzenia w krzemień. Był panem jastrzębi i występował pod postacią jelenia. Wspomniany Kauyumarie ("Świty Jeleń") oraz Bóg zachodzącego słońca pod postacią węża, Tayau Sakaimoka, byli pomocnikami Tetevaliego oraz szamana, który pomagał duszom w przejściu przez „Wrota Zderzających się Chmur” w drodze do świata podziemnego znanego u Indian Huichol pod nazwą Wirikuty.
Innym wcieleniem Kauyumarie był Maxa Kwaxi.
Bóstwa pluwialne.
Huiczole mieli w swoim panteonie bóstwa deszczu podobne do azteckiego Tlaloca czy Chaca Majów. Była ich czwórka, lecz byli płci żeńskiej. Pierwszą z tych bogiń była Tate Hautse Kupiur ("Matka Północna Woda"). Wyobrażano ją sobie w postaci żółtego węża, który przynosił deszcz z północy. Odpowiedzialna była za mgły i opary. Była panią zboża, dyń, fasoli, kwiatów, mułów, koni i owiec. Następna bogini nazywała się Tate Krewimoka ("Matka Zachodnia Woda"). Ona miała postać białego węża i przynosiła deszcze z zachodu. Była panią zwierzyny płowej, zboża i kruków.. Kolejna nazywała się Tate Naaliwami ("Matka Wschodnia Woda"). Jej kolorem był kolor czerwony i jako dzierżąca błyskawicę (pod tą postacią ukazywała się) była boginią wody i deszczu wschodniej strony oraz panią bydła, mułów i koni. Ostatnia czwarta bogini nosiła nazwę Tate Rapawiyema ("Matka Południowa Woda"). Jej postać węża przybierała kolor niebieski i patronowała południowej stronie świata i nasionom zbóż.
W mitologii Huicholi można wyróżnić i inne boginie pluwialne takie jak Tate Oteganaka, która ponadto jest patronką dzisiejszej Laguna de Magdalena.
Bóstwa pomniejsze.
Innymi bóstwami, o których nie zachowało się wiele informacji, w panteonie Indian Huichola byli: 

</doc>
<doc id="903428" url="https://pl.wikipedia.org/wiki?curid=903428" title="Rügland">
Rügland

Rügland – miejscowość i gmina w Niemczech, w kraju związkowym Bawaria, w rejencji Środkowa Frankonia, w regionie Westmittelfranken, w powiecie Ansbach, wchodzi w skład wspólnoty administracyjnej Weihenzell. Leży około 10 km na północ od Ansbachu.
Dzielnice.
W skład gminy wchodzą następujące dzielnice: 

</doc>
<doc id="903439" url="https://pl.wikipedia.org/wiki?curid=903439" title="Aurach (Bawaria)">
Aurach (Bawaria)

Aurach – miejscowość i gmina w Niemczech, w kraju związkowym Bawaria, w rejencji Środkowa Frankonia, w regionie Westmittelfranken, w powiecie Ansbach. Leży w paśmie Frankenhöhe, około 13 km na południowy zachód od Ansbachu, przy autostradzie A6 i drodze B14.
Dzielnice.
W skład gminy wchodzą następujące dzielnice:
Współpraca.
Miejscowości partnerskie:

</doc>
<doc id="903441" url="https://pl.wikipedia.org/wiki?curid=903441" title="(GI)">
(GI)

(GI) – pierwsza płyta zespołu The Germs wydana w 1979 roku przez wytwórnię Slash Records. Materiał nagrano w październiku 1978 w studiu "Golden Age Recording" (Hollywood).
Lista utworów.
Opracowano na podstawie materiału źródłowego.
Skład.
Opracowano na podstawie materiału źródłowego.

</doc>
<doc id="903444" url="https://pl.wikipedia.org/wiki?curid=903444" title="Holy Dogs">
Holy Dogs

Holy Dogs – polski zespół heavymetalowy, działający w latach 1990–1993. 
Holy Dogs występował na różnych scenach krajowych, m.in. Festiwal Jarocin 1991 i 1992. Największym sukcesem zespołu jest zdobycie I nagrody Jury Jarocin Festiwal 1991. Zespół po udanym debiucie nagrał materiał na płytę, która nigdy się nie ukazała. W latach 1994–1996 lider grupy Leszek Dziarek kontynuował działalność artystyczną zespołu w zmienionym składzie pod nazwą Dogz.
Koncert „Gwiazd” z Festiwalu Jarocin 1992 można było obejrzeć w TVP Kultura w cyklu „Jarocin po latach”.

</doc>
<doc id="903449" url="https://pl.wikipedia.org/wiki?curid=903449" title="Zagórki (województwo zachodniopomorskie)">
Zagórki (województwo zachodniopomorskie)

Zagórki (niem. "Hünenberg") – wieś w Polsce położona w województwie zachodniopomorskim, w powiecie drawskim, w gminie Drawsko Pomorskie. W latach 1975–1998 miejscowość administracyjnie należała do województwa koszalińskiego. W roku 2007 wieś liczyła 51 mieszkańców. Miejscowość wchodzi w skład sołectwa Suliszewo.
W miejscowości działało "Państwowe Gospodarstwo Rolne Zagórki".
Geografia.
Wieś leży ok. 3 km na południowy zachód od Suliszewa, ok. 300 m na południe od linii kolejowej nr 210, ok. 600 m na południe od drogi krajowej numer 20 ze Stargardu do Gdyni.

</doc>
<doc id="903452" url="https://pl.wikipedia.org/wiki?curid=903452" title="X-Men (serial animowany 1992)">
X-Men (serial animowany 1992)

X-Men (ang. "X-Men: The Animated Series", 1992–1997) – kanadyjsko-amerykański serial animowany opowiadający o przygodach ludzi, posiadających gen X, dający im nadludzką moc.

</doc>
<doc id="903454" url="https://pl.wikipedia.org/wiki?curid=903454" title="Burgoberbach">
Burgoberbach

Burgoberbach – miejscowość i gmina w Niemczech, w kraju związkowym Bawaria, w rejencji Środkowa Frankonia, w regionie Westmittelfranken, w powiecie Ansbach. Leży około 7 km na południe od Ansbachu, przy autostradzie A6, drodze B13 i linii kolejowej Monachium – Würzburg.
Dzielnice.
W skład gminy wchodzą następujące dzielnice:
Współpraca.
Miejscowość partnerska:
Oświata.
W gminie znajduje się szkoła podstawowa i szkoła ludowa.

</doc>
<doc id="903455" url="https://pl.wikipedia.org/wiki?curid=903455" title="Čertova louka">
Čertova louka

Čertova louka (pol. "Czartowa Łąka" lub "Czarcia Łąka", 1471 m n.p.m.) – wzniesienie na wierzchowinie w Sudetach Zachodnich, w czeskiej części Karkonoszy. 
Położenie.
Wzniesienie położone jest na wierzchowinie, na południowy zachód od Smogorni, w środkowej części Karkonoszy, a we wschodniej części Śląskiego Grzbietu. Jest to szczytowa wierzchowina Śląskiego Grzbietu, położona po czeskiej stronie, na obszarze czeskiego Karkonoskiego Parku Narodowego ("Krkonošský národní park – KRNAP"), w szczytowej partii Karkonoszy. Stanowi część składową rezerwatu przyrody. Wzniesienie o rozległej i płaskiej powierzchni szczytowej rozciągniętej południkowo, o stromych południowych i zachodnich zboczach. Masyw zbudowany jest w całości z granitu karkonoskiego. Powierzchnię szczytową w całości oraz częściowo zbocze wschodnie i zachodnie zajmuje Czartowa Łąka ("Čertova louka"). Zbocza częściowo porośnięte górskimi łąkami, zaroślami oraz kosodrzewiną, a w dolnej partii lasem regla górnego. Szczyt częściowo torfowy, przepływa przezeń potok "Stříbrná bystřina". Zbocze południowe stromo opada do Doliny Białej Łaby ("Důl Bílého Labe"), zbocze północne, łagodnie przechodzi w południowe zbocze Smogorni. Wschodnie zbocze opada łagodnie w kierunku Białej Łąki ("Bílá louka").
Historia.
W XVII – XVIII z. budy pasterskie. W XIX wybudowano letnie budy bpasterskie: Certova Bouda (zniszczona w 1893), Pramenna Bouda (spalona w 1903) i Gottsteinova Bouda (spalona w 1903), a z drugiej strony szczytu Scharfova, nieczynna od 1938. Domy były połączone drogami. Budy były przygotowane na wypas 35 krów i 7 owiec każde

</doc>
<doc id="903457" url="https://pl.wikipedia.org/wiki?curid=903457" title="Germicide">
Germicide

Germicide (lub Germicide - Live at the Whisky) – druga płyta zespołu The Germs wydana w 1981 roku zawierająca nagrania z debiutanckiego występu zespołu w klubie "The Whisky" w Hollywood (Los Angeles), który odbył się w czerwcu 1977 roku.

</doc>
<doc id="903459" url="https://pl.wikipedia.org/wiki?curid=903459" title="Langfurth">
Langfurth

Langfurth – miejscowość i gmina w Niemczech, w kraju związkowym Bawaria, w rejencji Środkowa Frankonia, w regionie Westmittelfranken, w powiecie Ansbach. Leży około 24 km na południowy zachód od Ansbachu, nad rzeką Sulzach.
Dzielnice.
W skład gminy wchodzą następujące dzielnice: 

</doc>
<doc id="903460" url="https://pl.wikipedia.org/wiki?curid=903460" title="Czartowa Łąka">
Czartowa Łąka



</doc>
<doc id="903466" url="https://pl.wikipedia.org/wiki?curid=903466" title="Neuendettelsau">
Neuendettelsau

Neuendettelsau – miejscowość i gmina w Niemczech, w kraju związkowym Bawaria, w rejencji Środkowa Frankonia, w regionie Westmittelfranken, w powiecie Ansbach. Leży około 15 km na wschód od Ansbachu, przy autostradzie A6 i linii kolejowej Windsbach - Ansbach.
Dzielnice.
W skład gminy wchodzą następujące dzielnice: 
Współpraca.
Miejscowość partnerska:

</doc>
<doc id="903472" url="https://pl.wikipedia.org/wiki?curid=903472" title="Oberdachstetten">
Oberdachstetten

Oberdachstetten – miejscowość i gmina w Niemczech, w kraju związkowym Bawaria, w rejencji Środkowa Frankonia, w regionie Westmittelfranken, w powiecie Ansbach. Leży w paśmie Frankenhöhe, około 17 km na północny zachód od Ansbachu, nad rzeką Fränkische Rezat, przy drodze B13 i linii kolejowej Monachium - Würzburg.
Dzielnice.
W skład gminy wchodzą następujące dzielnice: 

</doc>
<doc id="903474" url="https://pl.wikipedia.org/wiki?curid=903474" title="Michael Nylander">
Michael Nylander

Michael Nylander (ur. 3 października 1972 w Sztokholmie) – szwedzki hokeista, reprezentant Szwecji, dwukrotny olimpijczyk. Trener hokejowy.
Jego bracia Peter (ur. 1976) i Thommy (ur. 1989) oraz synowie William (ur. 1996) i Alexander (ur. 1998) także są hokeistami.
Kariera.
Wychowanek klubu Huddinge IK. W drafcie NHL z 1991 został wybrany przez Hartford Whalers. Podczas lockoutu grał w fińskiej lidze SM-liiga oraz w rosyjskiej Superlidze. Od stycznia 2013 zawodnik Södertälje SK, a od sierpnia do grudnia 2013 w klubie Rögle BK.
W trakcie sezonu Elitserien (2012/2013) w barwach klubu wystąpił wraz ze swoim synem (w tym czasie Michael miał 40 lat, a William 16). Od lutego 2014 ponownie zawodnik AIK. W sezonie 2014/2015 w drużynie AIK zadebiutował jego drugi syn, wówczas 16-letni Alexander.
Uczestniczył w turniejach mistrzostw świata w 1992, 1993, 1996, 1997, 1999, 2000, 2002, 2004, 2006, 2010, Pucharu Świata 1996 oraz zimowych igrzysk olimpijskich 1998, 2002.
W sezonie 2014/2015 był asystentem szkoleniowca AIK. We wrześniu 2015 został asystentem trenera kanadyjskiego klubu Mississauga Steelheads w lidze juniorskiej OHL w strukturze CHL, którego zawodnikiem był wówczas jego syn Alexander.

</doc>
<doc id="903477" url="https://pl.wikipedia.org/wiki?curid=903477" title="Siły Zbrojne Republiki Białorusi">
Siły Zbrojne Republiki Białorusi

Siły Zbrojne Republiki Białorusi (; ) – siły i środki wydzielone przez Republikę Białorusi do zabezpieczenia własnych interesów i prowadzenia walki zbrojnej zarówno na jej terytorium oraz poza nim. Nadzorem i zadaniowaniem SZ RB zajmuje się Ministerstwo Obrony Republiki Białorusi. SZ RB powstały z rozformowanego Białoruskiego Okręgu Wojskowego Sił Zbrojnych ZSRR.
Według rankingu "Global Firepower" (2021) białoruskie siły zbrojne stanowią 50. siłę militarną na świecie, z rocznym budżetem na cele obronne w wysokości 775 mln dolarów (USD).
Struktura.
Siły Zbrojne Republiki Białorusi składają się z poniższych rodzajów sił zbrojnych:
Liczebność.
W 2007 roku w SZ RB służyło 72940 żołnierzy. w 2012 r. w SZ RB pracuje 62000 osób (w tym służbę pełni 48000). Służba wojskowa jest obowiązkowa i wynosi 12 miesięcy (dla poborowych z wyższym wykształceniem) lub 18 miesięcy (dla poborowych bez wyższego wykształcenia). Szczegółowa liczebność przedstawiała się dla 2007 r. następująco:
Wojska białoruskie w 2021 roku liczyły 45,5 tys. żołnierzy zawodowych oraz 290 tys. rezerwistów.
Uzbrojenie.
Sprzęt posiadany przez wojsko białoruskie jest w znacznej większości produkcji radzieckiej bądź rosyjskiej, część sprzętu jest z ChRL. W posiadaniu wojsk lądowych znajdują się m.in. czołgi T-72 i T-80, pojazdy BMP-1, BMP-2, BTR-60, BTR-70 i BTR-80, wyrzutnie rakiet BM-21 Grad, BM-30 Smiercz, oraz „Polonez”,samobieżną haubicoarmatę 2S3 Akacja, samobieżną haubicę 2S1 Goździk.
W posiadaniu Sił Powietrznych RB znajdują się m.in. MiG-29, Su-27, Su-25, An-24, An-26, Ił-76 oraz Mi-24.

</doc>
<doc id="903480" url="https://pl.wikipedia.org/wiki?curid=903480" title="Cetorhinidae">
Cetorhinidae



</doc>
<doc id="903485" url="https://pl.wikipedia.org/wiki?curid=903485" title="Petersaurach">
Petersaurach

Petersaurach – miejscowość i gmina w Niemczech, w kraju związkowym Bawaria, w rejencji Środkowa Frankonia, w regionie Westmittelfranken, w powiecie Ansbach. Leży około 12 km na wschód od Ansbachu, przy autostradzie A6, drodze B14 i linii kolejowej Norymberga – Aalen.
Dzielnice.
W skład gminy wchodzą następujące dzielnice: 
Polityka.
Rada gminy:

</doc>
<doc id="903487" url="https://pl.wikipedia.org/wiki?curid=903487" title="Długoszparowate">
Długoszparowate

Długoszparowate (Cetorhinidae) – rodzina ryb chrzęstnoszkieletowych należących do lamnokształtnych. Jedynym żyjącym przedstawicielem rodziny jest długoszpar ("Cetorhinus maximus"), będący jednym z trzech przedstawicieli rodzaju "Cetorhinus" i zarazem jego jedynym żyjącym przedstawicielem (do rodzaju należą także wymarłe gatunki "Cetorhinus huddlestoni" i "Cetorhinus piersoni", żyjące w miocenie). Oprócz niego do rodziny należy też rodzaj "Caucasochasma" z wymarłym, oligoceńskim gatunkiem "Caucasochasma zherikhini" oraz rodzaj "Keasius" z czterema wymarłymi gatunkami: żyjącym w eocenie "Keasius taylori", żyjącym od oligocenu do miocenu "Keasius parvus", oligoceńskim "Keasius septemtrionalis" oraz mioceńskim "Keasius rhenanus". Do rodziny może też należeć późnotriasowy rodzaj "Pseudocetorhinus", co razie potwierdzenia dowodziłoby istnienia przedstawicieli Cetorhinidae już w triasie; przynależność "Pseudocetorhinus" do długoszparowatych jest jednak niepewna. Zdaniem Andreeva i Cuny'ego (2012) bardziej prawdopodobne jest, że "Pseudocetorhinus" jest bazalnym przedstawicielem grupy Selachimorpha ("sensu" Vélez-Zuazo i Agnarsson, 2011), daleko tylko spokrewnionym z długoszparowatymi. Najstarsze skamieniałości niewątpliwych przedstawicieli długoszparowatych pochodzą z eocenu.

</doc>
<doc id="903488" url="https://pl.wikipedia.org/wiki?curid=903488" title="Sachsen bei Ansbach">
Sachsen bei Ansbach

Sachsen bei Ansbach, Sachsen b.Ansbach – miejscowość i gmina w Niemczech, w kraju związkowym Bawaria, w rejencji Środkowa Frankonia, w regionie Westmittelfranken, w powiecie Ansbach. Leży około 6 km na wschód od Ansbachu, przy linii kolejowej Norymberga - Aalen.
Dzielnice.
W skład gminy wchodzą następujące dzielnice: 
Polityka.
Rada gminy:

</doc>
<doc id="903492" url="https://pl.wikipedia.org/wiki?curid=903492" title="Kachowka">
Kachowka

Kachowka (ukr. Каховка) – miasto na południu Ukrainy, w obwodzie chersońskim, od lutego do listopada 2022 pod okupacją rosyjską. Liczy 35,9 tys. mieszkańców.
Miasto leży nad Zbiornikiem Kachowskim, jest ośrodkiem przemysłu maszynowego, metalowego oraz spożywczego. Do atrakcji turystycznych należy pomnik legendarnej taczanki, upamiętniający bitwę pod Kachowką podczas rosyjskiej wojny domowej.
Historia.
Miasto założone 17 stycznia 1791 roku jako własność pułkownika D.M. Kulikowskiego na miejscu dawnej tureckiej fortecy Islam-Kermen.
Miasto okupowane przez wojska Federacji Rosyjskiej od początku inwazji Rosji na Ukrainę w 2022.

</doc>
<doc id="903496" url="https://pl.wikipedia.org/wiki?curid=903496" title="Schnelldorf">
Schnelldorf

Schnelldorf – miejscowość i gmina w Niemczech, w kraju związkowym Bawaria, w rejencji Środkowa Frankonia, w regionie Westmittelfranken, w powiecie Ansbach. Leży w paśmie Frankenhöhe, około 30 km na południowy zachód od Ansbachu, przy autostradzie A6 i linii kolejowej Norymberga - Aalen.
Dzielnice.
W skład gminy wchodzą następujące dzielnice: 
Polityka.
Rada gminy:

</doc>
<doc id="903497" url="https://pl.wikipedia.org/wiki?curid=903497" title="Kumki">
Kumki

Kumki (niem. "Kümken") – wieś w Polsce położona w województwie zachodniopomorskim, w powiecie drawskim, w gminie Drawsko Pomorskie. W latach 1975–1998 miejscowość administracyjnie należała do województwa koszalińskiego. W roku 2007 wieś liczyła 41 mieszkańców. Miejscowość wchodzi w skład sołectwa Jankowo.
Geografia.
Wieś leży ok. 4 km na północ od Jankowa.

</doc>
<doc id="903499" url="https://pl.wikipedia.org/wiki?curid=903499" title="Szymon Anski">
Szymon Anski



</doc>
<doc id="903500" url="https://pl.wikipedia.org/wiki?curid=903500" title="Pomurniki">
Pomurniki



</doc>
<doc id="903501" url="https://pl.wikipedia.org/wiki?curid=903501" title="Geniczesk">
Geniczesk

Geniczesk (ukr. Генічеськ, "Henicześk", , "Gieniczesk") – miasto na południu Ukrainy, w obwodzie chersońskim, na brzegu Morza Azowskiego. 21,6 tys. mieszkańców. Od lutego 2022 pod okupacją rosyjską, od 12 listopada tego roku administracyjna stolica rosyjska okupowanej części obwodu chersońskiego.
Historia.
Pierwsze wzmianki o Geniczesku pochodzą z 10 lutego 1784 roku. W 1816 odnotowano tu istnienie 53 zagród (domostw). Prawa miejskie osada uzyskała w 1938 roku.
Pierwszego dnia inwazji Rosji na Ukrainę 24 lutego 2022 został zajęty przez wojska rosyjskie i znalazł się pod okupacją. Tego dnia ukraiński żołnierz Witalij Skakun wysadził most w pobliżu Geniczeska, aby spowolnić wojska rosyjskie, poświęcając życie. 30 września prezydent Rosji ogłosił włączenie do Rosji obwodu chersońskiego, nieuznane przez społeczność międzynarodową. Od 12 listopada 2022 po opuszczeniu Chersonia przez Rosjan, Geniczesk został wybrany na tymczasową administracyjną stolicę rosyjskiego obwodu chersońskiego.

</doc>
<doc id="903505" url="https://pl.wikipedia.org/wiki?curid=903505" title="Lars Pensjo">
Lars Pensjo



</doc>
<doc id="903509" url="https://pl.wikipedia.org/wiki?curid=903509" title="Aleksander Loria">
Aleksander Loria

Aleksander Loria (ur. 1868 we Lwowie, zm. w sierpniu 1899 w Kołobrzegu) – polski szachista amator.
Życiorys Aleksandra Lorii jest mało znany. Ukończył gimnazjum i studia uniwersytecie we Lwowie, uzyskał stopień naukowy doktora. Od listopada 1894 należał do Lwowskiego Klubów Szachistów i uczestniczył w wielu klubowych rozgrywkach. Zajął m.in. 5. miejsce w mistrzostwach Lwowa w 1896, pokonując kilku znanych lwowskich szachistów - Kazimierza Weydlicha, Karola Irzykowskiego i Aleksandra Wagnera.
Był zięciem właściciela "szachowej" kawiarni "Wiedeńskiej" we Lwowie. Stoczył wiele pojedynków w tym lokalu, a także w kawiarniach krakowskich. W wieku 31 lat zmarł śmiercią tragiczną, utonął w Bałtyku podczas wakacyjnego wypoczynku.

</doc>
<doc id="903512" url="https://pl.wikipedia.org/wiki?curid=903512" title="Żołędowo (województwo zachodniopomorskie)">
Żołędowo (województwo zachodniopomorskie)

Żołędowo (niem. "Mittelfelde") – wieś w Polsce położona w województwie zachodniopomorskim, w powiecie drawskim, w gminie Drawsko Pomorskie. W latach 1975–1998 miejscowość administracyjnie należała do województwa koszalińskiego. W roku 2007 wieś liczyła 61 mieszkańców. Miejscowość wchodzi w skład sołectwa Konotop. Najbardziej na południe położona miejscowość gminy.
Geografia.
Wieś leży ok. 3,5 km na południowy wschód od Konotopa. Od zachodu i południa wieś graniczy z poligonem drawskim.
Zabytki.
Do wojewódzkiego rejestru zabytków wpisany jest:
Dom czterorodzinny wykonany dla rodziny Sommerfeld, wybudowany w latach 1920 - 1922, którego architektem był Walter Gropius

</doc>
<doc id="903517" url="https://pl.wikipedia.org/wiki?curid=903517" title="Bitwa pod Rovereto">
Bitwa pod Rovereto

Bitwa pod Rovereto – starcie zbrojne, które miało miejsce 4 września 1796 roku podczas wojny Francji z pierwszą koalicją.
W okolicach miasta Rovereto we Włoszech francuska armia (20 000 żołnierzy) dowodzona przez Bonapartego zdecydowanie pobiła austriacką armię (10 000 żołnierzy) dowodzoną przez generała Pawła Dawidowicza. Francuzi stracili 750 zabitych, rannych i zaginionych, natomiast Austriacy – 3 000 zabitych, rannych i jeńców oraz 25 dział.

</doc>
<doc id="903519" url="https://pl.wikipedia.org/wiki?curid=903519" title="Julie Burchill">
Julie Burchill

Julie Burchill (ur. 3 lipca 1959 roku w Bristolu) - angielska dziennikarka i pisarka.
Pochodzi z rodziny robotniczej, ma średnie wykształcenie. W wieku 17 lat zaczęła pisać do "New Musical Express" o powstającym właśnie ruchu punkowym (m.in. Sex Pistols). Kilkakrotnie zamężna, miała także romans z kobietą.
Od dawna pisze dla "The Times," mieszkając w Brighton. Poszerzyła interesującą ją tematykę o politykę, modę, życie społeczeństwa. Uznawana za dziennikarkę lewicową (w latach 1998-2003 pisała dla "The Guardian," pozytywnie wyrażała się o Związku Radzieckim), jednak poparła na przykład wojnę o Falklandy i ogólnie Margaret Thatcher. Popiera Izrael, a jest wroga islamowi. Poprzez ataki na różne gwiazdy, na mężczyzn jako płeć, na Unię Europejską, a zwłaszcza muzułmanów wyrobiła sobie markę dziennikarki kontrowersyjnej.
Napisała także ponad 10 książek, w tym bestseller "Ambition" (1989, wyd. polskie "Ambicja", 1991, Almaprint, Katowice). Powieść "Ambicja" opowiada barwnie i ostro o dziennikarce muzycznej wspinającej się za wszelką cenę po szczeblach kariery.

</doc>
<doc id="903521" url="https://pl.wikipedia.org/wiki?curid=903521" title="Dariusz Babiarz">
Dariusz Babiarz

Dariusz Babiarz (ur. 8 września 1968 w Nowej Dębie) – polski muzyk rockowy, wokalista, kompozytor, gitarzysta i producent muzyczny.
Największym sukcesem artysty była I nagroda jury w Festiwalu Muzyków Rockowych w Jarocinie 1991 z zespołem Holy Dogs. W 2000 roku założył grupę Kofi.

</doc>
<doc id="903525" url="https://pl.wikipedia.org/wiki?curid=903525" title="Gajewko">
Gajewko

Gajewko (niem. "Eichforst I") – wieś w Polsce położona w województwie zachodniopomorskim, w powiecie drawskim, w gminie Drawsko Pomorskie. W latach 1975–1998 miejscowość administracyjnie należała do województwa koszalińskiego. W roku 2007 wieś liczyła 49 mieszkańców. Miejscowość wchodzi w skład sołectwa Zagozd.
W miejscowości działało "Państwowe Gospodarstwo Rolne Gajewko".
Geografia.
Wieś leży ok. 2 km na południe od Zagozdu, przy drodze wojewódzkiej nr 148, ok. 200 m na południe od jeziora Dołgie Małe.

</doc>
<doc id="903529" url="https://pl.wikipedia.org/wiki?curid=903529" title="Kazimierz Brakoniecki">
Kazimierz Brakoniecki

Kazimierz Brakoniecki (ur. 12 grudnia 1952 w Barczewie) – polski poeta, eseista, krytyk literacki, redaktor, animator kultury.
Zdał maturę w III. Liceum Ogólnokształcącym im. Mikołaja Kopernika w Olsztynie.
Ukończył studia polonistyczne oraz podyplomowe z muzeologii na Uniwersytecie Warszawskim. W 1990 uczestniczył w założeniu Wspólnota Kulturowa "Borussia", a w 1996 Olsztyńskiego Stowarzyszenia Przyjaciół Bretanii i Francji "Amitié". W latach 1991–1997 redaktor naczelny poświęconego kulturze, historii i literaturze Warmii i Mazur pisma "Borussia". Współautor pracy "Borussia. Ziemia i ludzie", antologii piśmiennictwa o Ziemi Pruskiej.
Mąż Hanny Brakonieckiej.
Jako poeta debiutował w prasie literackiej w 1975. Cztery lata później wydał swój pierwszy tomik wierszy "Zrosty". Ostatnie publikacje poety to m.in.:
Jest laureatem kilku ogólnopolskich nagród literackich m.in.:
a także:

</doc>
<doc id="903530" url="https://pl.wikipedia.org/wiki?curid=903530" title="Berysław">
Berysław

Berysław () – miasto na południu Ukrainy, w obwodzie chersońskim, na zachodnim brzegu Zbiornika Kachowskiego na Dnieprze.
Historia.
Miejsce to było miejscem osadnictwa od najdawniejszych czasów z powodu dogodnej przeprawy promowej przez rzekę Dniepr, który zwężał się tutaj do 500 kroków. Osada powstała na początku naszej ery pod nazwą Metropolis. W III-IV wieku na tym terenie istniała stolica Ostrogotów Danparsztad, istniejący do najazdu Hunów w IV wieku.. W XIV wieku – rezydencja chana Złotej Ordy Tochtamysza, który zbudował tu zamek zniszczony w 1399.
Po kampanii Witolda Kiejstutowicza w 1398 roku włączono te tereny do Wielkiego Księstwa Litewskiego budując zamek z gliny nazwany Johannisburg. W miejscu tym pobierano cło dlatego nazywano je po rusińsku "Wytowtowa Mytnyca" ("Витовтова Мытница").
W 1484 roku Turcy zbudowali na lewym brzegu Dniepru twierdzę Kyzykermen (Kazi-Kermen), ale w Rzeczypospolitej określano je najczęściej jako Tawań ("Тавань") (od nazwy pobliskiej wyspy). W 1550 wzmiankowano, że prowadził tędy szlak handlowy z Krakowa do Kaffy. W XVII wieku turecka twierdza została rozbudowana i wsparta przez dwa forty na prawym brzegu Mubeurek-Kermen i Islam-Kermen oraz fort Musrit-Kermen na wyspie Tawań. Garnizon liczył 3 tys. żołnierzy mających do dyspozycji 60-80 dział. Twierdzę w 1695 roku zdobyli kozacy hetmana Iwana Mazepy podczas pochodu azowskiego. W 1700 roku Turcja zawarła traktat pokojowy z Carstwem Rosyjskim, w którym zgodziła się zniszczyć twierdzę.
22 stycznia 1784 roku na ruinach twierdzy założono Berysław, który zasiedlono imigrantami z guberni połtawskiej i czernihowskiej. W 1938 roku osada otrzymała prawa miejskie. W 1975 odnotowano tutaj 93 zagrody, które zamieszkiwało 549 mężczyzn i tylko 92 kobiety.
W 1958 roku ukończono budować na Dnieprze Zbiornik Kachowski, nad którego brzegiem znalazł się Berysław.
Podczas inwazji Rosji na Ukrainę w 2022 miasto okupowane, wyzwolone przez Siły Zbrojne Ukrainy 11 listopada 2022.

</doc>
<doc id="903531" url="https://pl.wikipedia.org/wiki?curid=903531" title="Gajewo (powiat drawski)">
Gajewo (powiat drawski)

Gajewo – wieś w Polsce położona w województwie zachodniopomorskim, w powiecie drawskim, w gminie Drawsko Pomorskie. W latach 1975–1998 miejscowość administracyjnie należała do województwa koszalińskiego. W roku 2007 wieś liczyła 11 mieszkańców. Miejscowość wchodzi w skład sołectwa Zagozd.
W miejscowości działało "Państwowe Gospodarstwo Rolne Gajewo".
Geografia.
Wieś leży ok. 3,5 km na południowy wschód od Zagozda, ok. 250 m na południe od jeziora Dołgie Małe.

</doc>
<doc id="903534" url="https://pl.wikipedia.org/wiki?curid=903534" title="Problem wydawania reszty">
Problem wydawania reszty

Problem wydawania reszty – zagadnienie z dziedziny algorytmiki, problem polegający na wybraniu z danego zbioru monet o określonych nominałach takiej konfiguracji, by wydać żądaną kwotę przy użyciu minimalnej liczby monet. Jego rozwiązania są wykorzystywane w automatach z napojami, bankomatach itd.
Definicja.
Niech będzie dany zbiór nominałów formula_1 i kwota do wydania formula_2 Można przyjąć, że nominały są posortowane rosnąco formula_3 Należy wyznaczyć takie współczynniki formula_4 (nieujemne, całkowite), żeby:
a wartość:
była jak najmniejsza.
Algorytmy.
Poniżej pokazano dwa popularne rozwiązania dla wariantu problemu, w którym zakłada się dostępność dowolnej liczby monet każdego nominału: jedno przy pomocy algorytmu zachłannego, drugie z wykorzystaniem programowania dynamicznego. Przykładowo, dane są trzy nominały – 1 zł, 2 zł i 5 zł. Ile minimalnie monet potrzeba, by wydać 13 zł?
Algorytm zachłanny.
Algorytm zachłanny jest poprawny dla tego problemu w większości stosowanych obecnie systemów monetarnych, jednak nie działa np. dla systemu (1, 4, 5) (kontrprzykładem jest kwota 8).
W tym przypadku, algorytm będzie wartość:
Algorytm odejmuje od zadanej kwoty największy spośród nominałów mniejszych i równych kwocie. Następnie, o ile kwota jest większa od zera, powtarza czynność. Liczba powtórzeń jest liczbą potrzebnych monet.
Dla powyższego przykładu algorytm zadziała następująco:
Zaletą powyższego algorytmu jest szybkość i prostota implementacji.
Implementacja.
Algorytm zachłanny zapisany w C++:
// k – zadana kwota, x=0 – wynik
// N – zbiór nominałów (tablica o długości l)
while (k &gt; 0) { // dopóki kwota większa od zera
 int n = 0; // n – maksymalny nominał mniejszy lub równy kwocie
 for (int i = 0; i &lt; l; ++i) { // wśród wszystkich nominałów...
 if ((N[i] &lt;= k) &amp;&amp; (N[i] &gt; n)) { // ...znajdź n
 n = N[i];
 k -= n; // pomniejsz kwotę o n
 ++x; // zwiększ wynik o 1
Wadą rozwiązania zachłannego jest brak możliwości wykorzystania w przypadku, gdy nominały mogą być tak dobrane, że nie zawsze znajdzie się nominał, przez który kwota dzieli się bez reszty. Przykładem jest sytuacja z życia codziennego: nominały w bankomatach to zwykle 20, 50, 100 i 200 zł. Algorytm zachłanny zastosowany przy takich nominałach dla kwoty 60 zł nie zadziałałby – w pierwszym kroku pomniejszyłby kwotę o 50 zł, pozostawiając 10 zł; tak mała kwota nie może być wydana przy użyciu w/w nominałów.
Algorytm z wykorzystaniem programowania dynamicznego.
Dzięki wykorzystaniu programowania dynamicznego możliwe jest znalezienie rozwiązania dla tego problemu przy dowolnym zbiorze nominałów i dowolnej kwocie. Algorytm polega na przetwarzaniu kolejnych nominałów i obliczeniu minimalnej liczby potrzebnych monet dla wydania kwot od 0 do k. Przy analizie kolejnego nominału wykorzystywane są informacje pozyskane w czasie wcześniejszych analiz. Jeśli nie będzie możliwe wydanie kwoty przy użyciu dostępnych nominałów, zostanie zwrócony wynik „nieskończoność”.
Przebieg algorytmu:
Dla podanego na początku artykułu przykładu zadziała następująco:
Przy odwrotnej kolejności wczytywania nominałów wyniki będą następujące:
Implementacja.
Taki algorytm jest bardziej uniwersalny, ale nieco trudniejszy w implementacji.
Przykład kodu w C++:
// a – liczba nominałów, k – żądana kwota
int* T = new int[k+1]; // utwórz tablicę T o zakresie od 0 do k
T[0] = 0; // dla kwoty 0 potrzebujesz 0 monet
int i;
for (i=1;i&lt;=k;++i) { // dla każdej kwoty od 1 do k
 T[i]=INFINITY; // potrzebujesz nieskończoność monet
for (i=1;i&lt;=a;++i) { // dla każdego nominału wykonuj:
 int n; // n – aktualnie analizowany nominał
 cin » n; // wczytaj nominał
 for (int j=0;j&lt;=k-n;++j) { // dla j=0 do k-n wykonuj:
 if (T[j] &lt; INFINITY) { // jeżeli T[j] już ma przypisaną wartość i jeżeli
 if (T[j]+1 &lt; T[j+n]) { // dodanie monety zmniejszy liczbę monet dla kwoty j+n,
 T[j+n] = T[j]+1; // to zapisz nową liczbę monet dla zwiększonej kwoty.

</doc>
<doc id="903540" url="https://pl.wikipedia.org/wiki?curid=903540" title="Język rosyjski na Ukrainie">
Język rosyjski na Ukrainie

Język rosyjski na Ukrainie jest najczęściej używanym językiem na południu i wschodzie kraju oraz w stołecznym Kijowie, a także drugim językiem w pozostałej części kraju.
Spis powszechny 2001.
Według spisu powszechnego z 2001 roku język rosyjski określiło mianem swojego ojczystego języka 14 273 000 obywateli Ukrainy, to jest 29,6% mieszkańców. Na tę liczbę składają się przede wszystkim etniczni Rosjanie (56% z tej liczby), ponadto językiem tym włada na co dzień pięć i pół miliona Ukraińców, 172 tysiące spośród zamieszkujących Ukrainę Białorusinów, 86 tysięcy Żydów, 81 tysięcy Greków, 62 tysiące Bułgarów, 46 tysięcy Mołdawian, 43 tysiące Tatarów, 43 tysiące Ormian, 22 tysiące Polaków, 21 tysięcy Niemców, 15 tysięcy Tatarów krymskich.
Rosyjskojęzyczna populacja Ukrainy jest nie tylko najliczniejszą rosyjskojęzyczną wspólnotą poza Federacją Rosyjską, ale i najliczniejszą w Europie spośród tych, których język nie ma statusu urzędowego.
Badania sondażowe.
Sondaże wskazują, że język rosyjski jest używany znacznie częściej, niż by wynikało to z wyników spisu powszechnego. Badania Kiev International Sociology Institute wskazują, że języka rosyjskiego używa w domu około 43–46% populacji Ukrainy. Ludność rosyjskojęzyczna stanowi zdecydowaną większość w kilku regionach:
Ponadto język ten dominuje w nieformalnej komunikacji w Kijowie oraz jest zauważalny w centrum i na zachodzie kraju (4–5%).
Według badań Research &amp; Branding Group 68% obywateli Ukrainy swobodnie włada językiem rosyjskim (ukraińskim – 57%). 75% ludności miast obwodowych preferuje ożywianie języka rosyjskiego (ukraińskiego – 9%), językiem rosyjskim posługuje się tylko 18% ludności wiejskiej (65% – ukraińskim).
Zarys historii.
Pierwsze ziemie, leżące obecnie w granicach państwa Ukraina, weszły w skład Wielkiego Księstwa Moskiewskiego około 1500 roku. Z podbojami należy łączyć migracje ludności: kupców, urzędników, ale i przesiedlanego chłopstwa pańszczyźnianego, która to ludność posługiwała się własnym językiem. W końcu XVI wieku rozpoczęto budowę biełgorodskiego systemu obronnego. Pojawiły się tam wtedy liczne miasta i fortece z dominującym językiem rosyjskim.
Po okresie wojen kozackich język rosyjski wyparł język ruski i język polski z życia miejskiego na Ukrainie Lewobrzeżnej, która od rozejmu andruszowskiego (1667) przestała być administracyjnie złączona z Rzecząpospolitą i stała się częścią Rosji. Na wsiach dominował język ruski. . Od połowy XVIII wieku zaczęła się rusyfikacja szkolnictwa. W konsekwencji rozbiorów Rzeczypospolitej i kolejnych zwycięskich wojen z Turcją Rosja opanowała terytoria pobrzeża Morza Czarnego, i Krym, które zasiedlała rosyjskojęzycznym chłopstwem.
W XIX wieku język rosyjski stopniowo wypierał język ukraiński z użycia. Przyczyniały się do tego liczne ukazy rządu rosyjskiego, przede wszystkim cyrkularz wałujewski (1863) і ukaz emski (1876). Język rosyjski, jako „ponadruski”, „wszechruski”, „ponadplemienny” dla Ukraińców, Białorusinów i Rosjan, przyjmowali także niektórzy działacze ukraińskiego ruchu narodowego. Według powszechnego spisu rosyjskiego przeprowadzonego w 1897 ludność rosyjskojęzyczna posługująca się językiem wielkoruskim (rosyjskim) na terenie guberni leżących na terenie dzisiejszej Ukrainy stanowiła mniej niż 10%.
W czasie powstania styczniowego ograniczono wydawanie literatury w języku małoruskim (ukraińskim) (patrz: cyrkularz wałujewski). W 1876 roku wydano zakaz wwozu do Rosji jakichkolwiek książek wydanych w języku małoruskim (patrz: ukaz emski). Język rosyjski stał się obowiązującym językiem inteligencji, pisali w tym języku np. Nikołaj Gogol, Ilja Miecznikow, Ołeksandr Potebnia. W początku XX wieku w Kijowie zanotowano tylko 8 rodzin inteligenckich, które posługiwały się językiem ukraińskim.
Okres sowiecki zmienił nieco sytuację. W latach 20. XX wieku obowiązującą tendencją stała się tzw. "korienizacja" – zamiana języka rosyjskiego na miejscowy. Na Ukrainie przyjęło to formę ukrainizacji. Robotnicy mieli podjąć naukę języka pod groźbą zwolnienia, podobne restrykcje spotkały inne zawody; ukrainizowano prasę, administrację. Natychmiast w latach 30. polityka korienizacji była zastępowana polityką "rusyfikacji", prowadzona przede wszystkim w edukacji. Równocześnie jednak miały miejsce inne tendencje: urbanizacja i industrializacja, wiążące się z migracjami ludności z innych regionów ZSRR, co z kolei wzmacniało pozycję języka rosyjskiego. Duże znaczenie miały małżeństwa mieszane. Do 1989 roku oba języki współistniały z równą pozycją, .
Regulacje prawne.
Kwestię pozycji języka rosyjskiego na Ukrainie i praw mniejszości językowej regulują akty prawa międzynarodowego i krajowego. Kwestię tę podejmuje Konstytucja Ukrainy w art. 10 i 24, ponadto obowiązująca wciąż ustawa z 28 października 1989 roku o językach w USRR, deklaracja praw narodowości z 1991 roku, dekret prezydenta o mniejszościach narodowych na Ukrainie z 25 czerwca 1992 roku oraz ustawa o ratyfikacji Europejskiej Karty Języków regionalnych i Mniejszościowych z 24 grudnia 1999 roku.
Język rosyjski w ukraińskiej polityce.
Według ukraińskiej konstytucji jedynie język ukraiński ma status urzędowego, choć inne języki znajdują się pod konstytucyjną ochroną. Dyskusje wokół pomysłu uczynienia języka rosyjskiego językiem urzędowym zaczęły się jeszcze przed deklaracją niepodległości Ukrainy, bo w 1989 roku, wraz z przyjęciem ustawy o językach w USRR, w każdych wyborach pojawia się taka obietnica wyborcza.
Kontrowersje zwiększa polityka ukrainizacji. Zmniejszana jest liczba szkół z rosyjskim językiem wykładowym, ponadto ogranicza się liczbę programów telewizyjnych w tym języku, a inne – opatruje dubbingiem, zamiast – jak proponują zwolennicy tego języka – napisami. W latach 2006–2010 istniał formalny nakaz emitowania w kinach wyłącznie filmów z ukraińską ścieżką językową.
W 2006 roku Rada Miasta Charkowa ogłosiła rosyjski językiem urzędowym. Za tą decyzją podążyły inne rady obwodowe oraz miejskie. Część z nich anulowały sądy, szczególnie po rewolucji w 2014 roku.
Wybory prezydenckie w 2004 i 2010 r..
W każdych kolejnych wyborach niepodległej Ukrainy rola kwestii równouprawnienia języków wzrastała. W wyborach prezydenckich 2004 roku kwestia podziałów językowych urosła jednak do miana jednej z najistotniejszych. Uwidaczniała ona wyraźny podział elektoratów głównych kandydatów. Wiktor Janukowycz obiecał podniesienie języka rosyjskiego do miana urzędowego. Na nie tak daleko idący krok zdecydował się Wiktor Juszczenko, który obiecał, że podpisze dekret zmuszający urzędników do posługiwania się w kontaktach z interesantami językiem ukraińskim lub rosyjskim, w zależności od żądania interesanta. Obietnicy tej jednak nie dotrzymał.
Wybory parlamentarne w 2006 r..
W wyborach parlamentarnych 2006 roku partie, które głoszą potrzebę zrównania statusu języka ukraińskiego i rosyjskiego otrzymały wysokie poparcie w regionach z dominującą ludnością rosyjskojęzyczną. 31 grudnia 2006 roku prezydent Juszczenko wprost stwierdził, że Ukraina to kraj jednojęzyczny. Wiktor Janukowycz stwierdził 23 marca 2007 roku, że zebranie 300 mandatów w parlamencie pozwoli na „rozpatrzenie wszystkich problemów, w tym językowych”. Niedługo potem parlament został rozwiązany.
Wspólnota rosyjskojęzyczna.
Akcje ukrainizacji i rusyfikacji uniemożliwiły ukształtowanie społeczeństwa, które byłoby całkowicie rosyjsko- lub ukraińskojęzyczne. Jest to potencjalne źródło napięć społecznych. Rosyjskojęzyczna ludność może wpływać na prorosyjski kurs polityki państwa lub na próby dezintegracji kraju. Ludność ta może czuć się wyobcowana i nie dzielić ukraińskiej mentalności z obywatelami z centrum i zachodu kraju, jak również nie podzielać prozachodniego kursu polityki władz. Według francuskiego badacza Dominique’a Arela, uznanie języka rosyjskiego za oficjalny wpłynęłoby na zakończenie tej alienacji i zakończyłoby poczucie bycia obywatelami drugiej kategorii, a przez to może i większą identyfikacją z polityką władz.
Ukraiński historyk Wiktor Horodianenko twierdzi, że wspólnota rosyjskojęzyczna charakteryzuje się poczuciem jedności, co przejawia się w jej niezależnych zachowaniach. Wspólnotę charakteryzuje pochodzenie etniczne (większość stanowią Rosjanie), miejsce zamieszkania (miasta przemysłowe na południu i wschodzie kraju), duży wpływ rosyjskiej kultury i jednolita wiara (prawosławie).
Według rosyjskiego historyka Aleksieja Millera, różnicom w samoidentyfikacji na wschodzie i zachodzie kraju winna jest historia. Według niego, na wschodzie kraju, w odróżnieniu od, jak pisze, zachodnioukraińskich ziem anektowanych przez Polskę, nie uczono nienawiści do Rosjan i ich języka, a przedstawiano ich nie jak innych, a swoich. Podobnie, w czasie wojen nie było tam organizacji podziemnych, a miejscowa ludność stawała po stronie Rosjan.
Sytuacja Kijowa jest specyficzna. Wprawdzie w większości mówi się tam po rosyjsku, ale równocześnie większość rosyjskojęzycznej ludności nie sprzeciwia się ekspansji języka ukraińskiego.
Osobliwości języka rosyjskiego na Ukrainie.
„W Ukrainie” i „na Ukrainie”.
W normatywnym języku rosyjskim właściwymi formami są: "на Украину", "на Украине", "с Украины" (odpowiednio: na Ukrainę, na Ukrainie, z Ukrainy). Tymczasem, na Ukrainie rozpowszechniły się formy: "в Украину", "в Украине", "из Украины". W 1993 roku zyskały one oficjalne uznanie na Ukrainie. W ten sposób, ambasada rosyjska w Kijowie to "Посольство Российской Федерации в Украине". Form "в Украине", "из Украины" Rosjanie używają ponadto w kontaktach ze stroną ukraińską. Również w samej Rosji używa się tych form (tam nieprawidłowych) jeżeli polityk albo osoba prywatna popiera ukraińskie dążenia antyrosyjskie, lub uważa tę ukraińską modyfikację gramatyki rosyjskiej za nową normę.
Język Tatarów Krymskich.
Większość Tatarów Krymskich deklaruje znajomość języka krymskotatarskiego jako ojczystego, ale większość urodzonych w trakcie lub po stalinowskich deportacjach lepiej włada językiem rosyjskim, w szczególności wśród młodzieży. Język rosyjski wśród Tatarów Krymskich ma liczne różnice fonetyczne, leksykalne i intonacyjne w stosunku do normatywnego. Wymienia się także zamiany dźwięków na podobne, wstawianie dodatkowych głosek (np. тарудно (трудно)). Najmłodsze pokolenia posługują się głównie językiem rosyjskim dużo bardziej zbliżonym do normatywnego.
Język ukraińskich Żydów.
Dawniej większość ukraińskich Żydów posługiwała się językiem jidysz, ale z czasem przeszli oni na język rosyjski, który stał się głównym językiem tej mniejszości. Na zachodzie kraju część Żydów przyjęła język polski lub język węgierski. Język rosyjski wśród ukraińskich Żydów niewiele odróżnia się od normatywnego, poza wyrazami dotyczącymi sfery religii, czyli realiów życia codziennego.
Surżyk i wpływ na język ukraiński.
Praktycznie na całym terytorium Ukrainy spotyka się surżyk – dialekt języka ukraińskiego z dużym udziałem rosyjskiej leksyki i gramatyki. Cechuje go dynamika i dowolność doboru słów i zasad z obu języków, bliska niestaranności. W spisach ludności surżyk jako język nie funkcjonuje, a posługujących się nim ujmuje się jako władających językiem ukraińskim.
Język rosyjski wywiera również inny wpływ na język ukraiński, zwłaszcza na wschodzie i południu kraju. Dochodzi do zmian leksykalnych i fonetycznych. Język rosyjski oddziałuje także na język literacki poprzez zapożyczanie wyrazów rosyjskich lub obcych – za pośrednictwem rosyjskiego.
Infrastruktura.
W 2006 roku na Ukrainie było 1880 szkół z rosyjskim językiem wykładowym. Ponadto, na Ukrainie były wtedy również 2242 szkoły z co najmniej dwoma językami wykładowymi, z czego w części obok ukraińskiego drugim językiem był rosyjski. W 2000 roku z 11 tysięcy zarejestrowanych mediów, 7 tysięcy było rosyjsko- lub dwujęzycznymi. W 2003 roku opublikowano na Ukrainie 15,4 miliona książek w języku rosyjskim (i 24 miliony w ukraińskim). Na koniec 2003 roku 82% stron internetowych w ukraińskich domenach było rosyjskojęzyczne, 14% ukraińskojęzyczne i 4% – dwujęzyczne.
Na Ukrainie nie ma rodzimych stacji telewizyjnych emitujących programy wyłącznie w języku rosyjskim, odbiera się natomiast rosyjskojęzyczne stacje z Rosji i Białorusi. Miejscowe stacje emitują część audycji w języku rosyjskim z ukraińskimi napisami. Podobnie częściowo tłumaczą lub produkują w języku rosyjskim stacje radiowe. Stacja Русское радио Украина, która emituje głównie muzykę i informacje, obecnie jest emitowana (mimo swojej nazwy) w języku ukraińskim.

</doc>
<doc id="903543" url="https://pl.wikipedia.org/wiki?curid=903543" title="Čertova louka (równina)">
Čertova louka (równina)

Čertova louka (pol. "Czartowa Łąka" lub "Czarcia Łąka", 1400-1460 m n.p.m.) – górska równina wierzchowinowa w Sudetach Zachodnich, w czeskiej części pasma Karkonoszy.
Położenie.
Równina położona jest na wierzchowinie Czartowa Łąka (czes. "Čertova louka"), na południowy zachód od Smogorni, w środkowej części Karkonoszy, a we wschodniej części Śląskiego Grzbietu.
Charakterystyka.
Jest to rozległa równina w szczytowej partii Karkonoszy, rozciągająca się na obszarze czeskiego Karkonoskiego Parku Narodowego (czes. "Krkonošský národní park – KRNAP"), którą w większości zajmuje wysokogórska łąka w części porośnięta górskimi trawami: bliźniczką psią trawką i kocanką oraz częściowo kosodrzewiną. W kierunku wschodnim łąka przechodzi w torfowisko, którego powierzchnia wynosi 4 ha, a miąższość około 1,5 m. Występują tutaj niektóre cenne gatunki roślin. Łąka i torfowisko należą do wschodniokarkonoskiego narodowego rezerwatu przyrody. Na terenie torfowiska źródła ma Stříbná bystřína. Północno-wschodnią stroną wierzchowiny przebiega granica państwowa z Polską.
W przeszłości na Czartowej Łące stało schronisko "Scharfowa bouda", po drugiej wojnie światowej po schronisku zostały tylko ślady.

</doc>
<doc id="903549" url="https://pl.wikipedia.org/wiki?curid=903549" title="DTPA">
DTPA

DTPA (kwas pentetynowy, ang. "diethylenetriaminepentaacetic acid"; łac. "Acidum penteticum") – substancja, której związki chelatowe Ca-DTPA stosowane są do usuwania z organizmu niektórych radionuklidów i metali ciężkich. Jednak głównym zastosowaniem jest dodawanie ich jako składnik pulpy drzewnej przy bieleniu papieru. DTPA ma za zadanie wychwytywać metale, które powodują rozbijanie wody utlenionej.
Kompleks DTPA i radionulkidu 99mTc stosowany jest w badaniu diagnostycznym czynności nerek.

</doc>
<doc id="903555" url="https://pl.wikipedia.org/wiki?curid=903555" title="TUGZip">
TUGZip

TUGZip – archiwizator plików dla systemów operacyjnych z rodziny Microsoft Windows. Obsługuje znaczną liczbę formatów, w tym m.in. ace, arc, arj, bzip2, cab, jar, lha, zip, rar, gzip oraz 7z. Umożliwia on również ich szyfrowanie za pomocą jednego z algorytmów: 
Aplikacja ta pozwala również na tworzenie archiwów samorozpakowujących się, naprawianie archiwów zip i sqx oraz na przeglądanie obrazów dysków w formatach iso, bin, c2d, img i nrg.
Twórcy aplikacji zapowiadają, że kolejna aktualnie rozwijana [stan na 2007] wersja (oznaczona numerem 4) zostanie udostępniona na licencji open source.

</doc>
<doc id="903557" url="https://pl.wikipedia.org/wiki?curid=903557" title="Obraz dysku">
Obraz dysku



</doc>
<doc id="903558" url="https://pl.wikipedia.org/wiki?curid=903558" title="Hugo Haase">
Hugo Haase

Hugo Haase (ur. 29 września 1863 w Olsztynie, zm. 7 listopada 1919 w Berlinie) – niemiecki polityk. Jeden z przywódców SPD. W 1917 roku brał udział w założeniu USPD, później także mu przewodniczył. Był posłem do Reichstagu.
Życiorys.
Urodził się w rodzinie olsztyńskiego ubogiego szewca żydowskiego jako najstarszy z rodzeństwa. Jego dziadek przybył do Olsztyna z Rosji. W latach osiemdziesiątych XIX w. jego ojciec porzucił zawód szewca i zajął się handlem lnem oraz założył sklep tekstylny w Ornecie (w kamienicy przy rynku). Rodzice Hugo Haasego byli pobożnymi i praktykującymi żydami. W wieku 12 lat rozpoczął naukę w gimnazjum w Kętrzynie, które ukończył w 1882 jako prymus. Następnie wstąpił na wydział prawa Uniwersytetu Królewieckiego. Jako student prowadził dział porad prawnych miejscowej komórki SPD. Po śmierci królewieckiego przywódcy tej partii – Godausa – Haase został liderem. Dzięki jego aktywności SPD uzyskała mandat w radzie miejskiej. W tym czasie prowadził kancelarię adwokacką i cieszył się dużym zainteresowaniem klientów. Jako prawnik pomagał także ludziom ubogim w Prusach Wschodnich. Wielu pokrzywdzonych bronił przed sądem. W 1897 r. z ramienia SPD został posłem do Reichstagu i wkrótce stał się jednym z przywódców tej partii. W latach 1911–1916, wraz z Friedrichem Ebertem, był współprzewodniczącym zarządu centralnego oraz przewodniczącym frakcji parlamentarnej SPD w Reichstagu.
Jeszcze przed wybuchem I wojny światowej aktywnie angażował się w europejski ruch pacyfistyczny. Nawiązał kontakt z Jeanem Lèonem Jaurèsem, działaczem socjalistycznym z Francji. Zwołali oni międzynarodową konferencję pokojową w Brukseli. Dwa dni po tej konferencji Jaurès został zamordowany przez francuskiego szowinistę. Haase jednak nie zaprzestał antywojennej działalności. W wielu wystąpieniach nawoływał „Skończmy z wzajemnym zabijaniem i podajmy sobie ręce”. Hasło to stało się motywem przewodnim utworzonego pod jego kierunkiem odłamu SPD – „Niepodległość”.
Hugo Haase odegrał ważną rolę w utworzeniu Republiki Weimarskiej. Swoimi przemówieniami łagodził niepokoje związane z rewolucją 9 listopada 1918 r. Negatywnie odnosił się do zmian radykalnych, w jego podejściu więcej było z Kanta niż z Marksa. Jego poglądy uczyniły mu wielu przeciwników w lewicowym i prawicowym skrzydle SPD. 8 października 1919 r. został postrzelony przez garbarza Vossa. Rana okazała się groźna i Hasse zmarł 7 listopada 1919 w berlińskim szpitalu pod wezwaniem św. Jadwigi. Jego pogrzeb na cmentarzu we Friedrichsfelde stał się wielką manifestacją, w której uczestniczyło ponad 10 tys. osób, w tym wiele z Prus Wschodnich.

</doc>
<doc id="903561" url="https://pl.wikipedia.org/wiki?curid=903561" title="Milovan Đilas">
Milovan Đilas

Milovan Đilas (ur. 4 lub 12 czerwca 1911 w Podbišće w Czarnogórze, zm. 20 kwietnia 1995 w Belgradzie) – jugosłowiański polityk i pisarz polityczny.
Życiorys.
W latach 1929–1930 studiował literaturę na Uniwersytecie Belgradzkim. Choć sam określał się jako demokratyczny socjalista, to w 1932 roku dołączył do nielegalnej partii komunistycznej. Od 1933 do 1937 był więziony za działalność komunistyczną. Od 1940 członek Biura Politycznego, jeden z dowódców Narodowej Armii Wyzwolenia Jugosławii i bliski współpracownik Tity. Po wojnie odpowiedzialny za agitację i propagandę. Od 1953 wiceprezydent Jugosławii. W 1954 za krytykę rządów partii komunistycznej pozbawiony stanowisk i 1956–1966 kilkakrotnie więziony. W napisanej w czasie internowania książce "Nowa klasa" poddał krytycznej analizie system rządów oligarchii komunistycznej. W latach 50. skrytykował interwencję radziecką na Węgrzech, którą nazwał "raną zadaną komunizmowi". W 1968 roku uzyskał zgodę władz jugosłowiańskich na opuszczenie kraju.

</doc>
<doc id="903564" url="https://pl.wikipedia.org/wiki?curid=903564" title="Papirus Westcar">
Papirus Westcar

Papirus Westcar – zbiór opowiadań o cudach, przedstawia faraona IV dynastii – Cheopsa (Khufu), wysłuchującego pięciu opowieści swoich synów, m.in.: Chefrena, Baure oraz Dżedefhora. Do naszych czasów z pierwszej opowieści zachowało się tylko zakończenie, piąte opowiadanie również jest niekompletne. Ponieważ brakuje początku i końca papirusu niektórzy wysuwają przypuszczenie, że mógł pierwotnie zawierać więcej opowiadań.
Zapewne jest kopią wcześniejszego tekstu, spisaną za czasów II Okresu Przejściowego, a może nawet XII dynastii – na co wskazuje użyty styl i język kompozycji.
Historia papirusu.
Pochodzenie papirusu pozostaje nieznane. Jego historię znamy od momentu wejścia w jego posiadanie w roku 1824 lub 1825 przez brytyjskiego kolekcjonera Henriego Westcara (od jego nazwiska pochodzi nazwa papirusu). W roku 1838 lub 1839 podczas wizyty w Anglii papirus ten nabył od Westcara niemiecki egiptolog Karl Richard Lepsius. Lepsius nie zdołał go jednak przetłumaczyć. Po śmierci Lepsiusa w roku 1866 papirus został przekazany Muzeum Berlińskiemu.
Po raz pierwszy został przetłumaczony przez prof. Adolfa Ermana w 1890 roku. Na język polski po raz pierwszy przełożył go Tadeusz Smoleński około roku 1907 (opublikowane w 1913).
Obecnie papirus przechowywany jest w Muzeum Egipskim w Berlinie.
Opowieści.
Pierwsze opowiadanie.
Do naszych czasów zachowało się tylko kilka ostatnich wersów. Przedstawione przez jednego z synów Chufu opisuje cuda w wykonaniu jednego z kapłanów z czasów panowania faraona Dżesera.
II opowiadanie – "Woskowy krokodyl".
Kolejne opowiadanie, fragmentarycznie zachowane, prezentowane przez Khafre, opowiada o czarach kapłana z czasów panowania faraona Nebki. Kapłan po uzyskaniu informacji, że jego żona go zdradza, formuje z wosku krokodyla, który po użyciu magicznych zaklęć ma ożyć w kontakcie z wodą. Krokodyl wrzucony do wody ożywa i wciąga kochanka żony pod wodę na dno jeziora. Kapłan udaje się z wizytą do faraona, który nakazuje krokodylowi zjeść kochanka, a żonę kapłana spalić i wrzucić do rzeki.
III opowiadanie – "Zielony klejnot".
Trzecie opowiadanie przedstawione przez Bauere, z czasów panowania faraona Snofru opowiada o samym faraonie.
IV opowiadanie – "Czary na dworze Cheopsa" i ostatnie.
Jeden z ciekawszych i zarazem najbardziej znany fragment, opowiadanie "Czary na dworze Cheopsa", mówi o magiku imieniem Dżedi, o którym wspomina w swojej opowieści Dżedefhor. Cheops postanowił zaprosić go do siebie, aby pokazał mu parę swych magicznych sztuczek. Po udanym przedstawieniu Khufu postanawia zapytać starca o jego wiedzę na temat sekretnych komnat w sanktuarium Thota. On jednak na ten temat nic nie wie. W zamian przepowiada jednak, że skrzynię z magicznymi pismami Thota, które zawierają informację o tajemnych komnatach, przyniesie Cheopsowi najstarsze z trojga dzieci, będące w łonie Rudżdżedet (żony kapłana Re, władcy Sachebu). Mędrzec rozwiewa również obawy faraona co do losów jego dynastii, przepowiadając panowanie po Cheopsie jego syna, a następnie wnuka (Chefren panujący po Cheopsie był jego synem, a z kolei Mykerinos panujący po Chefrenie był wnukiem Cheopsa).

</doc>
<doc id="903565" url="https://pl.wikipedia.org/wiki?curid=903565" title="Forming">
Forming

Forming – singel zespołu The Germs nagrany i wydany w maju 1977 przez firmę Slash Records. Utwór "Forming" nagrano w garażu Pata Smeara, utwór "The Germs Live (Sexboy)" pochodzi z koncertu w klubie "The Roxy" w Los Angeles.

</doc>
<doc id="903566" url="https://pl.wikipedia.org/wiki?curid=903566" title="Lexicon Devil">
Lexicon Devil

Lexicon Devil – pierwsza EPka zespołu The Germs wydana w 1978 roku przez wytwórnię Slash Records.

</doc>
<doc id="903567" url="https://pl.wikipedia.org/wiki?curid=903567" title="What We Do Is Secret?">
What We Do Is Secret?

What We Do Is Secret? – druga EPka zespołu The Germs wydana w 1981 roku przez wytwórnię Slash Records. Nagrania stanowią fragmenty EPki "Lexicon Devil", płyty "(GI)" oraz koncertu, który odbył się w "Starwood" (Hollywood) 3 grudnia 1980.

</doc>
<doc id="903570" url="https://pl.wikipedia.org/wiki?curid=903570" title="Program gotajski">
Program gotajski

Program gotajski (niem. "Gothaer Programm") – był dokumentem przyjętym przez Sozialdemokratische Arbeiterpartei (SDAP, Socjaldemokratyczną Partię Robotniczą) przewodzoną przez Augusta Bebela oraz Wilhelma Liebknechta i Allgemeiner Deutscher Arbeiterverein (ADAV, Powszechny Niemiecki Związek Robotniczy) pod przywództwem Wilhelma Hasenclevera na kongresie zjednoczeniowym obu ugrupowań, który miał miejsce w mieście Gotha w dniach 22-27 maja 1875.
Efektem kongresu było powstanie Socjalistycznej Partii Pracy Niemiec ("Sozialistische Arbeiterpartei Deutschlands", SAP), która w 1890 roku zmieniła nazwę na Socjaldemokratyczną Partię Niemiec ("Sozialdemokratische Deutsche Partei", SPD). Podstawowe założenia programu gotajskiego mówią o „wolnym państwie i społeczeństwie socjalistycznym”, „zniesieniu wyzysku w każdym społeczeństwie” oraz o „usunięciu wszelkiej społecznej i politycznej nierówności”.
Program gotajski został skrytykowany przez Karola Marksa, który przebywając w Londynie, atakował ideologów niemieckiego socjalizmu za zbliżenie się do, jego zdaniem, reformistycznego ADAV.
Rozwinięciem programu był program erfurcki (1891).

</doc>
<doc id="903578" url="https://pl.wikipedia.org/wiki?curid=903578" title="Akademia Muzyczna w Bydgoszczy">
Akademia Muzyczna w Bydgoszczy



</doc>
<doc id="903580" url="https://pl.wikipedia.org/wiki?curid=903580" title="Karwice (powiat drawski)">
Karwice (powiat drawski)

Karwice (niem. "Karwitz") – wieś w Polsce położona w województwie zachodniopomorskim, w powiecie drawskim, w gminie Drawsko Pomorskie. W latach 1975–1998 miejscowość administracyjnie należała do województwa koszalińskiego. W roku 2007 wieś liczyła 22 mieszkańców. Miejscowość wchodzi w skład sołectwa Konotop.
Geografia.
Wieś leży ok. 5 km na wschód od Konotopa, nad jeziorem Lubie, ok. 2,5 km na wschód od poligonu drawskiego.
Zabytki.
Do wojewódzkiego rejestru zabytków wpisany jest:

</doc>
<doc id="903584" url="https://pl.wikipedia.org/wiki?curid=903584" title="Klaus-Joachim Zülch">
Klaus-Joachim Zülch

Klaus-Joachim Zülch (ur. 11 kwietnia 1910 w Olsztynie, zm. 2 grudnia 1988 w Berlinie) – niemiecki lekarz neurolog, syn Georga Zülcha, burmistrza Olsztyna.

</doc>
<doc id="903585" url="https://pl.wikipedia.org/wiki?curid=903585" title="Ustok">
Ustok

Ustok (niem. "Heinrichsfelde") – wieś w Polsce położona w województwie zachodniopomorskim, w powiecie drawskim, w gminie Drawsko Pomorskie. W latach 1975–1998 miejscowość administracyjnie należała do województwa koszalińskiego. W roku 2007 wieś liczyła 21 mieszkańców. Miejscowość wchodzi w skład sołectwa Jankowo.
Geografia.
Wieś leży ok. 5,5 km na północ od Jankowa, ok. 1,5 km na zachód od drogi wojewódzkiej nr 148.

</doc>
<doc id="903586" url="https://pl.wikipedia.org/wiki?curid=903586" title="Wielka korona cesarska Rosji">
Wielka korona cesarska Rosji

Wielka Korona Cesarska Rosji, Wielka Korona Imperialna Rosji, Korona cesarska Katarzyny II – najważniejsze insygnium koronacyjne dynastii Romanowów. 
Historia.
Wielka Korona cesarska Rosji została wykonana przez petersburskich jubilerów, Jeremiasza Pauzié, Iwana Liebmanna i Iwana Jewstifiejewa, na moskiewską koronację Katarzyny II. Zastąpiła ona poprzednie korony rosyjskie, z których korzystały cesarzowe: Katarzyna I, Anna, Elżbieta i imperator Piotr II. Od 1762 do końca XIX wieku była używana podczas uroczystości intronizacyjnych kolejnych carów, a także podczas najważniejszych uroczystości państwowych w Cesarstwie Rosyjskim. 
Obecnie przechowywana w Diamentowym Funduszu na Kremlu w Moskwie.
Opis.
Korona ma formę mitry złożonej ze stylizowanych gałązek i liści laurowych układających się na kształt dwóch srebrnych półkul. Pomiędzy półsferami koronę zamyka kabłąk ułożony w kształcie gałązek i liści dębowych. W obręczy korony u podstawy kabłąka umieszczony jest 56-karatowy brylant, który caryca Elżbieta Piotrowna otrzymała w 1754 roku w prezencie od cechu kupców w podzięce za przywileje podatkowe.
Całość wieńczy krzyżyk brylantowy osadzony na wielkim spinelu o masie 398,72 karatów. Kamień pochodzi z Chin. Został przywieziony do Rosji w 1678 roku przez poselstwo Mikołaja Milescu jako dar cesarza Kangxi.
Insygnium jest zdobione łącznie przez 4936 brylantów o łącznej masie 2858 karatów oraz 75 pereł ułożonych w dwa rzędy dekoracyjne półsfer korony.

</doc>
<doc id="903587" url="https://pl.wikipedia.org/wiki?curid=903587" title="Szeriemietiewo">
Szeriemietiewo



</doc>
<doc id="903590" url="https://pl.wikipedia.org/wiki?curid=903590" title="Piotr Sarnik">
Piotr Sarnik

Piotr Sarnik (ur. 15 lutego 1977 w Dąbrowie Górniczej) – polski hokeista, reprezentant Polski, trener.
Kariera zawodnicza.
Absolwent NLO SMS PZHL Sosnowiec z 1996. Od maja do 2 grudnia 2012 był po raz kolejny w karierze zawodnikiem macierzystego klubu, Zagłębia Sosnowiec. Od 4 grudnia 2012 zawodnik Aksam Unii Oświęcim. Meczem 1 marca 2015 wznowił karierę zawodniczą w barwach Zagłębia Sosnowiec, zaś po zwycięskim sezonie I ligi 2014/2015 powrócił do pracy trenerskiej.
Uczestniczył w turnieju hokejowym na Zimowej Uniwersjadzie 1997. Uczestniczył w turniejach mistrzostw świata w 1999 (Grupa B), 2003, 2004, 2005, 2006, 2007, 2010, 2012 (Dywizja I).
W trakcie kariery zyskał przydomek "Steru".
Kariera trenerska.
Od lipca 2013 asystent trenera reprezentacji Polski do lat 20. Od sezonu 2013/14 trener w Szkole Mistrzostwa Sportowego PZHL w Sosnowcu, gdzie jest szkoleniowcem drużyny SMS II, występującej w I lidze. Pełnił funkcję asystenta trenera reprezentacji Polski do lat 20 na mistrzostwach świata juniorów do lat 20 2014, 2015, 2016, 2017. Od końca roku kalendarzowego 2015 do marca 2016 trener Zagłębia Sosnowiec. 31 lipca 2017 został przedstawiony jako asystent głównego trenera drużyny Tauron GKS Katowice, Kanadyjczyka Toma Coolena. Latem 2018 został ogłoszony głównym trenerem reprezentacji Polski do lat 20. Po odejściu głównego trenera GKS, Risto Durfy, 2 grudnia 2019 został jego następcą na tym stanowisku. Na stanowisku szkoleniowca kadry do lat 20 pozostał w sezonie 2019/2020, a ze stanowiska odszedł w 2020. Z posady trenera GKS ustąpił po kolejce ligowej z dnia 20 listopada 2020. W kwietniu 2021 został zaangażowany jako drugi trener w Re-Plast Unii Oświęcim. 8 lutego 2023 został przedstawiony jako nowy szkoleniowiec Zagłębia Sosnowiec.

</doc>
<doc id="903591" url="https://pl.wikipedia.org/wiki?curid=903591" title="Olchowiec (województwo zachodniopomorskie)">
Olchowiec (województwo zachodniopomorskie)

Olchowiec (niem. "Aalkist") – wieś w Polsce, w województwie zachodniopomorskim, w powiecie drawskim, w gminie Drawsko Pomorskie. W latach 1975–1998 miejscowość należała administracyjnie do województwa koszalińskiego. Olchowiec wchodzi w skład sołectwa Żółte. W 2006 roku miejscowość zamieszkiwało 10 osób.
Nazwa.
12 lutego 1948 r. ustalono urzędową polską nazwę miejscowości – Olchowiec, określając drugi przypadek jako Olchowca, a przymiotnik – olchowiecki.
Geografia.
Miejscowość leży ok. 4 km na zachód od Żółtych, ok. 300 m na zachód od rzeki Starej Regi, ok. 1,6 km na północny wschód od jeziora Dołgie Małe. 
Historia.
W 1754 r. zgodnie z testamentem właściciela Olchowca, Johanna Carla von Birckholtz, miejscowość przeszła w posiadanie jego brata – Georga Alberta. Jednakże w 1774 roku miejscowość nie należała już do dóbr rodzinnych.
Zabytki.
Do wojewódzkiego rejestru zabytków wpisane są

</doc>
<doc id="903593" url="https://pl.wikipedia.org/wiki?curid=903593" title="Zboczenie magnetyczne">
Zboczenie magnetyczne



</doc>
<doc id="903594" url="https://pl.wikipedia.org/wiki?curid=903594" title="Stopa błędów">
Stopa błędów

Stopa błędów, poziom błędów, współczynnik błędów – wskaźnik, który określa liczbę błędnie przesłanych danych do wszystkich przesłanych danych. Danymi mogą być bity, bloki lub pakiety.
Wyróżnia się następujące sposoby definiowania stopy błędów:
BER.
Bit Error Rate (pol. "bitowa stopa błędów") – w telekomunikacji, współczynnik liczby błędnie przesłanych bitów do całkowitej liczby przesłanych bitów. Jest najczęściej wyrażany w notacji naukowej np. 2 błędne bity ze 100 000 bitów ogólnego transferu zapisuje się jako:
Niektóre programy mogą wyświetlać tę wartość w notacji inżynierskiej:
Przy dobrym jakościowo połączeniu BER powinien być mniejszy od formula_3 (dla transmisji danych) lub formula_4 (dla transmisji sygnału mowy). Czas testowy dla poszczególnych szybkości łącza wynosi:
Czas ten może być wyliczony ze wzoru:
gdzie:

</doc>
<doc id="903596" url="https://pl.wikipedia.org/wiki?curid=903596" title="Abelardo Fernández Antuña">
Abelardo Fernández Antuña



</doc>
<doc id="903598" url="https://pl.wikipedia.org/wiki?curid=903598" title="Cianowo">
Cianowo

Cianowo (niem. "Jakobsdorf") – wieś w Polsce położona w województwie zachodniopomorskim, w powiecie drawskim, w gminie Drawsko Pomorskie. W latach 1975–1998 miejscowość administracyjnie należała do województwa koszalińskiego. W roku 2007 wieś liczyła 4 mieszkańców. Miejscowość wchodzi w skład sołectwa Jankowo.
Geografia.
Wieś leży ok. 7 km na północny zachód od Jankowa.
Zabytki.
Do wojewódzkiego rejestru zabytków wpisany jest:

</doc>
<doc id="903600" url="https://pl.wikipedia.org/wiki?curid=903600" title="Krzynno">
Krzynno

Krzynno - osada w Polsce położona w województwie zachodniopomorskim, w powiecie drawskim, w gminie Drawsko Pomorskie. W latach 1975–1998 miejscowość administracyjnie należała do województwa koszalińskiego. W roku 2007 osada liczyła 19 mieszkańców. Miejscowość wchodzi w skład sołectwa Jankowo.
Geografia.
Osada leży ok. 3 km na północ od Jankowa.

</doc>
<doc id="903601" url="https://pl.wikipedia.org/wiki?curid=903601" title="Álvaro Arbeloa Coca">
Álvaro Arbeloa Coca



</doc>
<doc id="903603" url="https://pl.wikipedia.org/wiki?curid=903603" title="Żółcin">
Żółcin

Żółcin (niem. "Neu Schilde") – osada w Polsce położona w województwie zachodniopomorskim, w powiecie drawskim, w gminie Drawsko Pomorskie. W latach 1975–1998 miejscowość administracyjnie należała do województwa koszalińskiego. W roku 2007 osada liczyła 33 mieszkańców. Miejscowość wchodzi w skład sołectwa Żółte.
Geografia.
Osada leży ok. 2,5 km na północny zachód od Żółtych, ok. 500 m na południowy zachód od jeziora Rydzewo, ok. 600 m na wschód od rzeki Starej Regi, ok. 800 m na północ od jeziora Zarańskie.
Historia.
Na wyspie pobliskiego jeziora Zarańskie, w 2003 roku archeolodzy pracujący pod kierunkiem dr. Ryszarda Kaźmierczaka odkryli na wyspie miejsce kultu pogańskiego. Rok później, w położonym o kilka kilometrów dalej jeziorze Gągnowo, natrafiono na fragmenty dwóch mostów łączących stały ląd z grodziskiem na wyspie na tym jeziorze, a wokół wiele zatopionych przedmiotów. Na podstawie badań dendrochronologicznych ustalono, że jeden z mostów wybudowany został 700 lat p.n.e.

</doc>
<doc id="903606" url="https://pl.wikipedia.org/wiki?curid=903606" title="Rada Konsultacyjna przy Przewodniczącym Rady Państwa">
Rada Konsultacyjna przy Przewodniczącym Rady Państwa

Rada Konsultacyjna przy Przewodniczącym Rady Państwa – kolegialny organ doradczy przy przewodniczącym Rady Państwa Polskiej Rzeczypospolitej Ludowej Wojciechu Jaruzelskim, działający w latach 1986–1989.
Powstanie.
Pomysł powołania Rady Konsultacyjnej, początkowo określanej jako Społeczna Rada Konsultacyjna, powstał ze strony ówczesnych władz, na X Zjeździe PZPR w 1986, w ramach dążenia władz do ograniczonej demokratyzacji życia politycznego i uzyskania większej legitymacji dzięki dopuszczeniu czynnika społecznego do wpływu na politykę. Zbiegło się to w czasie z amnestią dla wszystkich więźniów politycznych w lecie 1986. W powołaniu Rady zaangażowana była także strona kościelna, poparcie dla inicjatywy wyraził prymas Polski Józef Glemp, aczkolwiek Kościół oficjalnie nie delegował tam swoich kandydatów.
Radę utworzono 6 grudnia 1986 na spotkaniu w Belwederze. W skład Rady weszło 56 członków, wybranych w założeniu spośród osób o ugruntowanym społecznym lub środowiskowym autorytecie.
Spośród członków Rady 17 należało do PZPR, 2 do ZSL, 1 do Stronnictwa Demokratycznego, 36 było bezpartyjnych, w tym 12 działaczy katolickich i chrześcijańskich. Rozmowy z działaczami „Solidarności” zostały zerwane, ponieważ po utworzeniu Tymczasowej Rady NSZZ „Solidarność” przez Wałęsę, nie mieli szans na wejście w skład Rady Konsultacyjnej.
Działalność.
6 grudnia 1986 miało miejsce pierwsze posiedzenie Rady w Belwederze, z udziałem Wojciecha Jaruzelskiego. Rada nie miała sprecyzowanych kompetencji ani trybu działania, miała być według inauguracyjnego przemówienia Jaruzelskiego forum dyskusji dotyczących spraw społecznych i państwowych, w celu „poszerzania płaszczyzn narodowego współdziałania”, przy założeniu akceptacji niepodważalności Konstytucji PRL, w tym przewodniej roli PZPR i sojuszu z ZSRR.
Przez okres swojego działania, Rada Konsultacyjna nie odegrała znaczącej roli politycznej. Ogółem Rada odbyła 12 posiedzeń, ostatnie 17 lipca 1989, już po zakończeniu obrad Okrągłego Stołu, prowadzących do przełomu ustrojowego, w których głównym partnerem do rozmów dla władzy stała się Solidarność i Kościół. Na ostatnim posiedzeniu większość członków Rady poparła kandydaturę Wojciecha Jaruzelskiego na stanowisko prezydenta PRL.
Dyskusje ze wszystkich posiedzeń Rady opublikowane zostały w całości w dwóch tomach pt. Rada Konsultacyjna przy Przewodniczącym Rady Państwa 1986 – 1989, wyd. Rady Narodowej.Warszawa 1988 i 1990.

</doc>
<doc id="903608" url="https://pl.wikipedia.org/wiki?curid=903608" title="Catechesi tradendae">
Catechesi tradendae

Catechesi tradendae − posynodalna adhortacja papieża Jana Pawła II z 1979 roku.
Papież podpisał adhortację 16 października 1979 dokładnie w pierwszą rocznicę swojego wyboru na Stolicę Piotrową. Jest ona owocem prac synodu biskupów zwołanego jeszcze przez papieża Pawła VI w październiku 1977. Synod ten poświęcony był w całości sprawom katechezy w Kościele.
Ojcowie synodalni, czerpiąc z nauczania Soboru Watykańskiego II, zajęli się problemami odnowy katechezy w aspekcie doktrynalnym, biblijnym, liturgicznym, moralno-egzystencjalnym, eklezjalnym i dydaktyczno-pedagogicznym. Przedstawicielami polskiego Kościoła na tym synodzie byli: arcybiskup krakowski kardynał Karol Wojtyła (w funkcji sekretarza specjalnego), arcybiskup Jerzy Stroba, biskup Edward Materski, ks. Jan Charytański, ks. Mieczysław Majewski oraz Marian Jakubiec. Pokłosiem polskiego wkładu w prace synodu, a w związku z tym w późniejszą redakcję tekstu adhortacji, było umiejscowienie katechezy w parafii jako jej podstawowym i najważniejszym środowisku (katecheza a życie sakramentalne w rodzinie).
Dokument papieski składa się ze wstępu, dziewięciu rozdziałów i zakończenia. Pełny tytuł dokumentu:

</doc>
<doc id="903610" url="https://pl.wikipedia.org/wiki?curid=903610" title="Terry Eagleton">
Terry Eagleton

Terry Eagleton (ur. 22 lutego 1943 w Salford w hrabstwie Lancashire) – brytyjski filozof neomarksistowski i teoretyk kultury, literaturoznawca.
Życiorys.
Urodził się w Salford w robotniczej rodzinie irlandzkiego pochodzenia. W drugiej połowie XX wieku to przemysłowe miasto przeżywało zapaść ekonomiczną. Eagleton odebrał wykształcenie w miejscowym katolickim De La Salle College, a następnie, od roku 1961, studiował filologię angielską w Trinity College na Uniwersytecie Cambridge. Po jego ukończeniu z najwyższą lokatą i uzyskaniu stopnia licencjata przeniósł się do Jesus College, gdzie studiował i prowadził pracę naukową pod kierunkiem Raymonda Williamsa. 
Uważany za ucznia i kontynuatora prac krytyka literackiego Raymonda Williamsa. Drugim ważnym źródłem inspiracji dla Eagletona jest psychoanaliza - uznawany jest za jednego z najważniejszych rzeczników prac Slavoja Žižka na wyspach brytyjskich.
Pomimo zajmowania się w swoich tekstach wieloma zagadnieniami właściwymi filozofii i uczestnictwa w filozoficznych debatach, Eagleton nie chce określać siebie mianem filozofa.

</doc>
<doc id="903612" url="https://pl.wikipedia.org/wiki?curid=903612" title="Catechesi Tradendæ">
Catechesi Tradendæ



</doc>
<doc id="903613" url="https://pl.wikipedia.org/wiki?curid=903613" title="Marcelo Vieira da Silva Junior">
Marcelo Vieira da Silva Junior



</doc>
<doc id="903618" url="https://pl.wikipedia.org/wiki?curid=903618" title="Tzeltalowie">
Tzeltalowie

Tzeltalowie ("Tzeltal") – grupa etniczna zamieszkująca centralne wyżyny stanu Chiapas w Meksyku. Indianie Tzeltal posługują się językiem tzeltal należącym do rodziny języków majańskich. Populacja tego prekolumbijskiego ludu liczy (według spisu z 1980 roku) ponad 200 tys. osób.
Mitologia.
Bóstwa najwyższe.
Do najważniejszych bogów Tzeltal należeli Cuch Uinahel Balumil. Byli to trzej bogowie podtrzymujący ziemię i swoimi ruchami powodujący trzęsienie ziemi. Za boginię ziemi uważano Chulmetic. Jak każde plemię mezoamerykańskie, oddawali cześć słońcu, które zwano Tatik K’ak’al ("Ojciec Słońce"). Jego gniew powodował pożary upraw. Do grona bogów Księżyca zaliczano Metik Chichu ("Nasza Babka Księżyc")
Bóstwa pluwialne.
Bardzo ważną postacią w panteonie bóstw Tzeltalów był pluwialny Chauc. Był wariantem Chaca, znanego z mitologii Majów (Tlaloca u Azteków), i panował nad deszczami, wiatrami oraz nad zwierzętami i środkami egzystencji. Jego pomocnikiem był Tatik Cauk, bóg pioruna, dawca deszczu. Uważano go również za sprawcę wiatrów, które zabijały człowieka i niszczyły jego dom. W późniejszym okresie, już po odkryciu Ameryki, był utożsamiany z Tatik Martil. Prawdopodobnie był to ten sam bóg, lecz jego atrybutem był krzyż i uznawany był za odbicie św. Piotra Męczennika.
Dzisiaj Indianie Tzeltal umieszczają krzyż na ościeżnicy drzwi wejściowych, aby Tatik Martil opiekował się domostwem.
Bóstwa pomniejsze.
Tzeltalowie wierzyli również w stwórcę wszystkich ludzi Chul Tatic Chitez Vanegh, w boga choroby Poxlom (Pozlom) oraz w Oxlahun Tox, (Oxlahuntiku), który był przypuszczalnie bogiem śmierci i panem trzynastego nieba, a później uważano go za demona.
Obrzędy religijne Tzeltalowie odprawiali na magicznej górze Ikal Ajau. Jej strażnikiem był Hun ahau. Ich główna rzeka miała również swojego strażnika o imieniu Yabahen.

</doc>
<doc id="903627" url="https://pl.wikipedia.org/wiki?curid=903627" title="Split album">
Split album



</doc>
<doc id="903631" url="https://pl.wikipedia.org/wiki?curid=903631" title="Port lotniczy Kijów-Boryspol">
Port lotniczy Kijów-Boryspol

Port lotniczy Kijów-Boryspol (ukr.: "Міжнародний аеропорт «Бориспіль»", ang.: "Boryspil International Airport", kod IATA: KBP, kod ICAO: UKBB) – największe międzynarodowe i krajowe lotnisko na Ukrainie. Położone jest w miejscowości Boryspol, 29 km na wschód od centrum Kijowa.
Port lotniczy w Boryspolu jest jednym z trzech, obok Żulanów i Hostomla, lotnisk obsługujących stolicę Ukrainy.
Historia.
Pasażerski Port Lotniczy powstał w wyniku decyzji Rady Ministrów USRR z 22 czerwca 1959 roku na bazie lotniska wojskowego. Od 7 lipca 1959 roku lotnisko obsługuje loty pasażerskie i towarowe. Pierwsze stałe połączenie otwarto na trasach Moskwa-Kijów-Moskwa oraz Leningrad-Kijów-Leningrad. W listopadzie 1960 roku powstała linia lotnicza na której wyposażeniu był Tu-104 i An-10. W 1965 roku został otwarty nowy terminal pasażerski. Od 1980 roku Port Lotniczy Boryspol obsługiwał niektóre międzynarodowe rejsy dla członków wyższego aparatu partyjnego ZSRR, zwykli obywatele mogli opuścić Związek Radziecki jedynie przez Moskiewskie lotnisko Szeremietiewo. 11 marca 1993 roku na podstawie rozporządzenia Ministra transportu Ukrainy w Boryspolu powstał Międzynarodowy Port Lotniczy.
Na początku lat 2000, port lotniczy stał się węzłem nie tylko dla lotów bezpośrednim, ale także dla lotów tranzytowych zagranicznych linii lotniczych. Strategia rozwoju portu lotniczego podkreśla rolę węzła od popytu krajowych pasażerów rośnie niewystarczająco w stosunku do możliwości ruchu tranzytowego.
W 2001 roku ukończono budowę nowego pasa startowego i lotniska obsłużyło 1,5 mln pasażerów. Lotnisko ma ILS III kategorii.
W 2002 roku lotnisko uzyskała certyfikat ISO 9001 systemu zarządzania jakością.
Jest to jedno z największych lotnisk w Europie Wschodniej z ponad sześć milionów pasażerów obsłużonych w 2008 roku. Lotnisko konsekwentnie stanowi od 60% do 70% zapotrzebowania podróży lotniczych Ukrainy, pomimo spadku o 13% w 2009 roku obsłużyło 5,8 mln pasażerów w ubiegłym roku, więcej niż w 2007 roku.
Rozwój.
Port lotniczy Kijów-Boryspol obsługuje większość ruchu międzynarodowego Ukrainy. Terminal B, z tylko jedenastoma bramkami, z których dwie są obsługiwane przez rękawy, nie wystarczał do obsługi wszystkich lotów międzynarodowych z lotniska. To był powód do rozbudowy tego terminala, która rozpoczęła się w 2005 roku. Pierwszy etap rozbudowy Terminalu B został otwarty 27 stycznia 2006 roku. W 2008 roku kontrola paszportowa terminalu odlotów B została przeniesiona dalej na wschód (wraz z wejściem do głównej strefy bezcłowej).
Transport.
Port lotniczy Kijów-Boryspol jest dobrze połączony ze stolicą Ukrainy i całym obszarem metropolitalnym, zarówno poprzez swoje położenie i połączenia komunikacyjne. Wjazd do lotniska znajduje się na węźle „Boryspol” drogi międzynarodowej M03, poprzez 18 km autostrady łączącej lotnisko z obrzeżami Kijowa, dzięki czemu na lotnisko łatwo dojechać samochodem. Oprócz tego lotnisko posiada parkingi, wyznaczone punkty dojazdowe i postoje taksówek. Taksówki mogą być zarezerwowane na określoną cenę w okienkach wewnątrz budynków terminalu. Obecnie publiczny autobus linii obsługuje lotnisko:
W sierpniu 2010 roku ukraiński rząd ogłosił plany budowy połączenia kolejowego z lotniska do dworca centralnego w Kijowie, które miało być gotowe do wiosny 2012 roku, w czasie Euro 2012. We wrześniu 2010 r. doszło do porozumienia z rządem Chin i chińską firmą budowlaną do finansowania i rozpoczęcia prac nad tym projektem. Linia trasy miała obejmować 8 km zelektryfikowanej łącznicy do istniejącej linii kolejowej, kończącej się w centralnym obszarze terminala lotniska. Miała mieć dwie stacje: przy terminalu D, oraz przy terminalach B, C i F. Wszczęcie prac przeciągało się do 2017 przy wielokrotnych zmianach koncepcji. Ostatecznie w 2018 rząd Ukrainy wybudował z własnych środków niezelektryfikowaną, jednotorową łącznicę kolejową o długości 4 km, ze stacją przy terminalu D. Pociągi "Kyiv Boryspil Express" kursują w godzinach szczytu co 30 minut, podróż pomiędzy lotniskiem a głównym dworcem kolejowym Kijowa trwa 40 minut , po drodze pociągi zatrzymują się na dworcu Darnycia na południowo-wschodnich obrzeżach miasta oraz na przystanku Wydubyczi gdzie stworzony w 2020 węzeł przesiadkowy umożliwia dogodną przesiadkę do kijowskiego metra. Połączenie obsługiwane jest przez ukraińskie państwowe koleje Ukrzaliznycia przy użyciu trzech trójczłonowych spalinowych zespołów trakcyjnych DPKr-3 oraz pięciu spalinowych wagonów silnikowych Pesa 620M.
Struktura.
Port lotniczy Kijów-Boryspol składa się z dwóch działających i trzech zamkniętych terminali:

</doc>
<doc id="903633" url="https://pl.wikipedia.org/wiki?curid=903633" title="Port lotniczy Kijów-Boryspil">
Port lotniczy Kijów-Boryspil



</doc>
<doc id="903634" url="https://pl.wikipedia.org/wiki?curid=903634" title="Wojciech Krygier">
Wojciech Krygier

Wojciech Krygier (1800-1853) – polski metalurg, przedsiębiorca.
Wojciech Krygier urodził się w Sandomierszczyźnie w 1800 roku. Był wybitnym metalurgiem, synem niemieckiego specjalisty hutniczego. Przyczynił się do rozwoju przemysłowego w Staropolskim Okręgu Przemysłowym. W roku 1837 kupił dobra Rzuców i przystąpił do rozbudowy znajdujących się tam fabryk. Wybudował własną walcownię blachy, drutarnię i gwoździarnię. (pierwszą w Królestwie Polskim 1846 r.)
Jako pierwszy w Polsce zaprojektował i zbudował piece pudlingowe, zakład w Rzucowie posiadał ich pięć. Produkowano tu 567 ton surówki i 648 żelaza rocznie. W 1856 roku wielki piec został przebudowany przez Andrzeja Krygiera. Walcownia w 1860 zatrudniała 133 robotników. Zakład posiadał 3 maszyny parowe i 7 kół wodnych, a roczna produkcja wynosiła ok. 1500 ton wyrobów. Krygierowi okres rozwoju zawdzięczają także Machory. Krygierowie zbudowali na cmentarzu w Chlewiskach okazały grobowiec. Tu w końcu lipca 1853 pochowano Wojciecha Krygiera.

</doc>
<doc id="903635" url="https://pl.wikipedia.org/wiki?curid=903635" title="Ulica Filtrowa w Warszawie">
Ulica Filtrowa w Warszawie

Ulica Filtrowa – ulica w dzielnicach Ochota i Śródmieście w Warszawie.
Przebieg.
Ulica łączy Śródmieście Południowe i Starą Ochotę. Jej nazwa pochodzi od Zespołu Stacji Filtrów znajdujących się po północnej stronie ulicy w jej środkowym biegu. Ma duże znaczenie komunikacyjne na odcinku od ulicy Krzywickiego do placu Narutowicza, gdzie przejmuje ruch samochodowy i tramwajowy z ulicy Nowowiejskiej.
Historia.
Ulicę Filtrową przeprowadzono około roku 1893, początkowo tylko na odcinku od ul. "Suchej" (obecnie Krzywickiego) do Raszyńskiej, przy okazji powiększania terenów Stacji Filtrów; równocześnie wzdłuż północnej pierzei ulicy wzniesiono odcinek otaczającego je muru.
Fragment ulicy pomiędzy "Topolową" (dziś: aleja Niepodległości) a "Suchą" powstał przed rokiem 1914, uregulowano go jednak dopiero w związku z budową Kolonii Staszica około roku 1922. W tym czasie wytyczono także końcowy fragment ulicy – do pl. Narutowicza; jako ostatni powstał fragment początkowy, pomiędzy al. Niepodległości a Polem Mokotowskim – około roku 1927.
Tereny rozciągające się od Filtrowej po ul. Wawelską zajmowały ówcześnie drewniane baraki koszarowe, użytkowane do roku 1915 przez wojska rosyjskie; samą ulicę przecinała wiodąca do nich bocznica kolejowa.
Gwałtowny rozwój ulicy nastąpił w okresie międzywojennym, wraz z pojawieniem się budownictwa spółdzielczego na Ochocie. Do pierwszych spółdzielni należała "Spółdzielnia Budowlano – Mieszkaniowa im. Lubeckiego", zabudowująca tereny w rejonie ulic Filtrowej, Wawelskiej, Mochnackiego i Górnickiego. Z czasem Kolonia Lubeckiego rozpadła się, tworząc niewielkie osiedla należące do kilku spółdzielni; tu także inwestowały wojsko i policja oraz instytucje państwowe, wznoszące domy dla swych pracowników. Jedynym budynkiem służącym ogółowi społeczeństwa stał się gmach Urzędu Województwa Warszawskiego, wybudowany w roku 1938 pod nr. 57; jego historyzująca sylweta nawiązuje do magnackich rezydencji.
W roku 1926 ulicą Filtrową pojechał pierwszy tramwaj, łączący ulicę Suchą z pl. Narutowicza.
W 1938 roku przy ulicy założono park Wielkopolski.
W roku 1944 zabudowa ulicy spłonęła; dzięki późnemu okresowi jej powstania i nowoczesnej konstrukcji wszystkie domy odbudowano do roku 1950.
Większość obiektów sprzed 1939 zachowała się do dnia dzisiejszego. W okresie powojennym we wschodniej części ulicy, w miejscu dawnego toru wyścigów konnych powstały nowe zabudowania Politechniki Warszawskiej. W ostatnich latach po południowej stronie ulicy na tym odcinku powstały nowoczesne budynki biurowe.

</doc>
<doc id="903638" url="https://pl.wikipedia.org/wiki?curid=903638" title="Drzewiak naziemny">
Drzewiak naziemny

 
Drzewiak naziemny ("Dendrolagus mbaiso") – gatunek ssaka z podrodziny kangurów (Macropodinae) w obrębie rodziny kangurowatych (Macropodidae).
Zasięg występowania.
Drzewiak naziemny jest endemitem Nowej Gwinei (Sudirman), występuje jedynie w górach Tembagapura i Kwiyawagi, w prowincji Papua.
Taksonomia.
Gatunek po raz pierwszy naukowo opisali w 1995 roku teriolodzy: Amerykanin Tim Flannery, Indonezyjczyk Bapak Boeadi oraz Australijka Alexandra L. Szalay nadając mu nazwę "Dendrolagus mbaiso". Jako miejsce typowe odłowu holotypu autorzy wskazali południowe stoki Mount Ki (04°S05’S, 137°06’E) na wysokości 3250-3500 m n.p.m. w Tembagapurze, w Papui, w Indonezji. 
Analizy oparte na danych genetycznych umiejscawiają "D. mbaiso" jako takson siostrzany w stosunku do kladu "dorianus". Gatunek monotypowy.
Morfologia.
Długość ciała (bez ogona) 66–67 cm, długość ogona 41,5–52 cm; masa ciała 5,4–8,6 kg. Gęsta, gruba sierść jest czarna z białymi znaczeniami. Na czole znajduje się biała plamka, pysk jest obramowany na biało, szyja i brzuch są również białe. Wzór ubarwienia zmienia się, gdy zwierzę osiąga dojrzałość. 
Ekologia.
Środowisko życia.
Żyje w omszałych lasach wysoko w górach, gdzie temperatura w nocy zwykle spada poniżej zera. Występuje na wysokości od 2700 do 3500 m n.p.m., a według innych źródeł do 4200 m n.p.m..
Tryb życia.
W odróżnieniu od innych gatunków drzewiaków, spędza większość czasu na ziemi. Żywi się głównie liśćmi. 

</doc>
<doc id="903639" url="https://pl.wikipedia.org/wiki?curid=903639" title="Zdegenerowane państwo robotnicze">
Zdegenerowane państwo robotnicze

Zdegenerowane państwo robotnicze − w teorii politycznej trockizmu termin używany od lat 30. XX wieku w celu opisania Związku Radzieckiego po przejęciu w 1924 roku władzy przez Józefa Stalina. Termin został użyty po raz pierwszy przez Lwa Trockiego w jego książce pt. "Zdradzona Rewolucja", a później i w innych jego pracach, ale miało swoje korzenie w twierdzeniu Włodzimierza Lenina, iż ZSRR było państwem robotniczym o biurokratycznych deformacjach.
Związek Radziecki w określonym powyżej czasie był państwem robotniczym, ponieważ klasa burżuazyjna została odsunięta od władzy, a ekonomiczną bazę państwa stanowiła własność znacjonalizowana. Zdaniem trockistów, zachodziła jednak deformacja, ponieważ klasa robotnicza została pozbawiona kontroli nad środkami produkcji. Warstwa rządząca Związkiem Radzieckim została nazwana przez nich kastą biurokratyczną, sprawującą kontrolę polityczną. Teoria o ZSRR jako zdegenerowanym państwie robotniczym jest blisko związana z apelem Trockiego o wszczęcie tam rewolucji politycznej, jak również z jego wezwaniami do obrony Związku Radzieckiego przed powrotem kapitalizmu.
Pojęcie to początkowo odnoszone było tylko do ZSRR. Później używane przez członków trockistowskiej Czwartej Międzynarodówki w celu opisania państw, gdzie własność została zmonopolizowana w rękach państwa, ale gdzie klasa robotnicza nigdy nie sprawowała bezpośrednio władzy lub też musiała oddać ją w ręce monopartii ze względu na zagrożenia zewnętrzne. Współcześnie terminem tym trockiści określają Kubę.
Krytyka.
Poza zwolennikami ZSRR, którzy wierzyli iż państwo to było rzeczywistym państwem robotniczym, termin ten był krytykowany także wewnątrz ruchu trockistowskiego, jak również przez innych socjalistycznych przeciwników ZSRR. Część z nich przyznaje, iż Związek Radziecki tylko początkowo nosił znamiona państwa robotniczego, zatem podkreślanie robotniczych korzeni nie ma zbytniego sensu. Jeszcze inni wskazują, że nie można twierdzić, iż kiedykolwiek było to państwo należące do klasy robotniczej. Pośród trockistów pojawiają się także takie określenia jak państwowy kapitalizm i biurokratyczny kolektywizm.

</doc>
<doc id="903640" url="https://pl.wikipedia.org/wiki?curid=903640" title="Golina (powiat drawski)">
Golina (powiat drawski)

Golina - opuszczona osada w Polsce położona w województwie zachodniopomorskim, w powiecie drawskim, w gminie Drawsko Pomorskie. W latach 1975–1998 miejscowość administracyjnie należała do województwa koszalińskiego. Miejscowość wchodzi w skład sołectwa Zagozd.
Geografia.
Osada leży ok. 700 km na zachód od Zagozda, ok. 200 m na zachód od drogi wojewódzkiej nr 162, ok. 300 m na północ od jeziora Dołgie Małe.

</doc>
<doc id="903641" url="https://pl.wikipedia.org/wiki?curid=903641" title="Prowincja Sakon Nakhon">
Prowincja Sakon Nakhon

Sakon Nakhon (taj. สกลนคร) – jedną z prowincji ("changwat") Tajlandii. Sąsiaduje z prowincjami Nong Khai, Nakhon Phanom, Mukdahan, Kalasin i Udon Thani.

</doc>
<doc id="903644" url="https://pl.wikipedia.org/wiki?curid=903644" title="Pomnik Fryderyka Chopina">
Pomnik Fryderyka Chopina



</doc>
<doc id="903646" url="https://pl.wikipedia.org/wiki?curid=903646" title="Milovan Dilas">
Milovan Dilas



</doc>
<doc id="903648" url="https://pl.wikipedia.org/wiki?curid=903648" title="Milovan Djilas">
Milovan Djilas



</doc>
<doc id="903651" url="https://pl.wikipedia.org/wiki?curid=903651" title="KLM Royal Dutch Airlines">
KLM Royal Dutch Airlines



</doc>
<doc id="903656" url="https://pl.wikipedia.org/wiki?curid=903656" title="Prowincja Sisaket">
Prowincja Sisaket

Sisaket (taj. ศรีสะเกษ) – jedna z prowincji ("changwat") Tajlandii. Sąsiaduje z prowincjami Surin, Roi Et, Yasothon i Ubon Ratchathani oraz kambodżańską prowincją Preah Vihear. W języku tajskim "Sisaket" oznacza "głowę".

</doc>
<doc id="903658" url="https://pl.wikipedia.org/wiki?curid=903658" title="LOT Polish Airlines">
LOT Polish Airlines



</doc>
<doc id="903659" url="https://pl.wikipedia.org/wiki?curid=903659" title="Malev Hungarian">
Malev Hungarian



</doc>
<doc id="903662" url="https://pl.wikipedia.org/wiki?curid=903662" title="Prowincja Surin">
Prowincja Surin

Surin (taj. สุรินทร์) – jedna z prowincji ("changwat") Tajlandii. Sąsiaduje z prowincjami Buri Ram, Maha Sarakham, Roi Et i Sisaket oraz kambodżańską prowincją Otdar Mean Cheay.

</doc>
<doc id="903664" url="https://pl.wikipedia.org/wiki?curid=903664" title="Solfatary">
Solfatary



</doc>
<doc id="903666" url="https://pl.wikipedia.org/wiki?curid=903666" title="Lasocin (województwo zachodniopomorskie)">
Lasocin (województwo zachodniopomorskie)

Lasocin (niem. "Friedewald") – wieś w Polsce położona w województwie zachodniopomorskim, w powiecie drawskim, w gminie Drawsko Pomorskie. W latach 1975–1998 miejscowość administracyjnie należała do województwa koszalińskiego. W roku 2007 wieś liczyła 47 mieszkańców. Miejscowość wchodzi w skład sołectwa Nętno.
Geografia.
Wieś leży ok. 3,5 km na północny zachód od Nętna.

</doc>
<doc id="903667" url="https://pl.wikipedia.org/wiki?curid=903667" title="Tureckie Siły Powietrzne">
Tureckie Siły Powietrzne

Tureckie Siły Powietrzne – główną siłę bojową tureckich sił powietrznych ("Türk Hava Kuvvetleri") stanowi sprzęt sprowadzony z USA i krajów NATO, które posiadają nadwyżkę sprzętu lotniczego.
Nowe F-5 dotarły do Turcji w 1965 roku. Było to 75 sztuk F-5A, 20 sztuk RF-5A oraz 13 sztuk F-5B. Aby uzupełnić samoloty rozpoznawcze przebudowano w latach 70 13 sztuk F-5A do poziomu RF-5A. Wśród tych maszyn były zarówno nowe jak i dawne libijskie, holenderskie, norweskie i tajwańskie. Pozyskano je w latach 1989-91 z czego 38 F-5A, 60 NF-6A/B oraz 4 F-5B i 6 RF-5A, a z 60 sztuk NF-6A/B 34 maszyny mogły latać. Udało się również pozyskać kilka F-5B od USAF. Część z nich przeszła modernizację do szkoleń co objęło 48 sztuk. W służbie mają pozostać 23 egzemplarze.
W latach 90. Turcja otrzymała samoloty typu Lockheed F-104 Starfighter od Belgii, Kanady i Niemiec, natomiast samoloty Northrop F-5 Freedom Fighter sprowadzone zostały z Norwegii i Holandii. Obecnie Turcja posiada ponad 200 sztuk F-16 Fighting Falcon w wersjach C i D, samoloty montowane są w Turcji w fabryce w Murted.
Modernizacja lotnictwa.
Do 2023 roku planowane jest zmodernizowanie lotnictwa wojskowego w ramach modernizacji sił zbrojnych. Wśród planów jest zakup myśliwca piątej generacji, rozwój własnych konstrukcji, zmiany w posiadanych F-16, zakup nowych śmigłowców oraz zmiana obrony przeciwrakietowej i przeciwlotniczej. Wydatki w budżecie zostały zaplanowane uwzględniając ówczesny wzrost gospodarczy kraju i dążenie do przekazywania 2% PKB na zbrojenie. Większość funduszy pozostanie przekazana państwowym firmom zbrojeniowym, a zapewnienie finansowania obronności pokrywane jest również z zysków z eksportu sprzętu i technologii.
Osoby zatrudnione są podzielone na dwa dowództwa taktyczne. Planowana jest zmiana i fuzja obu dowództw pod nazwą - Dowództwo Bojowych Sił Powietrznych i Obrony Rakietowej. Istnieje trzynaście eskadr bojowych rozmieszczonych w siedmiu bazach. Samolotem w największej liczbie 270 sztuk zakupionych jest F-16. W 2005 roku podpisano umowę, dzięki której zakładano modernizację samolotów do standardu Block 50+. Dzięki takim modernizacjom obniża się koszty utrzymania przez ograniczenie potrzebnego sprzętu i logistyki. W zamian za miejsca dla amerykańskich radarów AN/TPY-2 otrzymano również część kodów źródłowych dla samolotów. W 2009 roku rozpoczęto proces instalacji radaru pokładowego AN/APG-68(V)9 i kolorowych wyświetlaczy w kabinie z systemem identyfikacji „swój-obcy” przy pomocy systemu transmisji danych Link 16. W ten sposób otrzymano możliwość wykorzystania rakiet AIM-120C AMRAAM oraz prowadzenia nocnych operacji lotniczych. Najnowsze zasobniki AN/AQQ-13 LANTIRN ER oraz AN/AQQ-33 Sniper ATP pozwoliły nie tylko wykrywać i namierzać cele, ale również rozpoznawać i nagrywać cel w dużej rozdzielczości i przesyłać dane do bazy. W 2009 roku negocjowano również możliwość lotów F-16 nad Cyprem oraz offset dla nowo zakupionych samolotów. Otwarte zostały również własne szkoły pilotażu F-16. Plany wykorzystania samolotów zakładają rok 2040.
Samoloty F-4E Phantom II w 2000 roku zostały zmodernizowane do wersji F-4E 2020 Terminator. Zamontowano wówczas wielofunkcyjne cyfrowe wyświetlacze, radar Elta Electronics EL/M-2032 i nowe urządzenia obrony pasywnej i aktywnej. W 2010 roku zamontowano nowe systemy łączności i nawigacji.
Państwo tureckie zostało włączone w program samolotu F-35 Lightning II z planowanym zakupem 100 takich samolotów.
Plany stworzenia własnego samolotu przechwytującego mają zaangażować własny przemysł lotniczy aby wyeliminować ograniczenia samolotu F-35. Partnerem w badaniach i pracach konstrukcyjnych brany pod uwagę jest szwedzki SAAB lub Republika Korei.
Struktura sił powietrznych.
Same siły powietrzne podzielone są na 2 floty powietrzne. Kwaterą dla pierwszej z nich jest Eskişehir. Druga natomiast stacjonuje w Diyarbakır. W stolicy – Ankarze znajduje się siedziba Dowództwa Transportu oraz kwatera główna sił powietrznych. Jedna eskadra stacjonuje w Topel i jest przeznaczona do patrolowania morza przy wspomaganiu tureckiej marynarki wojennej.
Lotnictwo bojowe składa się z 12 eskadr wyposażonych w F-16 Fighting Falcon (rozmieszczonych w 6 bazach) oraz dalsze 8 eskadr, częściowo zmodernizowanych McDonnell Douglas F-4 Phantom II (w tym jedna rozpoznawcza z RF-4E), które mają zostać zastąpione przez około 100 Lockheed F-35 Lightning II.
Sześć eskadr transportowych jest wyposażonych w samoloty typu CASA CN-235, Lockheed C-130 Hercules, a także Transall C-160T, które w przyszłości zastąpi 10 transportowych Airbus A400M.
Kandydaci na pilotów muszą wylatać 250 godzin. Treningi odbywają się na samolotach typu Aermacchi SF.260, Cessna T-37B/C, Northrop T38A Talon oraz na dawnych myśliwcach typu Northrop F-5B Freedom Fighter.

</doc>
<doc id="903669" url="https://pl.wikipedia.org/wiki?curid=903669" title="Igraszki z diabłem">
Igraszki z diabłem

Igraszki z diabłem (czes. "Hrátky s čertem") – sztuka teatralna w dziewięciu obrazach czeskiego prozaika i dramaturga Jana Drdy.
Powstanie.
Napisana została w czasie okupacji niemieckiej (I wyd. czeskie w 1946, polskie w 1949), a prapremiera odbyła się w Stavovskim divadle w Pradze w roku 1945.
Utwór ten to oparta na ludowych wątkach baśń sceniczna przedstawiona w konwencji komediowej. Jej bohaterem jest wojak Marcin Kabat (oryg. Martin Kabát), który zwolniony ze służby po latach wraca w rodzinne strony. Podczas wędrówki spotkała go przedziwna przygoda, w którą obok pyskatej Kasi i naiwnej królewny Disperandy, rozbójnika oraz pustelnika wmieszało się piekło i niebo. Marcin Kabat to prawdziwy bohater ludowy, który stanie po stronie słabszych nawet przeciwko czartom.
Polskie wykonania.
13 października 1948 r. słynną pierwszą polską premierę przygotował w Teatrze Wojska Polskiego w Łodzi reżyser Leon Schiller. W ciągu 60 lat utwór ten wystawiano na deskach polskich teatrów ponad pięćdziesięciokrotnie.
"Igraszki z diabłem" pokazano również w Teatrze Telewizji – po raz pierwszy w 1966 r. w reż. Władysława Jaremy. Jednak bardziej znana jest wersja nagrana w 1979 r. w reżyserii Tadeusza Lisa w doborowej obsadzie, wykorzystująca wszelkie, nowoczesne jak na tamte czasy, telewizyjne środki techniczne (m.in. bluebox). W 2020 powstała nowa inscenizacja sztuki dla Teatru Telewizji w reżyserii Artura Więcka „Barona”.
Film.
Sztuka Jana Drdy posłużyła za kanwę scenariusza czechosłowackiego filmu pt. "Igraszki z diabłem" (oryg. "Hrátky s čertem") w reż. Josefa Macha nakręconego w 1956.

</doc>
<doc id="903670" url="https://pl.wikipedia.org/wiki?curid=903670" title="Port lotniczy Kijów">
Port lotniczy Kijów



</doc>
<doc id="903674" url="https://pl.wikipedia.org/wiki?curid=903674" title="Roztoki (województwo zachodniopomorskie)">
Roztoki (województwo zachodniopomorskie)

Roztoki (niem. "Wedellshof") – wieś w Polsce położona w województwie zachodniopomorskim, w powiecie drawskim, w gminie Drawsko Pomorskie. W latach 1975–1998 miejscowość administracyjnie należała do województwa koszalińskiego. W roku 2007 wieś liczyła 4 mieszkańców. Miejscowość wchodzi w skład sołectwa Zarańsko.
Geografia.
Wieś leży ok. 2 km na północny zachód od Zarańska, ok. 700 m na południowy zachód od jeziora Zarańskie.

</doc>
<doc id="903675" url="https://pl.wikipedia.org/wiki?curid=903675" title="Statek pożarniczy">
Statek pożarniczy

Statek pożarniczy – jednostka pływająca przeznaczona do zwalczania pożarów na jednostkach pływających i na obszarach portowo-stoczniowych (od strony morskiej). 
Statki pożarnicze dysponują specyficznym wyposażeniem gaśniczym (m.in. pompy wodne o dużej mocy, armatki wodne i środki chemiczne). Zakres działania nowoczesnych statków pożarniczych został rozszerzony o zwalczanie skutków katastrof ekologicznych na akwenach morskich. Załogi statków pożarniczych to wyspecjalizowana kadra pożarniczo-ratunkowa. Tradycją polskiego nazewnictwa okrętowego stało się nadawanie statkom pożarniczym nazwy "Strażak" z kolejnym numerem porządkowym na burcie. Stacjonowanie jednostek gaśniczych jest szczególnie ważne w rejonach rafinerii i terminali przeładunkowych gazu, ropy naftowej i chemikaliów (autonomia jednostek pożarniczych w stosunku do lądowych sieci wodociągów).

</doc>
<doc id="903684" url="https://pl.wikipedia.org/wiki?curid=903684" title="Moondog">
Moondog

Moondog, właśc. Louis Thomas Hardin (ur. 26 maja 1916 w Marysville, Kansas, USA, zm. 8 września 1999 w Münster, Niemcy) – niewidomy amerykański muzyk, kompozytor i poeta.
Życiorys.
Louis Hardin urodził się 26 maja 1916 r. w Marysville w stanie Kansas. W wieku 16 lat stracił wzrok od wybuchu zapalnika dynamitu. Jednak już rok później zaczął naukę gry na skrzypcach i wiolonczeli w Iowa School of Blind i postanowił zostać kompozytorem.
W 1943 r. przybył do Nowego Jorku. Przez następnych 30 lat prowadził życie ulicznego dziwaka i poety, przebywając najczęściej w okolicach 6 Alei. Był znany także ze swojego wizerunku, a zwłaszcza rogatego hełmu wikinga, który stale nosił. Stał się sławny wśród nowojorskiego środowiska muzycznego, zwłaszcza jazzowego. Pierwsze nagrania zostały zarejestrowane dzięki Arturowi Rodzińskiemu, dyrygentowi New York Philharmonic.
W 1947 r. Louis Hardin zaczął używać imienia Moondog, na pamiątkę swego psa, który wył podczas pełni księżyca.
Nagrywał ze znacznym powodzeniem kompozycje z pogranicza muzyki poważnej, rocka i jazzu dla wytworni CBS, Prestige, Epic, Angel i Mars. Współpracował m.in. z Charlesem Mingusem i Allenem Ginsbergiem. Jeden z jego utworów – "All Is Loneliness" – nagrała Janis Joplin (album Big Brother &amp; the Holding Company z 1967 r.).
W 1974 r. Moondog wyjechał do Niemiec zachodnich na koncerty. Następne kilkanaście lat spędził w Europie. Koncertował i nagrywał kolejne płyty.
Zmarł na atak serca w 1999 r.

</doc>
<doc id="903687" url="https://pl.wikipedia.org/wiki?curid=903687" title="Czesław Baran (poseł)">
Czesław Baran (poseł)

Czesław Baran (ur. 25 sierpnia 1937 w Pietrusach, zm. 2 marca 2021 w Siedlcach) – polski inżynier rolnictwa, działacz ludowy, poseł.
Życiorys.
Był synem Bolesława i Reginy. W latach 1950–1957 należał do Związku Młodzieży Polskiej, a od 1960 do 1974 do Związku Młodzieży Wiejskiej. W międzyczasie przystąpił do Zjednoczonego Stronnictwa Ludowego. W latach 1955–1960 pracował jako technik w Rejonowym Przedsiębiorstwie Wodno-Melioracyjnym w Międzyrzecu Podlaskim, następnie do 1961 jako referent w Wydziale Rolnictwa prezydium Powiatowej Rady Narodowej w Łukowie, a w latach 1961–1975 był kierownikiem Powiatowego Zarządu Gospodarki Wodnej i Melioracyjnej prezydium PRN w Łosicach. W latach 1975–1979 pracował jako kierownik w Wojewódzkim Zarządzie Inwestycji Rolnych w Białej Podlaskiej, a od 1979 do 1981 w Rejonowym Przedsiębiorstwie Melioracyjnym w Siedlcach, gdzie był zastępcą dyrektora ds. technicznych. W 1979 ukończył studia w Szkole Głównej Gospodarstwa Wiejskiego w Warszawie.
W latach 1962–1975 był prezesem koła ZSL przy PRN w Łosicach. Zasiadał w prezydium Powiatowego Komitetu ZSL, od lipca 1981 do rozwiązania partii w listopadzie 1989 był prezesem Wojewódzkiego Komitetu ZSL w Siedlcach, a od marca 1984 również do rozwiązania partii zasiadał w Naczelnym Komitecie ZSL. Był też członkiem Rady Wojewódzkiej Patriotycznego Ruchu Odrodzenia Narodowego. W latach 1985–1989 pełnił mandat posła na Sejm IX kadencji. Brał udział w pracach Komisji Spraw Samorządowych, a także nadzwyczajnej komisji do rozpatrzenia projektu ustawy „Prawo o stowarzyszeniach” oraz projektów ustaw dotyczących związków zawodowych. W okresie III RP był działaczem Polskiego Stronnictwa Ludowego, zasiadał m.in. w zarządzie okręgu grodzkiego partii w Siedlcach.
Pochowany na cmentarzu Janowskim w Siedlcach.

</doc>
<doc id="903702" url="https://pl.wikipedia.org/wiki?curid=903702" title="Moszczanica (obwód rówieński)">
Moszczanica (obwód rówieński)

Moszczanica (ukr. Мощаниця) – wieś na Ukrainie, w rejonie rówieńskim, w obwodzie rówieńskim.
Wieś leży na dwóch wzgórzach, na jednym z nich zachowało się 5 mogił, które zgodnie z legendą kryją ciała poległych w bitwie jaką stoczył Konstanty Ostrogski z Tatarami w 1508 roku.
Do 1622 roku należała do dóbr Chodkiewiczów.
We wsi znajdowały się:
W okresie międzywojennym w miejscowości stacjonowała strażnica KOP „Moszczanica”.

</doc>
<doc id="903704" url="https://pl.wikipedia.org/wiki?curid=903704" title="Pelecanoides">
Pelecanoides

Pelecanoides – rodzaj ptaka z rodziny burzykowatych (Procellariidae).
Zasięg występowania.
Rodzaj obejmuje gatunki występujące na wodach morskich półkuli południowej.
Charakterystyka.
Długość ciała 18–25 cm, rozpiętość skrzydeł 30–38 cm; masa ciała 86–213 g.
Odżywiają się przede wszystkim planktonem, głównie drobnymi skorupiakami, takimi jak kryl, widłonogi i obunogi.
Gniazdują kolonijnie na wyspach. W koloniach lęgowych prowadzą nocny tryb życia. Składają jedno jajo do nory wykopanej w ziemi. Pisklę przez długi czas pozostaje w norze pod opieką dorosłych (45–60 dni).
Nurzec mały i nurzec czarnoskrzydły są jednymi z najliczniejszych gatunków ptaków morskich. Ich populacje ocenia się na kilka milionów par.
Systematyka.
Podział systematyczny.
Do rodzaju należą następujące gatunki:

</doc>
<doc id="903705" url="https://pl.wikipedia.org/wiki?curid=903705" title="Nihongi">
Nihongi



</doc>
<doc id="903711" url="https://pl.wikipedia.org/wiki?curid=903711" title="Silesian Sound Reggae Band">
Silesian Sound Reggae Band



</doc>
<doc id="903719" url="https://pl.wikipedia.org/wiki?curid=903719" title="Bitwa pod Château-Thierry">
Bitwa pod Château-Thierry

Bitwa pod Château-Thierry – starcie zbrojne, które miało miejsce 12 lutego 1814 roku podczas wojen napoleońskich, w ramach tzw. kampanii sześciodniowej Napoleona.
Bitwa stoczona została w pobliżu miejscowości Château-Thierry między prusko-rosyjską armią dowodzona przez feldmarszałka Blüchera a armią francuską dowodzoną przez Napoleona. Bitwa rozpoczęła się, gdy Napoleon zaatakował nad Marną koło Château-Thierry pruską straż przednią, dowodzoną przez generała Yorcka. Dowodzący francuskim atakiem marszałek Ney wdarł się między szyki wojsk Yorcka, zadając Prusakom ciężkie straty. Tylko dzięki temu, że Francuzi znaleźli się w zasięgu ognia pruskich baterii, atak Neya został powstrzymany, a Yorck uniknął całkowitego rozbicia i mógł wycofać się, zachowując jako taki porządek. Prusacy stracili 1250 żołnierzy, Rosjanie – 1500 żołnierzy, natomiast zwycięzcy Francuzi – 600 żołnierzy. Ponadto w ręce francuskie wpadło 9 dział i znaczna liczba wozów ze sprzętem.

</doc>
<doc id="903720" url="https://pl.wikipedia.org/wiki?curid=903720" title="Ban Gu">
Ban Gu

Ban Gu (ur. 32, zm. 92) – chiński poeta i historyk z czasów dynastii Han, młodszy brat generała Ban Chao. 
Pochodził z rodu historyków, obowiązki kronikarskie przejął od ojca Ban Biao, który wykonywał je na dworze cesarskim pisząc "Księgę Hanów". Ban Gu kontynuował pracę ojca, jednak na skutek intrygi dworskiej (został oskarżony o spiskowanie z generałem Dou Xianem) został wtrącony do więzienia, gdzie zmarł. Pisanie "Księgi Hanów" dokończyła jego młodsza siostra, Ban Zhao.
Ban Gu jest również autorem traktatu "Rozprawy w sali białego tygrysa", w którym przedstawił dyskusje na temat interpretacji ksiąg konfucjańskich.

</doc>
<doc id="903721" url="https://pl.wikipedia.org/wiki?curid=903721" title="Podziemny krąg">
Podziemny krąg



</doc>
<doc id="903723" url="https://pl.wikipedia.org/wiki?curid=903723" title="Pan Ku">
Pan Ku



</doc>
<doc id="903728" url="https://pl.wikipedia.org/wiki?curid=903728" title="Grétar Steinsson">
Grétar Steinsson

Grétar Rafn Steinsson (ur. 9 stycznia 1982 w Siglufjörður) – piłkarz islandzki grający na pozycji prawego obrońcy.
Kariera klubowa.
Steinsson jest wychowankiem małego klubu KS Siglufjörður pochodzącego z jego rodzinnej miejscowości. Pierwszym poważnym klubem w jego karierze był zespół Akraness. W jego barwach zadebiutował w 2000 roku w Landsbankadeildin. W tym samym roku wywalczył z zespołem swój pierwszy Puchar Islandii. Rok później był już podstawowym zawodnikiem zespołu i został z nim po raz pierwszy mistrzem kraju, a w mistrzowskim sezonie zdobył 6 bramek w 18 meczach, grając jako prawoskrzydłowy. W kolejnych latach był filarem obrony Akranes, a w 2003 roku sięgnął po raz drugi po krajowy puchar.
Zimą 2005 Steinsson wyjechał do szwajcarskiego BSC Young Boys. Spędził tam rundę wiosenną sezonu 2004/05 oraz część jesiennej 2005/06. W pierwszej z nich strzelił 3 gole (4. miejsce z Young Boys), a w drugiej ani razu nie wpisał się na listę strzelców.
Jeszcze we wrześniu 2005 za milion euro Steinsson przeszedł do holenderskiego AZ Alkmaar. W Eredivisie zadebiutował 18 września w wygranym 4:2 meczu z Ajaksem Amsterdam. W sezonie walczył o miejsce w składzie i łącznie 20 razy pojawił się na boisku i zdobył 4 gole. W sezonie 2006/07 stał się podstawowym zawodnikiem na prawej obronie klubu z Alkmaaru i doszedł z nim między innymi do ćwierćfinału Pucharu UEFA (klub odpadł po dwumeczu z Werderem Brema oraz zajął 3. miejsce w Eredivisie.
Latem 2007 Steinsson przeszedł do angielskiego Boltonu Wanderers. W sezonie 2011/2012 spadł z nim z Premier League do Football League Championship. Latem 2012 roku został zawodnikiem Kayserisporu. W 2013 roku odszedł z tego klubu.
Kariera reprezentacyjna.
W reprezentacji Islandii Steinsson zadebiutował 26 marca 2005 w przegranym 0:4 meczu z Chorwacją. Z kadrą występował w eliminacjach do Mistrzostw Świata w Niemczech, eliminacjach Euro 2008 i
Mistrzostw Świata w Republice Południowej Afryki.

</doc>
<doc id="903730" url="https://pl.wikipedia.org/wiki?curid=903730" title="Gretar Steinsson">
Gretar Steinsson



</doc>
<doc id="903733" url="https://pl.wikipedia.org/wiki?curid=903733" title="Salicetum triandro-viminalis">
Salicetum triandro-viminalis



</doc>
<doc id="903741" url="https://pl.wikipedia.org/wiki?curid=903741" title="Masowe ginięcie pszczół">
Masowe ginięcie pszczół

Zespół masowego ginięcia pszczoły miodnej (, skrót ) – zespół chorobowy występujący masowo w koloniach pszczoły miodnej ("Apis mellifera"), objawiający się gwałtownym i masowym ubytkiem pszczół lotnych poza ulem, a w konsekwencji ginięciem większości chorych rodzin. Od roku 2003 napływały informacje z Europy i Ameryki o poważnych stratach wśród rodzin pszczelich. Jesienią 2006 nazwa Colony Collapse Disorder (CCD) została użyta po raz pierwszy w USA dla opisu masowego ginięcia pszczół. Zjawisko masowego ginięcia pszczół powoduje ogromne straty ekonomiczne w produkcji roślin oleistych, owoców i warzyw. Zjawisko to niesie też za sobą negatywny aspekt ekologiczny, ze względu na ogromną rolę jaką pszczoły odgrywają w reprodukcji dziko rosnących roślin. Jego etiologia nie została wyjaśniona, ale wiąże się z nią wiele rozmaitych czynników. Zespół masowego ginięcia pszczół jest jedną z przyczyn globalnego trendu, który nazwano spadkiem liczby owadów zapylających.
Historia.
Już w latach 90. XX wieku zjawisko masowego ginięcia pszczół było rejestrowane i dokumentowane w Stanach Zjednoczonych. Raporty wspominają nawet o występowaniu tego zjawiska w 1918 oraz 1919. Przez niektórych to zjawisko nazywane było „tajemniczą chorobą”, następnie szersze grono poznało je jako „chorobę powodującą znikanie”. Oertel, w 1965, ogłosił, iż rodziny pszczele, dotknięte „chorobą powodującą znikanie” miały dużo miodu w plastrach, natomiast nie było w nich prawie w ogóle pszczół, podkreślając przez to, iż znikanie pszczół nie mogło być spowodowane brakiem pożywienia.
Od 1972 do 2006 dramatycznie spadała liczba dzikich pszczół miodnych i znacząco, choć stopniowo, liczba pszczół miodnych hodowanych przez pszczelarzy w USA. Na ów ubytek w rodzinach pszczelich złożyły się skumulowane straty, spowodowane rozmaitymi czynnikami, takimi jak urbanizacja, duże użycie pestycydów, choroby pasożytnicze czy rezygnacja komercyjnych pszczelarzy z posiadania uli. W 2006 i 2007 roku zniszczenia pszczelich populacji sięgnęły jednak nieodnotowanych dotąd rozmiarów, a termin „zjawisko masowego ginięcia pszczół” zaczął być używany, by opisać te nagłe zniknięcia.
Straty w rodzinach pszczelich utrzymywały się na stałym poziomie około 17–20% od lat 90. i można było je przypisać rozmaitym czynnikom, takim jak pasożyty, choroby i stres. Pierwszy zarejestrowany przypadek masowego ginięcia pszczół został odnotowany w połowie listopada 2006. Do lutego 2007 komercyjni pszczelarze, w kilku stanach, poinformowali o ogromnych stratach spowodowanych przez masowe ginięcie pszczół. Raporty dotyczące strat, jakie ponieśli pszczelarze znacznie się od siebie różniły, wykazując od 30% do 90% pszczelich populacji; niektórzy informowali o utracie prawie całych kolonii lub o osłabieniu kolonii na poziomie niepozwalającym na dalsze zapylanie czy produkcję miodu.
Zanotowano straty w koloniach pszczelarzy zimujących swoje pszczoły w Kalifornii, na Florydzie, w Oklahomie i Teksasie. W lutym 2007 roku odnotowano również ubytki w środkowo-wschodnich i północno-zachodnich regionach, wynoszące więcej niż 50%. Zmniejszenie liczebności pszczelich kolonii było również zauważone w 5 kanadyjskich prowincjach, kilku krajach europejskich, krajach Południowej i Środkowej Ameryki oraz Azji. W 2010 Departament Rolnictwa Stanów Zjednoczonych (USDA) podał informację, iż całkowite straty w liczebności pszczoły miodnej w 2010 roku wynosiły 34%, co statystycznie przypominało poziom strat z 2007, 2008 oraz 2009 roku.
Hodowcy pszczół w stanach Floryda, Georgia, Karolina Północna i Pensylwania zgłosili przypadki gwałtownego ginięcia dorosłych pszczół z wyjątkiem pozostających w ulu królowej matki pszczół i młodych robotnic. Zjawiska nazwane „Fall-Dwindle Disease”, „Spring dwindle” itp. znane były już wcześniej np. w latach 1964–1965 w USA. Ponieważ jednak nie można przypisywać obecnego problemu porze roku ani infekcji, zjawisko które nastąpiło pod koniec 2006 i z początkiem 2007 nazwano "Colony Collapse Disorder" – katastrofa kolonii – co można też tłumaczyć jako "destrukcyjne załamanie kolonii" lub "zaburzenie [polegające na] upadku kolonii".
CCD zaobserwowano również w kilku krajach europejskich. W Belgii, Francji, Holandii, Grecji, Włoszech, Portugalii oraz Hiszpanii odnotowano znaczne ubytki, raporty informujące o trendzie spadkowym populacji pszczół pojawiły się również w Szwajcarii i Niemczech, choć wspominały o mniejszych stratach, za to Zgromadzenie Irlandii Północnej otrzymało informacje o zmniejszeniu się populacji o nawet 50%. Podobne zjawisko obserwowano później także w Polsce i Finlandii oraz Bułgarii. W Wielkiej Brytanii zaobserwowano, że giną blisko spokrewnione z pszczołami trzmiele.
Sugeruje się, że nie ma jednej konkretnej przyczyny występowania zjawiska masowego ginięcia pszczół, a winny jest raczej zespół czynników, które negatywnie wpływają na kondycję rodzin pszczelich. Raport FAO informuje, iż opierając się o wstępną analizę zebranych próbek pszczół (dotkniętych i niedotkniętych syndromem masowego ginięcia), można stwierdzić, że u pszczół dotkniętych syndromem masowego ginięcia występuje dużo wyższa liczba patogenów, pestycydów i pasożytów, podczas gdy u pszczół niedotkniętych syndromem ich liczba jest niższa.
Objawy.
Aby kolonia została scharakteryzowana jako kolonia dosięgnięta zespołem masowego ginięcia muszą jednocześnie wystąpić 3 niżej wymienione czynniki:
Wstępne objawy, które mogą pojawić się przed ostatecznym wymarciem rodziny pszczelej to:
Oprócz znacznego ubytku pszczół lotnych poza ulem zaobserwowano pozostawanie w nim matki z nielicznymi pszczołami oraz obecność zapasów miodu i pierzgi. Przypadki rabunku zapasów obserwowane są dopiero po kilku dniach lub tygodniach.
Rozpowszechnienie.
Ameryka Północna.
Według danych Państwowego Urzędu Statystycznego USA ds. Rolnictwa, w 1947 roku na terenie kraju żyło 5,9 mln rodzin pszczoły miodnej. W 1980 liczba ta wynosiła 4,5 mln, zaś na początku 2008 już 2,44 mln. Powyższe dane zaniżają ogólną liczbę utrzymywanych uli, gdyż nie zawierają w sobie kilku tysięcy uli trzymanych tylko do zapylania, a także uli, zarządzanych przez pszczelarzy posiadających mniej niż 5 uli. Jednak fakt, iż powyższe dane nie zawierają w sobie niektórych rodzin pszczelich, jest kompensowany przez praktykę liczenia niektórych uli więcej niż jeden raz; ule które przemieszcza się do innych stanów USA w celu produkcji miodu czy komercyjnego zapylania, są wliczane w każdym stanie do całkowitej liczby rodzin pszczelich w danym regionie.
Straty sięgające nawet 50%, wynikające z przyczyn niezwiązanych ze zjawiskiem masowego ginięcia pszczół, zdarzały się wcześniej w niektórych regionach (np. w latach 2000–2001 w Pensylwanii). Za normalne straty związane z zimowaniem ula uważa się zwykle ubytek na poziomie od 15–25%. W wielu przypadkach pszczelarze, zgłaszający znaczne straty w rodzinach pszczelich nie zostali dotknięci syndromem masowego ginięcia, a ubytki były spowodowane przez inne czynniki.
W 2007 roku w co najmniej 24 różnych stanach USA oraz w części Kanady odnotowano przynajmniej po jednym przypadku występowania syndromu. W badaniu przeprowadzonym w 2007 roku na 384 ankietowanych pszczelarzy z 13 państw 23,8% spełniało określone kryterium występowania syndromu (50% lub więcej wymarłych rodzin, brak pszczół w ulu lub bardzo niewielka liczba martwych pszczół w pasiece).
W sezonie 2007–2008 badania przeprowadzone na 19% wszystkich rodzin wykazały całkowite straty w całym kraju na poziomie 35,8%. Pasieki, które zapylały migdały traciły średnio taką samą liczbę rodzin jak te, które tego nie robiły.
Europa.
Według Europejskiego Urzędu do spraw Bezpieczeństwa Żywności (EFSA) w 2007 roku w Wielkiej Brytanii było rodzin pszczelich, we Włoszech , a we Francji . W 2008 Stowarzyszenie Pszczelarzy z Wielkiej Brytanii doniosło, iż populacja rodzin pszczelich w Wielkiej Brytanii spadła o ok. 30% między 2007 a 2008 a badania EFSA ukazały, że współczynnik umieralności we Włoszech jest jeszcze wyższy i wynosi 40–50%. Urzędnicy Europejskiego Urzędu do spraw Bezpieczeństwa Żywności podkreślili jednak, że takie dane nie są wiarygodne i są wynikiem nieujednoliconego sposobu liczenia rodzin pszczelich w poszczególnych krajach. Raporty z 2008 roku winą za tak wysoką umieralność pszczół obarczały roztocz "Varroa", dwa niespotykanie wilgotne w Europie okresy letnie, i niektóre pestycydy.
W Niemczech, gdzie pojawiły się jedne z pierwszych raportów o zjawisku masowego ginięcia pszczół w Europie, w 2007 wyginęło 40% wszystkich rodzin pszczelich. Mimo tego nie istniało naukowe potwierdzenie syndromu masowego ginięcia pszczół; jeszcze na początku maja 2007 niemieckie media donosiły, iż nie ma żadnych potwierdzonych przypadków zjawiska masowego ginięcia pszczół w Niemczech.
W Szwajcarii, pod koniec maja 2012 roku, rząd ogłosił informację, że blisko połowa populacji pszczół nie przetrwała zimy. Za główną przyczynę spadku liczebności uważano aktywność roztocza "Varroa".
Przyczyny.
Ustalono długą listę czynników biotycznych i abiotycznych prawdopodobnie wpływających na CCD u pszczół, przy czym uważa się, że wystąpienie syndromu jest zależne od kumulowania lub uzupełniania się kilku z tych czynników. Zalicza się do nich:
Pestycydy.
W lipcu 2009 został opublikowany pierwszy roczny raport amerykańskiej Komisji ds. zjawiska masowego ginięcia pszczoły miodnej. Komisja poinformowała, że choć wiele powiązań, w tym pestycydów, pasożytów i patogenów zostało zidentyfikowanych w trakcie trwania badania, „staje się coraz bardziej jasne, że żaden pojedynczy czynnik nie jest odpowiedzialny za syndrom CCD”. Wyniki raportu wskazywały jednak, że brak jest wystarczającej liczby pasożytów "Nosema" lub pasożytniczych roztoczy "Varroa destructor" i "Nosema apis" w momencie wymarcia rodzinny pszczelej, która doprowadziłaby do tak dużych zniszczeń.
Komisja znalazła wyraźny związek między subletalnym działaniem niektórych pestycydów a syndromem CCD. Dotyczy to pestycydów z grup neonikotynoidów i fungicydów, które osłabiają układ odpornościowy pszczół, czyniąc je bardziej podatnymi na wirusy i pasożyty.
Rozległe badanie rodzin zdrowych, jak i tych dotkniętych zjawiskiem CCD z 2010, ujawniło również podwyższony poziom pestycydów w wosku i pyłku pszczelim, jednakże ilości zawartych w wosku i pyłku pestycydów były podobne w zdrowych i chorych rojach. Badania potwierdziły także podejrzenia, że do występowania zjawiska CCD przyczyniają się także: zły stan zdrowia rodzin pszczelich, nieodpowiednia dieta i zmiana lokalizacji uli. Badania wykazują bardzo wysoki poziom czynników chorobotwórczych w próbkach, pochodzących z rodzin pszczelich dotkniętych masowym wymieraniem oraz niższych poziomów patogenów w próbkach, pobranych od rodzin zdrowych. Dowodzi to, że zdrowe kolonie pszczół miodnych radzą sobie ze zwalczeniem patogenów. Obserwacje te doprowadziły do hipotezy głoszącej, iż spadek liczby pszczół jest wynikiem niewydolności układu odpornościowego.
Dwa niezależne badania, opublikowane w czasopiśmie Science z 29 marca 2012, wykazały, że pestycydy z grupy neonikotynoidów mogą upośledzać naturalne umiejętności nawigacji u pszczół, powodując dezorientację i uniemożliwiając pszczołom znalezienie drogi powrotnej do ula.
Wiele eksperymentów wskazuje na związek imidaklopridu, powszechnie stosowanego insektycydu z grupy neonikotynoidów, ze zjawiskiem ginięcia kolonii pszczelich. Badania prowadzone od roku 2002 pokazywały wpływ nawet niewielkich dawek imidaklopridu na zachowanie pszczół: traktowane nim owady wykazywały zaburzenia orientacji i komunikacji pomiędzy osobnikami, rzadziej odwiedzały tereny zbierania pokarmu i miały problemy ze znalezieniem drogi powrotnej do ula. Badania te prowadzone jednak były w warunkach laboratoryjnych, nie było więc jasne na ile przenoszą się one na wolno żyjące kolonie pszczele. Wyniki eksperymentów z podawaniem małych dawek insektycydu całym koloniom nie potwierdzały związku pestycydu ze śmiertelnością kolonii, nie zaobserwowano też by sąsiedztwo pól obsianych traktowanymi nasionami miało istotny wpływ na zdrowie pszczół. Wyniki badań przeprowadzonych w roku 2010 pokazują jednak, że w dłuższej skali czasowej podawanie małych dawek imidaklopridu powoduje śmierć kolonii w objawami charakterystycznymi dla syndromu masowego ginięcia pszczół – niemal wszystkie roje, którym badacze podawali środek, zginęły po kilku miesiącach od rozpoczęcia eksperymentu. Imidakloprid może dostawać się do organizmów pszczół przez kontakt z pyłkiem i nektarem traktowanych roślin, jak również przez dokarmianie pszczół syropem ze skażonej kukurydzy.
Pestycydy występujące na roślinach, będących pożytkiem dla pszczół, dużo łatwiej mogą przeniknąć do rodziny pszczelej za pośrednictwem gromadzonych zapasów pyłku niż nektaru. Dzieje się tak ponieważ pyłek transportowany jest na pszczole w tzw. koszyczkach na odnóżach, a nektar zasysany jest przez pszczołę trąbką do wola, transportowany jest więc wewnętrznie i jeśli jest toksyczny może zabić pszczołę. Nie wszystkie potencjalnie śmiertelne substancje chemiczne, zarówno naturalne, jak i te stworzone przez człowieka, wpływają na dorosłe pszczoły: wiele wpływa przede wszystkim na czerw, ale wymieranie czerwiu nie wydaje się występować przy zjawisku CCD. Co ważne, czerw nie jest karmiony miodem, a pszczoły dorosłe konsumują stosunkowo niewiele pyłku, sugerowałoby to zatem, że jeśli zanieczyszczenia lub toksyny ze środowiska są odpowiedzialne za zjawisko CCD, to najprawdopodobniej znajdują się w miodzie, gdyż giną dorosłe pszczoły, nie czerw (choć prawdopodobne skutki zjedzenia przez czerw zanieczyszczonego pyłku mogą być widoczne dopiero po przekształceniu w dorosłe osobniki).
Poznane skutki oddziaływania imidaklopridu na owady, w tym pszczoły miodne, są zgodne z objawami zjawiska CCD. Na przykład wpływ imidaklopridu na termity objawia się widocznym uszkodzeniem układu odpornościowego i dezorientacją.
W Europie powiązanie zjawiska CCD z imidaklopridem jest omawiane od dłuższego czasu. Badaniem, które przez długi czas pozostawało w centrum zainteresowań było badanie „Comité Scientifique et Technique (CST)”, które doprowadziło do częściowego zakazu stosowania imidaklopridu we Francji. Pestycyd o nazwie Gaucho, zawierający imidakloprid, został w tym kraju zakazany w 1999 przez francuskiego ministra rolnictwa, Jeana Glavany, ze względu na obawy związane z negatywnymi skutkami dla pszczół miodnych.
W 2005 roku zespół naukowców pod kierunkiem Państwowego Instytutu Pszczelarstwa w Bolonii, we Włoszech, wykazał, iż pyłek, pobrany od roślin z nasion zaprawianych imidaklopridem, zawiera znaczne ilości tego insektycydu, co może prowadzić do śmierci pszczół miodnych. Analiza upraw kukurydzy i słonecznika, pochodzących z nasion zaprawianych imidaklopridem, również stwierdza przedostawanie się dużych ilości tego środka owadobójczego do pyłku i sugeruje, iż znaczna część tych chemicznych substancji trafia do ula. Podkreślono też negatywny wpływ imidaklopridu na orientację pszczół w terenie, możliwość zapamiętywania drogi, umiejętność uczenia się i częstotliwość lotów z ula. Imidakloprid podawany pszczołom w warunkach laboratoryjnych w syropie cukrowym powodował zaburzenia komunikacji w rodzinie pszczelej na kilka godzin. Subletalne dawki imidaklopridu, zarówno w warunkach laboratoryjnych, jak i naturalnych, zmniejszały aktywność lotu pszczół oraz osłabiały zmysł węchu oraz umiejętność uczenia się i rozpoznawania zapachów.
Badania z 2008 prowadzone przez naukowców z Uniwersytetu Pennsylvania (Pennsylvania State University) wykryły wysoki poziom dwóch pestycydów w próbkach wosku pszczelego. Środki te zostały użyte w celu zwalczenia pszczelego pasożyta, roztocza "Varroa destructor", który wcześniej był uznawany za główną przyczynę występowania zjawiska masowego wymierania pszczół. W 2009 potwierdzono związek między obecnością pestycydów w wosku pszczelim a znacznie mniejszą żywotnością pszczół.
Również w 2012 roku naukowcy z Włoch opublikowali raport dowodzący, iż siewniki wysiewające nasiona kukurydzy zaprawiane klotianidyną i imidaklopridem uwalniają duże ilości pestycydów do powietrza, co powoduje znaczącą śmiertelność pszczół. Według raportu „wyniki badań pokazują, że uwolnione do powietrza cząstki zawierające neonikotynoidy mogą stwarzać wysoki poziom zagrożenia dla pszczół, włączając w to również skutki śmiertelne dla całych kolonii, co pozostaje w zgodzie z obserwowanymi stratami raportowanymi przez pszczelarzy”. Powszechnie stosowane pestycydy z grupy neonikotynoidów, takie jak imidakloprid ograniczają wzrost kolonii oraz utrudniają produkcję nowej królowej. Innym groźnym neonikotynoidem jest tiametoksam, powodujący trudności w orientacji oraz nawigacji u pszczół.
Europejski Urząd ds. Bezpieczeństwa Żywności (EFSA) wydał oświadczenie informujące, iż ostatnie badania wskazują na nierozerwalny związek pomiędzy pestycydami z grupy neonikotynoidów, najczęściej używanymi w rolnictwie pestycydami, a ginięciem rodzin pszczelich. Ponadto sponsorowane przez przemysł agrochemiczny badania, na których opierają się regulacje prawne i normy dotyczące bezpieczeństwa użytkowania pestycydów, są błędne i prawdopodobnie celowo zwodnicze.
W kwietniu 2013 roku Komisja Europejska przegłosowała dwuletni zakaz stosowania trzech pestycydów z grupy neonikotynoidów: imidaklopridu, klotianidyny oraz tiametoksamu, ze względu na ich szkodliwość dla pszczół.
Patogeny i teorie braku odporności.
Zdaniem niektórych naukowców rozprzestrzenianie się syndromu CCD postępuje w sposób charakterystyczny dla chorób zakaźnych; istnieje jednak podejrzenie, że decydujący jest wpływ nie samego patogenu, ale mechanizmu osłabiającego system odpornościowy, który ułatwia atakowanie pszczół. Sugerowano związek między zakażeniem roztoczami Varroa destructor i syndromem CCD, gdzie połączenie roztoczy, wirusa zdeformowanych skrzydeł (przenoszonego przez roztocza) oraz bakterii osłabiają odporność i mogą przyczyniać się do CCD.
Badania próbek materiału genetycznego przeprowadzone w Kalifornii sugerują, że za znikanie pszczół mogą odpowiadać wywołujący nosemozę pierwotniak "Nosema ceranae" i/lub wirus z rodzaju "Iflavirus". 
W przypadku wymierania rodziny pszczelej, niezależnie od przyczyny, często zdarza się, że zdrowe rodziny dokonują kradzieży zapasów wymierającej rodziny. Jeśli zapasy te są skażone substancjami toksycznymi lub zawierają patogeny chorobotwórcze, kolejne zachorowania zdrowych rodzin w pobliżu wymierającej rodziny, mogą sugerować występowanie choroby zakaźnej. Jednakże w przypadkach CCD zapasy wymierającej kolonii nie są zwykle kradzione, co sugeruje, że przynajmniej ten mechanizm (rozprzestrzenianie toksyn oraz choroby poprzez kradzież zapasów) nie występuje w przypadku CCD.
Roztocza Varroa.
Zgodnie z tezą zawartą w opublikowanym w 2007 roku artykule, roztocza Varroa destructor są najczęstszym zabójcą pszczoły miodnej, po części z powodu przenoszonych przez nie wirusów, włączając wirusa zdeformowanych skrzydeł oraz izraelskiego wirusa ostrego paraliżu pszczół, które były wymieniane jako możliwa przyczyna CCD. Zakażenie roztoczami Varroa osłabia także system odpornościowy pszczół. W badaniu przeprowadzonym w na University of Guelph w Kanadzie, roztocze Varroa wskazane zostało jako przyczyna 85% przypadków załamań rodzin pszczelich. Roztocza Varroa są zatem uważane za jedną z możliwych przyczyn CCD, choć nie wszystkie wymierające rodziny były nimi zakażone.
Izraelski wirus ostrego paraliżu pszczół.
Izraelski wirus ostrego paraliżu pszczół (Israeli acute paralysis virus, IAPV) odkryty został w Izraelu, 2004 roku i należy do grupy Dicistroviridae. Prowadzi do paraliżu pszczół, które następnie giną z dala od ula. Może być przenoszony przez roztocze Varroa destructor. Roztocza te zostały jednakże wykryte jedynie w połowie rodzin dotkniętych CCD. Nie udowodniony został więc związek przyczynowo-skutkowy. Występowanie syndromu może być związane z innymi czynnikami, a obecność wirusa ostrego paraliżu może być jedynie wskaźnikiem zakażenia, a nie jego przyczyną. Planowane są eksperymenty z celowym zakażaniem rodzin pszczelich wirusem w celu dokazania związku przyczynowo-skutkowego.
Antybiotyki.
Większość pszczelarzy, dotkniętych syndromem CCD, raportowała wcześniejsze używanie antybiotyków i środków eliminujących roztocza, jednakże nie ma jasności co do dokładnej listy używanych przez nich środków. Możliwe jest natomiast, że nie wszystkie dozwolone do użytku leki były testowane na ewentualne negatywne skutki oddziaływania na pszczoły i tym samym mogą mieć wpływ na występowanie syndromu CCD.
Pszczelarstwo migracyjne.
Dzierżawienie pszczół jako naturalnych zapylaczy podnoszących jakość plonów jest ważnym elementem gospodarki USA, która nie byłaby w stanie produkować takich ilości żywności, gdyby bazowała tylko na użyciu rodzimych owadów zapylających. Amerykańscy pszczelarze zarabiają więcej na wydzierżawianiu pszczół na duże uprawy roślin, np. migdałowca, niż na produkcji miodu.
Przewożenie rodzin pszczelich na znaczne odległości w ciężarówkach, gdzie mają kontakt z innymi, również zarażonymi rodzinami, powoduje bardzo szybkie rozprzestrzenianie się chorób, wirusów i innych pasożytów. Przewożenie negatywnie wpływa również na ogólny stan zdrowia całej pszczelej kolonii.
Niedożywienie.
Badania wykazały związek pomiędzy złą kondycją rodzin pszczelich a niedożywieniem spowodowanym, praktyką pszczelarską, polegającą na karmieniu w okresie zimowym pszczół tylko syropem cukrowym, pozyskiwanym z kukurydzy lub buraków, cukrem lub innym substytutem pyłku. Ponadto pszczoły nie korzystają już z różnorodnych roślin, a zapylają tylko jeden rodzaj roślin, uprawianych na dużych monokulturach, np. migdałowców, jabłoni czy wiśni. Brak dostępu do różnych gatunków roślin, produkujących pyłek pozwalający na uzupełnienie diety o składniki niezbędne do prawidłowego rozwoju i funkcjonowania pszczoły, może uniemożliwić pszczołom odpowiednie zbilansowanie diety, a w konsekwencji - osłabić je, a nawet doporowadzić do niedorozwoju lub śmierci.
Pszczoły, które miały do dyspozycji pyłek pochodzący z różnych roślin, charakteryzowały się lepszym systemem odpornościowym, niż te korzystające z pyłku, pochodzącego z jednego gatunku. Autorzy sugerują, że zjawisko CCD może być powiązane z utratą bioróżnorodności.
Promieniowanie elektromagnetyczne.
Pierwszym opublikowanym raportem, dotyczącym wpływu elektromagnetycznego na pszczoły był raport z 1981 roku, opracowany przez Gary’ego i Westerdahla. Naukowcy nie znaleźli „żadnego dowodu na to, że lotne bezkręgowce mogą być poważnie narażone na negatywne działanie podczas krótkotrwałego kontaktu z promieniowaniem elektromagnetycznym”.
„The Independent” przedstawił – jako jedną z teorii – możliwość zakłócania systemu nawigacyjnego pszczół przez promieniowanie telefonów komórkowych. Ostrzegł jednocześnie, że wyginięcie pszczół zapylających większość roślin uprawnych może spowodować katastrofalne skutki w produkcji żywności na świecie. Wyginięcie jednej z najbardziej zorganizowanych kolonii w świecie zwierząt pociągnie za sobą wyginięcie 3/4 roślin i zmniejszenie o 1/3 ilości żywności produkowanej na świecie.
Możliwość zakłócania zachowań pszczół falami elektromagnetycznymi wysokiej częstotliwości nie została dokładnie zbadana. Dotychczasowe pilotażowe badania wykazały, że pszczoły mają magnetoreceptory podlegające remanencji, aktywnie uczestniczące w magnetorecepcji i że zachowania pszczół poddanych silnej ekspozycji na fale elektromagnetyczne emitowane przez telefony komórkowe ulegają drastycznym zmianom.
W 2004 zostało przeprowadzone badanie, dotyczące skutków ekspozycji pszczół na promieniowanie elektromagnetyczne. Naukowcy nie zanotowali żadnych zmian w zachowaniu pszczół spowodowanych falami radiowymi ze stacji bazowej operującej na częstotliwości 1880–1900 MHz.
W październiku 2011 Ministerstwo Środowiska i Leśnictwa Indii opublikowało raport, który analizował 919 zweryfikowanych badań naukowych badających wpływ pola elektromagnetycznego na ptaki, pszczoły, rośliny i ludzi. Tylko 7 z 919 dotyczyło pszczół miodnych, a 6 spośród 7 sugerowało negatywne skutki wynikające z kontaktu pszczół z promieniowaniem pola elektromagnetycznego, ale związek promieniowania pola elektromagnetycznego ze zjawiskiem CCD nie został wskazany. Według jednego z analizowanych badań, gdy włączone telefony były trzymane wewnątrz uli, pszczoły robotnice, wylatujące na pożytek przestały wracać do ula po dziesięciu dniach. To samo badanie wykazało drastyczny spadek w produkcji jaj przez królową.
Uprawy genetycznie modyfikowane.
W 2010 roku Peter Olson zwrócił uwagę na fakt, iż co prawda modyfikacja genem Bt (pochodzącym od bakterii "Bacillus thuringiensis") pozwala roślinom produkować toksynę Bt Cry, która nie jest zabójcza dla pszczół, jednakże istnieje ryzyko, że uszkadza ona reakcję układu immunologicznego tych owadów, pogarszając pamięć i obniżając zdolności nawigacyjne do tego stopnia, że nie odnajdują one drogi powrotnej do ula. Teoria ta nie ma jednak podstaw w badaniach i testach, a opiera się jedynie na poszlakach.
Analiza 25 niezależnych prac naukowych z 2008 roku, dotyczących wpływu białek, pozyskanych z roślin genetycznie modyfikowanych, z dodanym genem bakterii Bt, na pszczoły miodne, nie wykazała negatywnego wpływu na rozwój larw czy też stan osobników dorosłych.
Zanieczyszczenie powietrza.
Badania przeprowadzone przez naukowców z Uniwersytetu Southampton wykazały, że obecność w powietrzu tlenków azotu (NOx) w istotny sposób zakłóca pszczeli zmysł węchu, powodując niemożność odnalezienia przez owady pożywienia. Jako znaczące źródło tlenków azotu w atmosferze wskazano spaliny silników o zapłonie samoczynnym.
Ekonomia.
Zjawisko zapylania jest szczególnie ważne dla niektórych upraw, jak np. dla upraw migdałowca rosnącego w Kalifornii, gdzie pszczoły miodne są najważniejszymi i głównymi zapylaczami, a wartość zbiorów osiąganych dzięki ich pracy w 2006 szacowana była na 1,5 miliarda dolarów. W 2000 roku całkowita wartość upraw w całości zależnych od zapylania pszczół miodnych, w samych tylko Stanach Zjednoczonych, szacowana była na 15 miliardów dolarów.
Pszczoły miodne nie są jedynymi zapylaczami; wiele innych gatunków owadów, np. motyli, jak i ssaków (nietoperze) czy ptaków, zapyla rośliny, jednakże żadne z nich nie mogą być wykorzystywane tak efektywnie i na taką skalę jak pszczoły miodne. W Chinach, gdzie w niektórych regionach całkowicie wyginęła populacja pszczoły miodnej, w sadach jabłkowych masowo stosowane jest zapylanie ręczne, co wymaga dużego nakładu siły roboczej, czasu i pieniędzy.

</doc>
<doc id="903742" url="https://pl.wikipedia.org/wiki?curid=903742" title="Fight Club">
Fight Club



</doc>
<doc id="903745" url="https://pl.wikipedia.org/wiki?curid=903745" title="Continental Divide National Scenic Trail">
Continental Divide National Scenic Trail

Continental Divide National Scenic Trail ("Narodowy Szlak Widokowy Kontynentalnego Działu Wodnego"), w skrócie Continental Divide Trail – pieszy szlak turystyczny w Stanach Zjednoczonych. Szlak został ustanowiony w 1978 roku decyzją Kongresu Stanów Zjednoczonych i włączony w Narodowy System Szlaków. Szlak ma planowaną długość 3100 mil (5000 km), z czego około 70% zostało ukończone do roku 2004. Szlak przebiega wzdłuż linii kontynentalnego działu wodnego i wiedzie przez pięć amerykańskich stanów, z południa na północ: Nowy Meksyk, Kolorado, Idaho, Wyoming i Montana. W Montanie szlak przebiega przez wierzchołek "Triple Divide Peak", który rozdziela zlewiska Oceanu Atlantyckiego, Oceanu Spokojnego i Zatoki Hudsona.
Całkowite przejście szlaku pieszo zajmuje około 6 miesięcy i dokonuje tego zaledwie kilkanaście osób rocznie.

</doc>
<doc id="903747" url="https://pl.wikipedia.org/wiki?curid=903747" title="Port lotniczy Dniepr">
Port lotniczy Dniepr

Port lotniczy Dniepr (ukr.: "Міжнародний аеропорт „Дніпро”", ang.: "Dnipro International Airport", kod IATA: DNK, kod ICAO: UKDD) – międzynarodowe lotnisko położone 15 km na południowy wschód od centrum Dniepru na Ukrainie.

</doc>
<doc id="903748" url="https://pl.wikipedia.org/wiki?curid=903748" title="G. Gebethner i Spółka">
G. Gebethner i Spółka



</doc>
<doc id="903750" url="https://pl.wikipedia.org/wiki?curid=903750" title="Schwalbach am Taunus">
Schwalbach am Taunus

Schwalbach am Taunus – miasto w Niemczech, w kraju związkowym Hesja, w rejencji Darmstadt, w powiecie Main-Taunus. Leży u podnóża gór Taunus, niedaleko Frankfurtu nad Menem. Zajmuje powierzchnię 6,47 km² i liczy mieszkańców (30 września 2015).
Historia.
Historia miejscowości sięga roku 782, jednakże prawa miejskie nabyła dopiero w maju 1970. W Schwalbach am Taunus znajdują się 4 szkoły ogólnokształcące, szkoła zawodowa, 8 przedszkoli, hala sportowa, 4 szkolne hale sportowe, 7 boisk, kompleks kortów tenisowych, basen otwarty i kryty, kompleks mieszkalno-rozrywkowy dla seniorów, szkoła muzyczna i szkoła baletowa. Miasto zamieszkuje duża liczba obcokrajowców, którzy stanowią 13,2% ludności.
Współpraca.
Miejscowości partnerskie:

</doc>
<doc id="903751" url="https://pl.wikipedia.org/wiki?curid=903751" title="Jean-Pierre Cassel">
Jean-Pierre Cassel

Jean-Pierre Cassel, właśc. Jean-Pierre Crochon (ur. 27 października 1932 w Paryżu, zm. 19 kwietnia 2007 tamże) – francuski aktor, reżyser i scenarzysta filmowy.
Życiorys.
Wczesne lata.
Urodził się w 13. dzielnicy Paryża, jako syn śpiewaczki operowej Louise-Marguerite (z domu Fabrègue) i lekarza Georges’a Crochona. Dorastał w Paryżu. Uczył się aktorstwa w Cours Simon.
Kariera.
Zadebiutował na ekranie w dokumentalnym obrazie "Droga do szczęścia" ("Saluti e baci", 1953) z Louisem Armstrongiem, Juliette Gréco i Yves'em Montandem i u boku Kirka Douglasa i Brigitte Bardot w melodramacie wojennym "Ich wielka miłość" ("Un acte d’amour", 1953) jako tancerz. Gdy stepował na scenie, został odkryty przez Gene’a Kelly’ego, który zaangażował go do swojej komedii "Szczęśliwa droga" ("The Happy Road", 1957). Następnie Cassel zasłynął jako bohater komedii Philippe’a de Broki z lat 60. XX w. i dzięki rolom amantów w filmach muzycznych.
Grał u wielu słynnych reżyserów, m.in. Jeana Renoira ("Kapral w matni"), Luisa Buñuela ("Dyskretny urok burżuazji"), Claude’a Chabrola ("Piekło", "Ceremonia"), Josepha Loseya ("Pstrąg"), Roberta Altmana ("Prêt-à-Porter", "Vincent I Theo") i Mathieu Kassovitza ("Mulatka"). W filmie muzycznym fantasy Jacka Bromskiego i Jerzego Gruzy "Alicja" ("Alice", 1980) na podstawie powieści Lewisa Carrolla "Alicja w Krainie Czarów" wystąpił w roli Białego Królika.
Życie prywatne.
Spotykał się z Françoise Dorléac. W latach 1966–1980 był żonaty z dziennikarką Sabine Litique, z którą miał troje dzieci: Vincenta (ur. 23 listopada 1966), Olivię i Mathiasa (ur. 7 września 1969) występującego jako muzyk „Rockin' Squat”. 30 grudnia 1981 poślubił Anne Célérier, z którą miał córkę Cécile (ur. 25 czerwca 1982). 12 września 2004 został dziadkiem Devy, córki Vincenta i włoskiej aktorki Moniki Bellucci.
Zmarł w wieku 75 lat w Paryżu na raka.

</doc>
<doc id="903762" url="https://pl.wikipedia.org/wiki?curid=903762" title="Meng Tian">
Meng Tian

Meng Tian (; zm. 210 r. p.n.e.) – generał z czasów dynastii Qin. Zasłynął ze skutecznych kampanii przeciw Xiongnu, a także przy budowie Wielkiego Muru. W chińskiej tradycji jest uważany za wynalazcę pędzla pisarskiego, aczkolwiek badania archeologiczne dowodzą, że przyrząd ten był znany wcześniej.
Po zjednoczeniu Chin pod berłem Qin Shi Huanga, w siłę urosły koczownicze plemiona na północy kraju, które zaczęły nękać rubieże nowo powstałego cesarstwa. Dlatego cesarz wysłał przeciw nim 300-tysięczną armię pod wodzą Menga, z zadaniem wyparcia „barbarzyńców” o 350 km na północ. Zdobyte w ten sposób w latach 215-214 p.n.e. tereny na północ od zakola Żółtej Rzeki zostały przyłączone do cesarstwa chińskiego. Aby zapobiec kolejnym najazdom Xiongnu, cesarz podjął decyzję o budowie Wielkiego Muru. Generał Meng skutecznie nadzorował budowę muru, a także sieci dróg na północy Chin. 
Po śmierci Pierwszego Cesarza, generał został na skutek intrygi Zhao Gao zmuszony do samobójstwa w 210 r. p.n.e.

</doc>
<doc id="903763" url="https://pl.wikipedia.org/wiki?curid=903763" title="Habib Beye">
Habib Beye

Habib Beye, (ur. 19 października 1977 w Suresnes we Francji) – senegalski piłkarz występujący najczęściej na pozycji prawego obrońcy. 
Wychowanek Paris Saint-Germain, w którym jednak ani razu nie zagrał w pierwszym zespole. W latach 1998-2003 zawodnik RC Strasbourg w barwach którego wystąpił 134 razy i strzelił 8 bramek. Jako gracz tego klubu w 2001 roku zdobył Puchar Francji. Od lata 2003 do sierpnia 2007 był kapitanem Olympique Marsylia z którym w 2004 roku grał w finale Pucharu UEFA. Latem 2007 za 2 miliony funtów przeszedł do Newcastle United. Od sierpnia 2009 roku gra w Aston Villi. W nowym klubie zadebiutował 15 sierpnia w ligowym meczu z Wigan Athletic.
Razem z reprezentacją Senegalu w 2002 roku Beye wystąpił na Mistrzostwach Świata w Korei i Japonii, na których dotarł z drużyną do ćwierćfinału.

</doc>
<doc id="903765" url="https://pl.wikipedia.org/wiki?curid=903765" title="Dariusz Bohatkiewicz">
Dariusz Bohatkiewicz

Dariusz Stanisław Bohatkiewicz (ur. 3 lutego 1972 w Gorlicach) – polski dziennikarz i prezenter telewizyjny i radiowy, reporter, aktor telewizyjny i filmowy, scenarzysta, reżyser, przedsiębiorca, pisarz.
Życiorys.
Absolwent I Liceum Ogólnokształcącego im. Marcina Kromera w Gorlicach. Karierę dziennikarza rozpoczynał w krośnieńskim Radiu Fakty. Pracował także w Radiu Plus, RMF FM, TVN, TV Puls. Jako dziennikarz telewizyjny podjął pracę dla TVP3 Kraków.
Następnie został reporterem wojennym, relacjonował dla Telewizji Polskiej wydarzenia w Iraku po zajęciu tego kraju przez USA i ich sojuszników. Od 1996 pracował dla "Panoramy" TVP2. Następnie od 2001 reporter "Wiadomości" TVP1.
W 2005 otrzymał Nagrodę Dziennikarzy Małopolski w kategorii „Dziennikarz telewizyjny” za obnażanie bezmyślności urzędników odpowiedzialnych za paraliż Krakowa w czasie śnieżyc oraz nagrodę „Ostre Pióro” przyznawaną przez Business Center Club dziennikarzom propagującym przedsiębiorczość i edukację ekonomiczną.
W kwietniu 2006 radna z Brzeska zarzuciła mu tendencyjną relację z obrad Rady Miejskiej. Komisja Etyki TVP, która rozpatrywała skargę, nie dopatrzyła się naruszenia etyki dziennikarskiej, ale wytknęła dziennikarzowi błędy warsztatowe mogące wypaczać sens wypowiedzi radnej.
W lipcu 2006, wraz z innym dziennikarzem, fotoreporterem i czterema członkami załogi, był na pokładzie śmigłowca, który uległ wypadkowi w Iraku. Żadna z osób nie odniosła poważnych obrażeń.
W tym samym roku otrzymał wyróżnienie w konkursie Most Starosty za wybitne osiągnięcia w dziedzinie dziennikarstwa i promocję Ziemi Gorlickiej.
W 2007 był wykładowcą podczas II edycji Akademii Dziennikarskiej.
Opracowuje materiały informacyjne do "Kroniki" – regionalnego programu informacyjnego, emitowanego przez TVP Kraków. Prowadzi debaty "na żywo" w TVP Kraków oraz seminaria na różne tematy np. "Nowy wymiar terroryzmu". "Granice okrucieństwa", "Spotkania z biznesem".
8 września 2008 został aresztowany przez wojska osetyjskie na terytorium Osetii Południowej, gdzie przebywał relacjonując wydarzenia na froncie wojennym pomiędzy Gruzją a Rosją. Powodem zatrzymania było przekroczenie przez ekipę TVP specjalnej strefy buforowej.
9 maja 2018 powołany na członka XI kadencji Komisji Etyki TVP S.A.. W 2018 został gospodarzem "Magazynu kryminalnego 997". Od lutego 2019 jest także korespondentem TVP w Londynie, gdzie relacjonował m.in. przebieg wydarzeń po śmierci królowej Wielkiej Brytanii Elżbiety II.

</doc>
<doc id="903768" url="https://pl.wikipedia.org/wiki?curid=903768" title="Fugloy (gmina)">
Fugloy (gmina)

Fugloyar kommuna – gmina znajdująca się na archipelagu Wysp Owczych, położonym na Morzu Norweskim duńskim terytorium zależnym. Jest jedną z mniejszych jednostek tego typu na archipelagu. Siedzibą władz gminy jest Hattarvík.
Gmina leży na wyspie Fugloy, zajmując całą jej powierzchnię, czyli 11 km².
Według danych na 1 stycznia 2014 gminę zamieszkują 42 osoby.
Historia.
W roku 1872 na terenie Norðoyar powstała gmina Norðoyar Prestagjalds kommuna. Kilkadziesiąt lat później, w 1908 roku została podzielona na trzy części. Była wśród nich Viðareiðis, Fugloyar og Svínoyar sókna kommuna. Pięć lat później oddzieliła się Viðareiðis sóknar kommuna i pozostała jedynie Fugloyar og Svínoyar sókna kommuna, która na dwie oddzielne (Fugloyar i Svínoyar) podzielona została ostatecznie w 1932.
Populacja.
Obecnie liczba ludności gminy Fugloy wynosi 42 osoby. Współczynnik feminizacji wynosi tam 50 (na 14 kobiet przypada 28 mężczyzn). Społeczeństwo jest silnie starzejące się. Nie mieszka tam ani jedno dziecko poniżej 10 roku życia, stosunkowo dużo jest osób po sześćdziesiątym roku życia, a największą grupę stanowią ludzie w wieku 51 - 60 lat (23% społeczeństwa).
Liczba ludności w gminie Fugloy przekraczała jeszcze w latach 60. 100 osób, jednak izolacja sprawiła, że populacja zaczęła topnieć w bardzo szybkim tempie, spadając pod koniec lat 90. poniżej 50 mieszkańców. Sytuację pogłębił wtedy kryzys ekonomiczny, który dotknął Wyspy Owcze. Liczba ludności stale się zmniejsza, od kilku lat spadając poniżej 40 osób. 
Polityka.
Burmistrzem Fugloyar kommuna jest Amalia í Frammistovu, startująca z listy partii Sambandsflokkurin. W samorządzie gminy, prócz niej znajduje się jeszcze dwóch radnych. W 2012 roku odbyły się wybory samorządowe na Wyspach Owczych, których wyniki w gminie Fugloy prezentowały się następująco:
Frekwencja wyniosła 94,44% (udział wzięło 34 z 36 uprawnionych do głosowania). Nie oddano głosów nieważnych ani pustych. Pogrubieni zostali obecni członkowie rady Fugloyar kommuna.

</doc>
<doc id="903769" url="https://pl.wikipedia.org/wiki?curid=903769" title="Johann Gropper">
Johann Gropper

Johann Gropper (ur. 24 lutego 1503 w Soest w Nadrenii Północnej-Westfalii, zm. 13 marca 1559 r. w Rzymie) – katolicki teolog, kanonista, przeciwnik reformacji.
Życiorys.
Od 1516 studiował w Kolonii filozofię i prawo, w 1525 uzyskał doktorat z prawa. Prawdopodobnie w tym samym roku przyjął święcenia kapłańskie. W 1526 r. został kanclerzem arcybiskupiego księstwa kolońskiego, w 1525 oficjałem kanonika Hermana z Neuenahr, w 1527 scholastykiem St. Gereon, w 1529 był przez krótki czas profesorem prawa na uniwersytecie w Kolonii, w 1532 kanonikiem, w 1533 scholastykiem a wreszcie w 1543 dziekanem kapituły w Xanten, a także tamtejszym proboszczem. Od 1547 był prepozytem i archidiakonem bońskim.
W 1529 brał udział w sejmie Rzeszy w Spirze, a w 1530 w sejmie w Augsburgu jako przedstawiciel biskup Münsteru. Był związany z Erazmem z Rotterdamu i uważany za jednego z jego zwolenników.
Przyczynił się do reformy i usprawnienia świeckiej administracji księstwa arcybiskupiego Kolonii i kodyfikacji praw krajowych tego księstwa. Zorganizował synod prowincjalny w Kolonii, który odbył się w marcu 1536. Wydając drukiem jego statuty, dołączył do nich opracowaną przez siebie "Formula Visitationis" która była cenną pomocą dla wizytatorów, zwłaszcza w obliczu szerzącej się reformacji oraz "Enchiridion christiane institutionis", rodzaj podręcznika nauki katolickiej, który był źródłem inspiracji dla przedtrydenckiej odnowy Kościoła. Zbliżał się w nim do luterańskiej nauki o usprawiedliwieniu, jednak odrzucał naukę o powszechnym kapłaństwie broniąc tradycyjnego nauczania o 7 sakramentach i bronił prymatu papieskiego.
Przeprowadził reformy w arcybiskupstwie chroniąc je przed reformacją i sekularyzacją. Zalecał wizytacje w parafiach. Wskazywał na konieczność większej gorliwości wśród duchowieństwa, jako najlepszy środek reformy; wydał w tym celu "Libellus piarum precum".
Wspólnie z Juliuszem von von Pflug brał udział w 1540 w dysputach teologicznych w Hagenau i na sejmie w Wormacji. Od 1540 wspierał wysiłki cesarza Karola V zmierzające do zawarcia ugody z reformatorami na sejmach Rzeszy w Wormacji, Ratyzbonie w 1541 i Augsburgu w 1548 r. Był zwolennikiem kompromisu z nauką Marcina Lutra i Filipa Melanchtona. Miał znaczy wpływ na redakcję "Interim augsburskiego".
W lutym 1542 prowadził wraz z Martinem Bucerem rozmowy o reformach w arcybiskupstwie kolońskim. Jednak gdy będący zwolennikiem reformacji Bucer otrzymał zalecenia od arcybiskupa Hermana Wied by wygłosić ewangelickie kazanie w katedrze w Bonn, stał się przeciwnikiem Bucera. Gdy w 1543 r. arcybiskup koloński Herman Wied chciał wprowadzać reformacje w księstwie biskupim i zaprosił do Kolonii Filipa Melanchtona i innych ewangelickich teologów zdecydowanie się temu sprzeciwił i przy pomocy kapituły doprowadził do wygnania ewangelickich kaznodziejów oraz do złożenia arcybiskupa z urzędu w 1546 r. Następnie przy pomocy jezuitów prowadzi rekatolizację biskupstwa.
Szukając kompromisowych formuł w odniesieniu do teologii protestanckiej sformułował naukę o podwójnym usprawiedliwieniu, która została w 1546 odrzucona przez Sobór Trydencki. W 1552 brał udział w obradach tego soboru jako teolog. W 1555 Paweł IV kreował go kardynałem. Gropper początkowo odmawiał przyjęcia tej godności, ale ostatecznie papież zmusił go do zaakceptowania tej promocji.
Ostatnie miesiące życia spędził w Rzymie, podejrzewany o herezję. Mimo śledztwa prowadzonego przez inkwizycję, stał się nieoficjalnym doradcą papieża w sprawach niemieckich. W tym czasie zaprzyjaźnił się ze Stanisławem Hozjuszem. Na jego pogrzebie mowę żałobną wygłosił sam papież Paweł IV.

</doc>
<doc id="903774" url="https://pl.wikipedia.org/wiki?curid=903774" title="FC Dordrecht">
FC Dordrecht

Football Club Dordrecht - holenderski klub piłkarski mający siedzibę w mieście Dordrecht, obecnie grający w Eerste divisie. Swoje mecze klub rozgrywa na stadionie GN Bouw Stadion, który może pomieścić ponad 4 tysiące widzów. Fani klubu nie należą jednak do najliczniejszych i w Eerste divisie klub może pochwalić się jedną z najniższych średnich widzów na mecz.
Historia.
Klub został założony 16 sierpnia 1883 jako "Dordrechtsche Football Club" (DFC). W 1954 roku stał się profesjonalnym klubem po tym, jak futbol w Holandii także zyskał status profesjonalnego. W 1972 roku DFC Dordrecht rozpadł się na amatorską oraz profesjonalną drużynę. Amatorską stał się DFC, natomiast profesjonalną "FC Dordrecht". W Holandii nie było nigdy zespołu, który tak często zmieniał nazwę jak ten. W 1979 roku klub zmienił nazwę na "Drechtsteden 79", wywodzącą się od nazwy regionu Drechtsteden. W 1983 roku zespół awansował do Eredivisie, jednak grał tam zaledwie rok i z powrotem spadł do Eerstedivisie. Grał w niej aż do sezonu 1988/1989, gdy powrócił do ekstraklasy.
W 1990 do klubu zawitał nowy sponsor i nastąpiła kolejna zmiana nazwy na "Dordrecht'90". W 1991 roku połączył się z Schiedamse Voetbalverenig (SVV) z miasta Schiedam. Klub używał wówczas nazwy "SVV/Dordrecht'90" przez jeden sezon, ale w 1992 roku człon "SVV" zniknął i pozostała nazwa Dordrecht'90. W 2002 roku znowu zmieniono nazwę i powrócono do tej z lat 1972-1979, czyli FC Dordrecht i obowiązuje ona do dziś.

</doc>
<doc id="903780" url="https://pl.wikipedia.org/wiki?curid=903780" title="GN Bouw Stadion">
GN Bouw Stadion

GN Bouw Stadion – wielofunkcyjny stadion w mieście Dordrecht w Holandii. Najczęściej używany jest jako stadion piłkarski, a swoje mecze rozgrywa na nim drużyna FC Dordrecht. Stadion może pomieścić 4 100 widzów, a swoją nazwę zawdzięcza firmie, która przebudowała go w 1996 roku. Wcześniej stadion nazywał się De Krommedijk.

</doc>
<doc id="903790" url="https://pl.wikipedia.org/wiki?curid=903790" title="Alojzy Orione">
Alojzy Orione

Alojzy Jan Orione, wł. "Luigi Orione" (ur. 23 czerwca 1872 w Pontecurone, zm. 12 marca 1940 w San Remo) – włoski duchowny katolicki, działacz społeczny i oświatowy, założyciel zgromadzenia Małego Dzieła Boskiej Opatrzności (orionistów), tercjarz franciszkański, święty Kościoła katolickiego.
Młodość.
Alojzy Orione urodził się w Pontecurone, w piemonckiej prowincji Alessandria jako syn Vittoria Orione i Caroliny Feltri. Uczęszczał do Oratorio Valdocco w Turynie. Był jednym z ulubionych uczniów księdza Jana Bosco, również późniejszego świętego. Od 13. roku życia miał problemy zdrowotne. Trzy lata później, w wieku 16 lat obecny był w Turynie przy łożu śmierci Jana Bosco. W dniu pogrzebu duchownego dojść miało do cudownego uleczenia Alojzego (zrośnięcie się odciętego palca).
W 1892 roku dwudziestoletni seminarzysta założył własne oratorium a w następnym roku szkołę zawodową dla ubogich. 13 kwietnia 1895 wyświęcony został na księdza.
Zgromadzenie orionistów.
Począwszy od 1899 rozpoczął gromadzić grupę księży i kleryków, która przekształciła się z czasem w zgromadzenie Małego Dzieła Opatrzności Bożej (Piccola Opera della Divina Provvidenza). W 1903 roku grupa ta otrzymała pełną zgodę na prowadzenie działalności ze strony władz kościelnych, ze względu na nazwę zgromadzenia nazywani są oni również "Synami Bożej Opatrzności".
Jednym z księży, należących do wewnętrznego kręgu organizacji był Lorenzo Perosi, który w późniejszym czasie został dożywotnim dyrektorem chóru kaplicy Sykstyńskiej i jednym z najbardziej znanych współczesnych kompozytorów muzyki sakralnej. Ks. Perosi urodził się w tym samym roku i w tej samej prowincji co ks. Orione. Byli oni przez całe życie bliskimi przyjaciółmi.
Późniejsza działalność.
W 1908 Alojzy Orione udał się do Mesyny oraz Reggio di Calabria zniszczonych podczas trzęsienia ziemi. Spędził tam trzy lata niosąc pomoc potrzebującym, przede wszystkim sierotom. W 1915 udał się do okręgu Mersyka w pobliżu Rzymu również zniszczonego w następstwie trzęsienia ziemi, gdzie założył Zgromadzenie Małych Sióstr Misjonarek Dobroczynności.
Po zakończeniu I wojny światowej ks. Orione rozszerzył swoją działalności poprzez zakładanie kolejnych szkół, organizacji charytatywnych, gospodarstw rolnych, zawsze ze szczególnym naciskiem na pomoc dla sierot i ubogich. Podczas kolejnych dwudziestu lat powstawały one w całych Włoszech, oraz w Ameryce.
W 1931 roku założył sanktuarium Madonna della Guardia w Tortonie, które do dziś jest najważniejszą świątynią zgromadzenia orionistów. Corocznie odbywa się tu festiwal ku czci przyjaciela Świętego, wspomnianego Lorenzo Perosiego.
Choroba i śmierć.
Zimą 1940 roku ks. Orione doznał szeregu dolegliwości kardio- i pulmonologicznych. Niechętnie udał się wówczas do San Remo w celu polepszenia stanu zdrowia. 9 marca 1940 powiedział: "To nie pomiędzy palmami chciałbym umrzeć, lecz pomiędzy ubogimi, którzy są Jezusem Chrystusem". Trzy dni później, otoczony księżmi ze swojego zgromadzenia, zmarł. Jego ostatnie słowa brzmiały "Jezu, Jezu! Idę!".
Alojzy Orione został pochowany w "Santuario di Nostra Signora della Guardia" w Tortonie, w kościele zbudowanym przez siebie w 1931 roku, z pomocą kapłanów i akolitów w podzięce dla Matki Bożej za zakończenie działań wojennych I wojny światowej i jest najważniejszym miejscem pielgrzymek na świecie dla jego czcicieli.
Kult.
W naturalny sposób zmumifikowane ciało ks. Alojzego Orione zostało ekshumowane w 1965. 26 października 1980 złożono je w kryształowym sarkofagu w sanktuarium w Tortonie. Tego samego dnia ks. Orione został beatyfikowany przez papieża Jana Pawła II, a kanonizacji dokonał 16 maja 2004 roku. Wspomnienie liturgiczne Świętego Alojzego Orione, prezbitera, obchodzone jest w Kościele katolickim 12 marca. Kult Świętego propagują Zgromadzenia: Księży Orionistów i Sióstr Orionistek oraz założone przez niego organizacje charytatywne.

</doc>
<doc id="903803" url="https://pl.wikipedia.org/wiki?curid=903803" title="Antoni Kopff">
Antoni Kopff

Antoni Kopff (ur. 19 sierpnia 1944 w Tarnowie, zm. 11 lutego 2021) – polski pianista, kompozytor, aranżer, autor muzyki do wielu piosenek, producent telewizyjny.
Życiorys.
Był autorem ok. 80 piosenek napisanych dla Kabaretu Olgi Lipińskiej (1993–2004) oraz producentem muzycznym festiwali w Opolu, Mrągowie i Sopocie i telewizyjnym (TVP, TV Centrum, TV Podkarpacie). W latach 1989–1991 był wykładowcą w PWSFTviT w Łodzi. Tworzył też muzykę do filmów i spektakli teatralnych. W latach 1966–1970 był członkiem zespołu Rybałci. Był pomysłodawcą i założycielem grup wokalnych Partita i Familia (ta ostatnia od 1977 r. towarzyszyła wykonawcom podczas festiwali w Opolu).
Do jego najpopularniejszych przebojów zaliczyć można: „Do zakochania jeden krok” (sł. Andrzej Bianusz) z repertuaru Andrzeja Dąbrowskiego, „Kiedy wiosna buchnie majem” (sł. Andrzej Bianusz) z repertuaru zespołu Partita, „Nie wierz mi, nie ufaj mi” z repertuaru Anny Jantar, „Bądź moim natchnieniem” z repertuaru Andrzeja Zauchy. W latach osiemdziesiątych promował młodych polskich wykonawców, m.in. na Ogólnopolskim Przeglądzie Piosenki Młodzieżowej w Katowicach w 1983 roku odkrył zespół Universe, który zaprosił następnie do Opola. Współpracował również z zespołem Perfect i innymi wykonawcami. W 1993 roku został wyłącznym producentem festiwalu w Opolu. Był to jedyny festiwal nieprodukowany przez Telewizję Polską.
Spoczywa na Cmentarzu Rakowickim w Krakowie.

</doc>
<doc id="903804" url="https://pl.wikipedia.org/wiki?curid=903804" title="NOVJ">
NOVJ



</doc>
<doc id="903806" url="https://pl.wikipedia.org/wiki?curid=903806" title="Chiriguano">
Chiriguano



</doc>
<doc id="903808" url="https://pl.wikipedia.org/wiki?curid=903808" title="Bernard IV">
Bernard IV

Bernard IV (zm. 22 lutego 1225) — hrabia Comminges w latach 1181–1225. Przeciwnik krucjat przeciw katarom, ekskomunikowany za sprzyjanie im. W połowie stycznia 1213 na zjeździe w Lavaur oskarżony przez katolickich prałatów o sprzymierzenie się z katarami. Jednak już 15 stycznia dzięki wsparciu króla Aragońskiego Piotra II i jego wstawiennictwu u papieża Innocentego III restytułowany na swoim hrabstwie. Wobec odwołania tej decyzji przez papieża 21 maja 1213 wspomagał zbrojnie Piotra II przeciw wojskom Szymona z Montfort w bitwie pod Muret 12 września 1213.

</doc>
<doc id="903809" url="https://pl.wikipedia.org/wiki?curid=903809" title="Familiaris consortio">
Familiaris consortio

Familiaris consortio – posynodalna adhortacja papieża Jana Pawła II o zadaniach rodziny chrześcijańskiej w świecie współczesnym, wydana 22 listopada 1981 roku.
Adhortacja jest owocem prac synodu biskupów, który odbył się w Rzymie pomiędzy 26 września a 25 października 1980. Tematem synodu były "Zadania rodziny chrześcijańskiej w świecie współczesnym". W pracach synodu i w przygotowaniach do powstania dokumentu brał czynny udział polski arcybiskup Kazimierz Majdański.
Dokument zawiera wykładnię katolickiego nauczania na temat rodziny. Dotyka problemów związanych z zagrożeniami i potrzebami współczesnych rodzin. Jasnym jest odwołanie do istoty sakramentu małżeństwa jako podstawy chrześcijańskiej rodziny. Papieski dokument mówi również o obowiązkach, jakie ma wobec rodziny cała wspólnota Kościoła. Adhortacja zajmuje się takimi "znakami czasu" jak małżeństwa na próbę, wolne związki, małżeństwa złączone tylko ślubem cywilnym, osoby rozwiedzione.
Dokument papieski składa się ze wstępu, czterech długich rozdziałów i zakończenia. Pełny tytuł dokumentu:

</doc>
<doc id="903810" url="https://pl.wikipedia.org/wiki?curid=903810" title="WIPO">
WIPO



</doc>
<doc id="903813" url="https://pl.wikipedia.org/wiki?curid=903813" title="Bernard (arcybiskup Splitu)">
Bernard (arcybiskup Splitu)

Bernard – arcybiskup Splitu w latach 1198–1217. Już w początkowych latach sprawowania urzędu udało mu się usunąć bogomiłów ze stolicy swojej diecezji. W liście papieża Innocentego III do króla Węgier Emeryka jego działalność była ukazywana jako wzorcowa wobec ruchu bogomiłów.

</doc>
<doc id="903814" url="https://pl.wikipedia.org/wiki?curid=903814" title="Kurt Wallander">
Kurt Wallander

Kurt Wallander – postać fikcyjna, prowincjonalny policjant śledczy z Ystad, główny bohater szwedzkiej serii powieści kryminalnych Henninga Mankella oraz ich kilku adaptacji filmowych.
Rys postaci.
Urodził się 30 stycznia 1948 roku. W 1967 roku wstąpił do akademii policyjnej.
Mieszka sam, przy ulicy Mariagatan w Ystad, w Szwecji. Z byłą żoną Moną ma córkę Lindę, urodzoną w 1971 roku. Z usposobienia jest melancholikiem, nie ma wielu przyjaciół, większość czasu poświęca pracy. Jego życiowe motto stanowią słowa biblijnego Koheleta: "Jest czas rodzenia i czas umierania". Komisarz obrał sobie to zdanie jako "prywatne zaklęcie", po tym gdy został pchnięty nożem na początku swojej kariery zawodowej. Matka Wallandera zmarła, jego stosunki z ojcem są skomplikowane, pełne napięć (między innymi z tego powodu, że ojciec nigdy nie zaakceptował wyboru policyjnej kariery syna).
Wallander to bohater dynamiczny. Mankell tak charakteryzuje szwedzkiego policjanta:
Kurt przechodzi kryzys wieku średniego, ma kłopoty ze zdrowiem (śmieciowe jedzenie &gt; nadwaga &gt; cukrzyca), po zabiciu człowieka w obronie własnej podczas akcji popada w alkoholizm i depresję. Zdecydowany jest nawet – po 25 latach – rzucić pracę w policji, wraca jednak po dwóch latach kryzysu psychicznego. Zmienia się też jego życie uczuciowe. Tuż po rozwodzie tęskni do żony, licząc na jej powrót. Później zaleca się nieporadnie i bez powodzenia do prokurator Anette Brolin. Podczas śledztwa na Łotwie ("Psy z Rygi") poznaje wdowę po policjancie, Baibę Liepę, w której zakochuje się z wzajemnością. Prowadzi z nią długą korespondencję i ma nadzieję na trwały związek. Okazuje się, że jego nadzieje są płonne.
Powieści z Kurtem Wallanderem.
Henning Mankell uczynił Wallandera protagonistą dziesięciu policyjnych powieści:
oraz tomu opowiadań "Piramida" z 1999 (w Polsce wydane w trzech tomach w 2011: "Cios/Szczelina", "Mężczyzna na plaży/Śmierć fotografa" i "Piramida", a potem w jednym tomie jako "Piramida").
Ponadto Linda Wallander, córka komisarza, pojawiająca się w powieściach z tego cyklu, jest główną bohaterką wydanej w 2002 r. książki pt. "Innan frosten" ("Nim nadejdzie mróz", 2012). Kurt Wallander pojawia się tu jako postać drugoplanowa.
Kurt Wallander w filmach.
W rolę Wallandera wcieliło się dotąd sześciu aktorów:

</doc>
<doc id="903815" url="https://pl.wikipedia.org/wiki?curid=903815" title="Wallander">
Wallander



</doc>
<doc id="903816" url="https://pl.wikipedia.org/wiki?curid=903816" title="Bernard Gaucelin">
Bernard Gaucelin

Bernard Gaucelin (lub Bernard Gaucelm) (zm. 8 kwietnia 1191) — biskup Béziers w latach 1167–1182, a następnie arcybiskup Narbonne w latach 1182–1191. W 1179 w następstwie obrad trzeciego soboru laterańskiego ogłosił na terenie swojej diecezji zaprowadzenie pokoju Bożego. Został powołany na stolicę arcybiskupią, wydaje się, że po długich poszukiwaniach, jako człowiek mający niewątpliwe zasługi w walce z kataryzmem, który bardzo urósł w siłę na terenie metropolii za rządów jego poprzednika Ponsa z Arsac. Przeprowadził na terenach swojej diecezji, zapewne w latach 1185–1187, śledztwo dotyczące wierzeń waldensów, które ostatecznie potępił.

</doc>
<doc id="903818" url="https://pl.wikipedia.org/wiki?curid=903818" title="Tam tam i tu">
Tam tam i tu

Tam tam i tu – album zespołu Voo Voo nagrany w konwencji "małego Wu Wu" z kompozycjami przeznaczonymi dla dzieci. Słowa utworów podobnie jak na albumie "Małe Wu Wu" są autorstwa Jerzego Bielunasa.
Pod względem muzycznym płyta jest jeszcze bardziej zróżnicowana niż "Małe Wu Wu", można na niej usłyszeć akcenty muzyki hiszpańskiej, chińskiej, armeńskiej i irlandzkiej. Album nie odniósł sukcesu komercyjnego na miarę swojego poprzednika ale lider Voo Voo Waglewski twierdzi iż z wielu pomysłów na tym albumie jest bardziej dumny niż z utworów z "pierwszej małej płyty".

</doc>
<doc id="903828" url="https://pl.wikipedia.org/wiki?curid=903828" title="Działko Ho-1">
Działko Ho-1

Działko Ho-1 (ホ一, Ho ichi) – japońskie działko lotnicze kalibru 20 mm z okresu II wojny światowej. Powstało jako wersja rozwojowa automatycznego karabinu przeciwpancernego Typ 97.
Nazwa.
Broń automatyczna powyżej kalibru 11 mm używana w samolotach Cesarskiej Armii Japońskiej określana była mianem "kikan hou" (działko automatyczne). Do 1940 dalsze oznaczenie, np. „Typ 89” oznaczało według kalendarza japońskiego rok wprowadzenia do służby 2598 (1938 według kalendarza gregoriańskiego). Po 1940 wprowadzono nowy system oznaczeń w którym broń automatyczna powyżej kalibru 11 mm otrzymywała oznaczenie "ho" będące skrótem od kana "hou" oraz "shikki" – numer kolejny, typ.
Historia.
Działko Ho-1 i Ho-3, których głównym projektantem był Masaya Kawamura. zostały zaprojektowane jako wersje rozwojowe automatycznego karabinu przeciwpancernego Typ 97. Działko Ho-1 zostało zaprojektowane jako broń ruchoma i było zasilane piętnastonabojowym magazynkiem bębnowym, a Ho-3 było bronią nieruchomą z 50-nabojowym magazynkiem. Obydwa działka używały dużego naboju 20x125 dającemu im znaczną siłę niszczącą ale miały raczej niską szybkostrzelność.
W działko był uzbrojony między innymi bombowiec Nakajima Ki-49.

</doc>
<doc id="903829" url="https://pl.wikipedia.org/wiki?curid=903829" title="Jan Ekier">
Jan Ekier

Jan Stanisław Ekier (ur. 29 sierpnia 1913 w Krakowie, zm. 15 sierpnia 2014 w Warszawie) – polski pianista, pedagog i kompozytor, profesor sztuk muzycznych. Wielokrotny juror Konkursów Chopinowskich w Warszawie. Wydawca dzieł Fryderyka Chopina. Kawaler Orderu Orła Białego.
Życiorys.
Młodość i wykształcenie.
Pochodził z rodziny o muzycznych tradycjach, był synem Stanisława (1880–1930), kompozytora muzyki tanecznej i wodewilów. Jego siostra Halina (1915-1962) była pianistką, docentem Państwowej Wyższej Szkoły Muzycznej w Krakowie.
Naukę gry na fortepianie rozpoczął prywatnie u Olgi Stolfowej w Krakowie. Od 1933 kształcił się dalej pod jej okiem w szkole muzycznej im. Władysława Żeleńskiego. Lekcje kompozycji pobierał u Bernardina Rizziego. W latach 1932–1934 odbył studia muzykologiczne na Uniwersytecie Jagiellońskim u Z. Jachimeckiego, a w latach 1934–1939 wyższe studia muzyczne w Konserwatorium Warszawskim (fortepian u Zbigniewa Drzewieckiego i kompozycja u Kazimierza Sikorskiego). W latach 1940–1941 uczył się gry na organach u prof. Bronisława Rutkowskiego.
Kariera pianistyczna.
Pierwsze koncerty zaczął dawać w wieku kilkunastu lat. Wielokrotnie grywał na cztery ręce ze swoją siostrą, Haliną. W 1937 został laureatem VIII nagrody na III Międzynarodowym Konkursie Pianistycznym im. Fryderyka Chopina w Warszawie. Po tym sukcesie występował w Polsce i za granicą. Brał udział w koncertach Organizacji Ruchu Muzycznego, których celem było upowszechnienie muzyki na prowincji.
W czasie okupacji grywał na koncertach konspiracyjnych i brał udział w spotkaniach patriotycznych. Podczas powstania warszawskiego dał ponad 30 występów. Po zakończeniu wojny wznowił karierę artystyczną. Występował w Europie, Ameryce Południowej i w Japonii. Wiele razy był solistą Orkiestry Filharmonii Narodowej w trakcie jej koncertów zagranicznych. Wykonywał głównie dzieła Chopina (m.in. oba koncerty fortepianowe), ale także utwory Bacha, Szymanowskiego i Prokofjewa.
Praca pedagogiczna.
Działalność pedagogiczną podjął w 1933/34 – uczył solfeżu w Szkole Muzycznej im. W. Żeleńskiego w Krakowie. Po wojnie poświęcił się kształceniu pianistów. W 1946/47 uczył w Państwowej Średniej Szkole Muzycznej w Lublinie. Był jednym z założycieli Państwowej Wyższej Szkoły Muzycznej w Sopocie, pełniąc w pierwszych latach jej istnienia funkcję rektora (1947–1948). W 1953 uzyskał tytuł naukowy profesora sztuk muzycznych i został profesorem Państwowej Wyższej Szkoły Muzycznej w Warszawie, a w latach 1964–1972 i od 1974 kierownikiem katedry fortepianu. W latach 1962–1969 wykładał w Państwowej Wyższej Szkole Muzycznej w Krakowie. Był członkiem Polskiej Akademii Umiejętności. Ponadto od 1960 wykładał na kursach mistrzowskich dla pianistów w Annecy, Hamburgu, Bonn, Kolonii, Darmstadcie, Mannheimie, São Paulo, Tokio i innych. Jego uczniami są m.in. Bronisława Kawalla, Piotr Paleczny, Alicja Paleta-Bugaj, Yuko Kawai.
W 1995 otrzymał doktorat honorowy Akademii Muzycznej im. Fryderyka Chopina.
W 2000 przeszedł na emeryturę. Zmarł 15 sierpnia 2014. Został pochowany 25 sierpnia 2014 na cmentarzu Powązkowskim (kwatera e-5-2).
Życie prywatne.
Jego pierwszą żoną była Danuta Szaflarska, z którą miał córkę Marię (ur. 1943). Z jego drugiego małżeństwa, z nauczycielką fortepianu Marią Hanus (1923-2007, córka Jakuba), wywodzą się synowie Stanisław (ur. 1955) i Jakub (ur. 1961).
Działalność edytorska.
Działalność edytorską Ekier rozpoczął po wojnie jako członek zespołu redakcyjnego «Biblioteki Pedagogicznej» PWM (wespół z Z. Drzewieckim, J. Hoffmanem, S. Szpinalskim, H. Sztompką i B. Woytowiczem). Następnie opublikował własne opracowania utworów J.S. Bacha ("Inwencje", "Suity francuskie", "Suity angielskie", "Koncert włoski", "Chromatyczna fantazja i fuga").
Od 1959 pełnił funkcję redaktora naczelnego Wydania Narodowego Dzieł Fryderyka Chopina, którego celem jest publikacja wszystkich kompozycji Chopina w ich oryginalnym kształcie. Za swą pracę w wydawnictwie otrzymał m.in. Nagrodę Chopinowską (1998) i nagrodę specjalną Ministra Kultury (2004).
Współpracował także z Universal Edition przy redakcji dzieł ("Impromptus" 1977, "Scherzi" 1979, "Nocturnes" Fryderyka Chopina w serii «Wiener Urtext Edition» 1980). Tematyce chopinowskiej poświęcił szereg publikacji.
Przynależność do organizacji.
W latach 1945–1946 był członkiem prezydium, 1946–1947 sekretarzem zarządu głównego Związku Kompozytorów Polskich; należał do członków założycieli reaktywowanego Związku Zawodowego Muzyków RP (1945-1946 sekretarz zarządu głównego) oraz SPAM; w latach 1955–1961 i 1972–1976 był członkiem zarządu i rady naukowej TIFC.
Juror konkursów muzycznych.
Był jurorem dziewięciu (1949, 1960, 1965, 1970, 1975, 1980, 1985, 1990, 1995) Konkursów Chopinowskich, w tym trzykrotnie przewodniczącym jury (w latach 1985, 1990 i 1995). W trakcie Konkursów w 2000 i 2010 pełnił funkcję honorowego przewodniczącego.
Był też jurorem międzynarodowych konkursów w Budapeszcie (1956), Lipsku (1964), Paryżu (1967), Terni (1971, 1973), Pradze (1973), Bolzano (1975, 1977), Genewie (1975, 1986), Seregano (1977), Monzy (1980), Monachium (1977), Tel Awiwie (1980), Tokio (1983), Wiedniu (1985), Hamburgu (1987) i Fort Worth (1989).
Odznaczenia i wyróżnienia.
Państwowe
Inne
Publikacje.
J. Ekier, "Historia i teoria interpretacji pianistycznej dzieł Chopina. Dyskusja okrągłego stołu", „Rocznik Chopinowski” 1988 nr 20.

</doc>
<doc id="903830" url="https://pl.wikipedia.org/wiki?curid=903830" title="Działko Ho-3">
Działko Ho-3

Działko Ho-3 (ホ三|Ho san) – japońskie działko lotnicze kalibru 20 mm z okresu II wojny światowej. Powstało jako wersja rozwojowa automatycznego karabinu przeciwpancernego Typ 97.
Nazwa.
Broń automatyczna powyżej kalibru 11 mm używana w samolotach Cesarskiej Armii Japońskiej określana była mianem "kikan hou" (działko automatyczne). Do 1940 dalsze oznaczenie, np. „Typ 89” oznaczało według kalendarza japońskiego rok wprowadzenia do służby 2598 (1938 według kalendarza gregoriańskiego). Po 1940 wprowadzono nowy system oznaczeń w którym broń automatyczna powyżej kalibru 11 mm otrzymywała oznaczenie "ho" będące skrótem od kana "hou" oraz "shikki" – numer kolejny, typ.
Historia.
Działko Ho-3 i Ho-1, których głównym projektantem był Masaya Kawamura. zostały zaprojektowane jako wersje rozwojowe automatycznego karabinu przeciwpancernego Typ 97. Działko Ho-3 zostało zaprojektowane jako broń ruchoma i było zasilane piętnastonabojowym magazynkiem bębnowym, a Ho-1 było bronią nieruchomą z 50-nabojowym magazynkiem. Obydwa działka używały dużego naboju 20x125 dającemu im znaczną siłę niszczącą ale miały raczej niską szybkostrzelność. Z powodu niskiej szybkostrzelności działko raczej nie nadawało się jako skuteczna broń do walki z myśliwcami nieprzyjaciela ale duża siła niszcząca pocisków czyniło z niego skuteczną broń przeciwko bombowcom.
W działko był uzbrojony między innymi ciężki myśliwiec Kawasaki Ki-45 i być może Nakajima Ki-44.

</doc>
<doc id="903831" url="https://pl.wikipedia.org/wiki?curid=903831" title="Ho-3">
Ho-3



</doc>
<doc id="903832" url="https://pl.wikipedia.org/wiki?curid=903832" title="Ho-1">
Ho-1



</doc>
<doc id="903833" url="https://pl.wikipedia.org/wiki?curid=903833" title="Działko Ho-5">
Działko Ho-5

 - japońskie działko lotnicze z okresu II wojny światowej. Działko bazowało na amerykańskim karabinie maszynowym M2, ale w wersji japońskiej była to broń kalibru 20 mm.

</doc>
<doc id="903834" url="https://pl.wikipedia.org/wiki?curid=903834" title="Ho-5">
Ho-5



</doc>
<doc id="903836" url="https://pl.wikipedia.org/wiki?curid=903836" title="37 mm armata Typ 11">
37 mm armata Typ 11

 – dosłownie "armata piechoty (do) strzelania płaskotorowego, model 11"), japońska armata piechoty kalibru 37 mm używana w okresie II wojny światowej. Używana była zazwyczaj do niszczenia stanowisk karabinów maszynowych i w założeniu miała stanowić także broń przeciwpancerną choć z powodu niskiej przebijalności pancerza do tej roli nie nadawała się już w momencie rozpoczęcia wojny. Armata powstała w 1922 i jeszcze przed rozpoczęciem wojny planowano ją wycofać ze służby i zastąpić nowszą armatą Typ 94, ale z powodu niskiej produkcji broni przez przemysł japoński pozostała na służbie do końca wojny.

</doc>
<doc id="903837" url="https://pl.wikipedia.org/wiki?curid=903837" title="Ostatni etap">
Ostatni etap

Ostatni etap – polski film wojenny z 1947 w reżyserii Wandy Jakubowskiej, zrealizowany na podstawie scenariusza napisanego przez nią i Gerdę Schneider. Film, częściowo oparty na własnych wspomnieniach Jakubowskiej (rzeczywistej więźniarki w Auschwitz), ukazuje zbrodniczą działalność załogi obozu Auschwitz-Birkenau podczas II wojny światowej oraz próbę zawiązania międzynarodowego ruchu oporu wśród więźniarek obozowych.
"Ostatni etap" był jednym z pierwszych filmów fabularnych o zbrodniach hitlerowskich na ziemiach polskich. Mimo pewnych treści ideologicznych oraz podzielonych opinii dotyczących jego wiarygodności historycznej i fabularnej przyniósł powojennej polskiej kinematografii pierwszy prestiżowy sukces w postaci Kryształowego Globusu na Międzynarodowym Festiwalu Filmowym w Mariańskich Łaźniach. Stanowił też punkt odniesienia dla wielu amerykańskich filmów o Zagładzie Żydów na ziemiach polskich. W 2019 film przeszedł rekonstrukcję obrazu i dźwięku, za którą został nagrodzony na festiwalu FOCAL International Award w 2021.
Fabuła.
Akcja filmu rozpoczyna się podczas II wojny światowej, gdy po ulicznej łapance do obozu Auschwitz-Birkenau trafia z łapanki Polka, Helena. Kobieta okazuje się brzemienna i rodzi w obozowym szpitalu zwanym rewirem. Mimo starań tamtejszych lekarek i pielęgniarek lekarz SS morduje niemowlę. Początkowo załamana, Helena staje się członkinią szpitalnej międzynarodowej komórki kobiecego ruchu oporu. Wśród jej liderek znajdują się lekarka Eugenia ze Związku Radzieckiego i niemiecka pielęgniarka Anna. Oprócz nich Helena ma okazję współpracować między innymi z pielęgniarką Nadią, francuską łączniczką Michele, jugosłowiańską partyzantką Dessą. Po nocnym transporcie z Warszawy dołącza do nich polska Żydówka Marta, tłumaczka z zawodu, która ze względu na znajomość niemieckiego tymczasowo unika zagazowania. Konspiratorzy z Auschwitz-Birkenau kolportują gazety, które przekazują wieści o klęskach wojsk niemieckich.
Gdy na teren obozu przybywa międzynarodowa komisja, załoga obozowa próbuje maskować ludobójcze praktyki SS. Eugenia za próbę demaskacji zbrodni obozowych zostaje poddana torturom i zamordowana. Anna, za handel środkami medycznymi między kapo, zostaje osadzona w schronie. Wreszcie Marta, gdy próbuje wraz z konspiratorem z obozu męskiego, Tadkiem, wynieść poza teren Auschwitz dokumentację nazistowskich zbrodni, zostaje pojmana i skazana na śmierć. Tadek zostaje poddany torturom. Gdy na niebie pojawiają się samoloty aliantów, stojąca przed szubienicą Marta, zdążywszy sobie podciąć żyły i splunąć na kata, apeluje: „Nie pozwólcie, by Auschwitz się powtórzył” i umiera.
Obsada.
"Źródło: Filmpolski.pl"
Produkcja.
Prace przygotowawcze.
Reżyserka filmu, Wanda Jakubowska, ze względu na swe lewicowe przekonania polityczne była od 1942 więziona w obozie Auschwitz-Birkenau. Przetrwała ewakuację do obozu koncentracyjnego w Ravensbrück na początku 1945 („marsz śmierci”); ostatecznie została wyzwolona 28 kwietnia 1945. Jakubowska pragnęła nakręcić film będący pochodną jej przeżyć obozowych. Od czerwca do października 1945 pisała wraz z niemiecką komunistką Gerdą Schneider (więźniarką polityczną w latach 1937–1945, również osadzoną w Auschwitz w latach 1942–1945) roboczy scenariusz pod tytułem "Oświęcim". W międzyczasie Jakubowska zapisała się do Komunistycznej Partii Niemiec, dzięki czemu mogła prowadzić dokumentację zbrodni nazistowskich.
Powróciwszy do Warszawy w grudniu 1945, zgłosiła się do Polskiej Partii Robotniczej ze szkicem scenariusza. Do realizacji projektu za wszelką cenę nie chciał jednak dopuścić Aleksander Ford, ówczesny dyrektor Przedsiębiorstwa Państwowego „Film Polski”, co też Jakubowska kwitowała we wspomnieniach: „Po cichu mówiło się, że to jest film dla jakiegoś reżysera, a nie jakiejś tam «baby»”. Zdeterminowana Jakubowska zdołała rozpocząć prace nad filmem dopiero wtedy, gdy za radą Stanisława Wohla wysłała nowelę filmową w języku rosyjskim do Ministerstwa Kinematografii w Moskwie. Projekt miał zyskać zgodę nie tylko Andrieja Żdanowa, ale i samego Józefa Stalina. Aby przekonać członków Polskiej Partii Robotniczej do rozpoczęcia prac nad filmem (do marca 1947 wciąż blokowanych przez „Film Polski”), Jakubowska zwróciła się też do I sekretarza KC, Bolesława Bieruta. Jego aprobata, jak również usunięcie Forda ze stanowiska dyrektora „Filmu Polskiego” na rzecz Stanisława Albrechta, umożliwiły rozpoczęcie prac nad "Ostatnim etapem".
Zdjęcia.
Od początku Jakubowska zamierzyła nadać filmowi wyraźną wymowę polityczną; to komunistki zostały przedstawione najprzychylniej, a reżyserka dla kontrastu wprowadziła postacie polskich antybohaterek (brutalnej kapo obozowej oraz pseudolekarki). Scenariusz filmu w trakcie produkcji pozbawiony został niektórych bardziej drażliwych scen (przede wszystkim przemocy seksualnej popełnianej na więźniarkach przez strażników obozowych). Jakubowska tłumaczyła jednak, że nie zależało jej „na temacie oświęcimskim jako na atrakcji filmowej”. Traktowała temat jako „podstawę do swego rodzaju aktu oskarżenia” wypowiedzianego w formie najbardziej jej odpowiadającej, czyli filmowej. Pisała: „Chciałam, aby "Ostatni etap" pokazywał prawdę Oświęcimia i budził uczucie nienawiści do faszyzmu”.
Zdjęcia do filmu rozpoczęły się 7 lipca 1947 na terenie dawnego Auschwitz-Birkenau, a zakończyły się 28 września tego samego roku. Problem sprawiała rekonstrukcja obozu, którego pozostałości po ewakuacji hitlerowców zarosły roślinnością i były podatne na ataki szabrowników. Dopiero 2 lipca dawne Auschwitz-Birkenau zostało ogłoszone własnością państwa, co umożliwiło odbudowę obozu jako planu filmowego. Do obsady filmu, oprócz zawodowych aktorów (np. Edwarda Dziewońskiego i Aleksandry Śląskiej, którzy zagrali role esesmanów), zatrudniono dawnych więźniów obozowych, np. Barbarę Fijewską oraz Elżbietę Łabuńską. Również scenograf Czesław Piaskowski miał przeszłość obozową. W odbudowie obozu na potrzeby zdjęć filmowych pomagali żołnierze Armii Czerwonej. Zdjęcia w zastępstwie Wohla (zajętego pracami nad filmem "Dwie godziny" Jana Rybkowskiego) nakręcił radziecki operator Boris Monastyrski. Asystowali mu dwaj polscy filmowcy: Andrzej Ancuta i Karol Chodura. Muzykę do "Ostatniego etapu" skomponował Roman Palester. 11 kwietnia 1948, na posiedzeniu Komisji Kolaudacyjnej w Łodzi, jednogłośnie zaakceptowano film jako zdatny do dystrybucji kinowej, przyznając mu ocenę bardzo dobrą.
Rekonstrukcja cyfrowa.
"Ostatni etap" został zdigitalizowany i zrekonstruowany cyfrowo w 2019 w pracowniach Filmoteki Narodowej we współpracy ze Studiem Filmowym „Tor”. Dotychczas film był dostępny dla widzów w bardzo złym stanie, z ubytkami w klatkach, zaciemnionym obrazem oraz dźwiękiem pełnym hałasów i trzasków oraz momentami niesłyszalnymi dialogami. Ponieważ nie zachowały się ani negatyw filmu, ani kopie dystrybucyjne z lat 40., zeskanowano w standardzie 4K kontrnegatyw, który posłużył do rekonstrukcji obrazu i dźwięku. Braki w klatkach uzupełniono z nośników pozytywowych. Restauracja "Ostatniego etapu" była możliwa dzięki dofinansowaniu z Europejskiego Funduszu Rozwoju Regionalnego oraz Ministerstwa Kultury, Dziedzictwa Narodowego i Sportu. W lutym 2020 odnowiona cyfrowo kopia "Ostatniego etapu" została wyświetlona na Międzynarodowym Festiwalu Filmowym w Berlinie.
Odbiór.
Premiera i frekwencja kinowa.
Międzynarodowa premiera "Ostatniego etapu" odbyła się 5 marca 1948 na Festiwalu Filmów Słowiańskich w Pradze, dokąd film wysłał partyjny przyjaciel Jakubowskiej, Józef Cyrankiewicz. 28 marca film Jakubowskiej został skierowany do premiery kinowej w Polsce.
"Ostatni etap" obejrzało szacunkowo w kinach ponad 7,8 miliona osób, co zapewniło mu sukces frekwencyjny. Wprawdzie film Jakubowskiej nie miał szans na pobicie rekordu frekwencyjnego innego polskiego filmu powojennego, "Zakazanych piosenek" (1947) Leonarda Buczkowskiego, lecz żaden polski film zrealizowany w latach 40. XX wieku nie osiągnął takiej popularności za granicą, jak właśnie "Ostatni etap".
Opinie i recenzje.
Pomimo olbrzymiej oglądalności za granicą, "Ostatni etap" w kraju budził kontrowersje i prowokował do skrajnie odmiennych opinii. Jerzy Toeplitz uznał, że film „nie jest w najmniejszym nawet stopniu utworem autobiograficznym”, natomiast o jego znaczeniu decyduje w głównej mierze „postawa ideowa twórcy, który cały swój wielki talent oddał sprawie najważniejszej: walce z faszyzmem, zdemaskowaniu jego ludobójczych metod”. Według Tadeusza Lubelskiego dominacja „elementów retorycznych nad opisowymi” sprawiła, że obraz cechowała mała wiarygodność i że stał się on de facto przekazem perswazyjnym, łatwo dającym zapędzić się w konteksty ideologiczne. Zaowocowało to tym, iż obraz z pozycji naocznego świadectwa i autobiografii przeszedł w obszar propagandowy, przesycony hasłami „walki z faszyzmem”. Upolitycznienie dzieła nastąpiło w dużej mierze w drodze wyboru takiego obszaru życia obozowego, który nawet przez reżyserkę uważany był za mało reprezentatywny: podziemia oświęcimskiego.
Większość byłych więźniów KL Auschwitz oceniła film pozytywnie. Henryk Korotyński wskazał jednak, że szkoda, iż film „nie ukazuje głodu, który był w obozie [...] jednym z głównych motywów naszego życia”. Mariusz Margal stwierdził, że „scenariusz nie dotarł do najistotniejszego problemu obozu: zwierzęcej walki o życie skupiającej się wokół kotła z zupą i nie oddał tragedii zrównania wartości życia z kęsem chleba i kawałkiem kartofla”. Zabrakło też w filmie pokazania uczucia „strachu zbiorowego, [...] obawy przed karą i bólem”. Niektórzy ze świadków życia obozowego dopatrywali się w dziele również uchybień w szczegółach, czy też zbyt łagodnego ukazania życia w niemieckiej niewoli. Andrzej Kobyłecki domagał się pokazania Auschwitz z „brutalnym realizmem”. Według Jerzego Zawieyskiego unikanie dosadności i brutalności scen było przejawem dojrzałości artystycznej reżyserki. Leon Kaltenbergh podkreślił, że realizm środków wyrazu nie jest tu najważniejszy, ponieważ chodzi przede wszystkim o „realizm ogólnego wyrazu całego filmu, o to, by po wyjściu z kina widz nie zrywał swego obcowania ze sprawą”. Jalu Kurek ocenił surową prostotę, miażdżącą sugestywność oraz umiar w realizmie, jako odwagę cywilną i twórczy zamysł, a także unikanie „patriotycznej tromtadracji, czy martyrologicznego frazesu”. Stanisław Strumph-Wojtkiewicz wskazał, że przedstawienie całej drastycznej prawdy o Auschwitz spowodowałoby niechęć do oglądania filmu oraz reakcje kwestionujące „ze strony tych [...] czynników, które stają już dziś w obronie Niemców, a nawet ich odbudowy”. Gustaw Herling-Grudziński wyraził po londyńskiej premierze filmu obawę, czy choćby jeden angielski dziennikarz „potrafił nadążyć wyobraźnią za treścią oskarżenia, które przynosi ta kronika śmierci czterech i pół miliona ludzi”. Wyraził nawet wątpliwość w sens pokazywania w kinach obrazu, który odziera widzów z wiary w człowieka. Kazimierz Rusinek (więzień KL Mauthausen) zarzucił filmowi, że wszystkie nacje w nim ukazane są zobrazowane tylko z dobrej strony, natomiast wyłącznie „Polki są złe i dobre”. Seweryna Szmaglewska, idąc tym samym tropem, sformułowała obawę, że publiczność międzynarodowa może wyciągnąć błędne wnioski „z tego nadmiaru Polek nękających swoje towarzyszki niedoli”. Niesmak wzbudził w niej element rehabilitacji Niemek. Maria Dąbrowska napisała wprost: „wszystko, co w obozie jest sympatyczne, to Rosjanki i Żydówki – oczywiście komunistki. Wszystko, co w obozie zdeprawowane i łajdackie, to Polki. [...] Ideowo to jest propagandowa szmira prosowiecka, a nie film o tragedii narodu polskiego przede wszystkim, czym był Oświęcim. Jeśli ten film się podoba, to znaczy, że naród polski został już głęboko zdeprawowany”. W swoich "Dziennikach powojennych" uznała obraz za „antypolski”.
Pod względem artystycznym opinie znawców również były mieszane. Paradoksalnie rzadko spoglądano na film pod tym kątem. Jeden z recenzentów „Tygodnika Powszechnego” wskazał na wady konstrukcyjne dzieła, teatralny patos, niejasności sytuacyjne, a także kiepsko wyważone zakończenie, ale mimo wszystko stwierdził, że obraz „pomyślnie przetwarza prawdę o Oświęcimiu”. Jalu Kurek odnalazł w nim prostotę wyrazu, wymowność, brak „ckliwości i makabry, publicystyki i natrętnej propagandy”. Stanisław Dygat wskazał na słabości scenariuszowe, jednak rozgrzeszał je szerszym wymiarem problemu. Dostrzegł też słabą motywację psychologiczną u bohaterek, jak również małe prawdopodobieństwo ukazanych zdarzeń.
Analizy i interpretacje.
Węgierski historyk i krytyk filmowy Béla Balàzs ogłosił jeszcze w 1947 "Ostatni etap" inicjatorem nowego gatunku filmowego: dokumentu inscenizowanego. Termin ten pod anglojęzyczną nazwą "docudrama" funkcjonował również w innych analizach filmu, napisanych już po 1989 roku. Marta Wróbel w artykule z 2003 uznała jednak porównania "Ostatniego etapu" do dokumentu za bezzasadne. Wróbel podkreślała, że w swoim filmie Jakubowska zawarła szereg scen symbolicznych, mających złagodzić bezwzględną rzeczywistość obozu Auschwitz-Birkenau. Dokumentalizm "Ostatniego etapu" wynikał bardziej z samego procesu produkcji (aktorki nosiły na sobie prawdziwe, zakrwawione pasiaki, spały też na obozowych kojach) aniżeli z ekranowej fabuły, obciążonej bagażem konwencji filmowania z okresu dwudziestolecia międzywojennego. Wróbel twierdziła, że "Ostatni etap" można nazwać bardziej artystycznym świadectwem, niż „syntezą obozowej rzeczywistości”, a już na pewno nie dokumentem.
J. Hoberman w artykule z 1996 roku dla „The Village Voice” uznał "Ostatni etap" za wciąż aktualny pod względem przesłania: „Prawie pół wieku po nakręceniu filmu "Ostatni etap" wciąż wywołuje wrażenie niesamowicie gwałtownego”. Leonard Quart w retrospektywnej recenzji z 2010 roku nalegał, żeby "Ostatniego etapu" nie rozpatrywać wyłącznie w kategoriach estetycznych. Quart stwierdzał z przejęciem, że „Jakubowska z wielką siłą oddaje przybycie więźniów do pociągu transportowego w gęstej mgle, ich panikę podczas rozdzielania rodzin, dalsze odczłowieczenie przez nazistów, którzy golą im głowy i tatuują ręce, oraz klaustrofobiczne, ohydne warunki, w jakich codziennie przebywają więźniowie”. Quart przy tym podkreślał, że „czasem wadliwy film zasługuje na to, by go zobaczyć”.
Maciej Białous w rozprawie doktorskiej z 2015 zauważył, że "Ostatni etap" był chronologicznie pierwszym polskim filmem fabularnym, który w ogóle dotykał kwestii Zagłady Żydów na ziemiach polskich. Wątek mordów na ofiarach żydowskich został jednak ograniczony do dwóch scen: przyjazdu transportu Żydów, z którego Marta zostaje wyratowana dzięki znajomości języka niemieckiego, podczas gdy jej rodzina zostaje zamordowana (co pokazuje ujęcie dymiącego komina krematorium); oraz sceny selekcji więźniarek przeznaczonych do mordu w komorze gazowej. Białous podkreślał, że skromne przedstawienie ludobójstwa Żydów w "Ostatnim etapie" było reprezentatywne dla filmów obozowych kręconych w Polsce Ludowej, których twórcy ze względu na polityczną drażliwość tematu dążyli do odpolitycznienia Zagłady. Joanna Ostrowska twierdziła jednak, że „mimo bardzo edukacyjno-patetycznego charakteru film Jakubowskiej broni się jako mocno upolityczniony obraz, którego celem pozostaje świadectwo zagłady”. Ostrowska chwaliła też Jakubowską za konsekwentne obrazowanie rzeczywistości Auschwitz z perspektywy kobiet.
Tina Wasserman w artykule z 2018, wbrew zarzutom padającym wobec filmu ze strony części krytyków, zakwestionowała naiwność progresywnej narracji "Ostatniego etapu". W opinii Wasserman – która dostrzegła związki pomiędzy "Ostatnim etapem" a filmem neorealistycznym "Rzym, miasto otwarte" (1945) Roberta Rosselliniego – reżyserka wcale nie sugeruje progresywnej narracji filmowej, lecz pogłębia fatalizm opowiadanej fabuły. Zdaniem Wasserman siła „progresywnej narracji” "Ostatniego etapu"
zostaje zakwestionowana przez umiejscowienie filmu dokładnie w miejscu masowej eksterminacji Żydów. Historia obozu koncentracyjnego nie zostaje w "Ostatnim etapie" przezwyciężona, ani też nie zostaje odesłana do pokonanej nazistowskiej przeszłości, ale raczej jest miejscem, do którego Jakubowska kompulsywnie powraca. Zamiast triumfalnie iść naprzód, z dala od obozu zagłady, ku lepszej przyszłości, jak tego wymaga „narracja progresywna”, nieuchronnie ciągnie nas z powrotem do Auschwitz.
Michael Brooke w recenzji dla „Sight and Sound” z 2015 roku stwierdzał, że "Ostatni etap" cechuje się „bezwzględną brutalnością” i starannością w rekonstrukcji rzeczywistości obozowej, co czyniło porównania filmu Jakubowskiej do wczesnych dzieł Rosselliniego uprawnionymi. Linda Mannheim z tego samego czasopisma zauważyła, że film Jakubowskiej stanowił odniesienie dla wielu innych dzieł o Zagładzie Żydów, między innymi "Nocy i mgły" (1955) Alaina Resnais’go oraz "Pamiętnika Anny Frank" (1959) George’a Stevensa, gdzie jego fragmenty zostały wykorzystane bez wiedzy reżyserki; do innych bezpośrednich filmowych inspiracji "Ostatnim etapem" należą "Wybór Zofii" (1982) Alana J. Pakuli oraz "Lista Schindlera" (1994) Stevena Spielberga. O ile jednak filmy Spielberga i Pakuli czyniły ofiary Zagłady wyłącznie tłem dla działań innych bohaterów, "Ostatni etap":
oddaje szacunek i godność więźniom, pokazuje ich jako złożone ludzkie istoty, stawia ich w centrum narracji. Choć niedoskonały, każe mi się zastanowić, jak wyglądałoby dzieło o Holokauście stworzone przez ocalałych.

</doc>
<doc id="903842" url="https://pl.wikipedia.org/wiki?curid=903842" title="Skrzynki Małe">
Skrzynki Małe

Skrzynki Małe (Jezioro Skrzyńskie Małe) – jezioro w Polsce na Równinie Tucholskiej, na południowy zachód od wsi Wieck w gminie Czersk, w powiecie chojnickim województwa pomorskiego, w bliskim sąsiedztwie magistrali węglowej Maksymilianowo-Kościerzyna-Gdynia. Okolice jeziora to miejsce przenikania się trzech regionów Pomorza: Kaszub, Kociewia i Borów Tucholskich. Na południowy wschód od jeziora znajduje się miasto Czarna Woda.
Ogólna powierzchnia: 10,7 ha

</doc>
<doc id="903845" url="https://pl.wikipedia.org/wiki?curid=903845" title="Dr House">
Dr House

Dr House (ang. "House"; "House, M.D.") – amerykański medyczny serial telewizyjny produkowany dla stacji telewizyjnej Fox. Miał premierę na antenie 16 listopada 2004 roku.
Fabuła serialu koncentruje się na osobie doktora Gregory’ego House’a (Hugh Laurie), niekonwencjonalnego, ekscentrycznego, a zarazem genialnego lekarza, kierującego zespołem diagnostycznym w fikcyjnym Szpitalu Klinicznym Princeton-Plainsboro (PPTH) w New Jersey. W każdym odcinku dr House wraz ze swoim zespołem próbuje zdiagnozować i wyleczyć pacjentów przejawiających rozmaite objawy, niewyjaśnione wcześniej przez innych lekarzy. W pierwszych trzech seriach zespół dra House’a tworzyli: dr Allison Cameron (Jennifer Morrison), dr Robert Chase (Jesse Spencer) i dr Eric Foreman (Omar Epps), od czwartej serii dr Chris Taub (Peter Jacobson), dr Lawrence Kutner (Kal Penn) oraz dr Remy „Trzynastka” Hadley (Olivia Wilde), w siódmym sezonie w zespole pojawiła się Martha Masters (Amber Tamblyn), a w ósmym do zespołu dochodzą dr Chi Park (Charlyne Yi) oraz lekarka z więzienia dr Jessica Adams (Odette Annable). Ponadto serial ukazuje prywatne życie House’a, członków jego zespołu, jedynego przyjaciela - dr. Jamesa Wilsona (Robert Sean Leonard), ordynatora oddziału onkologii oraz dr Lisy Cuddy (Lisa Edelstein), dyrektor szpitala Princeton‑Plainsboro.
Chociaż współproducentami serialu są reżyserowie: Paul Attanasio i David Shore, stacja telewizyjna FOX oficjalnie jako producenta podaje jedynie nazwisko Shore'a. Koncepcję serialu opracował Attanasio, natomiast Shore był odpowiedzialny przede wszystkim za kreację głównego bohatera. Lista producentów wykonawczych "Dr House’a", oprócz Shore'a i Attanasio, zawiera m.in. Katie Jacobs (żona Attanasio) oraz głównego reżysera serialu – Bryana Singera.
"Dr House" uzyskał pozytywne oceny krytyków oraz cieszy się dużą oglądalnością. Dystrybuowany w 66 krajach, serial był najczęściej oglądanym programem telewizyjnym w 2008 roku. Otrzymał też wiele nagród, m.in. Peabody Award, dwa Złote Globy i trzy Emmy. Wyemitowano osiem serii serialu. 21 maja 2012 r. został wyemitowany ostatni (177.) odcinek zatytułowany „Everybody dies”.
Zarys ogólny serialu.
Dr Gregory House jest geniuszem medycyny i mizantropem, który przewodzi zespołowi diagnostów w szpitalu klinicznym Princeton-Plainsboro w New Jersey. Fabuła większości odcinków polega na przedstawieniu dochodzenia do właściwego rozpoznania choroby u jednego z pacjentów. Najczęściej rozpoczyna je poprzedzająca czołówkę scena poza szpitalem, przedstawiająca występowanie objawów. Typowy odcinek przedstawia działania zespołu próbującego zdiagnozować chorobę i wyleczyć ciężko chorego pacjenta. Próby te często są bezskuteczne do momentu, gdy stan pacjenta staje się krytyczny. Oddział House’a zazwyczaj leczy pacjentów, którzy korzystali już z pomocy innych lekarzy, ale nie zostali przez nich właściwie zdiagnozowani. House ma w zwyczaju odrzucać przypadki, które uważa za nieciekawe. Konstrukcja fabuły zasadza się bardziej na zderzeniu niekonwencjonalnych teorii i praktyk medycznych House’a z reakcjami na nie innych postaci niż na zawiłych szczegółach leczenia.
Zespół stosuje diagnostykę różnicową, w którym House pełni rolę kierującego rozważaniami grupy. House wypisuje na tablicy i wykreśla możliwe etiologie. Zazwyczaj przypadłość pacjenta zostaje mylnie zdiagnozowana, co powoduje użycie niewłaściwych leków. Prowadzi to z reguły do dodatkowych komplikacji, ale ostatecznie pomaga rozpoznać właściwie chorobę pacjenta, ponieważ charakter komplikacji dostarcza często nowych informacji. House ma w zwyczaju stawiać właściwą diagnozę ni z tego, ni z owego, często zainspirowany uwagą wypowiedzianą mimochodem przez inną postać. Właściwie postawione diagnozy stanowią przegląd od najczęstszych po najrzadziej spotykane choroby. Stale powracającym żartem serialu jest rozważanie przez zespół na wczesnym etapie możliwości występowania u pacjenta tocznia, ale ta diagnoza nigdy nie okazuje się być trafna.
Wielu dolegliwości, z którymi spotyka się zespół House’a nie można łatwo zdiagnozować, ponieważ pacjenci kłamią na temat objawów i ich okoliczności oraz szczegółów z życia. House często wypowiada pod nosem: “wszyscy kłamią” albo ogłasza podczas rozważań zespołu: “pacjent kłamie”; to założenie kieruje jego decyzjami i diagnozami. Ponieważ wiele z jego teorii ma charakter objawienia albo kontrowersyjnych spostrzeżeń, często ma problemy z uzyskaniem zgody swojej przełożonej, dr Lisy Cuddy, dyrektor szpitala, na przeprowadzenie zabiegów medycznych, które uważa za konieczne. Szczególnie kiedy proponowane zabiegi odznaczają się dużym stopniem ryzyka lub gdy są etycznie wątpliwe. Często dochodzi do rozbieżności pomiędzy Housem a jego zespołem, zwłaszcza dr Allison Cameron, która odznacza się bardziej konserwatywnymi standardami etyki medycznej niż pozostałe postaci.
House, podobnie jak wszyscy lekarze szpitala, musi również przyjmować pacjentów w przychodni znajdującej się w budynku. Niechętne spełnianie tego obowiązku lub pomysłowe metody wymigania się od niego stanowią powracający wątek poboczny. Podczas dyżuru w przychodni House wprawia swoich pacjentów w zakłopotanie czyniąc im niewygodne uwagi o ich życiu osobistym, wypisując dziwaczne recepty i proponując niekonwencjonalne leczenie. Choć początkowo wydaje im się głuchy na ich narzekania, regularnie wprowadza ich w osłupienie szybkimi i celnymi diagnozami. Spostrzeżenia poczynione w pracy nad łatwymi przypadkami w przychodni często stanowią inspirację do rozwiązania przypadku głównego pacjenta.
Istotnym elementem fabuły jest też uzależnienie House’a od Vicodinu, którego używa by poradzić sobie z bólem wywołanym zawałem mięśnia czworogłowego uda, co zmusza go do chodzenia o lasce. W odcinku "Detox" pierwszej serii przyznaje, że jest uzależniony, twierdząc jednak, że nie stanowi to dla niego problemu, bo tabletki pozwalają mu pracować i uśmierzają ból. Mimo to Cuddy i Wilson kilkakrotnie próbowali go namówić na terapię odwykową. Kiedy nie miał dostępu do Vicodinu bądź doświadczał nadzwyczaj silnego bólu, House okazjonalnie eksperymentował z innymi środkami przeciwbólowymi, jak morfina, oksykodon czy metadon; po pracy często sięga też po alkohol i określa siebie mianem "big-drunkera". Z końcem piątej serii House zaczyna jednak doznawać halucynacji, po odrzuceniu innych diagnoz wraz z Wilsonem stwierdzają, że to Vicodin jest najprawdopodobniejszą przyczyną. Początkowo nie dopuszcza do siebie tej myśli, ostatecznie jednak w finałowym odcinku serii decyduje się poddać leczeniu w Szpitalu Psychiatrycznym Mayfield.
Postacie i łuki narracyjne.
Postacie pierwszoplanowe.
Nazwiska sześciorga głównych aktorów serialu znajdują się w sekcji czołówki (tzw. billingu), która przynależy gwiazdom. Wszyscy oni wcielają się w role lekarzy pracujących w fikcyjnym szpitalu Princeton Plainsboro Teaching Hospital (PPTH) w New Jersey. Tytułowy bohater, dr Gregory House (Hugh Laurie), kieruje Oddziałem Rozpoznania Klinicznego. Przedstawia się on jako „podwójnie certyfikowany diagnosta specjalizujący się w chorobach zakaźnych i nefrologii”. Dr James Wilson (Robert Sean Leonard), jedyny prawdziwy przyjaciel House’a, prowadzi Oddział Onkologii. Dr Lisa Cuddy (Lisa Edelstein), endokrynolog, jest przełożoną House’a, pełniącą funkcje Dziekana Wydziału Medycznego oraz Dyrektora Szpitala. Związek House’a z Cuddy jest skomplikowany, a ich rozmowy często mają podtekst seksualny o znacznym natężeniu. W szóstym odcinku piątej serii zatytułowanym „Radość” wymieniają się oni pierwszym pocałunkiem. W piątej serii nie dochodzi do kolejnego zbliżenia; w odcinku końcowym House jest przekonany, że uprawiał seks z Cuddy, tymczasem stanowi to jego kolejne urojenie spowodowane zażywaniem narkotyzującego leku.
Pierwotny zespół diagnostyczny House’a składa się z dr. Erika Foremana (Omar Hashim Epps), neurologa, dr. Roberta Chase’a (Jesse Spencer), specjalisty w dziedzinie intensywnej terapii oraz dr Allison Cameron (Jennifer Morrison), immunolog. W jednym z odcinków trzeciej serii zatytułowanym "Rodzina" Foreman wręcza House’owi swoją rezygnację ze słowami „Nie chcę stać się tobą”. W odcinku kończącym tę serię ("Ludzki Błąd") House zwraca się do Chase’a twierdząc, że ten albo nauczył się już tyle ile mógł, albo nie nauczył się niczego i wyrzuca go z zespołu. Cameron, która zaczęła darzyć Chase’a głębszym uczuciem, wkrótce po tym rezygnuje z pracy. Skutkiem tego w premierowym odcinku czwartej serii House nie ma nikogo w zespole.
Zmuszony przez Cuddy do stworzenia nowego zespołu, House przyjmuje kandydatury czterdziestu lekarzy. Pierwsze odcinki czwartej serii poświęcone są procesowi selekcji, która swoją formułą przypomina popularne programy reality show polegające na eliminacji uczestników (Jacobs nazwał to wersją Ryzykantów). House przydziela każdemu aplikantowi numer od 1 do 40 i wyłania siedmioro finalistów. Następnie ocenia ich pracę podczas rozwiązywania konkretnych przypadków klinicznych pod okiem Foremana, który powraca na oddział po zwolnieniu z innego szpitala za działanie przypominające House’a. Ponieważ powrót Foremana oznacza ograniczenie liczby wakatów do dwóch, House podstępem wymusza na Cuddy możliwość zatrudnienia trzech nowych asystentów:dr. Chrisa Tauba (Peter Jacobson), byłego chirurga plastycznego, dr. Lawrence’a Kutnera (Kal Penn), specjalistę medycyny sportowej oraz dr Remy Beuregard „Trzynastkę” Hadley (Olivia Wilde), internistkę, która swój przydomek zawdzięcza numerowi z eliminacji. W ostatnim odcinku tej serii ("Serce Wilsona") „Trzynastka” dowiaduje się, że choruje na dziedziczną pląsawicę Huntingtona.
W jedenastym odcinku piątej serii pt. "Joy to the World" Foreman i „Trzynastka” wymieniają namiętny pocałunek. Początkowo „Trzynastka” jest niechętna rozpoczęciu związku z Foremanem, jednak ostatecznie tych dwoje zaczyna się ze sobą spotykać i z końcem serii wciąż stanowi parę. W marcu 2009 roku "E!" opublikowało informację, że w piątej serii jedna z głównych postaci umrze. W dwudziestym odcinku zatytułowanym "Proste wyjaśnienie" w mieszkaniu Kutnera zostaje znalezione jego ciało z przestrzeloną głową. Ponieważ Kutner nie zostawił żadnego listu, House podejrzewa przestępstwo; pozostali bohaterowie uważają jednak tę śmierć za samobójstwo. Chociaż Jacobson i Wilde grają główne role (podobnie było i z Pennem), nie są oni wymieniani w tzw. billingu czołówki pośród gwiazd serialu. Ich nazwiska zostają wyświetlone po napisie "W pozostałych rolach" dopiero po jej zakończeniu.
Byli członkowie zespołu, Chase i Cameron, wciąż pojawiają się regularnie w serialu, ale wykonują inne zadania w szpitalu PPTH: Cameron jest starszym lekarzem prowadzącym w ambulatorium, a Chase pracuje jako chirurg. W siódmym odcinku serii drugiej zatytułowanym "Polowanie" Cameron i Chase uprawiają przygodny seks. W połowie trzeciej serii rozpoczynają zażyłość seksualną, jednak Cameron nalega, aby pozostała ona niezobowiązująca; gdy Chase oświadcza, że chce czegoś więcej, Cameron kończy romans. Niemniej pod koniec serii Cameron zaczyna darzyć Chase’a uczuciem i para decyduje się na poważny związek. W dwudziestym pierwszym odcinku tej samej serii zatytułowanym "Zbawcy", wyemitowanym bezpośrednio po odcinku o samobójstwie Kutnera, następują zaręczyny, a w odcinku kończącym serię – ślub. W VI serii, rozstają się, na skutek śmierci pacjenta spowodowanej przez Chase’a.
Postacie epizodyczne.
Każda z serii "House"'a zawiera epizodyczne postaci, które pojawiają się w kilkuodcinkowym łuku narracyjnym. W pięciu odcinkach pierwszej serii występuje Edward Vogler (Chi McBride), multimilioner posiadający firmę farmaceutyczną. W zamian za przewodnictwo w radzie PPTH, obdarowuje on szpital datkiem w wysokości 100 milionów dolarów. Postać Voglera stanowi próbę wprowadzenia do serialu czarnego charakteru, co było sugestią stacji Fox. Jednak jeszcze przed emisją odcinków z Voglerem serial stał się hitem i z postaci tej szybko zrezygnowano. Shore był zdania, że pomysł z nikczemnym szefem nie był w serialu prawdopodobny: „Serial nazywa się "Dr House". Widzowie wiedzą, że nigdy nie zostanie on zwolniony”. W dwóch ostatnich odcinkach pierwszej serii i w kolejnych siedmiu serii drugiej pojawia się Stacy Warner (Sela Ward), była partnerka House’a. Zależy jej, aby House leczył jej męża, Marka Warnera (Currie Graham), u którego w ostatnim odcinku pierwszej serii ("Honeymoon") House stwierdza porfirię. Stacy i House ponownie się do siebie zbliżają, jednak ostatecznie House odsyła ją do Marka, co jest dla niej druzgocące.
W kilku odcinkach serii trzeciej pojawia się policyjny detektyw, Michael Tritter (David Morse). Próbuje uzyskać przeprosiny u House’a, który zostawił go w gabinecie z termometrem w odbycie. Po tym jak ten odmawia, Tritter wnosi przeciw niemu oskarżenie o nielegalne posiadanie narkotyków i zmusza go do uczestnictwa w programie odwykowym. Gdy sprawa trafia na wokandę, Cuddy kłamie na rzecz House’a i oskarżenie zostaje oddalone. Jednak za obrazę sądu House musi spędzić jedną noc w więzieniu. Kończy on także program odwykowy, ale pod wpływem vicodynu/metadonu. U boku trojga wybrańców House’a występują czterej finaliści: Jeffrey Cole (Edi Gathegi); Travis Brennan (Andy Comeau), epidemiolog; Henry Dobson (Carmen Argenziano), były urzędnik rekrutacyjny na akademii medycznej oraz Amber „Bezwzględna Zołza"/"Zdradziecka Suka” Volakis (Anne Dudek), radiolog interwencyjna. Każde z tych czworga odchodzi z serialu po wyeliminowaniu, z wyjątkiem Volakis, która występuje w całej serii ze względu na jej związek z Wilsonem. W dwuodcinkowym zakończeniu serii, ponieważ Wilson jest nieuchwytny, stara się ona odprowadzić pijanego House’a do domu. Pojawia się ponownie z końcem serii piątej jako przedmiot halucynacji, na które cierpi House.
W trzech odcinkach piątej serii pojawia się prywatny detektyw Lucas Douglas (Michael Weston), postać po części inspirowana fascynacją Shore'a serialem kryminalnym "Akta Rockforda". Początkowo House zatrudnia Douglasa do śledzenia Wilsona, który po śmierci Volakis zakończył z nim przyjaźń (przyjaźń House’a z Wilsonem szybko się odnowi). Później jednak House płaci Douglasowi za monitorowanie życia prywatnego członków zespołu oraz Cuddy. W razie gdyby ta postać przypadła widzom do gustu, planowano uczynić z niej głównego bohatera pokrewnego serialu. We wrześniu 2008 roku Shore w wywiadzie dla "Entertainment Weekly" tak wypowiadał się o konstrukcji tej postaci: „Nie chcę tworzyć kolejnego serialu medycznego. Co naprawdę interesuje mnie z pisarskiego punktu widzenia to wybory, jakich dokonują ludzie w obliczu tego, co dobre i złe [...] a prywatny detektyw może drążyć to zagadnienie sprawniej niż lekarz”. Jednak do jesieni 2009 roku w programach amerykańskich stacji telewizyjnych nie znalazł się serial z postacią Douglasa.
W pozostałych rolach i epizodach wystąpili m.in.: Candice Bergen, Charles S. Dutton, Michael Michele, Franka Potente, Robin Tunney, Cynthia Nixon, Joel Grey, Kathleen Quinlan, Kurtwood Smith, James Earl Jones, Jennifer Grey, Linda Park, Rekha Sharma, David Strathairn, Peter Weller, Jolene Blalock, Judy Greer, Megan Follows, Marika Domińczyk, Sherilyn Fenn, Mira Sorvino, Meat Loaf, Carmen Electra, Željko Ivanek.
Nawiązania do Sherlocka Holmesa.
Podobieństwa pomiędzy Gregorym Housem, a znanym fikcyjnym detektywem, Sherlockiem Holmesem, postacią pióra sir Arthura Conana Doyle’a, przewijają się przez cały serial. Shore tłumaczył, że od zawsze był wielkim fanem książek o Sherlocku Holmesie i uważał jego obojętność wobec klientów za coś bardzo wyjątkowego. Czerpanie z pomysłów Conana Doyle’a widać szczególnie w tym, jaką wagę House przykłada do analizy psychologicznej, nawet kiedy ta wydaje się nie mieć zastosowania, rozumowania indukcyjnego i niechęci do podejmowania przypadków, których nie uważa za interesujące. Jego metody śledcze opierają się na logicznej eliminacji diagnoz, których niemożliwość została udowodniona; Holmes używał do złudzenia podobnych metod. Obie postacie potrafią też grać na instrumentach muzycznych (House na pianinie, gitarze i harmonijce, Holmes na skrzypcach) i zażywają substancje odurzające (House jest uzależniony od Vicodinu; Holmes zażywa niekiedy kokainę). Relacje House’a z dr. Jamesem Wilsonem również przywodzą na myśl Holmesa i dr. Johna Watsona. Robert Sean Leonard, odtwórca roli Wilsona, stwierdził, że House i jego postać (której nazwisko również wydaje się być podobne do Watsona) mieli według wcześniejszych szkiców scenariusza pracować ze sobą częściej, tak jak Holmes i Watson; jego zdaniem zespół House’a przejął zatem aspekt postaci Watsona. Jak powiedział Shore, samo imię House’a to subtelny hołd dla Holmesa, ze względu na podobieństwo angielskiego słowa "house" z "home", brzmiącym podobnie do nazwiska "Holmes"). Ponadto adres mieszkania House’a, 221B Baker Street jest identyczny z londyńskim adresem Holmesa – Baker Street 221B.
Pojedyncze odcinki serialu również zawierają wiele drobnych odniesień do opowieści o Holmesie. Główna pacjentka zespołu w pilotowym odcinku, Rebecca Adler, zawdzięcza swoje nazwisko Irene Adler, bohaterce pierwszego opowiadania o Sherlocku Holmesie. W finale drugiej serii House zostaje postrzelony przez szaleńca, który w napisach końcowych został nazwany Moriarty, imieniem odwiecznego wroga Holmesa. W odcinku czwartej serii, "It's a Wonderful Lie", House zostaje obdarowany „drugą edycją Conana Doyle’a” jako prezentem wigilijnym. Natomiast w finale odcinku piątej serii "Joy to the World", Wilson, znów jako prezent świąteczny, daje House’owi książkę Josepha Bella, który to z kolei był inspiracją dla Conana Doyle’a w tworzeniu postaci Sherlocka Holmesa. Wilson załączył też notkę: „Greg, to sprawia, że myślę o Tobie” i, żartując ze współpracowników House’a, opowiada im historię o Irene Adler, rzekomej pacjentce i kochance House’a, która miała być nadawcą prezentu.
Produkcja.
Koncepcja.
W 2001 współproducenci David Shore i Paul Attanasio, wraz z partnerką biznesową Attanasio, Katie Jacobs, zaproponowali FOX, niezatytułowany jeszcze serial detektywistyczno-medyczny w stylu "", z akcją krążącą wokół lekarzy, odkrywających kolejne symptomy i powodujące je czynniki tak, jak gdyby były kolejnymi poszlakami zagadki kryminalnej. Inspiracją dla Paula Attanasio, by stworzyć serial, którego każdy odcinek byłby poświęcony osobnemu przypadkowi, była stała kolumna "Diagnosis" "New York Times Sunday Magazine", redagowana przez Lisę Sanders. FOX zaakceptował serial, chociaż dyrektorka sieci, Gail Berman, powiedziała zespołowi odpowiedzialnemu za koncepcję, że chce medycznego show, a nie białych kitlów biegających wzdłuż korytarza. Katie Jacobs stwierdziła później w jednym z wywiadów, że ten warunek był jednym z wielu, które wpłynęły na ostateczną formę serialu.
Po zaaprobowaniu serial otrzymał idiomatyczny tytuł roboczy "Chasing Zebras, Circling the Drain" (ang. "Ścigając zebry, staczając się w kanał"; "zebra" to w anglojęzycznym slangu medycznym nietypowa diagnoza; "stoczyć się w kanał" – "dogorywać"). Oryginalnie kanwą fabuły serialu miała być praca grupki lekarzy, starających się zdiagnozować niediagnozowalne. Shore zdecydował, że kluczową kwestią jest opracowanie barwnej osobowości głównego bohatera, który diagnozowałby pacjentów ujawniając ich sekrety i udowadniając kłamstwa. Kiedy David Shore i pozostałe odpowiedzialne za kreację postaci dr. House’a osoby odkryły, jakie otwiera to możliwości, szkic serialu stał się mniej dokumentalny, a bardziej fabularny, skoncentrowany na głównym bohaterze. Postać otrzymała nazwisko House, które zostało też zaadaptowane do tytułu serialu. David Shore stworzył też pozostałe postaci oraz był autorem scenariusza pilotażowego odcinka. Bryan Singer, reżyser, który czuwał też nad castingami, powiedział, że roboczy tytuł odcinka pilotażowego brzmiał "Everybody lies", która to fraza stała się też motywem przewodnim całego serialu. Shore stwierdził, że fabuła kilku pierwszych odcinków "House’a" bazowała na pracach Bertona Roueché'a, który pisał dla "New Yorkera" w latach 1944-1994 i specjalizował się w reportażach dotyczących osobliwych przypadków medycznych.
David Shore opracował swoją koncepcję głównego bohatera na podstawie własnych doświadczeń jako pacjenta w szpitalu klinicznym. Wspominał: „"Wiedziałem, że kiedy tylko opuszczę pokój, [lekarze] będą bezlitośnie mnie wyśmiewać [za moją niewiedzę] i wtedy pomyślałem, że ciekawie byłoby zobaczyć postać, która robi to zanim pacjent wyjdzie"”. Częścią przewodniego wątku serialu miała być niepełnosprawność głównego bohatera. Oryginalnie House miał poruszać się na wózku, ale Fox odrzucił ten pomysł. Jacobs wyrażała później wdzięczność dla stacji za jej uporczywe nalegania na przebudowę postaci, stawiając House’a z powrotem na nogi, które miały jednak być w stanie uniemożliwiającym poruszanie się bez laski. Później scenarzyści zdecydowali, że House będzie cierpiał na narastający ból nogi, co wpędzi go w uzależnienie narkotykowe.
Zespół produkcyjny.
"Dr House" jest współprodukowany przez Heel and Toe Films, Shore Z Productions i Bad Hat Harry Productions we współpracy z Universal Media Studios dla telewizji FOX. Paul Attanasio i Katie Jacobs, szefowie Heel and Toe Films, David Shore, dyrektor Shore Z Productions oraz Bryan Singer, szef Bad Hat Harry Productions, są producentami serialu od jego wejścia na antenę. Lawrence Kaplow, Peter Blake oraz Thomas L. Moran dołączyli do ekipy jako scenopisarze na początku pierwszej serii po powstaniu odcinka pilotowego. Scenarzyści Doris Egan, Sara Hess, Russel Friend i Garrett Lerner przyłączyli się do serialowej ekipy na początku drugiej serii. Friend i Lerner, którzy byli partnerami w interesach już wcześniej, dostali ofertę pracy w trakcie przygotowań serialu, jednak odrzucili tę szansę. Po sukcesie produkcji, zaakceptowali ofertę, gdy Jacobs ponownie zaproponowała im tę pracę w kolejnym roku. Od początku czwartej serii Moran, Frienda i Lernera zostali producentami serialu, dołączając do Attanasio, Jacobs, Shore'a oraz Singera. Hugh Laurie był producentem drugiego odcinka 5 serii, "Not Cancer" oraz odcinka trzeciego, "Adverse Events".
Do końca piątej serii w tworzeniu serialu uczestniczyło 24 scenarzystów, m.in.: Kaplow (napisał 16 odcinków), Shore (14), Blake (13), Moran (12), Friend (11), Lerner (11) i Egan (10). Deran Sarafian reżyserował 22 odcinki do końca serii 5. Wśród pozostałych z ponad 3 tuzinów reżyserów, którzy pracowali nad produkcją "Dr House’a", tylko Greg Yaitanes wyreżyserował więcej niż 10 odcinków. Elan Soltes był odpowiedzialny za efekty wizualne od początku produkcji serialu. Lisa Sanders, docent medycyny w Yale School of Medicine, odpowiada za medyczne treści serialu. Redaguje ona kolumnę prasową o tytule "Diagnosis" w The New York Times Sunday Magazine, która zainspirowała powstanie serialu "Dr House". Według Shore troje lekarzy sprawdza wszystko co zostanie napisane w scenariuszu. Również Bobbin Bergstrom, dyplomowana pielęgniarka, jest serialowym doradcą medycznym.
Casting.
Początkowo producenci planowali obsadzić rolę dr. House’a kimś, kto będzie kwintesencją amerykańskości, Bryan Singer stwierdził nawet, że nie było mowy o angażu aktora o narodowości innej niż amerykańska. W czasie, gdy odbywały się castingi Hugh Laurie był w Namibii na planie filmu "Lot Feniksa". Swoje przesłuchanie nagrał w jedynym miejscu, gdzie warunki oświetleniowe były odpowiednie – hotelowej łazience, przepraszając na wstępie za jej wygląd (Singer porównał to nagranie do kaset wysyłanych przez Osamę bin Ladena). Laurie improwizował, używając parasolki zamiast laski. Singer był pod wielkim wrażeniem jego występu i tego, jak doskonale „amerykański aktor” był w stanie utożsamić się z postacią. Nie wiedział wtedy, że Laurie, który mówił z przekonującym amerykańskim akcentem, jest Brytyjczykiem. Laurie porównał swój sposób mówienia do wyczerpanego nastolatka oglądającego za dużo filmów i telewizji. Chociaż do roli House’a rozważano bardziej znanych aktorów, jak Denisa Leary’ego, Roba Morrowa czy Patricka Dempseya, to Shore, Jacobs i Attanasio, którzy byli równie zachwyceni grą Lauriego jak Singer, zdecydowali się powierzyć rolę tytułowego bohatera właśnie jemu.
Laurie ujawnił później, że na początku był pewny, że głównym bohaterem serialu będzie dr James Wilson, marginalizując przy tym rolę House’a do postaci drugoplanowej, dopóki nie otrzymał scenariusza do pilota. Jako syn lekarza, Rana Lauriego, Hugh stwierdził, że czuje się winny „zarabiając więcej za stawanie się udawaną wersją swojego własnego ojca”. Od początku trzeciej serii serialu zarabiał 275 do 300 tysięcy dolarów za odcinek, trzy razy więcej niż ostatnim razem, gdy występował w serialu. W piątej serii kwota ta wzrosła do 400 tysięcy, co uplasowało go na liście najlepiej zarabiających aktorów telewizyjnych.
Robertowi Seanowi Leonardowi zaproponowano jednocześnie role w "Dr. Housie" i serialu CBS – "Wzór". Stwierdził nawet, że scenariusz "Wzoru" był „całkiem fajny”, później jednak uznał, że postać w jaką miałby się tam wcielić – Charlie Eppes – pojawia się w bardzo wielu scenach scenariusza mówiąc, że „im mniej mam pracy, tym czuję się szczęśliwszy”. Nie był szczególnie zadowolony ze swojego przesłuchania dla "House’a" i w jednym z wywiadów powiedział, że swój angaż zawdzięcza w dużym stopniu długoletniej przyjaźni z Singerem.
Lisa Edelstein zwróciła uwagę Singera swoim występem w roli prostytutki w "Prezydenckim pokerze". Była pod wrażeniem scenariusza, jaki otrzymała od Singera, szczególnie energicznych docinków podczas rozmów jej postaci, dr Lisy Cuddy z Housem.
Australijskiemu aktorowi Jessiemu Spencerowi przesłuchanie do roli dr. Roberta Chase’a zasugerował jego agent. Spencer myślał początkowo, że chodzi o produkcję w stylu "Szpitala miejskiego" ("General Hospital"), zmienił jednak zdanie po przeczytaniu scenariusza. Po otrzymaniu angażu udało mu się przekonać scenarzystów, by uczynili jego postać także Australijczykiem. Do roli Chase’a przesłuchiwano też Patricka Dempseya, który zagrał później dr. Dereka Shepherda w "Chirurgach".
Omar Epps, odtwórca roli dr. Erica Foremana, czuł się zainspirowany swoją wcześniejszą rolą praktykanta w innym serialu medycznym – "Ostrym dyżurze" NBC. Jennifer Morrison natomiast swoje przesłuchanie do roli dr Allison Cameron uważała za kompletną katastrofę. Mimo to, Singer, który już wcześniej widział kilka jej występów, jak "Jezioro marzeń", praktycznie od początku chciał mieć ją w obsadzie.
Z końcem serii trzeciej House zwolnił Chase’a, a Foreman i Cameron złożyli wypowiedzenie. House musi zatem wyłonić nowy zespół diagnostyczny, kwalifikując do końcowej próby siedmiu finalistów. Początkowo producenci serialu planowali zatrudnienie dwóch pełnoetatowych aktorów towarzyszących postaci Foremana, która powraca w piątym odcinku czwartej serii ("Lustro"), co miało zapewnić powrót do formuły z trzema członkami w zespole. Ostatecznie, zdecydowano się na wprowadzenie trzech nowych stałych członków obsady. Obok Eppsa, w serialu pozostali Morrison i Spencer, ale odtwarzane przez nich postaci wypełniają inne zadania w szpitalu. Już w fazie produkcji twórcy serialu odrzucili pomysł poświęcenia kolejnych odcinków poszczególnym kandydatom. Wskutek tego – jak twierdzi Jacobs – do ostatniej chwili ani producenci, ani aktorzy nie wiedzieli, kto otrzyma stały angaż. W dziewiątym odcinku czwartej serii ("Wyścig") następuje ogłoszenie składu nowego zespołu House’a: do Foremana dołączają doktorzy Lawrence Kutner (Kal Penn), Chris Taub (Peter Jacobson) oraz Remy Hadley (Olivia Wilde). Kandydaci odrzuceni przez dr. House’a nie pojawili się ponownie w serialu, z wyjątkiem ostatniej odrzuconej: Amber Volakis (Anne Dudek), dziewczyny Wilsona do końca czwartej serii; w serii piątej pojawiała się w halucynacjach House’a. Chociaż Penn i Wilde mieli pewną przewagę nad aktorami grającymi pozostałych finalistów, Jacobson twierdzi, że przeszli oni przez identyczny proces próbny i zostali w serialu ze względu na atrakcyjność odtwarzanych przez nich postaci dla scenarzystów. Kutner został usunięty z serialu z końcem piątej serii po tym, jak Penn rozpoczął pracę w Biurze do Spraw Publicznych i Kontaktów Międzyrządowych w Białym Domu (ang. White House Office of Public Engagement and Intergovernmental Affairs).
Techniki i lokalizacje filmowania.
Duża część ujęć "Dr. House’a" jest nagrywana tzw. techniką "walk and talk", polegającą na dynamicznym śledzeniu kamerą postaci wpadających na siebie idąc wzdłuż szpitalnych korytarzy, prowadzących w tym czasie rozmowę. Została ona spopularyzowana przez takie seriale jak "Ostry dyżur", "Prezydencki poker", "St. Elsewhere" czy "Redakcja sportowa". Wiele scen kręci się też z wykorzystaniem travellingu, ukazujących dwie lub więcej postaci poruszających się z jednego w miejsca w drugie, prowadzących przy tym rozmowę. Producent wykonawczy, Katie Jacobs, stwierdziła, że tak często używano tej techniki, ponieważ dodanie do sceny elementu ruchu nasila wrażenie pośpiechu i zaniepokojenia. Podkreśliła też istotność faktu, że Hugh Laurie ma 6 stóp i 2 cale wzrostu (prawie 190 cm) i jest wyższy niż inne postaci w serialu, a to zwraca uwagę na wszystkie ujęcia w technice "walk and talk". Nancy Franklin z "New Yorkera" opisała komputerowo generowane sekwencje wnikające w głąb ludzkiego ciała, jako świetne, stylizowane na "Fantastyczną podróż" efekty specjalne wnętrzności pacjentów. „Ujęcia nie ograniczają się tylko do wnikania w głąb gardła” pacjenta – zauważył inny krytyk – „ale i przez jego nos, a także wewnątrz mózgu czy nogi”. Zamiast polegania przede wszystkim na komputerowo generowanych grafikach, takie kadry zazwyczaj opierają się na odpowiednio nagrywanych i obrabianych zdjęciach fizycznych modeli przy wykorzystaniu odpowiednio zwolnionego tempa. Używano też niewspomnianych wcześniej w scenariuszach rekwizytów, pozwalających Lauriemu na improwizację i ujawnieniu wielu dodatkowych aspektów jego postaci, jak i całej historii.
Jedynie odcinek pilotażowy "House’a" został nakręcony w Kanadzie; wszystkie kolejne filmowano już na terenie wynajmowanym przez Fox w Century City w Kalifornii. Na fikcyjne miejsce akcji serialu Bryan Singer wybrał miasto, z którego pochodził, Princeton w stanie New Jersey, a źródłem zdjęć powietrznych Szpitala Klinicznego Princeton-Plainsboro jest kampus Uniwersytetu Princeton. Część zdjęć odcinka trzeciej serii – "Half-Wit" została wykonana na terenie University of Southern California, gdzie wystąpili też Dave Matthews i Kurtwood Smith. Początkowe odcinki szóstej serii "Dr House’a" zostały nagrane w opuszczonym Szpitalu Psychiatrycznym Greystone Park w New Jersey, który jest serialowym Szpitalem Psychiatrycznym Mayfield.
Czołówka.
Czołówka serialu rozpoczyna się rezonansowym zdjęciem ludzkiej głowy, z literą „H” otoczoną kwadratem na pierwszym planie. Na nie zostaje nałożony obraz twarzy dr. House’a, który następnie zanika, ustępując miejsca tytułowi serialu (a właściwie zbitce „ouse” dodanej do ciągle widocznej litery „H”), wraz z podkreśleniem oraz tytułem M.D. obok. Do tego ograniczała się czołówka w pilotowym odcinku serialu. Wszystkie późniejsze odcinki zawierają dłuższą czołówkę, ukazującą nazwiska sześciu członków obsady i twórcy serialu, Davida Shore'a. Nazwisko Lauriego pojawia się pierwsze, po nim nazwiska pozostałych pięciu aktorów w kolejności alfabetycznej (Edelstein, Epps, Leonard, Morrison, Spencer), z Shorem na końcu.
Po kadrze tytułowym na ekranie pojawia się zdjęcie z lotu ptaka na Szpital Princeton-Plainsboro (w rzeczywistości różne budynki kompleksu Uniwersytetu Princeton, głównie kampus uniwersytecki). Po nim następuje seria schematów anatomicznych ludzkiego ciała, towarzyszących nazwiskom członków obsady, znajdującym się obok lub ponad ilustracjami. Nazwisko Lauriego jest ukazane obok modelu ludzkiej głowy z wyeksponowanym mózgiem; Edelstein obok grafiki przedstawiającej pojedynczy neuryt, nazwisko Eppsa jest nałożone na zdjęcie rentgenowskie klatki piersiowej, Leonarda na rysunku dwóch półkul mózgu. Początkowo producenci chcieli dołączyć także zdjęcia laski i butelki Vicodinu, ale Fox wyraził sprzeciw. Zamiast tego nazwisku Jennifer Morisson towarzyszyło kolejne zdjęcie z lotu ptaka – łodzi wioślarskich płynących wzdłuż uniwersyteckiego Jeziora Carnegie. Nazwisko Spencera pojawia się obok wiktoriańsko stylizowanego szkicu kręgosłupa. Pomiędzy prezentacją nazwisk Spencera i Shore'a, pojawia się kadr przedstawiający House’a i trzech członków jego oryginalnego zespołu idących wzdłuż szpitalnego korytarza (pozostaje to niezmienne także w czwartym i piątej serii, kiedy Chase i Cameron nie należą już do jego zespołu. Jacobs stwierdził, że żadna z ilustracji w tle nie ma żadnego konkretnego znaczenia w stosunku do prezentowanych nazwisk; przyznaje jednak, że ostatni kadr opatrzony tekstem „created by David Shore” („produkcja: David Shore”) wyświetlony nad szyją człowieka daje do zrozumienia, że to Shore jest "mózgiem" serialu. Czołówka została nominowana do Emmy w kategorii „Outstanding Main Title Design”.
Temat muzyczny słyszany w Stanach Zjednoczonych to piosenka "Teardrop" w wykonaniu Massive Attack. Tekst "Teardrop" jest śpiewany przez Elizabeth Fraser z Cocteau Twins; Czołówka "House’a" używa jednak jedynie instrumentalnej wersji piosenki, pozbawionej warstwy wokalnej. Wersja akustyczna, w wykonaniu José Gonzáleza, pojawiła się w tle podczas finałowego odcinka czwartej serii.
Odbiór.
Oglądalność w trakcie oryginalnej emisji.
Od momentu ukazania się "House’a" na ekranach, jego popularność stale rosła. Podczas emisji pierwszej serii, serial zajmował dwudzieste czwarte miejsce w rankingu popularności telewizyjnych serii, a wśród kobiet "House" był notowany na dziewiątej pozycji wśród programów emitowanych w godzinach największej oglądalności. Dzięki rozgłosowi, jaki serial zawdzięcza popularnemu programowi "American Idol", kolejne trzy serie serii notowane były w pierwszej dziesiątce rankingów. Rekord oglądalności, według Nielsen ratings, "House" osiągnął w trzeciej serii, gdy każdy odcinek oglądało średnio 19,4 miliona widzów. Zdaniem Katie Jacobs, producenci byli zaskoczeni faktem, że "House" zgromadził przed telewizorami tak wielu widzów. W piątej serii liczba osób oglądających serial spadła do średnio 12 milionów na odcinek, co dało 19. miejsce w rankingu. Serial pozostaje najchętniej oglądanym programem stacji Fox po "American Idol".
Odcinkiem o największej oglądalności spośród pierwszych pięciu serii był odcinek 4. serii zatytułowany "W okowach lodu", który wyemitowano po zawodach Super Bowl XLII. Zgromadził przed telewizorami ponad 29 milionów widzów. "House" był trzecim najczęściej oglądanym programem w tym tygodniu, ex aequo z "American Idol". Wyprzedziły go jedynie relacje z Super Bowl i ceremonii zakończenia Super Bowl. Poniżej znajduje się tabela popularności poszczególnych serii serialu podczas emisji w Stanach Zjednoczonych na podstawie średniej liczby widzów każdego odcinka. Emisja prawie każdej z serii "House’a" rozpoczynała się we wrześniu i kończyła pod koniec maja.
Lista najwyżej ocenianych programów w amerykańskiej telewizji.
Od ukazania się pierwszej serii serialu, "House" znalazł się na wielu toplistach; wymieniono je poniżej, zgodnie z zajmowaną pozycją.
Nagrody i wyróżnienia.
"House" otrzymał wiele nagród i nominacji. Serial zdobył Peabody Award w 2005 roku za „niekonwencjonalną postać głównego bohatera – mizantropicznego diagnostyka” oraz za „przypadki godne medycznego Sherlocka Holmesa”, które czynią "House’a" „najbardziej wyrazistym serialem medycznym ostatniej dekady”. Amerykański Instytut Filmowy umieścił "House’a" na swojej liście 10 najlepszych programów telewizyjnych 2005 roku.
Program był sześciokrotnie nominowany do Złotych Globów i zwyciężył dwukrotnie. Hugh Laurie otrzymał cztery nominacje w kategorii Najlepszy Aktor w Serialu Dramatycznym; zwyciężył w roku 2006 i ponownie w 2007. W 2008 "House" otrzymał pierwszą nominację w kategorii Najlepszy Serial Dramatyczny. Następną otrzymał w kolejnym roku, ale nie zdobył statuetki w tej kategorii.
"House" został także uhonorowany przez Stowarzyszenie Aktorów Filmowych – Hugh Laurie zdobył nagrodę za Wybitną Kreację Roli Męskiej w Serialu Dramatycznym w roku 2007 i 2009. W latach 2005, 2007 i 2008 Laurie był nominowany do Nagrody Emmy w kategorii Najlepszy Aktor Pierwszoplanowy w Serialu Dramatycznym. "House" był również nominowany do Emmy w kategorii Najlepszy Serial Dramatyczny w latach 2006, 2007 i 2008, jednak nie otrzymał nagrody.
Za 21. odcinek pierwszej serii zatytułowany „Trzy historie” David Shore otrzymał Nagrodę Emmy za scenariusz oraz Humanitas Prize w 2006 roku. Scenarzysta Lawrence Kaplow zdobył Nagrodę Stowarzyszenia Amerykańskich Scenarzystów w 2006 roku za 2. odcinek drugiej serii – „Sekcja zwłok”. Reżyser Greg Yaitanes zdobył statuetkę Emmy za reżyserię w 2008 roku za odcinek „Głowa House’a” – pierwszą część finału 4. serii. W roku 2007 "House" otrzymał Nagrodę Emmy za charakteryzację.
W 2005 roku Hugh Laurie pojawił się na okładce magazynu TV Guide jako „Najseksowniejszy Mężczyzna Telewizji”. W 2008 House został uznany drugim najseksowniejszym lekarzem w historii za Dougiem Rossem z "Ostrego dyżuru", w którego wcielił się George Clooney.
Dystrybucja.
W 2008 roku dystrybucja "House’a" obejmowała łącznie 66 krajów. Liczba widzów osiągnęła łącznie 81,8 milionów osób, a serial był najczęściej oglądanym serialem telewizyjnym na świecie i przewyższył liczbę publiczności czołowych seriali TV z poprzednich dwóch lat: (' i ').
Premierowe odcinki "House’a" w Stanach Zjednoczonych na antenie Fox i Kanadzie w GlobalTV pojawiały się równocześnie. Serial zajął trzecie miejsce w rankingu oglądalności kanadyjskiej TV w 2008 roku. W tym samym roku "House" był najczęściej oglądanym programem telewizyjnym w Niemczech, we Włoszech uplasował się na drugim miejscu, a w Czechach na trzecim.
Serial był także popularny we Francji, Hiszpanii, Szwecji i w Holandii. W Wielkiej Brytanii pierwsze cztery serie emitowała telewizja Five. Prawa do wyświetlania serii piątej jako pierwsza zakupiła TV Sky1. Brytyjski rozkład premierowych odcinków jest w przybliżeniu o rok opóźniony w stosunku do emisji w USA.
Oryginalna anglojęzyczna wersja wyświetlana jest także w Australii na antenie Network Ten, w Nowej Zelandii na kanale TV3, a w Irlandii na 3e, kablowym kanale irlandzkiego TV3.
Odcinki są także dostępne online lub do pobrania na stronie Amazon Video on Demand, a iTunes store oferuje wszystkie serie od 1 do 5 po 1,99 USD za odcinek. W roku 2007 między NBCUniversal (dystrybutorem serialu) i firmą Apple Inc. (właścicielem iTunes) doszło do nieporozumień, które czasowo zablokowały dla iTunes czwartą serię. W oświadczeniu prasowym Apple stwierdził, że NBC Universal chciał podwyższyć cenę do 4,99 USD za odcinek. We wrześniu 2008 roku spór pomiędzy Apple i NBC został rozstrzygnięty. Odcinki można także nabyć w jakości HD na iTunes po 2,99 USD. Wcześniejsze odcinki są dostępne na oficjalnej stronie www "House’a" będącej własnością TV Fox i na Hulu.com.
Pierwsze pięć serii serialu można kupić na DVD w regionach 1, 2 i 4. Pudełkowa edycja serii od 1 do 6 również została wydana. Universal Studios Home Entertainment ogłosiła plany wypuszczenia na rynek regionu 1. pierwsza seria w anamorficznym szerokim ekranie (oryginalnie obraz jest letterboxowy). Nie jest pewne czy na rynkach regionów 2 i 4 ukaże się wersja anamorficzna; obecnie w sprzedaży jest tam wersja obrazu pełnoekranowego 4:3.
Produkty z logo "House".
23 kwietnia 2007 roku firma American Apparel wypuściła na rynek limitowaną serię T-shirtów 100% bawełny z nadrukiem „Everybody Lies”. Koszulki wyceniono na 19,95 USD i sprzedawano na stronie Housecharitytees.com, a zyski wpłynęły do amerykańskiego Narodowego Związku Chorób Psychicznych (NAMI). Koszulki z nadrukiem „Normal's Overrated” nadal są w sprzedaży, a dochód wpływa do NAMI. Aktorzy i ekipa pracująca przy serialu uczestniczą także w zbiórkach funduszy dla NAMI i brali udział w akcjach promocyjnych na łamach takich czasopism jak "Seventeen" i "Rolling Stone". Wysiłki te przyniosły setki tysięcy dolarów na cele dobroczynne. Jacobs mówi, że poprzez współpracę z NAMI, mają nadzieję „odebrać moc piętna tego rodzaju chorób”.
Firma muzyczna Nettwerk 18 września 2007 roku wypuściła na rynek ścieżkę dźwiękową z serialu na płycie. Album zawiera utwory pojawiające się w "House M. D." w pełnych wersjach oraz wcześniej niepublikowane piosenki nagrane wyłącznie na potrzeby serialu. W 2008 roku hiszpańska firma Exelweiss zaprojektowała grę na telefon komórkowy, wydano ją w dwóch wersjach: hiszpańsko- i anglojęzycznej. W czerwcu 2009 roku firma Legacy Interactive ogłosiła umowę koncesyjną z Universal Pictures Digital Platforms Group (UPDPG) umożliwiającą rozwinięcie gry wideo opartej na serialu. Gracze wcielają się tam w role współpracowników House’a i mierzą się z nietypowymi przypadkami medycznymi.
Gra House.
13 września 2010 roku ukazała się gra przygodowa "House", przeznaczona na komputery PC i konsolę Nintendo DS. Pierwotnie gra miała ukazać się w grudniu 2009, jednak tak się nie stało.
Celem rozgrywki jest diagnozowanie niewyjaśnionych dotąd chorób, wykorzystując do tego badania obdukcyjne, analizy laboratoryjne oraz zabiegi chirurgiczne. Do rozwiązania jest 5 przypadków nieprzedstawionych do tej pory w serialu, a w ciągu całej gry ponad 100 łamigłówek i minigierek. Jednym z pacjentów jest 14-letnia dziewczyna.
Gra House: The Mobile Game.
Istnieje gra przeznaczona na telefony komórkowe, wyprodukowana przez studio Exelweiss. Gra jest dostępna w języku angielskim i hiszpańskim. Gracz steruje dr. Gregorym Housem, jego zadaniem jest zdiagnozowanie przypadłości, na którą cierpi znajomy przełożonej House’a, dr Lisy Cuddy. Gra jest w wielu punktach zbliżona do fabuły trzeciego odcinka drugiej serii serialu.

</doc>
<doc id="903846" url="https://pl.wikipedia.org/wiki?curid=903846" title="Rezerwat przyrody Chojnów">
Rezerwat przyrody Chojnów

Rezerwat przyrody Chojnów – leśny rezerwat przyrody położony w gminie Piaseczno w województwie mazowieckim, około 600 m na wschód od drogi krajowej 79 Piaseczno – Góra Kalwaria. Leży w obrębie Chojnowskiego Parku Krajobrazowego.
Rok utworzenia: 1979
Powierzchnia 11,84 ha
Stworzony w celu ochrony leśnych zbiorowisk grądowych, głównie grądu wysokiego z naturalnym drzewostanem dębowo-grabowym osiągającym wiek 150-180 lat.

</doc>
<doc id="903847" url="https://pl.wikipedia.org/wiki?curid=903847" title="Rezerwat przyrody Biele Chojnowskie">
Rezerwat przyrody Biele Chojnowskie

Rezerwat przyrody Biele Chojnowskie – florystyczny rezerwat przyrody położony na terenie gminy Piaseczno na północ od Uroczyska Biele. Znajduje się na terenie Chojnowskiego Parku Krajobrazowego. Powstał w 1979, powierzchnia parku wynosi 14,1 ha.
Utworzony w celu ochrony bogatego stanowiska wiciokrzewu pomorskiego ("Lonicera periclymenum"), rośliny rosnącej w pasie przymorskim i będącej na Mazowszu osobliwością przyrodniczą nieznanego pochodzenia. W rezerwacie chronione są również fragmenty naturalnego lasu łęgowego.

</doc>
<doc id="903849" url="https://pl.wikipedia.org/wiki?curid=903849" title="Rezerwat przyrody Las Pęcherski">
Rezerwat przyrody Las Pęcherski

Rezerwat przyrody Las Pęcherski – leśny rezerwat przyrody położony w gminie Piaseczno, w uroczysku Pęchery na terenie Chojnowskiego Parku Krajobrazowego. Utworzony na powierzchni 14,99 ha w 1989 roku.
Celem szczególnej ochrony jest zespół grądowy, uzupełniony przez bór mieszany z 120–150-letnią sosną. Rezerwat jest jednym z najmniej przekształconych przez człowieka obszarów w Lasach Chojnowskich.

</doc>
<doc id="903850" url="https://pl.wikipedia.org/wiki?curid=903850" title="Rezerwat przyrody Łęgi Oborskie">
Rezerwat przyrody Łęgi Oborskie

Rezerwat przyrody Łęgi Oborskie – leśny rezerwat przyrody położony w całości na terenie gminy Konstancin-Jeziorna w obrębie ewidencyjnym Obory, w sąsiedztwie uzdrowiska Konstancin. Graniczy z zabytkowym zespołem dworkowo-parkowym w Oborach. Wchodzi w skład Chojnowskiego Parku Krajobrazowego.
Został powołany Zarządzeniem Ministra Leśnictwa i Przemysłu Drzewnego z dnia 3 grudnia 1981 r. () na powierzchni 48,31 ha. Zarządzenie Regionalnego Dyrektora Ochrony Środowiska w Warszawie z dnia 4 maja 2016 r. powiększyło go do 54,0374 ha.
Ochronie poddano łęg jesionowo-wiązowy, pozostałość naturalnej szaty roślinnej doliny Wisły.
W bezpośredniej bliskości rezerwatu Łęgi Oborskie znajdują się rezerwaty: Olszyna Łyczyńska i Skarpa Oborska.

</doc>
<doc id="903852" url="https://pl.wikipedia.org/wiki?curid=903852" title="Lista odcinków serialu Battlestar Galactica">
Lista odcinków serialu Battlestar Galactica

Lista odcinków serialu Battlestar Galactica:
Sezon 4 (2008-2009).
Ostatni sezon głównej serii. Składa się z 20 odcinków (wcześniej zapowiadano 13 odcinków).
Drugą połowę sezonu wyemitowano po przerwie spowodowanej strajkiem amerykańskich scenarzystów.
Sezon 4.5 (2008-2009).
Druga połowa sezonu 4 została wyemitowana po zakończeniu strajku amerykańskich scenarzystów.
Przed wyemitowaniem ostatniego odcinka wypuszczony został film dokumentalny pt. „Battlestar Galactica The Last Frakkin Special” opowiadający o tworzeniu serialu i stosunku głównych aktorów do granych postaci.
The Plan (2009).
Retrospektywna kontynuacja (prequel) Sagi Gwiezdnego Świata (tej w wydaniu Ronalda D. Moore’a), w serialu Caprica, a następnie w filmie Battlestar Galactica: Blood and Chrome ().

</doc>
<doc id="903854" url="https://pl.wikipedia.org/wiki?curid=903854" title="Rezerwat przyrody Łoś">
Rezerwat przyrody Łoś

Rezerwat przyrody Łoś – leśny rezerwat przyrody położony w całości w gminie Prażmów w Uroczysku Łoś (powiat piaseczyński, województwo mazowieckie). Wchodzi w skład Chojnowskiego Parku Krajobrazowego. Leży na terenie Nadleśnictwa Chojnów, przy drodze łączącej miejscowości Łoś i Piskórka.
Został powołany Zarządzeniem Ministra Ochrony Środowiska i Zasobów Naturalnych z dnia 11 maja 1989 roku () na powierzchni 11,02 ha.
Przedmiotem ochrony jest fragment lasu o charakterze naturalnego grądu z wielogatunkowym, dorodnym drzewostanem oraz bogatym podszytem i runem. W drzewostanie przeważa dąb szypułkowy z domieszką brzozy brodawkowatej, osiki, sosny i graba. Warstwę podszytu tworzą m.in.: kruszyna pospolita, dereń, trzmielina, świerk pospolity, wiąz polny i wiąz szypułkowy. Do ciekawszych roślin runa leśnego należą objęte ochroną częściową listera jajowata, podkolan biały i kruszczyk szerokolistny, a z gatunków bardziej pospolitych: konwalijka dwulistna, konwalia majowa, gwiazdnica pospolita, niecierpek pospolity czy przytulia wonna.

</doc>
<doc id="903855" url="https://pl.wikipedia.org/wiki?curid=903855" title="Herb Mrozów">
Herb Mrozów

Herb Mrozów – herb miasta Mrozy i gminy Mrozy, autorstwa Honoraty Grudzień, obowiązuje od 8 września 1991 r., kiedy dokonano jego odsłonięcia.
Herb przedstawia tarczę dzieloną w rosochę. Górne pole – na błękitnym tle zajmuje sześcioramienny płatek śniegu w kolorze białym (symbolizuje specyficzny ostry klimat).
Prawe pole przedstawia zieloną blaszkę liścia dębu osadzonego na gałązce z dwoma żołędziami w naturalnych barwach, ułożona skosem w prawo (przypomina o licznie rosnących tu dębach, z których wiele uznanych jest za pomniki przyrody) na złotym tle.
Lewe pole przedstawia stylizowaną czapkę napoleońską w kolorze czarnym, u podstawy której jest niewielka biała część wnętrza, ułożona skosem w lewo (stanowi symbol legendy, która głosi, że w 1812 roku kilku napoleońskich żołnierzy w odwrocie po klęsce moskiewskiej zamarzło w miejscowości Mrozy) na zielonym tle.

</doc>
<doc id="903856" url="https://pl.wikipedia.org/wiki?curid=903856" title="Rezerwat przyrody Olszyna Łyczyńska">
Rezerwat przyrody Olszyna Łyczyńska

Rezerwat przyrody Olszyna Łyczyńska – leśny rezerwat przyrody położony w całości na terenie gminy Konstancin-Jeziorna w okolicach miejscowości Obory i Łyczyn. Wchodzi w skład Chojnowskiego Parku Krajobrazowego. Powierzchnia rezerwatu wynosi 24,8949 ha (akt powołujący podawał 25,38 ha).
Utworzony w celu ochrony pozostałości lasów łęgowych doliny Wisły, które nie zostały w znaczący sposób przekształcone przez działalność człowieka. Zawiera bagienne obniżenia terenu o podłożu torfowym ze zbiorowiskami zarośli kruszynowo-wierzbowych z bogatym runem roślin hydrofilnych.
W bezpośredniej bliskości rezerwatu Olszyna Łyczyńska znajdują się rezerwaty: Łęgi Oborskie i Skarpa Oborska.

</doc>
<doc id="903857" url="https://pl.wikipedia.org/wiki?curid=903857" title="Rezerwat przyrody Obory">
Rezerwat przyrody Obory

Rezerwat przyrody Obory – leśny rezerwat przyrody położony w południowej części gminy Konstancin-Jeziorna, kilkaset metrów na zachód od drogi nr 724 z Konstancina do Góry Kalwarii. Wchodzi w skład Chojnowskiego Parku Krajobrazowego. Utworzony w 1979 roku. Obecnie zajmuje powierzchnię 44,38 ha (akt powołujący podawał 41,25 ha).
Celem ochrony jest zachowanie fragmentu lasu mieszanego o charakterze naturalnym, z bogatym runem.
Ochronie poddano zróżnicowane zespoły leśne: bory mieszane dębowo-sosnowe, zespoły przejściowe pomiędzy borami a grądami (wysokimi i niskimi) i zespoły przejściowe pomiędzy borem mieszanym a świetlistą dąbrową. Drzewostany są zróżnicowane wiekowo – najmłodsze liczą 65, a najstarsze około 150 lat. W podszycie występują: grab, leszczyna, dąb, kruszyna, lipa, dereń i bez czarny. W runie leśnym rosną gatunki chronione, m.in. lilia złotogłów, podkolan biały i wawrzynek wilczełyko.

</doc>
<doc id="903858" url="https://pl.wikipedia.org/wiki?curid=903858" title="Rezerwat przyrody Pilawski Grąd">
Rezerwat przyrody Pilawski Grąd

Rezerwat przyrody Pilawski Grąd – leśny rezerwat przyrody położony w całości na terenie gminy Piaseczno (województwo mazowieckie), po wschodniej stronie drogi łączącej wieś Orzeszyn z szosą Piaseczno-Góra Kalwaria. Wchodzi w skład Chojnowskiego Parku Krajobrazowego.
Został powołany Zarządzeniem Ministra Leśnictwa i Przemysłu Drzewnego z dnia 4 lipca 1984 r. () na powierzchni 4,04 ha.
Ochronie poddano zbiorowiska leśne grądu typowego i niskiego urozmaiconego pomnikowymi okazami dębów szypułkowych. Występują tu pojedyncze okazy buka pospolitego, znajdujące się poza jego naturalnym zasięgiem występowania, a także sosny, graby pospolite, robinie akacjowe, brzozy brodawkowate i jesiony wyniosłe. W runie rosną m.in. zawilec gajowy, konwalia majowa, konwalijka dwulistna, szczawik zajęczy, gajowiec żółty, gwiazdnica wielkokwiatowa i kokoryczka wielokwiatowa.

</doc>
<doc id="903859" url="https://pl.wikipedia.org/wiki?curid=903859" title="Rezerwat przyrody Skarpa Jeziorki">
Rezerwat przyrody Skarpa Jeziorki

Rezerwat przyrody Skarpa Jeziorki – leśny rezerwat przyrody położony w całości na terenie gminy Prażmów (koło miejscowości Łoś), na zachodnim brzegu rzeki Jeziorki w Uroczysku Park. Wchodzi w skład Chojnowskiego Parku Krajobrazowego.
Rok utworzenia: 1993 (Zarządzenie Ministra Ochrony Środowiska, Zasobów Naturalnych i Leśnictwa z dnia 31 grudnia 1993 r., Monitor Polski, 1994, nr 5, poz. 42).
Powierzchnia: 7,13 ha.
Obiektem ochrony jest położony na skarpie rzeki Jeziorki drzewostan parkowy o charakterze leśnym z zasługującymi na uwagę bukami, wiązami, modrzewiami i dębami. Układ dawnego, założonego w XIX w. parku został zupełnie zatarty. Znajduje się tu również chroniony jako pomnik przyrody tulipanowiec amerykański.

</doc>
<doc id="903860" url="https://pl.wikipedia.org/wiki?curid=903860" title="Rezerwat przyrody Skarpa Oborska">
Rezerwat przyrody Skarpa Oborska

Rezerwat przyrody Skarpa Oborska – leśny rezerwat przyrody położony w całości na terenie gminy Konstancin-Jeziorna pomiędzy uzdrowiskiem Konstancin i wsią Słomczyn. Wchodzi w skład Chojnowskiego Parku Krajobrazowego.
Został powołany Zarządzeniem Ministra Leśnictwa i Przemysłu Drzewnego z dnia 3 grudnia 1981 r. () na powierzchni 15,65 ha. Obecnie zajmuje 16,9786 ha.
Rezerwat utworzono w celu ochrony bogato urzeźbionej skarpy pradoliny Wisły (z licznymi źródłami i wąwozami), porośniętej wielogatunkowym lasem liściastym, który nie został w większym stopniu przekształcony przez działalność człowieka.
Na skraju lasu (tuż poza zachodnią granicą rezerwatu) znajduje się stworzony na planie koła cmentarz żołnierzy niemieckich i rosyjskich z czasów I wojny światowej (opisany w noweli Stefana Żeromskiego).
W bezpośredniej bliskości rezerwatu Skarpa Oborska znajdują się rezerwaty: Olszyna Łyczyńska, Łęgi Oborskie i Obory.

</doc>
<doc id="903862" url="https://pl.wikipedia.org/wiki?curid=903862" title="Lista odcinków serialu Dr House">
Lista odcinków serialu Dr House

Dr House (ang. "House"; "House, M.D.") – amerykański medyczny serial telewizyjny produkowany dla stacji telewizyjnej FOX, który zadebiutował na antenie 16 listopada 2004 roku.
Głównym bohaterem serialu jest amerykański lekarz Gregory House. W każdym odcinku dr House, wraz ze swoim zespołem (w pierwszych trzech seriach to lekarze Allison Cameron, Robert Chase i Eric Foreman, od czwartej serii Eric Foreman, Chris Taub, Lawrence Kutner oraz Remy Hadley, znana jako „Trzynastka”, od 6 serii Chris Taub, Eric Foreman, Remy Hadley i z powrotem Robert Chase, od 7 serii Chris Taub, Eric Foreman, Robert Chase i Martha M. Masters, a w ósmej serii Jessica Adams, Taub, Chase i Chi Park), próbuje zdiagnozować i wyleczyć pacjentów, którzy trafiają do szpitala z rozmaitymi objawami, niewyjaśnionymi wcześniej przez innych lekarzy. Ważną częścią fabuły serialu jest prywatne życie House’a oraz członków jego zespołu lekarskiego, a także układy interpersonalne panujące w szpitalu.
Sezony.
Serial zadebiutował na antenie 16 listopada 2004 roku. Osiągnął 19.4 miliona widzów, w trzeciej serii zajął siódmą pozycję w rankingu najchętniej oglądanych programów telewizyjnych. W drugiej serii zajął także trzecią pozycję w rankingu najchętniej oglądanych programów przez osoby w wieku 18–49 lat.
Odcinki.
Seria 1 (2004–2005).
Premiera serii pierwszej nastąpiła 16 listopada 2004 r., a finał serii został wyemitowany 24 maja 2005.
Oglądalność wynosiła 13,3 mln widzów, natomiast seria osiągnęła 24. miejsce w ogólnym rankingu seriali w USA, zaś 20. miejsce w przedziale wiekowym 18-49.

</doc>
<doc id="903865" url="https://pl.wikipedia.org/wiki?curid=903865" title="Ellingen">
Ellingen

Ellingen – miasto w Niemczech, w kraju związkowym Bawaria, w rejencji Środkowa Frankonia, w powiecie Weißenburg-Gunzenhausen. siedziba wspólnoty administracyjnej Ellingen. Leży ok. 3 km na północ od Weißenburg in Bayern, nad rzeką Schwäbische Rezat, przy drodze B2, B13 i linii kolejowej Augsburg – Norymberga.
Zabytki.
Głównym zabytkiem miasta jest barokowy pałac Rezydencja Ellingen "(Residenz Ellingen)" wraz z parkiem i kościołem dworskim.
Dzielnice.
W skład miasta wchodzą następujące dzielnice: Ellingen, Stopfenheim, Hörlbach, Tiefenbach, Massenbach, Walkershöfe i Karlshof.
Współpraca.
Miejscowości partnerskie:

</doc>
<doc id="903869" url="https://pl.wikipedia.org/wiki?curid=903869" title="Gunzenhausen">
Gunzenhausen

Gunzenhausen – miasto w Niemczech, w kraju związkowym Bawaria, w rejencji Środkowa Frankonia, w regionie Westmittelfranken, w powiecie Weißenburg-Gunzenhausen. siedziba wspólnoty administracyjnej Gunzenhausen, chociaż miasto nie jest jej członkiem. Leży ok. 20 km na północny zachód od Weißenburg in Bayern, nad rzeką Altmühl, przy drodze B13, B466 i linii kolejowej Monachium/Augsburg – Norymberga – Berlin.
Dzielnice.
W skład miasta wchodzą następujące dzielnice: 

</doc>
<doc id="903876" url="https://pl.wikipedia.org/wiki?curid=903876" title="Pappenheim">
Pappenheim

Pappenheim – miasto w Niemczech, w kraju związkowym Bawaria, w rejencji Środkowa Frankonia, w regionie Westmittelfranken, w powiecie Weißenburg-Gunzenhausen. Leży w Jurze Frankońskiej, ok. 10 km na południe od Weißenburg in Bayern, nad rzeką Altmühl, przy linii kolejowej Monachium - Berlin/Würzburg.

</doc>
<doc id="903877" url="https://pl.wikipedia.org/wiki?curid=903877" title="Nahum Syrkin">
Nahum Syrkin



</doc>
<doc id="903878" url="https://pl.wikipedia.org/wiki?curid=903878" title="Nachum Syrkin">
Nachum Syrkin



</doc>
<doc id="903887" url="https://pl.wikipedia.org/wiki?curid=903887" title="Treuchtlingen">
Treuchtlingen

Treuchtlingen – miasto w Niemczech, w kraju związkowym Bawaria, w rejencji Środkowa Frankonia, w regionie Westmittelfranken, w powiecie Weißenburg-Gunzenhausen. Leży w Jurze Frankońskeij, ok. 9 km na południowy zachód od Weißenburg in Bayern, nad rzeką Altmühl.
Polityka.
Rada miasta:
Komunikacja.
W centrum miasta na stacji Treuchtlingen przecinają się linie kolejowe InterCity z Monachium i Augsburga w kierunku Würzburga i Berlina (przez Norymbergę.
W okolicach miasta przebiega droga krajowa B2.

</doc>
<doc id="903890" url="https://pl.wikipedia.org/wiki?curid=903890" title="Wielkouchowate">
Wielkouchowate

Wielkouchowate (Thylacomyidae) – rodzina torbaczy z rzędu jamrajokształtnych (Peramelemorphia). Podstawową cechą wyróżniającą są dłuższe niż u jamrajowatych uszy i ogon. Rodzina obejmuje największych przedstawicieli torbaczy jamrajokształtnych. Wielkouchy kopią liczne nory na swoim terytorium. Należą do ssaków o najkrótszej ciąży, 12-14 dni, co stawia je tuż za jamrajowatymi.
Zasięg występowania.
Rodzina obejmuje jeden występujący współcześnie gatunek zamieszkujący Australię.
Systematyka.
Do rodziny należy jeden współcześnie występujący rodzaj: 
Opisano również rodzaje wymarłe:

</doc>
<doc id="903898" url="https://pl.wikipedia.org/wiki?curid=903898" title="Ruciane-Nida (przystanek kolejowy)">
Ruciane-Nida (przystanek kolejowy)

Ruciane-Nida – przystanek osobowy, a dawniej stacja kolejowa w Rucianem-Nidzie w dzielnicy Ruciane, w województwie warmińsko-mazurskim, w Polsce.
W roku 2017 stacja obsługiwała 20–49 pasażerów na dobę.
Stacja posiadała nietypowy układ torów, tzw. mijankę uskokową. Funkcjonowała tu również parowozownia. Obiekt został wybudowany w roku 1898. Na torach bocznych, w zaadaptowanych wagonach urządzone były tzw. wczasy wagonowe. Na początku lutego 2007 zawieszono ruch pociągów na odc. Szczytno-Pisz. Sygnalizacja świetlna została zdemontowana w roku 2008. W czerwcu tego samego roku ruch pociągów został przywrócony na odcinku Szczytno-Pisz, a w 2010 roku na odc. Pisz-Ełk. 23 lipca 2017 roku na przystanku zatrzymał się pociąg specjalny Turkol.pl prowadzony trakcją parową. W latach 2018–2019 prowadzona była modernizacja linii, w ramach której został przebudowany również przystanek Ruciane-Nida. Przystanek posiada jeden peron z jedną krawędzią.

</doc>
<doc id="903900" url="https://pl.wikipedia.org/wiki?curid=903900" title="Bystry Potok (dopływ Szrenickiego Potoku)">
Bystry Potok (dopływ Szrenickiego Potoku)

Bystry Potok ("Bystroń"; niem. "Obere Kochel") – potok górski, prawy dopływ Szrenickiego Potoku o długości około 2,0 km.
Potok płynie w Sudetach Zachodnich, w Karkonoszach, w woj. dolnośląskim, na terenie Karkonoskiego Parku Narodowego. Jego źródła położone są na wysokości około 1260 m n.p.m., w środkowej części zbocza Łabskiego Kotła. Potok w całym swoim biegu płynie łagodnie opadającą, wąską doliną, porośniętą lasem regla górnego, w kierunku północno-zachodnim do Szrenickiego Potoku, do którego wpada na wysokości ok. 840 m n.p.m. Odprowadza wody z Łabskiego Kotła. 
Potok o kamienistym korycie, dziki, nieuregulowany, o wartkim prądzie w okresach wzmożonych opadów i wiosennych roztopów. Płynie po granicie i jego zwietrzelinie. Dopływy potoku stanowią małe strumienie bez nazwy.
W środkowym biegu potok przecina niebieski szlak turystyczny prowadzący od Wodospadu Szklarki do Schroniska „Pod Łabskim Szczytem”

</doc>
<doc id="903901" url="https://pl.wikipedia.org/wiki?curid=903901" title="Wien Südbahnhof">
Wien Südbahnhof

Wien Südbahnhof ("Wiedeń Południowy") – dawny największy dworzec kolejowy w Wiedniu, położony w południowo-wschodniej części miasta. Kończyły na nim swój bieg pociągi m.in. z Polski, Słowacji i Węgier. W 2009 został zamknięty.
Pierwszym dworcem postawionym w miejscu Wiednia Południowego był "Gloggnitzer Bahnhof", powstały w latach 40. XIX wieku
w stylu klasycystycznym. W związku z rozwojem stolicy Austrii oraz wystawą światową na początku lat 70. XIX wieku "Gloggnitzer Bahnhof" przebudowano pod kierownictwem Wilhelma von Flatticha i w 1874 zmieniono nazwę na "Wien Südbahnhof". Położony w południowo-wschodniej części miasta był początkową stacją Kolei Południowej ("Südbahn Gesellschaft"). Nowa budowla była w stylu klasycystycznym z elementami neorenesansowymi i znacznie przewyższała rozmiarami swoją poprzedniczkę (posiadała 5, a później 6 peronów). Podobnie jak inne wiedeńskie dworce z tamtego okresu posiadał luksusowy "Hofsalon", w razie potrzeby przyjęcia pary cesarskich lub innych członków domu panującego.
Stary dworzec legł w gruzach w kwietniu 1945, podczas bombardowania Wiednia przez aliantów. Nie odbudowywano dawnego dworca, tylko w latach 1955–1961 powstał nowy obiekt. Jedynym łącznikiem ze starym dworcem były rzeźby lwów, stojące w dawnym Südbahnhof i umieszczone później w głównej hali nowego dworca.
W 2009 Südbahnhof zamknięto, a w 2010 rozpoczęła się jego rozbiórka. Jego rolę przejął nowy, główny dworzec Wiednia – Wien Hauptbahnhof; pierwsze prace rozpoczęły się w 2007, a otwarty został w 2015.

</doc>
<doc id="903903" url="https://pl.wikipedia.org/wiki?curid=903903" title="Hutniki">
Hutniki

Hutniki – nieoficjalna osady wsi Przeborowo w Polsce położona w województwie lubuskim, w powiecie strzelecko-drezdeneckim, w gminie Drezdenko.
Miejscowość wchodzi w skład sołectwa Przeborowo.
W latach 1975–1998 miejscowość administracyjnie należała do województwa gorzowskiego.

</doc>
<doc id="903904" url="https://pl.wikipedia.org/wiki?curid=903904" title="Wysoczyzna Polanowska">
Wysoczyzna Polanowska

Wysoczyzna Polanowska (314.46) – mezoregion w obrębie Pojezierza Zachodniopomorskiego, stanowiący wewnętrzną część morenowego pasma pojeziernego. Jest obszarem przejściowym między nisko położonymi terenami równinnymi Pobrzeża Koszalińskiego a wyższymi partiami ciągu wzniesień moren czołowych Pojezierza Bytowskiego. Zajmuje powierzchnię około 1700 km². Na zachodzie przechodzi w Równinę Białogardzką i Pojezierze Drawskie, na północy w Równinę Słupską i Wysoczyznę Damnicką, na wschodzie w Pojezierze Kaszubskie, na południu w Pojezierze Bytowskie. Według Tomasza Larczyńskiego najwyższym wzniesieniem jest Świerczogóra (191 m n.p.m.) w obrębie Rzeczyca Wielka.
Wysoczyznę Polanowską, podobnie jak inne mezoregiony Pojezierza Zachodniopomorskiego, cechuje pojezierny charakter krajobrazu. Główne formy ukształtowania terenu związane są z cofaniem się ostatniego zlodowacenia podczas fazy pomorskiej. Lądolód, cofając się, zostawił przyniesiony z północy materiał skalny – żwiry, piaski, gliny, głazy.
Stosunki wodne.
Przez Wysoczyznę Polanowską przepływają duże rzeki przymorskie – Radew, Grabowa, Wieprza, Słupia i Łupawa. Jezior jest niewiele, przy czym jest ich więcej we wschodniej części mezoregionu. Największą powierzchnię zajmuje położone we wschodniej części wysoczyzny rynnowe jezioro Jasień, o powierzchni 5,8 km², i głębokości dochodzącej do 32 m. Na Wysoczyźnie Polanowskiej znajdują się dwa jeziora reperowe monitorujące zmiany stanu wód powierzchniowych – Jasień Południowy i Jasień Północny, tworzące kompleks jeziora Jasień. W 2012 stan chemiczny wód był dobry. Stan ekologiczny pogorszył się w latach 2010–2013 z bardzo dobrego do dobrego, w przypadku Jasienia Północnego, i z dobrego do umiarkowanego, w przypadku Jasienia Południowego. W latach 80. XX wieku wody tych dwóch jezior nie spełniały norm, o czym zadecydowała wysoka zawartość miedzi.
Fauna.
Z uwagi na różnorodność siedlisk fauna jest reprezentowana przez liczne gatunki. Wyspy jeziora Jasień są lęgowiskiem wielu ptaków wodnych – nurogęsi, gągoła, czernicy, brodźca piskliwego, potencjalnie także kormorana zwyczajnego. Na wyspach tych odnotowano również takie gatunki jak: szpak zwyczajny, sikora uboga, muchołówka mała, muchołówka szara i dzięcioł zielony. W rezerwacie „Gniazda orła bielika” znajdują się stanowiska lęgowe tego ptaka. W „Studni Nietoperzy” stwierdzono obecność nocka Natterera, gacka brunatnego i nocka rudego.
Flora.
Mezoregion cechuje się znacznym zalesieniem. Przeważają lasy mieszane. Pod względem występowania zbiorowisk leśnych potencjalnej roślinności naturalnej występują tu zarówno kwaśne i żyzne buczyny, jak również bory mieszane i sosnowe. Licznie reprezentowana jest roślinność torfowiskowa. W rezerwacie przyrody „Torfowisko Zieliń Miastecki” odnotowano: przygiełkę brunatną, przygiełkę białą, bagnicę torfową, turzycę bagienną, rosiczkę pośrednią, rosiczkę okrągłolistną, wrzośca bagiennego, pływacza drobnego oraz pływacza średniego. W rezerwacie „Wieleń” występuje hildenbrandia rzeczna. Oprócz niej także wiele gatunków mszaków, wśród nich: gajniczek krótkodzióbkowy, "Plagiothecium neglectum", "Brachythecium rivulare" i "Eurhynchium striatum". W „Rezerwacie na Rzece Grabowej” spotkać można: rutewkę orlikolistną i groszek czerniejący. W dolinie Huczka występują gnieźnik leśny, skrzyp olbrzymi i wawrzynek wilczełyko.
Ochrona przyrody.
Na Wysoczyźnie Polanowskiej rozciąga się znaczna część Parku Krajobrazowego „Dolina Słupi”. W obszarze mezoregionu położone są rezerwaty przyrody (stan na 2017): „Wieleń” – rezerwat florystyczny, „Torfowisko Potoczek”, „Torfowisko Zieliń Miastecki”, „Źródliskowe Torfowisko”, „Mechowiska Czaple”, „Skotawskie Łąki” – rezerwaty torfowiskowe, „Dolina Huczka” – rezerwat leśny, „Rezerwat na rzece Grabowej” – rezerwat faunistyczny, „Jeziora Małe i Duże Sitno” – rezerwat wodny, oprócz tych: „Gniazda orła bielika” i „Gołębia Góra”, których głównego typu ekosystemu nie określono w aktach powołujących. Na wysoczyźnie znajdują się również głazy narzutowe uznane za pomniki przyrody, m.in. „Smocze jajo” w gminie Dębnica Kaszubska.

</doc>
<doc id="903905" url="https://pl.wikipedia.org/wiki?curid=903905" title="Innsbruck Hauptbahnhof">
Innsbruck Hauptbahnhof

Innsbruck Hauptbahnhof – główny dworzec kolejowy w Innsbrucku, położony na wschód od centrum miasta. Obsługuje około 25 tys. pasażerów dziennie.

</doc>
<doc id="903908" url="https://pl.wikipedia.org/wiki?curid=903908" title="Linz Hauptbahnhof">
Linz Hauptbahnhof

Linz Hauptbahnhof – główny dworzec kolejowy w Linzu i jeden z największych w Austrii. Obsługuje ponad 30 tys. pasażerów dziennie, zarówno w ruchu lokalnym jak i dalekobieżnym. Dworzec jest obsługiwany również przez tramwaje miejskie, miejskie linie autobusowe oraz autobusy dalekobieżne.

</doc>
<doc id="903909" url="https://pl.wikipedia.org/wiki?curid=903909" title="Arbasy Małe">
Arbasy Małe

Arbasy Małe – kolonia wsi Arbasy w Polsce położona w województwie podlaskim, w powiecie siemiatyckim, w gminie Drohiczyn.
W latach 1975–1998 miejscowość administracyjnie należała do województwa białostockiego.
Wierni kościoła rzymskokatolickiego należą do parafii Świętych Apostołów Piotra i Pawła w Śledzianowie.

</doc>
<doc id="903912" url="https://pl.wikipedia.org/wiki?curid=903912" title="Przesieka">
Przesieka



</doc>
<doc id="903914" url="https://pl.wikipedia.org/wiki?curid=903914" title="Szlaki rowerowe">
Szlaki rowerowe



</doc>
<doc id="903920" url="https://pl.wikipedia.org/wiki?curid=903920" title="Yuka Honda">
Yuka Honda

 – japońska multiinstrumentalistka i producent muzyczny. Jest współzałożycielką nowojorskiego zespołu Cibo Matto. W trakcie swojej kariery współpracowała z wieloma muzykami, m.in. Petrą Haden, Seanem Lennonem, zespołem jazzowym Medeski, Martin &amp; Wood, zespołem Luscious Jackson, oraz brazylijskim muzykiem Caetano Veloso.
Yuka urodziła się w Tokio. W latach 80. przeprowadziła się do Nowego Jorku, gdzie spotkała Miho Hatori. Wkrótce potem obie panie założyły grupę Cibo Matto. W latach 1996-1999 Yuka była życiową partnerką muzyka Seana Lennona. W trakcie trwania ich związku współpracowali ze sobą muzycznie. Honda była m.in. producentem debiutanckiego albumu Seana "Into the Sun". Po rozpadzie zespołu Cibo Matto, Yuka zwróciła się w kierunku sceny muzycznej przedmieść Nowego Jorku, współpracując z takimi muzykami jak Dave Douglas, Susie Ibarra, Vincent Gallo, Trevor Dunn, czy John Zorn (swoje solowe albumy Honda wydała właśnie w wytwórni Zorna, Tzadik Records). W roku 2003 Honda współpracowała także z perkusistą awangardowej grupy muzycznej Boredoms, Yoshimi P-We, pod nazwą "Yoshimi and Yuka". W roku 2006 Yuka grała na instrumentach klawiszowych na płycie Seana Lennona "Friendly Fire", a obecnie towarzyszy mu w trasie koncertowej jako support.

</doc>
<doc id="903921" url="https://pl.wikipedia.org/wiki?curid=903921" title="Przesieka (Śledzianów)">
Przesieka (Śledzianów)

Przesieka – kolonia wsi Śledzianów w Polsce położona w województwie podlaskim, w powiecie siemiatyckim, w gminie Drohiczyn.
W latach 1975–1998 kolonia administracyjnie należała do województwa białostockiego.

</doc>
<doc id="903922" url="https://pl.wikipedia.org/wiki?curid=903922" title="1949 NBA Playoffs">
1949 NBA Playoffs

1949 NBA Playoffs odbyły się jeszcze wtedy, gdy liga nazywała się BAA ("Basketball Association of America"). Zwycięzcą zachodniej konferencji okazali się Minneapolis Lakers, a na wschodzie triumfowali Washington Capitols. W finałach drużyna z Minneapolis pokonała Washington 4-2.

</doc>
<doc id="903923" url="https://pl.wikipedia.org/wiki?curid=903923" title="Wierzchuca Nadbużna">
Wierzchuca Nadbużna

Wierzchuca Nadbużna – kolonia w Polsce położona w województwie podlaskim, w powiecie siemiatyckim, w gminie Drohiczyn. Leży na prawym brzegu Bugu.
W latach 1975–1998 miejscowość administracyjnie należała do województwa białostockiego.
Linki zewnętrzne.
 

</doc>
<doc id="903924" url="https://pl.wikipedia.org/wiki?curid=903924" title="Lutomyśl">
Lutomyśl



</doc>
<doc id="903927" url="https://pl.wikipedia.org/wiki?curid=903927" title="XVIII Niemiecki Korpus Armijny">
XVIII Niemiecki Korpus Armijny



</doc>
<doc id="903931" url="https://pl.wikipedia.org/wiki?curid=903931" title="1948 NBA Playoffs">
1948 NBA Playoffs

1948 NBA Playoffs odbyły się jeszcze wtedy, gdy liga nazywała się BAA ("Basketball Association of America"). W finałach Philadelphia Warriors przegrała z Baltimore Bullets 4-2.
Przebieg.
Pierwsza runda.
Baltimore Bullets vs. New York Knicks:
"Bullets wygrali 2-1"
Chicago Stags vs. Boston Celtics:
"Stags wygrali 2-1"
Półfinały.
Philadelphia Warriors vs. St. Louis Bombers:
"Warriors wygrali 4-3"
Baltimore Bullets vs. Chicago Stags:
"Bullets wygrali 2-0"
Finały NBA.
Baltimore Bullets vs. Philadelphia Warriors:
"Bullets wygrali 4-2"

</doc>
<doc id="903932" url="https://pl.wikipedia.org/wiki?curid=903932" title="Ama">
Ama

 – japońscy nurkowie znani głównie z poławiania pereł.
Opis.
Jest to zawód uprawiany prawie wyłącznie przez kobiety, którego tradycje sięgać mogą 2000 lat wstecz. Kobiety nurkują obecnie z płetwami, w maskach i skafandrach. 
Ama słyną z poławiania pereł, ale pierwotnie nurkowały w poszukiwaniu jedzenia: wodorostów, homarów, ośmiornic, jeżowców i ostryg. Ama uprawiają nurkowanie do późnego wieku, zazwyczaj wykonują także inną pracę zarobkową, najczęściej w rolnictwie.
Perły Mikimoto.
Pod koniec XIX wieku naukowiec Kōkichi Mikimoto (1858–1954) przeprowadził eksperymenty związane z tworzeniem pereł u małża o nazwie perłopław perłorodny ("Pinctada martensii"). W 1889 r. w zatoce Ago, w 1890 r. w zatoce Toba, a od 1893 r. na wyspie Tatoku (w zatoce Ago) założył ich hodowle, z których pozyskiwał początkowo perły półkoliste, a następnie okrągłe.
W swoim przedsięwzięciu korzystał z doświadczenia i pracowitości kobiet-poławiaczek ama.

</doc>
<doc id="903934" url="https://pl.wikipedia.org/wiki?curid=903934" title="1947 NBA Playoffs">
1947 NBA Playoffs

1947 NBA Playoffs odbyły się w czasach, gdy liga nazywała się BAA ("Basketball Association of America"). W finałach Philadelphia Warriors pokonała Chicago Stags 4-1.

</doc>
<doc id="903937" url="https://pl.wikipedia.org/wiki?curid=903937" title="Walimianka">
Walimianka



</doc>
<doc id="903942" url="https://pl.wikipedia.org/wiki?curid=903942" title="Pistolet Walther PPS">
Pistolet Walther PPS

Walther PPS (niem. "Polizeipistole Schmal", ang. "Police Pistole Slim") – niemiecki pistolet samopowtarzalny przeznaczony do skrytego przenoszenia i samoobrony. Nazwa pistoletu ma nawiązywać do pistoletu Walther PPK.
Pierwsza publiczna prezentacja pistoletu PPS miała miejsce podczas targów "IWA &amp; Outdoor Classics 2007" odbywających się Norymberdze. Kształtem PPS nawiązuje do Walthera P99, a dzięki zastosowaniu jednorzędowego magazynka i skróceniu lufy uzyskano pistolet który przy wymiarach zbliżonych do PPK kalibru 7,65 mm Browning strzela mocniejszymi nabojami 9 mm Parabellum lub .40 S&amp;W. Do broni produkowane są magazynki o pojemności 6, 7 i 8 naboi. Najmniejszy nie wystaje z chwytu, większe są dłuższe i wyposażone w kopytka poprawiające chwyt broni.
Walther PPS nie ma żadnych bezpieczników zewnętrznych, przed strzałami przypadkowymi chroni mechanizm spustowy "QuickSafe" (opracowana przez Walthera odmiana mechanizmu spustowego z wyłącznym częściowym samonapinaniem).
Pistolet jest licencyjnie produkowany przez Fabrykę Broni Łucznik w Radomiu.

</doc>
<doc id="903943" url="https://pl.wikipedia.org/wiki?curid=903943" title="Lisboa Oriente">
Lisboa Oriente

Lisboa Oriente (pol. "Lizbona Wschodnia") – dworzec kolejowy w Lizbonie, położony w pobliżu terenów wystawowych Expo ’98, a obecnie Parque das Nações. Budynek stacji został zaprojektowany przez hiszpańskiego architekta Santiaga Calatravę. 
Charakterystyka.
Położenie.
Budynek usytuowany jest w pobliżu Avenida D. João II, przy Avenida de Berlim i Rua Conselheiro Mariano de Carvalho, w mieście Lizbona. Leży bardzo blisko starego przystanku kolejowego Olivais, zburzonego w 1990 roku, aby zrobić miejsce na nową stację.
Opis.
Kompleks obejmuje stację lizbońskiego metra (Oriente) na pierwszym poziomie i powierzchnię handlową oraz dworzec autobusowy (zarówno kursy lokalne oraz dalekobieżne) na dwóch poziomach, dwa ostatnie poziomy zajmowane są przez dworzec kolejowy, obsługiwane przez pociągi CP, zarówno regionalne, miejskie i międzymiastowe.
Infrastruktura.
Posiada 8 torów o długości między 510 a 720 m, ja i cztery perony, każdy o długości 309 m i 60-70 cm wysokości.
Transport miejski.
 Autobusy Carris:
Historia.
W 1994 roku została zaplanowana w ramach projektu modernizacji Linha do Norte, zmian w trasie tej linii kolejowej, w celu poprawy dostępności do przyszłej stacji Oriente. Stacja miała być zbudowany z okazji światowej wystawy Expo 1998. Na projekt stacji był rozpisany międzynarodowy konkurs.
Gare do Oriente został zaprojektowany przez architekta Santiaga Calatravę w 1995, i został otwarty 19 maja 1998 roku, na Światową Wystawę 1998.
W momencie oddania do użytku, była to największa stacja intermodalna w Portugalii. Otrzymała Nagrodę Brunel'a 7 października 1998 roku w kategorii dużych stacji wybudowanych oryginalne.

</doc>
<doc id="903946" url="https://pl.wikipedia.org/wiki?curid=903946" title="Bratislava hlavná stanica">
Bratislava hlavná stanica

Bratislava hlavná stanica – główny dworzec kolejowy w Bratysławie i największy na Słowacji. Ma połączenia m.in. do Wiednia, Budapesztu, Pragi i Berlina.
Wcześniejsze nazwy – początkowo "Staats-Bahnhof", potem "Pressburg Hauptbahnhof", po węgiersku "Pozsony főpályaudvar".
Pierwszy budynek dworca stanął w ówczesnym Pozsony w 1848 roku – klasycystyczna konstrukcja służyła jako dworzec linii do Wiednia. Istnieje do dnia dzisiejszego, obecnie znajduje się w nim siedziba policji kolejowej, a fragment końcowych zabudowań przekazano na miejsce ekspozycji Muzeum Transportu. W 1905 roku powstał kolejny dworzec, w związku z otwarciem linii do Budapesztu - jego architektem był Ferenc Plaff, autor wielu węgierskich dworców kolejowych. Początkowo był w stylu eklektycznym, przebudowa w latach 60. XX wieku nadała mu cechy charakterystyczne dla architektury socjalistycznej. Jest on wykorzystywany zgodnie ze swoim przeznaczeniem do dnia dzisiejszego. 
Kolejna, trzecia już konstrukcja, pochodzi z roku 1988 i została dobudowana do drugiego dworca. W związku z planowaną przebudową placu przed dworcem ta ostatnia ma zostać wyburzona.

</doc>
<doc id="903950" url="https://pl.wikipedia.org/wiki?curid=903950" title="Siedemnaście Prowincji">
Siedemnaście Prowincji



</doc>
<doc id="903951" url="https://pl.wikipedia.org/wiki?curid=903951" title="Bon-odori">
Bon-odori

 - rytualny taniec tańczony podczas japońskiego święta zmarłych O-Bon, które ma miejsce w połowie lipca lub sierpnia, w zależności od regionu Japonii. Bon-odori tłumaczony jest jako „taniec dla duchów zmarłych”. Kroki tańca bon-odori są różne dla poszczególnych rejonów kraju.

</doc>
<doc id="903952" url="https://pl.wikipedia.org/wiki?curid=903952" title="Ciąg funkcji">
Ciąg funkcji



</doc>
<doc id="903953" url="https://pl.wikipedia.org/wiki?curid=903953" title="Port lotniczy Bruksela">
Port lotniczy Bruksela

Port lotniczy Bruksela (od 19 października 2006 obowiązuje anglojęzyczna nazwa "Brussels Airport", dawniej po francusku: "Aéroport de Bruxelles-Zaventem", jeszcze dawniej niderl. /fr.: "Brussel Nationaal/Bruxelles-National") – międzynarodowe lotnisko położone w Zaventem, 12 km na północny wschód od Brukseli. Jest największym portem lotniczym w Belgii. W 2010 obsłużyło 17 180 606 pasażerów.
22 marca 2016 roku na lotnisku doszło do zamachu terrorystycznego, w którym zginęło 14 osób.

</doc>
<doc id="903955" url="https://pl.wikipedia.org/wiki?curid=903955" title="Ogrodnik (film 2003)">
Ogrodnik (film 2003)

Ogrodnik (urdu:باغبان،, hindi: बागबान, bāghbān, niem."Und am Abend wartet das Glück", ang. "Gardener" lub "Caretaker") to bollywoodzki dramat rodzinny wyreżyserowany przez Ravi Chopra w 2003 roku. W rolach głównych wybrani za kreacje w tym filmie parą roku znani indyjscy aktorzy Amitabh Bachchan i Hema Malini. Tematem filmu jest miłość, ta którą dajemy i ta której potrzebujemy, między mężem i żoną nawet po 40 latach małżeństwa, między rodzicami a dziećmi. Film przedstawia też rozstanie, tęsknotę małżonków za sobą, samotność i niezrozumienie starych rodziców, którym brakuje troski ich dorosłych dzieci, którzy czują się im niepotrzebni.
Fabuła.
Raj (Amitabh Bachchan) i Pooja Malhotra (Hema Malini) są małżeństwem od 40 lat. Czas i wychowanie kilku synów tylko pogłębił ich miłość. Czując nadchodzącą starość Raj nie chce tracić czasu na dalszą pracę. Odchodzi na emeryturę licząc, że teraz będzie mógł wspólnie z żoną w pełni cieszyć się sobą i miłością synów i wnuków. Całe życie oddawali wszystko, co mieli dzieciom i teraz uważają za oczywiste, że dzieci odwdzięczą im się z radością przejmując opiekę nad nimi. Oddali przecież im nawet pieniądze, które mogłyby być ich zabezpieczeniem na starość. Przy okazji uroczystego zjazdu rodzinnego na święto Holi Raj i Pooja proszą, aby synowie zdecydowali, kto z nich przyjmie rodziców pod swój dach. Boleśnie zaskakuje ich fakt, że wszyscy czworo wzbraniają się przed dzieleniem domu z rodzicami, pomocą im na starość, cieszeniem się ich obecnością, póki jeszcze można. Niechętnie i z łaski postanawiają po kolei po trzy miesiące gościć u siebie każdego z rodziców oddzielnie. Rodzice, którzy po 40 latach szczęśliwego i pełnego miłości małżeństwa czują się jednym, w rozpaczy przeżywają ból rozłąki, samotność i niezrozumienie w domach synów...

</doc>
<doc id="903956" url="https://pl.wikipedia.org/wiki?curid=903956" title="Niderlandy Hiszpańskie">
Niderlandy Hiszpańskie

Niderlandy Hiszpańskie (Południowe Niderlandy nid. "Zuidelijke Nederlanden", hisz. "Países Bajos del Sur", fr. "Pays-Bas méridionaux") – potoczna nazwa holenderskich i belgijskich posiadłości Hiszpanii w latach 1556-1581; od abdykacji cesarza Karola V Habsburga do momentu rewolty w Holandii, gdzie powstała wówczas niepodległa holenderska Republika Zjednoczonych Prowincji. Pozostałe przy Hiszpanii i zamieszkane przez katolików tereny belgijskie zwano odtąd Niderlandami Południowymi.
Kraina ta składała się z większości terenów współczesnej Belgii, Holandii, Luksemburgu oraz Nord-Pas-de-Calais - regionu w północnej Francji.

</doc>
<doc id="903958" url="https://pl.wikipedia.org/wiki?curid=903958" title="Synagoga Praska">
Synagoga Praska



</doc>
<doc id="903960" url="https://pl.wikipedia.org/wiki?curid=903960" title="Kojfman">
Kojfman



</doc>
<doc id="903961" url="https://pl.wikipedia.org/wiki?curid=903961" title="Kofman">
Kofman

Osoby o nazwisku "Kofman":
Zobacz też: Koffman.

</doc>
<doc id="903962" url="https://pl.wikipedia.org/wiki?curid=903962" title="Kauffman">
Kauffman



</doc>
<doc id="903963" url="https://pl.wikipedia.org/wiki?curid=903963" title="Koffman">
Koffman



</doc>
<doc id="903964" url="https://pl.wikipedia.org/wiki?curid=903964" title="Kauffmann">
Kauffmann

Osoby o nazwisku Kauffmann:

</doc>
<doc id="903966" url="https://pl.wikipedia.org/wiki?curid=903966" title="Truszkowscy herbu Bończa">
Truszkowscy herbu Bończa

Szlachta łomżyńska pochodząca ze wsi Truszki w ziemi ciechanowskiej. Truszkowscy dziedzice dóbr Truszki w pow. łomżyńskim, Truszki-Patory, Truszki-Kucze i Truszki-Zalesie w pow. kolneńskim, Domaniew i Domaniewek w pow. zgierskim. Pierwsza wzmianka pochodzi z roku 1421 występuje w aktach ziemiańskich łomżyńskich Paweł de Truszki z Truszek k. Ciechanowa. Otrzymał nadanie w powiecie łomżyńskim od ks. mazowieckiego Janusza I. W "Metryce Koronnej" z roku 1546 przy wywodach szlachectwa występują Truszkowski Jakub, Jan, Marcin, Paweł i Wojciech z Koszewa h. Bończa.
Truszkowscy byli elektorami królów polskich (mieli prawo ich wybierania):
Wśród kawalerów Orderu św. Stanisława występuje Michał Truszkowski, radca tytularny (1822 r.). Rodzina wylegitymowała się ze szlachectwa w Królestwie Polskim w roku 1840 oraz na terytorium Galicji w zaborze austriackim w 1880 r.
Ród reprezentowany jest w Związku Szlachty Polskiej.
O herbie "Bończa"
Opis: W polu błękitnym jednorożec srebrny, wspięty w prawo. W klejnocie nad hełmem w koronie pół takiego samego jednorożca.
Herb według legendy został przyniesiony do Polski z Włoch w 988 r. przez Klemensa. Klemens Mierzba, który jako biskup wrocławski umarł 1027 r. i przez brata jego Bonifacego Mierzba, który obdarzony przez króla Mieczysław I dobrami, założyć miał na Mazowszu wieś Bończa od imienia swego Bonifacego. Inni twierdzą, że właściwie z rodzinnego nazwiska włoskiego Mierzbów Bontempo Bounas skrócone Bończa powstało.
W źródłach występuje od końca XIV wieku.

</doc>
<doc id="903968" url="https://pl.wikipedia.org/wiki?curid=903968" title="Niderlandy Południowe">
Niderlandy Południowe

Niderlandy Południowe – nazwa katolickiej części Niderlandów, która po ostatecznym oderwaniu się zrewoltowanych prowincji kalwińskich północy (1579–1588), pozostała pod władzą królów Hiszpanii. Ukształtowanie się Niderlandów Południowych jest uznawane za początek historii Belgii, która powstała później na ich gruncie.
Historia.
Podział Niderlandów w toku wojny osiemdziesięcioletniej.
Początkowo Niderlandy Południowe tworzyły jedynie Luksemburg, Artois, Hainaut i część Flandrii. Były to te prowincje (z wyjątkiem Luksemburga), które w 1579 zawarły unię w Arras. Granica między częścią północną, tworzącą od 1588 Republikę Zjednoczonych Prowincji, a południową zmieniła się znacznie w ciągu toku wojny osiemdziesięcioletniej. Dzięki sukcesom militarnym hiszpańskiego namiestnika Niderlandów, Aleksandra Farnese w latach 80. XVI wieku Niderlandy Południowe objęły większość Flandrii i znaczną część Brabancji. Władzę hiszpańską musiały uznać zdobyte przez Aleksandra Farnese ważne i bogate miasta południa: Brugia (1580), Antwerpia (1585) i Bruksela (1585). To ostatnie miasto stało się wkrótce siedzibą namiestników hiszpańskich, a z czasem stolicą całych Niderlandów Południowych i powstałej później na ich gruncie Belgii. Granica między północą a południem utrwaliła się ostatecznie w północnej Flandrii i w centralnej Brabancji. Choć sama granica zmieniała się jeszcze wielokrotnie, to takie sukcesy hiszpańskie jak opanowanie Bredy w latach 1581–1590 i 1625–1637, okazały się nietrwałe. Ostateczną, niekorzystną dla południa granicę między obydwoma częściami Niderlandów potwierdził dopiero pokój westfalski (1648), na mocy którego Hiszpania ostatecznie uznała niepodległość północnoniderlandzkiej republiki. Traktat ten ostatecznie oddawał w ręce holenderskie północną Flandrię i Brabancję zamykając ujście rzeki Skaldy miastom południowoniderlandzkim, doprowadzając je tym samym do gospodarczego upadku.
Ekspansja francuska w Niderlandach w drugiej połowie XVII wieku.
W połowie XVII wieku hiszpańskiemu panowaniu w Niderlandach bardziej niż Holendrzy zagrozili Francuzi. Francja, która już w średniowieczu rościła sobie prawo do zwierzchnictwa nad pogranicznymi prowincjami Niderlandów (zwłaszcza nad Flandrią i Artois), wszczęła za panowania Ludwika XIV szereg wojen, których jednym z głównych celów było opanowanie hiszpańskiej części Niderlandów. W wyniku wojny francusko-hiszpańskiej 1635-1659, która była częścią europejskiej wojny trzydziestoletniej Hiszpania zmuszona była oddać Francji większość Artois, zachodni skrawek Flandrii i część Luksemburga. Kolejne koncesje terytorialne na rzecz Francji zostały potwierdzone w traktatach z 1668 i 1679 roku, kiedy to Ludwik XIV zagarnął dalszą część Flandrii i Hainaut, z Lille i portem w Dunkierce. Nie powiódł się natomiast plan króla Francji pełnego opanowania hiszpańskich posiadłości w Niderlandach, czemu w drugiej połowie XVII wieku sprzeciwiali się Holendrzy sprzymierzeni wówczas z Hiszpanią.
Wojna o sukcesję hiszpańską. Niderlandy Austriackie.
Gdy w roku 1700 wygasła na Karolu II hiszpańska gałąź Habsburgów wybuchła w Europie wielka wojna sukcesyjna o tron hiszpański i należące do niego posiadłości. Ludwik XIV, który ogłosił swego wnuka królem Hiszpanii miał przeciw sobie szeroką koalicję państw europejskich. Trwającą trzynaście lat wojnę sukcesyjną zakończył kompromisowy pokój w Utrechcie (1713): król Francji zdołał osadzić swego wnuka w Hiszpanii, ale pozostałe posiadłości europejskie dawnego imperium hiszpańskiego przypadły austriackiej gałęzi rodu Habsburgów. W ten sposób Niderlandy Południowe znalazły się pod panowaniem austriackim i odtąd zwane będą również Niderlandami Austriackimi. Dla Niderlandów Południowych zmiana rządów niewiele jednak zmieniła w ich położeniu zewnętrznym, gdyż Holendrzy ponownie zagwarantowali sobie w traktacie pokojowym skrępowanie handlu belgijskiego.

</doc>
<doc id="903969" url="https://pl.wikipedia.org/wiki?curid=903969" title="Podszumlańce">
Podszumlańce

Podszumlańce (ukr. Підшумлянці) – wieś nad rzeką Narajówką (ukr. Нараївка) w rejonie halickim, w obwodzie iwanofrankiwskim na Ukrainie. Położona w zachodniej części Podola, które zaczyna się kilka kilometrów na zachód od wsi.
Historia.
Teren Podszumlaniec należał do Rzeczypospolitej od 1349 roku, gdzie utworzono najmniejsze jednostki terytorialne – majątki. W 1378 roku wyodrębniono miejscowości, jako odrębne jednostki administracyjne. Majątki królewskie podlegały starostwu grodzkiemu w Haliczu. Od 1387 roku Ziemia Halicka weszła w skład Rzeczypospolitej, jako królewszczyzna. Od roku 1434 rozpoczęto reformę administracyjną i wprowadzono podział na województwa, ziemie i powiaty. Podszumlańce należały do Województwa Ruskiego w Ziemi Halickiej i powiatu halickiego. W 1578 roku wieś była majątkiem prywatnym. W połowie XVII wieku wprowadzono w administracji terytorialnej tzw. klucze a wieś weszła do klucza z centrum w Konkolnikach. Po pierwszym rozbiorze w 1773 roku zlikwidowano polski podział administracyjny i wprowadzono cyrkuły. Najpierw wieś znalazła się w cyrkule halickim z centrum w Stanisławowie. W 1776 i 1783 roku w wyniku kolejnej reformy Podszumlańce znalazły się w cyrkule brzeżańskim i dominium Bołszowce. W latach 1848 – 1849 administracja austriacka wprowadziła nazwę kraj koronny Galicja z siedzibą we Lwowie. Podszumlańce znalazły się w obwodzie brzeżańskim (Kreis) i rejonie Bursztyn. W 1867 roku zlikwidowano obwody i rejony wprowadzając 74 powiaty w granicach namiestnictwa. Wieś stała się częścią powiatu rohatyńskiego. Uchwała Sejmu z 31 sierpnia 1921 roku wprowadziła województwo stanisławowskie i powiat Rohatyn, gdzie znalazły się Podszumlańce. Wieś należała do gminy Konkolniki (z wójtem), tworząc jednostkę administracyjną – gromadę z własnym sołtysem. 4 grudnia 1939 roku zlikwidowano polską administrację a wieś weszła w skład obwodu stanisławowskiego Ukraińskiej Socjalistycznej Republiki Radzieckiej.
Pierwsza historyczna wzmianka nt. wsi pojawiła się w XVI w. w roku 1554 – przyjęto uważać tę datę za rok powstania wsi. Nazwa miejscowości pochodzi od "mieszkańców, którzy osiedlili się pod pobliską wsią Szumlany, inaczej miejscowość, w której żyją Podszumlańcy". Istnieje legenda, że wieś została założona przez podróżnych, którzy udawali się z wizytą do dziedzica w Szumlanach. Będąc już niedaleko od celu swej podróży wjechali w błotniste miejsce, w którym ugrzęzły wozy. Wysłali więc jeźdźca do Szumlan, aby przekazał wiadomość o opóźnieniu. Sami zaś rozłożyli się obozem i tymczasowo osiedlili się tam. Z czasem, tak spodobało się im to urokliwe miejsce wśród łąk, lasów i pagórków, że postanowili osiąść tam na stałe a powstałą wieś na drodze do Szumlan nazwano Podszumlańcami.
Wieś należała do parafii Bołszowce, od 1903 r. nabożeństwa odbywały się w kościele filialnym we wsi Stare Skomorochy (sąsiednia wieś), w której z fundacji p. Mycielskiej wymurowano kościół pw. Św. Szymona. Kościół uległ zniszczeniu podczas I wojny światowej. Odbudowano go w latach 1930-33 pw. Archanioła Michała. W 1912 r. w Starych Skomorochach utworzono ekspozyturę parafii w Bołszowcach (w 1925 r. stała się samodzielną parafią, w skład której weszły wsie Stare i Nowe Skomorochy oraz Podszumlańce). W okresie międzywojennym wieś Podszumlańce wchodziła w skład powiatu rohatyńskiego w woj. stanisławowskim. We wsi znajdował się majątek, którego właścicielami byli bracia Grosnos. W 1858 r. wieś liczyła 406 mieszkańców, w 1880 – 533, w 1890 – 638, w 1913 – 774, w 1921 – 750, w 1931 – 871, w 1943 – 855. Obecnie we wsi zamieszkuje około 150 osób. Znajduje się tu drewniana cerkiew greckokatolicka pw. Wniebowzięcia Najświętszej Maryi Panny, która wzniesiona została w 1933 r.(w czasie I wojny światowej doszczętnie spłonęła drewniana cerkiew z 1871 r.). Parafię greckokatolicką obsługiwał paroch (proboszcz) ze Starych Skomorochów. Dokumenty z 1895 r. wspominają o 1-klasowej szkole. Istnieje dokument potwierdzający, że w 1905 r. naukę prowadzono w języku polskim. Według źródeł, 1 czerwca 1924 r. nauczycielką w szkole podszumlanieckiej była panna Józefa Łukasiewicz (ur. 1876 r.) – nauczycielka kwalifikowana, która pracę w Podszumlańcach rozpoczęła we wrześniu 1905 r. W 1926 Naczelnikiem Gminy był Kornel Hofman, przewodniczącym Rady Szkolnej był Antoni Witkowski a ówczesnym proboszczem ks. Paweł Styszko (parafia Stare Skomorochy).
Zachowały się dawne nazwy przysiółków podszumlanieckich: Polski Koniec, Alperówka, Dziurwa oraz góra Krzywe. Na Krzywych znajduje się cmentarz i cerkiew. Po drugiej stronie Narajówki, na terenie wsi Nowe Skomorochy, znajduje się góra Stadnica.
W październiku 1939 r. do Podszumlaniec wkroczyły wojska sowieckie. Od 3 lipca 1941 r. do 24 lipca 1944 r. wieś znajdowała się pod okupacją niemiecką.

</doc>
<doc id="903977" url="https://pl.wikipedia.org/wiki?curid=903977" title="Kompania Ostendzka">
Kompania Ostendzka

Oostendse Compagnie ("Kompania Ostendzka") założona w 1717 roku organizacja handlowa, była dzieckiem cesarza Karola VI Habsburga. Bazą dla niej miały być Niderlandy Austriackie, a zwłaszcza portowe miasto Ostenda. Miano stamtąd rozwijać handel atlantycki. Wobec sprzeciwu Holandii (Republika Zjednoczonych Prowincji) i Wielkiej Brytanii cesarz musiał zrezygnować z projektu.

</doc>
<doc id="903982" url="https://pl.wikipedia.org/wiki?curid=903982" title="James Blish">
James Blish

James Benjamin Blish (ur. 23 maja 1921 w East Orange w stanie New Jersey, zm. 30 lipca 1975 w Henley-on-Thames) – amerykański pisarz fantasy i science fiction. Pisał też teksty krytyczne pod pseudonimem William Atheling Jr..
Życiorys.
James Blish studiował biologię na uniwersytetach i Columbia. W czasie II wojny światowej służył w armii jako technik medyczny. Po wojnie pracował w firmie farmaceutycznej Pfizer. W 1940 roku opublikował pierwsze opowiadanie. Pomyślny rozwój kariery literackiej sprawił, że zrezygnował z pracy i utrzymywał się tylko z pisarstwa. W 1968 roku przeniósł się do Wielkiej Brytanii i zamieszkał w Oksfordzie. Umarł na raka płuc w 1975 roku.
Twórczość.
Pierwsze opowiadanie w czasopiśmie „” opublikował w 1940 roku. Do najbardziej znanych utworów należą cykle "Latające miasta" i "After Such Knowledge" oraz zbiór opowiadań "The Seedling Stars". Należąca do drugiego cyklu powieść "Kwestia sumienia" otrzymała nagrodę Hugo w 1959 roku. Kilka innych jego utworów było nominowanych do nagrody Hugo i Nebula. Jest autorem pierwszej oryginalnej powieści rozgrywającej się w świecie Star Trek ("Spock Must Die!") oraz 12-tomowego cyklu opowiadań opartych na scenariuszach pierwszego serialu telewizyjnego .

</doc>
<doc id="903983" url="https://pl.wikipedia.org/wiki?curid=903983" title="Maciej Zenon Bordowicz">
Maciej Zenon Bordowicz

Maciej Zenon Bordowicz (ur. 16 września 1941 w Mińsku Mazowieckim, zm. 6 października 2009 w Warszawie) – polski pisarz, aktor, reżyser teatralny.
Życiorys.
Absolwent Wydziału Aktorskiego i Reżyserskiego PWST w Warszawie. Był aktorem, ale w 1971 r. świadomie wycofał się z aktorstwa. W Teatrze Narodowym w Warszawie grał takie role jak Doktor w "Kordianie" czy Tadzio w "Kurce Wodnej".
Był autorem sztuk teatralnych, telewizyjnych i słuchowisk. W czasach PRL należał do PZPR. Odznaczony Srebrnym Krzyżem Zasługi.
Pochowany 21 października 2009 na cmentarzu przy kościele św. Wincentego na warszawskim Bródnie (kwatera 16A-2-4).

</doc>
<doc id="903985" url="https://pl.wikipedia.org/wiki?curid=903985" title="Wielki Pensionariusz Holandii">
Wielki Pensionariusz Holandii



</doc>
<doc id="903986" url="https://pl.wikipedia.org/wiki?curid=903986" title="Morning View">
Morning View

Morning View − czwarty album zespołu Incubus wydany w roku 2001. Ostatni album, w którego realizację zaangażowany był basista Alex Katunich (Dirk Lance). Nagranie powstało wiosną 2001 w Malibu i wydane zostało 23 października 2001. "Morning View Drive" to nazwa ulicy w Malibu, przy której zespół mieszkał podczas nagrywania płyty.1
Brzmienie albumu jest łagodniejsze niż poprzednich, zwłaszcza widoczne w utworach takich jak "Echo" czy "Are You In?". Kompozycje takie jak "Just a Phase" pokazują bardziej oryginalne struktury piosenek.
Ostatni utwór, "Aqueous Transmission", brzmi zupełnie inaczej niż cała twórczość Incubusa; pojawia się w nim tradycyjna chińska pipa, a brzmienie jest bardzo stonowane i relaksacyjne.

</doc>
<doc id="903987" url="https://pl.wikipedia.org/wiki?curid=903987" title="Asekuracja na wędkę">
Asekuracja na wędkę

Asekuracja na wędkę – rodzaj asekuracji, w której lina przechodzi przez stanowisko asekuracyjne, znajdujące się nad wspinaczem. Po odpadnięciu od ściany wspinacz zatrzymuje się praktycznie w tym samym miejscu, w którym odpadł.
Do wspinaczki na wędkę stosować można zarówno liny statyczne, jak i dynamiczne.
W środowisku wspinaczkowym wspinanie na wędkę jest uznawane za "nieklasyczne" i uważa się, iż prawdziwa wspinaczka zaczyna się dopiero przy wspinaczce z asekuracją od dołu. Mimo to, wspinaczka na wędkę jest popularna z uwagi na najmniejsze ryzyko kontuzji oraz najmniejsze wymagania co do umiejętności asekurującego; z tego względu rozpowszechniona jest wśród początkujących oraz na sztucznych ściankach wspinaczkowych przeznaczonych zarówno do nauki wspinania, jak i do sportowego treningu. We wspinaczce sportowej asekuracja na wędkę stosowana jest również jako środek umożliwiający bezpieczne "rozpracowywanie" dróg o wysokim stopniu trudności (tzw. patentowanie drogi).

</doc>
<doc id="903991" url="https://pl.wikipedia.org/wiki?curid=903991" title="Filip (diuk Brabancji)">
Filip (diuk Brabancji)



</doc>
<doc id="903993" url="https://pl.wikipedia.org/wiki?curid=903993" title="U-2511">
U-2511

U-2511 – niemiecki okręt podwodny (U-Boot) typu "XXI" z okresu II wojny światowej. Okręt wszedł do służby w 1944; był jedynym okrętem tego typu, który uzyskał status operacyjny i wypłynął na patrol bojowy celem zwalczania alianckiej żeglugi. 
Dzięki bardzo dużej pojemności akumulatorów, nowej opływowej linii kadłuba - pozbawionego występów oraz działa, jednostka była jednym z pierwszych okrętów podwodnych w historii zdolnych do rozwijania pod wodą prędkości większej niż na powierzchni. Te same cechy umożliwiały jej znacznie dłuższe niż dotąd pływanie podwodne.
Historia.
U-2511 był pierwszą jednostką typu "XXI" która uzyskała status operacyjny. 18 marca 1945 roku pod dowództwem "Korvettenkapitäna" Adalberta Schnee, U-2511 wypłynął z Kilonii w drogę do Norwegii celem finalnego przygotowania do patrolu bojowego, na trasie linii żeglugowej tankowców na Morzu Karaibskim. Po przybyciu do Bergen w Norwegii, załoga okrętu musiała jednak usunąć problemy z peryskopem, silnikami diesla oraz naprawić niewielkie uszkodzenia odniesione podczas testów głębokiego zanurzenia przeprowadzonych w drodze do Bergen. U-Boot wypłynął na patrol bojowy 30 kwietnia 1945 roku, jednakże niemal natychmiast go przerwał i zawrócił do Bergen z powodu ponownej awarii peryskopu. Po szybkiej naprawie 3 maja ponownie wyruszył w rejs bojowy. 4 maja 1945 roku znajdujący się w drodze na Karaiby U-2511 otrzymał od admirała Dönitza rozkaz przerwania operacji, złożenia broni i powrotu do portu. Okręt powrócił do Bergen 5 maja 1945 roku.
Według relacji admirała Dönitza, dowódca U-2511 Adalbert Schnee tak wspominał ów rejs:
W czerwcu 1945 został przebazowany z Bergen do Lisahally w Irlandii Północnej. 7 stycznia 1946 w ramach operacji Deadlight U-2511 został zatopiony ogniem artyleryjskim.

</doc>
<doc id="904002" url="https://pl.wikipedia.org/wiki?curid=904002" title="Mtv unplugged">
Mtv unplugged



</doc>
<doc id="904004" url="https://pl.wikipedia.org/wiki?curid=904004" title="Martina McBride">
Martina McBride

Martina McBride (właściwie Martina Mariea Schiff, ur. 29 lipca 1966 w Medicine Lodge, Kansas) – amerykańska piosenkarka country.

</doc>
<doc id="904007" url="https://pl.wikipedia.org/wiki?curid=904007" title="Anthonie Heinsius">
Anthonie Heinsius

Anthonie (lub Antonius) Heinsius (ur. 22 listopada 1641 w Delfcie, zm. 3 sierpnia 1720 w Hadze) – holenderski polityk i Wielki Pensjonariusz Holandii od roku 1689 do 1720.
Życiorys.
Heinsius urodził się jako syn miejskiego patrycjusza w Delfcie. W roku 1679 został pensjonariuszem (posłem) reprezentującym Delft na zebraniu Stanów Generalnych Holandii, a w roku 1687 został członkiem kamery delft w ramach Kompanii Wschodnioindyjskiej (VOC).
W roku 1682 stadhouder Wilhelm III Orański wysłał go na rozmowy pokojowe do Francji, Ludwik XIV nie zaprzestał jednak okupacji księstwa Oranii, jednak Heinsius zrobił jako dyplomata dobre wrażenie.
Gdy Wilhelm III Orański został królem Anglii w 1689 roku, Heinsius został najbliższym jego współpracownikiem. Gdy toczyła się wojna o sukcesję hiszpańską (1701–1713/1714) był jednym z głównych inicjatorów działań wojennych. Gdy Wilhelm zmarł w 1702 pozycja Heinsiusa tylko nieznacznie osłabła.

</doc>
<doc id="904011" url="https://pl.wikipedia.org/wiki?curid=904011" title="Ludwik Józef de France">
Ludwik Józef de France

Ludwik Józef Ksawery Franciszek de France, fr. "Louis Joseph Xavier François de France" (ur. 22 października 1781 w Wersalu; zm. 4 czerwca 1789 w Meudon) – książę Bretanii, delfin Francji.
Ludwik Józef urodził się jako drugie dziecko, po swojej siostrze Marii Teresie, króla Ludwika XVI i Marii Antoniny. Jego młodszym rodzeństwem byli: Ludwik Karol i Zofia Helena Beatrycze. Ludwik Józef urodził się w Wersalu ku wielkiej radości swoich rodziców jak i całej Francji. Ludwik XVI po urodzinach syna osobiście podziękował królowej w takich oto słowach: "Madame, spełniłaś życzenia nasze i Francji, jesteś matką delfina". We Francji narodziny delfina traktowane były prawie jak wydarzenie religijne.
Ludwik Józef otrzymał imię po swym wuju, cesarzu Józefie II. Od samego urodzenia był bardzo słabowity. Maria Antonina z początku zaprzeczała w listach do cesarza Józefa, jakoby jej syn nie był najlepszego zdrowia, w przyszłości okazało się jednak, że się myliła.
Krótkie dzieciństwo.
Ludwik Józef był bardzo ładnym dzieckiem. Nękały go jednak ciągłe gorączki, co sprawiało, że wyglądał bardzo wątło. Z wyglądu przypominał Habsburgów, zwłaszcza brata swojej matki, Józefa. Z usposobienia był bardzo łagodny.
Choroba delfina bardzo martwiła jego rodziców. Ludwik XVI często zaniedbywał sprawy państwowe aby móc czuwać przy chorym synu. Królowa opisywała niezwykle cierpienia Ludwika Józefa w liście do cesarza: "Ciało ma skręcone, jedno ramię wyżej od drugiego, a kręgosłup zgięty i wystający. Przez jakiś czas miał nieustannie gorączkę, w wyniku której jest bardzo wątły i słaby." Wszyscy z otoczenia rodziny królewskiej byli przekonani, że delfin długo nie pożyje. Niektórzy przyjmowali ten fakt z radością twierdząc iż jego brat, Ludwik Karol, znacznie zdrowszy i pełen życia, ma lepsze predyspozycje do zostania królem. Objawy choroby, na którą cierpiał delfin, wskazują, iż była to gruźlica kręgosłupa.
Śmierć.
Nadzieję na wyzdrowienie Ludwika Józefa pokładano w jego wyjeździe do zamku Meudon, rezydencji delfina. Miano nadzieję, że tak jak Ludwik XVI odzyskał tam kiedyś zdrowie, tak i jego syn powróci do pełni sił. Pod koniec życia delfin nie mógł już chodzić, więc poruszał się na wózku. Osoby związane z Ludwikiem opowiadały o niespotykanej dobroci księcia. Mówiono również, że jak na swój wiek delfin był bardzo rozwinięty. Tak jak ojciec lubił książki historyczne, wdawał się również w rozmowy na temat historii.
Młody delfin zmarł 4 czerwca przy boku swojej matki. Po nim tytuł delfina przejął jego brat Ludwik Karol.

</doc>
<doc id="904015" url="https://pl.wikipedia.org/wiki?curid=904015" title="Ludwik Józef">
Ludwik Józef



</doc>
<doc id="904022" url="https://pl.wikipedia.org/wiki?curid=904022" title="Stadhouder">
Stadhouder

Stadhouder (niderl.), ("Statthalter" niem.) – namiestnik, tytuł jaki nosili namiestnicy kierujący poszczególnymi prowincjami w ramach państwa Republika Zjednoczonych Prowincji. Najważniejsi byli stathouderzy prowincji Holandii. Książęta z dynastii Oranje-Nassau bywali stathouderami kilku (spośród siedmiu) prowincji jednocześnie, co dawało im zwierzchnią władzę nad niemal całym krajem. Zakres ich możliwości jako władców zmieniał się.

</doc>
<doc id="904023" url="https://pl.wikipedia.org/wiki?curid=904023" title="Kaya Mirecka-Ploss">
Kaya Mirecka-Ploss

Kaya Mirecka-Ploss, właśc. Hanna Adela Czech (ur. 12 września 1924 w Piekarach Śląskich) – pisarka, projektantka mody, działaczka społeczna.
Życiorys.
Pochodzi z biednej rodziny śląskiej o polsko-niemiecko-węgiersko-żydowskich korzeniach. Dzieciństwo spędziła w Nakle Śląskim, gdzie uczęszczała do tamtejszej szkoły (która teraz nosi jej imię). Jej ojciec, Wiktor Czech, był ślusarzem, a dziadek organistą. Wojnę spędziła w obozie dla małoletnich w Niemczech, z czym wiążą się traumatyczne przeżycia, o których była w stanie mówić dopiero wiele lat później.
Lata powojenne spędziła za granicą, głównie w Anglii, gdzie przybyła w 1946 wraz z Teatrem Dramatycznym II Korpusu we Włoszech. W Londynie zdała maturę i zdobyła tytuł magistra Działu Mody na prestiżowej uczelni . Doktorat obroniła na Uniwersytecie w Heidelbergu w Niemczech. Po 15 latach pobytu za granicą, pod koniec 1957, wróciła do kraju, gdzie dostała angaż w Teatrze Dramatycznym w Warszawie. Pracowała jako projektantka mody i założyła znane na całą Polskę sklepy Mody Polskiej. Pod koniec 1960 zwróciła uwagę Służby Bezpieczeństwa i po odmowie skompromitowania założycieli i jej przyjaciół z Radia Wolna Europa, została aresztowana. Została zwolniona po dwóch tygodniach dzięki wstawiennictwu Leona Kruczkowskiego, przyjaciela rodziny. Zaczęła wtedy pisać pierwsze rozdziały "Drogi przez most".
W 1966 była zmuszona uciekać do Stanów Zjednoczonych, w czym pomocny okazał się jej przyjaciel z Londynu, znany sowietolog (i jej przyszły mąż), Sidney Ploss. W 1989 objęła funkcję prezesa Amerykańskiej Rady Kultury Polskiej. W 1991 została dyrektorem wykonawczym Amerykańskiego Centrum Kultury Polskiej w Waszyngtonie. W Centrum urządziła Gabinet Profesora Jana Karskiego oraz stworzyła stypendium jego imienia. Od kilku lat współpracuje z Fundacją Jolanty Kwaśniewskiej „Porozumienie bez barier”. Jest laureatką „Kryształowego motyla” – statuetki Fundacji.
Odznaczenia i wyróżnienia.
Polonia amerykańska okrzyknęła ją najważniejszą Polką na emigracji.
Od prezydenta Aleksandra Kwaśniewskiego otrzymała Komandorię Orderu Odrodzenia Polski.
Jest Damą Orderu Uśmiechu, który został jej wręczony 15 lutego 2005 w Waszyngtonie przez przedstawicieli Międzynarodowej Kapituły Orderu Uśmiechu – wicekanclerza Marka Michalaka i sekretarza Marka Pawłowskiego.
W 2011 była jednym z gości honorowych na uroczystości otwarcia interaktywnego gabinetu prof. Jana Karskiego w Rudzie Śląskiej.
Działalność charytatywna.
Od 1997, wraz z Jolantą Kwaśniewską, organizuje dla małych pokrzywdzonych Polaków wakacje marzeń. W Stanach było już około 200 dzieci: sieroty po górnikach, po gołębiarzach, którzy zginęli w katastrofie katowickiej hali, mali mieszkańcy Jedwabnego.
Wspomaga także szkołę w Nakle Śląskim, której jest patronką.
Życie prywatne.
Była dwukrotnie zamężna. Jej pierwszym mężem był o 14 lat starszy Wiesław Mirecki, którego poznała po wojnie w Londynie. Mirecki był aktorem i synem dyrektora banku. Jej drugim mężem był znany sowietolog Sidney Ploss, za którego wyszła za mąż w 1969 r. Przyznała, że nie było to udane małżeństwo.
Była blisko związana z Janem Karskim, legendarnym kurierem Polskiego Państwa Podziemnego, który był jej przyjacielem i któremu poświęciła książkę "Jan Karski – człowiek, któremu powiedziałam prawdę".

</doc>
<doc id="904024" url="https://pl.wikipedia.org/wiki?curid=904024" title="Lista najwyższych budynków w Stambule">
Lista najwyższych budynków w Stambule

Stambuł jest największym miastem w Turcji, ale drapacze chmur zaczęły powstawać tutaj dopiero w latach dziewięćdziesiątych (przed rokiem 1990 tylko jeden budynek miał ponad 100 metrów wysokości).

</doc>
<doc id="904028" url="https://pl.wikipedia.org/wiki?curid=904028" title="Władcy Limburga">
Władcy Limburga



</doc>
<doc id="904036" url="https://pl.wikipedia.org/wiki?curid=904036" title="Władcy Lothier">
Władcy Lothier

Lothier – część Dolnej Lotaryngii, która pozostawała pod władzą książąt Brabancji od 1190 r. do 1794 r., kiedy to ziemie te zostały przyłączone do Francji. Tytuł księcia Lothier był tytułem czysto honorowym i nie niósł ze sobą żadnych przywilejów i obowiązków.

</doc>
<doc id="904042" url="https://pl.wikipedia.org/wiki?curid=904042" title="Absberg">
Absberg

Absberg – gmina targowa w Niemczech, w kraju związkowym Bawaria, w rejencji Środkowa Frankonia, w powiecie Weißenburg-Gunzenhausen, wchodzi w skład wspólnoty administracyjnej Gunzenhausen. Leży około 15 km na północny zachód od Weißenburg in Bayern, nad jeziorem Kleiner Brombachsee.

</doc>
<doc id="904052" url="https://pl.wikipedia.org/wiki?curid=904052" title="Władcy Zelandii">
Władcy Zelandii



</doc>
<doc id="904053" url="https://pl.wikipedia.org/wiki?curid=904053" title="Collégiale Saint-Martin de Montmorency">
Collégiale Saint-Martin de Montmorency

Kolegiata św. Marcina (fr. Collégiale Saint-Martin) w Montmorency – kościół zbudowany w latach 1515-1563 w stylu gotyku płomienistego (flamboyant).
Kolegiata pełni dziś rolę kościoła parafialnego. Opiekę nad parafią sprawują pallotyni.
W kościele św. Marcina znajduje się rzeźba epitafijna polskich emigrantów – Juliana Ursyna Niemcewicza i Karola Ottona Kniaziewicza dłuta Władysława Oleszczyńskiego z 1848 roku. W kolegiacie pochowani są również:

</doc>
<doc id="904055" url="https://pl.wikipedia.org/wiki?curid=904055" title="Kolegiata św. Marcina w Montmorency">
Kolegiata św. Marcina w Montmorency



</doc>
<doc id="904056" url="https://pl.wikipedia.org/wiki?curid=904056" title="Belel Forest Park">
Belel Forest Park

Belel Forest Park – park leśny w Gambii, położony w dywizji Central River, między północnym brzegiem rzeki Gambia a trasą North Bank Road, ok. 6 km na południe od miejscowości Kaur. Park zajmuje obszar około 405 hektarów i został utworzony w 1954 roku.

</doc>
<doc id="904072" url="https://pl.wikipedia.org/wiki?curid=904072" title="Złoty Puchar CONCACAF 1998">
Złoty Puchar CONCACAF 1998

Czwarta edycja międzynarodowych rozgrywek w piłce nożnej Złoty Puchar CONCACAF rozegrana w 1998 roku w USA.
W turnieju wzięło udział 10 drużyn podzielonych na 3 grupy. Po raz drugi do udziału w turnieju zaproszona została Brazylia. Pierwotnie w turnieju miała wziąć udział Kanada, jednak wycofała się i jej miejsce zajęła Jamajka.

</doc>
<doc id="904076" url="https://pl.wikipedia.org/wiki?curid=904076" title="Alvaro Obregon">
Alvaro Obregon



</doc>
<doc id="904081" url="https://pl.wikipedia.org/wiki?curid=904081" title="Akara">
Akara

Akara – nazwa kilku gatunków ryb z rodziny pielęgnicowatych wcześniej zaliczanych do rodzaju "Aequidens", obecnie również z innych rodzajów:

</doc>
<doc id="904086" url="https://pl.wikipedia.org/wiki?curid=904086" title="Akary">
Akary



</doc>
<doc id="904091" url="https://pl.wikipedia.org/wiki?curid=904091" title="Elektrownia Wiatrowa Cisowo">
Elektrownia Wiatrowa Cisowo

Elektrownia Wiatrowa Cisowo – elektrownia wiatrowa znajdująca się w Cisowie (woj. zachodniopomorskie). Znajdują się tu dwie farmy wiatrowe. Pierwsza powstała w 1999 roku i składa się z 5 wiatraków. Jej łączna moc wynosi 0,66 MW. Druga farma została uruchomiona wiosną 2001 roku, w jej skład wchodzi 9 turbin, a jej łączna moc wynosi 18 MW. 

</doc>
<doc id="904093" url="https://pl.wikipedia.org/wiki?curid=904093" title="System Thuego">
System Thuego

System Thuego to system półthueowski (ang. semi-Thue system), w którym wszystkie reguły przepisywania są odwracalne, tj. jeśli formula_1 jest regułą, to formula_2 również jest regułą.

</doc>
<doc id="904098" url="https://pl.wikipedia.org/wiki?curid=904098" title="Moog">
Moog



</doc>
<doc id="904113" url="https://pl.wikipedia.org/wiki?curid=904113" title="System półthueowski">
System półthueowski

System półthueowski to system przepisywania słów zbliżony do gramatyk typu 0. Jedyna różnica polega na tym, że w systemach półthueowskich nie ma podziału na symbole terminalne i nieterminalne ani wyróżnionego symbolu początkowego. Formalnie, system półthueowski S nad alfabetem A jest relacją formula_1 gdzie formula_2 oznacza zbiór wszystkich słów nad alfabetem A (domknięcie Kleenego).
System półthueowski, w którym wszystkie reguły są odwracalne (tj. jeśli formula_3 jest regułą, to formula_4 też), nazywany jest systemem Thuego.

</doc>
<doc id="904114" url="https://pl.wikipedia.org/wiki?curid=904114" title="Santa Susanna">
Santa Susanna

Santa Susanna – hiszpańskie miasto i gmina w Katalonii, w prowincji Barcelona, w comarce Maresme. Jest usytuowane na wybrzeżu nad Morzem Śródziemnym pomiędzy miejscowościami Malgrat de Mar i Pineda de Mar. Liczy 3308 mieszkańców (dane z 2010 roku).
Santa Susanna jest miejscowością turystyczną. Znajdują się w niej liczne hotele, hostele i domy wypoczynkowe. W części hotelowej miasta znajduje się stacja kolejowa Rodalies Barcelona. Miasto przecina także droga N-II.
Santa Susanna jest miastem partnerskim Konina.
Gmina.
W skład gminy Santa Susanna wchodzi siedem miejscowości, w tym miejscowość gminna o tej samej nazwie. Są to:

</doc>
<doc id="904120" url="https://pl.wikipedia.org/wiki?curid=904120" title="Pentium Extreme Edition">
Pentium Extreme Edition



</doc>
<doc id="904127" url="https://pl.wikipedia.org/wiki?curid=904127" title="Shilpa Shetty">
Shilpa Shetty

Shilpa Shetty (ur. 8 czerwca 1975 w Tamilnadu) – indyjska aktorka występująca w Bollywood i modelka.
Jest córką Surendry Shetty i Sunandy Shetty, ma młodszą siostrę Shamitę. Ukończyła szkołę średnią St. Anthony's Girl's w Chembur, przedmieściach Bombaju i Podar College. Pracowała jako modelka, znalazła się na okładce brytyjskiego magazynu "OK!". Swoją karierę filmową rozpoczęła od udziału razem z Shah Rukhn Khanem w dramacie kryminalnym "Baazigar" z 1993 roku. Wystąpiła w roli Seemy Chopry, dziewczyny – ofiary morderstwa, zepchniętej przez jej chłopaka z dachu. Za tę rolę zdobyła nominację do nagrody Filmfare. W styczniu 2007 roku wygrała reality show "Celebrity Big Brother", w którym pojawiły się m.in. takie znane osobowości jak Brigitte Nielsen, Jermaine Jackson czy Dennis Rodman. Zarzucono rasizm jej konkurentkom Jade Goody, Jo O’Meara i Danielle Lloyd.
22 listopada 2009 roku wyszła za mąż za brytyjskiego milionera hinduskiego pochodzenia Raja Kundrę. Mają dwoje dzieci.

</doc>
<doc id="904130" url="https://pl.wikipedia.org/wiki?curid=904130" title="Isbank Tower I">
Isbank Tower I

Isbank Tower I (tur. "İş Kuleleri") – wieżowiec w Stambule w Turcji. Był najwyższym budynkiem w mieście i całym kraju. Należy do kompleksu Is Bankasi Towers, na który poza nim składają się jeszcze dwa 118-metrowe budynki. Jego budowa zakończyła się w roku 2000. Ma wysokość nieco ponad 181 metrów, a wraz z masztem na dachu ma prawie 195 metrów. Ma 52 piętra, które są wykorzystywane w celach biurowych. Budynek należy do grona "inteligentnych wieżowców", czyli takich w których wykorzystuje się bardzo nowoczesne rozwiązania technologiczne. Liczne detale architektoniczne przypominają Trump Tower w Nowym Jorku, który zresztą był zaprojektowany przez tę samą firmę architektoniczną. W pobliżu budynku znajduje się stacja metra "4. Levent". Został wybudowany i należy także do Turkish Commerce Bank.

</doc>
<doc id="904135" url="https://pl.wikipedia.org/wiki?curid=904135" title="Wostok (zegarki)">
Wostok (zegarki)

Wostok (ros. Восток) – marka radzieckich zegarków produkowanych od 1942 roku.
Historia.
W 1942 roku w związku ze zbliżaniem się wojsk niemieckich do Moskwy, część "Drugiej Moskiewskiej Fabryki Zegarków" (później znanej z marki Sława) została przeniesiona do Czystopola w republice Tatarstan.
Fabryka po rozpoczęciu produkcji produkowała zegarki na potrzeby wojska, dla żołnierzy walczących w II wojnie światowej. Z późniejszego okresu pochodzą znane zegarki o nazwie Kama (1952), Wołna, posiadająca mechanizm z mikroregulacją (1957), Pobieda (1962), Komandirskije (1962) i Amfibia (1968).
Na początku lat 60. podczas międzynarodowej wystawy w Lipsku zaprezentowano zegarek z mechanizmem cal. 2802 z wysoką dokładnością chodu, który został wyróżniony specjalnym medalem.
Czystopolska fabryka w 1965 roku stała się oficjalnym dostawcą zegarków dla Ministerstwa Obrony Związku Radzieckiego.
Od 1969 roku wszystkie zegarki z fabryki w Czystopolu noszą nazwę Wostok.
Po rozpadzie ZSRR transliteracja nazwy została zmieniona na Vostok. Fabryka nadal produkuje zegarki, głównie z naciągiem automatycznym, najczęściej z werkiem (mechanizmem) kaliber 2416B i 2432, w których zastosowano 31 kamieni łożyskowych, lecz także inne. Dostępne są nowe, automatyczne wersje Komandirskich i Amfibii.
W 2004 zadebiutowała w Wilnie spółka firmy Vostok z Czystopola i wileńskiej firmy Koliz pod nazwą Vostok - Europe, która produkowała zegarki z importowanymi z Rosji werkami Vostok. Vostok Europe obecnie stosuje mechanizmy Seiko (wcześniej Citizen).

</doc>
<doc id="904137" url="https://pl.wikipedia.org/wiki?curid=904137" title="Miecz ceremonialny Stanisława Augusta Poniatowskiego">
Miecz ceremonialny Stanisława Augusta Poniatowskiego

Miecz ceremonialny Stanisława Augusta Poniatowskiego – miecz ceremonialny wykonany na zamówienie króla polskiego Stanisława Augusta Poniatowskiego w 1764 roku.
Historia.
Miecz królewski.
Miecz powstał w 1764 roku na zamówienie Stanisława Augusta Poniatowskiego z przeznaczeniem na uroczystości towarzyszące koronacji. Posłużył królowi jako insygnium do pasowania ośmiu mieszczan na rycerzy "złotej ostrogi", które miało miejsce na rynku warszawskim 26 listopada 1764 roku. Zastąpił podczas tej ceremonii używany do tej pory Miecz Zygmuntowski z XVI wieku.
W 1765 roku miecz ten stał się insygnium orderowym do pasowania kawalerów Orderu Świętego Stanisława, które odbywało się uroczyście raz do roku 8 maja w Kościele Świętego Krzyża w Warszawie.
Losy miecza w okresie zaborów.
Po upadku I Rzeczypospolitej miecz przechowywany do tej pory na Zamku Królewskim w Warszawie został zabrany przez króla do Grodna, a później, gdy Stanisław August Poniatowski abdykował, do Petersburga. Od 1798 roku był własnością carów rosyjskich i wchodził w skład kolekcji Ermitażu.
Po I wojnie światowej, na mocy postanowień traktatu ryskiego kończącego wojnę polsko-bolszewicką, został zwrócony Polsce w 1928 roku i umieszczony jako eksponat w Sali Tronowej Zamku Królewskiego w Warszawie.
Losy miecza podczas II wojny światowej.
W 1939 roku, w przededniu wybuchu II wojny światowej, miecz został zdeponowany w skarbcu Banku Gospodarstwa Krajowego w Warszawie. We wrześniu 1939 roku został z niego jednak zabrany i wywieziony do Francji. Początkowo przechowywany w ambasadzie polskiej w Paryżu, później trafił do Biblioteki Polskiej. W 1940 roku miecz stanisławowski został dołączony do kolekcji wawelskiej, która znajdowała się w Aubusson. Stamtąd, wiosną 1940 roku, został wywieziony najpierw do Wielkiej Brytanii, a później do Kanady i ukryty w magazynach rządu kanadyjskiego pod Ottawą. W 1944 roku wraz ze Szczerbcem został zdeponowany w filii Bank of Montreal w Ottawie, gdzie znajdował się do 1959 roku. Później powrócił do Warszawy.
Miejsce ekspozycji miecza.
Po odbudowie Zamku Królewskiego w Warszawie miecz stał się eksponatem tej instytucji. Przechowywany jest obecnie w Kaplicy Małej obok łańcucha Orderu Orła Białego i berła Stanisława Augusta Poniatowskiego.
Opis miecza.
Miecz ceremonialny Stanisława Augusta Poniatowskiego jest wytwornym insygnium o klasycystycznych cechach stylowych. Rękojeść miecza wykonana jest ze złoconego srebra, emaliowana, zakończona głowicą w kształcie głowy orła. Trzon opleciony jest złoconą gałązka laurową. Jelec miecza zdobi motyw meandra, a kończą go koliste tarczki, na których umieszczone są postacie Maryi Panny i św. Stanisława. Pod jelcem umieszczony jest kartusz zwieńczony koroną, na którym znajduje się herb królewski Stanisława Augusta Poniatowskiego. Głownia miecza jest stalowa, oksydowana i złocona. Biegnie na niej łaciński napis: "STANISLAUS AUGUSTUS REX DEDIT ANNO 1764". Pochwa miecza pokryta jest karmazynowym welurem i ozdobiona złotymi i srebrnymi okuciami. Na Zamku Królewskim jest eksponowany jako miecz ceremonialny Orderu Orła Białego, nowsza literatura przedmiotu również rozpoznaje go jako miecz ceremonialny Orderu Świętego Stanisława.

</doc>
<doc id="904139" url="https://pl.wikipedia.org/wiki?curid=904139" title="Hydrophiinae">
Hydrophiinae

Hydrophiinae - podrodzina zdradnicowatych. Obejmuje węże morskie znacznie lepiej przystosowane do życia w wodzie niż gatunki należące do podrodziny Laticaudinae (ale patrz niżej). Mają trudności z poruszaniem się na lądzie.
Są jajożyworodne.
Przedstawicielami podrodziny są m.in. wręgowce i grzbietopręgi.
W podrodzinie Hydrophiinae wyróżniamy 13 rodzajów:
Badania Sanders i współpracowników (2013) wykazały, że rodzaj "Hydrophis" w tradycyjnym rozumieniu jest parafiletyczny, a zaliczane do niego gatunki nie tworzą kladu, do którego nie należałyby także gatunki zaliczane do rodzajów "Acalyptophis", "Astrotia", "Enhydrina", "Kerilia", "Lapemis" i "Pelamis", a także gatunki z rodzaju "Disteira"; na tej podstawie autorzy zaproponowali, by zsynonimizować te rodzaje z rodzajem "Hydrophis", przenosząc zaliczane do nich gatunki do tego ostatniego rodzaju.
Lawson i współpracownicy (2005) zaliczyli do Hydrophiinae także rodzaje tradycyjnie zaliczane do Laticaudinae ("Aipysurus", "Emydocephalus", "Laticauda") oraz ponad 20 rodzajów zdradnicowatych żyjących w Australazji, blisko spokrewnionych z wężami morskimi:

</doc>
<doc id="904150" url="https://pl.wikipedia.org/wiki?curid=904150" title="Medal Eddingtona">
Medal Eddingtona

Medal Eddingtona – nagroda nazwana na cześć Sir Arthura Eddingtona przyznawana przez Królewskie Towarzystwo Astronomiczne za osiągnięcia w dziedzinie astrofizyki teoretycznej.
Medal Eddingtona a Nagroda Nobla.
Wśród laureatów znaleźli się nobliści:

</doc>
<doc id="904153" url="https://pl.wikipedia.org/wiki?curid=904153" title="Schody do nieba">
Schody do nieba

Schody do nieba (ang. "The Staircase") − amerykański film obyczajowy z 1998, będący ekranizacją historii powstania spiralnych schodów w kaplicy sióstr loretanek w Santa Fe.
Film wyreżyserowała Karen Arthur, na podstawie scenariusza autorstwa Christophera Loftona.
Opis fabuły.
Siostry wybudowały kaplicę z chórem. Na chór nie prowadzą jednak żadne schody. W miasteczku pojawia się tajemniczy cieśla, który podejmuje się zdążyć na czas przed poświęceniem.

</doc>
<doc id="904155" url="https://pl.wikipedia.org/wiki?curid=904155" title="Edmund White">
Edmund White

Edmund Valentine White III (ur. 13 stycznia 1940 w Cincinnati) – amerykański powieściopisarz, dramatopisarz, nowelista i krytyk literacki.
Uchodzi za jednego z najwybitniejszych pisarzy amerykańskich przedstawiających problematykę homoseksualizmu. Na język polski prozę Edmunda White’a tłumaczyli Jerzy Jarniewicz, Jacek Dehnel, Piotr Tarczyński, Andrzej Sosnowski i Szymon Żuchowski. Jest zdeklarowanym gejem.
Studiował na Uniwersytecie Michigan (w Ann Arbor). W latach 1962–1979 pracował dla tygodnika „Time”. Wykładał na Uniwersytecie Johnsa Hopkinsa (w Baltimore), a następnie w latach 1981–1983 na Uniwersytecie Columbia (w Nowym Jorku). Na Uniwersytecie Yale i Uniwersytecie w Princeton prowadził zajęcia z pisania kreatywnego. W latach 1983–1990 mieszkał Paryżu, nadal wykładając na amerykańskich uczelniach. Jest członkiem wielu stowarzyszeń literackich.
Twórczość.
Wśród wcześniejszych utworów White’a znajdują wyrafinowane poetyckie powieści nie poruszające tematyki homoseksualnej w sposób tak wyrazisty jak późniejsze dzieła: debiutancka powieść "Zapominanie Eleny" (przekład polski: Andrzej Sosnowski i Szymon Żuchowski) oraz "Nocturnes for the King of Naples" (1978, "Nokturny dla króla Neapolu").
Znaczący rozgłos przyniosła mu powieść "A Boy’s Own Story" (1982, "Spowiedź chłopca") ukazująca dzieciństwo i wczesną młodość chłopaka, który odkrywa swą seksualną odmienność na tle represyjnego klimatu Ameryki lat 50. Homoseksualizm bohatera rodzice uważają za chorobę, co usiłuje on pogodzić z normalną edukacją i życiem rodzinnym. Bardzo osobista i intymna narracja książki, z przewrotnym zakończeniem porównywanym przez krytyków do najlepszych powieści Geneta i Gombrowicza.
Powieść stanowi pierwszą część autobiograficznej trylogii, której kolejna, "The Beautiful Room is Empty" ("Piękny pokój jest pusty"), ukazała się pięć lat później. Jej bohater, tradycyjnie wychowany młodzieniec ukazany w kontekście społeczno-środowiskowym, zmaga się z akceptacją własnej orientacji seksualnej. Tło ostatnich kart powieści stanowią sceny nowojorskich zamieszek ulicznych na Christopher Street latem 1969, które stały się pierwszym aktem gay liberation movement. Trzecia część "The Farewell Symphony" (1997) jest obrazem dwudziestu lat dorosłości bohatera do początku lat 90.
White jest współautorem wydanego w 1977 opracowania "The Joy of Gay Sex" ("Radość gejowskiego seksu"). Wśród jego publikacji znajdują się nowele poruszających problematykę AIDS oraz liczne artykułów i szkice o tematyce gejowskiej, w tym również wydana w 1980 praca pt. "States of Desire: Travels in Gay America" ("Stany pożądania. Podróże po gejowskiej Ameryce").
Spod pióra White’a wyszły również trzy biografie pisarzy homoseksualistów. W 1993 ukazało się, będące owocem siedmioletniej pracy, 700-stronicowe opracowanie życiorysu Jeana Geneta ("Genet: A Biography"), wydane niemal równocześnie w Anglii, Ameryce i Francji Uchodące za najdonioślejsze dzieło krytyczne o tym pisarzu. W 1998 ukazała się biografia "Marcel Proust", a w 2008 "Rimbaud: The Double Life of a Rebel".

</doc>
<doc id="904159" url="https://pl.wikipedia.org/wiki?curid=904159" title="1969 NBA Draft">
1969 NBA Draft

Draft w 1969 roku przyniósł jedną z największych gwiazd NBA - Lew Alcindora, który po przejściu na islam zmienił nazwisko na Kareem Abdul-Jabbar. 
Legenda.
Pogrubiona czcionka - wybór do All-NBA Team.
Gwiazdka (*) - członkowie Basketball Hall of Fame.
Runda druga.
Gracz spoza pierwszej rundy tego draftu, który wyróżnił się w czasie gry w NBA to Bob Dandridge.

</doc>
<doc id="904160" url="https://pl.wikipedia.org/wiki?curid=904160" title="Medal Henry’ego Drapera">
Medal Henry’ego Drapera

Medal Henry’ego Drapera – nagroda ufundowana przez wdowę po astronomie Henrym Draperze, przyznawana przez amerykańską National Academy of Sciences za osiągnięcia w dziedzinie astrofizyki.

</doc>
<doc id="904161" url="https://pl.wikipedia.org/wiki?curid=904161" title="Medal Smoluchowskiego">
Medal Smoluchowskiego



</doc>
<doc id="904162" url="https://pl.wikipedia.org/wiki?curid=904162" title="Madryt Chamartín">
Madryt Chamartín

Madrid-Chamartín-Clara Campoamor - stacja kolejowa w Madrycie. Jest położona w północnej części miasta. Drugi pod względem wielkości dworzec kolejowy w Madrycie, położony w północnej części miasta. Dworzec został wybudowany i oddany do użytku w 1982 r., w związku z mistrzostwami świata w piłce nożnej w 1982 r. w Hiszpanii. Następnie zbudowano bezpośrednie połączenie torowe z największym dworcem Madrytu. Po generalnym remoncie i schowaniu platform peronowych i całego wyposażenia dworca pod ziemię wybudowano perony do odprawy superszybkich hiszpańskich pociągów AVE. W uzupełnieniu ruchu na terenie miasta jak i aglomeracji znajduje się tutaj również stacja linii metra, od 30 marca 2007 r. dociera tu także linia w kierunku centrum miasta. Połączenie z dworcem Atocha zapewnia zarówno metrem jak i pociągi podmiejskie - Cercanías.

</doc>
<doc id="904166" url="https://pl.wikipedia.org/wiki?curid=904166" title="Konrad II Znojemski">
Konrad II Znojemski

Konrad II Znojemski (zmarł po 1161 r.) – pochodzący z czeskiej dynastii Przemyślidów książę na Znojmie 1123-1128 i 1134-1161, książę Moraw 1160. Syn Luitpolda (Lupolda) księcia znojemskiego (zm. 1112) i Idy z Babenbergów, wnuk księcia Czech Konrada I. 
Jego żoną była Maria serbska (zm. po 1189), córka wielkiego żupana serbskiego Urosza I, jej siostrą była Jelena (Helena), żona króla Węgier Beli II. 
Dzieci:

</doc>
<doc id="904173" url="https://pl.wikipedia.org/wiki?curid=904173" title="Why Not">
Why Not

Why Not – trzeci singel Hilary Duff. Był również główną ścieżką do filmu The Lizzie McGuire Movie. Został wydany na całym świecie 23 czerwca 2003 przez "Disney International". Wydanie CD zawiera remix "Why Not", remix "I Can't Wait" i teledysk.
W środku 2003 roku inna wersja "Why Not" została dołączona do debiutanckiego albumu "Metamorphosis". W Wielkiej Brytanii piosenka została wydana jako drugi singel promujący "Metamorphosis" razem z "Come Clean".
Znaczenie piosenki.
Piosenka została napisana przez Charliego Midnight i Matthew Gerrarda, aby inspirować nastolatków do bycia sobą częściej niż bycia kimś kogo chcą widzieć inni. Refren "Why not, take a crazy chance" (ang. "dlaczego nie zaryzykować") namawia słuchaczy do podjęcia ryzyka i zrobienia czegoś wielkiego.
Teledysk.
Teledysk pierwszy raz został pokazany na Disney Channel w czerwcu 2003 i obejrzało go 3,2 miliona widzów. Na MTV piosenka pokazała się po raz pierwszy w programie "Total Request Live". Wpadająca w ucho melodia i teledysk natychmiast stały się masowym sukcesem, następnego dnia były na szóstym miejscu w programie. Teledysk pokazuje Duff śpiewającą na dachu wraz z towarzyszącymi scenami z "The Lizzie McGuire Movie".
Pozycje w rankingach.
Piosenka znalazła się w trzech różnych rankingach: Australian Singles Top 50, New Zealand Top 40 i Dutch Top 40. Pojawił się zaraz po wydaniu w rankingu Australian Singles jako numer 40. Sprzedaż spadła w następnym tygodniu i singel wylądował na 45 pozycji. Jednakże w następnym tygodniu sprzedaż równomiernie rosła, a piosenka zajęła 14 miejsce, 12 tygodni po komercyjnym wydaniu. Wypadł z listy po 16 tygodniach od wydania. W Nowej Zelandii singel był w rankingach przez 3 tygodnie i debiutował jako numer 20. Podskoczył na miejsce 15 w następnym tygodniu, ale dwa tygodnie później spadł o pięć pozycji. W Holandii piosenka debiutowała jako numer 33, a w następnym tygodniu podskoczyła na 20 pozycję, gdzie przebywała przez dwa tygodnie. Wypadła z rankingu 5 tygodni po wydaniu.

</doc>
<doc id="904178" url="https://pl.wikipedia.org/wiki?curid=904178" title="Ayrton Senna’s Super Monaco GP II">
Ayrton Senna’s Super Monaco GP II

Ayrton Senna's Super Monaco GP II – wyścigowa gra, stworzona przez firmę Sega. Nazywana bywa również Super Monaco II, nie jest to jednak oficjalny tytuł.
"Aytron Senna's Super Monaco GP" została wyprodukowana na konsole Sega Genesis, Sega Master System i Sega Game Gear. Na rynku świata pojawiła się w roku 1992. Sega uzyskała zgodę na wykorzystanie nazwiska i wizerunku Ayrtona Senny, mistrza Formuły 1 z 1991 roku.
Gra posiada 2 tryby gry: pierwszym trybem jest "World Championship" (Mistrzostwa Świata) z trybami Beginner (Początkujący) oraz Master (Mistrz). Drugim trybem jest "Senna GP", na której ściga się na 3 trasach, wybranych przez Sennę. Dostępny jest również tryb "Free Practice" (Praktyka), na którym do wyboru są wszystkie trasy do trenowania jazdy.
Grając w trybie "World Championship" (Master) istnieje możliwość zmiany drużyny. W grze występuje podział na "ligi" od najlepszej poczynając: S, A, B, C, D.

</doc>
<doc id="904182" url="https://pl.wikipedia.org/wiki?curid=904182" title="Nieznana opowieść wigilijna">
Nieznana opowieść wigilijna

Nieznana opowieść wigilijna – polski film obyczajowy z roku 2000 w reżyserii Piotra Mularuka.

</doc>
<doc id="904184" url="https://pl.wikipedia.org/wiki?curid=904184" title="Fistulkowate">
Fistulkowate

Fistulkowate, piszczałkowate (Fistulariidae) – monotypowa rodzina morskich ryb igliczniokształtnych (Syngnathiformes). W języku polskim określane są również nazwą fistulki.
Występowanie.
Gorące i ciepłe wody oceaniczne całego świata.
Charakterystyka.
Ciało silnie wydłużone i cienkie (igłowate), lekko bocznie spłaszczone. Głowa i pysk również silnie wydłużone. Skóra naga lub pokryta drobnymi, nieregularnie położonymi płytkami kostnymi. Budową zewnętrzną zbliżone do rurecznicowatych (Aulostomidae), z którymi są blisko spokrewnione. Odróżnia je środkowa część płetwy ogonowej, u fistulek przekształcona w długi, biczowaty wyrostek. Osiągają od 1–2 m długości. Przy długości 1,5 m masa ciała wynosi zaledwie 3 kg.
Klasyfikacja.
Rodzaj zaliczany do tej rodziny :
"Fistularia"

</doc>
<doc id="904185" url="https://pl.wikipedia.org/wiki?curid=904185" title="Fistulariidae">
Fistulariidae



</doc>
<doc id="904186" url="https://pl.wikipedia.org/wiki?curid=904186" title="Piszczałkowate">
Piszczałkowate



</doc>
<doc id="904187" url="https://pl.wikipedia.org/wiki?curid=904187" title="Sippar">
Sippar

Sippar (sum. zimbir(UD.KIB.NUN)ki; akad. "Sippar", "Sippir") – starożytne miasto w północnej Babilonii, położone na wschodnim brzegu Eufratu, około 60 km na północ od Babilonu; obecnie stanowisko archeologiczne Abu Habbah (tłum. „Ojciec nasion”) w prowincji Babilon w Iraku, ok. 30 km na południowy zachód od Bagdadu.
Stanowisko.
Stanowisko Abu Habbah zajmuje powierzchnię ok. 100 ha. Składają się na nie dwa przyległe telle, otoczone wciąż widoczną groblą. Na tellu południowo-zachodnim odkryto dzielnicę religijną z jej ziguratem i świątyniami, natomiast na tellu północno-wschodnim ulokowana była dzielnica mieszkalna. Stanowisko bardzo ucierpiało z rąk XIX-wiecznych odkrywców, którzy rozkopywali je w poszukiwaniu zabytków nie stosując praktycznie żadnych technik wykopaliskowych.
Identyfikacja.
Identyfikacji Abu Habbah ze starożytnym Sippar dokonał po raz pierwszy w 1885 roku Theophilus G. Pinches. Należy jednak zaznaczyć, iż w źródłach klinowych wymienianych jest wiele miast zawierających w swej nazwie człon Sippar, co sprawiło, iż początkowo nie wiedziano czy nazwy te odnosiły się do jednego, czy też do kilku różnych miast. Badania Dominique Charpin wykazały, iż nazwą Sippar określano w starożytności dwa miasta - jedno identyfikowane ze stanowiskiem Abu Habbah, i drugie identyfikowane ze stanowiskiem Tell ed-Der, leżącym jedynie o kilka kilometrów na północny wschód od Abu Habbah. Pierwsze Sippar występowało też w tekstach klinowych pod nazwami "Sippar-Jahrurum", "Sippar-ša-Šamaš" („Sippar boga Szamasza”), "Sippar-șērim" i "Sippar-"u4.ul.lí.a, natomiast do drugiego Sippar odnosić się miały nazwy "Sippar-Amnānum", "Sippar-Annunītum" (też "Sippar-Anunītu"), "Sippar-rabûm" i "Sippar-dūrum".
Historia.
Strategiczne położenie Sippar na mezopotamskiej równinie aluwialnej i jego znaczenie religijne jako ważnego ośrodka kultu boga Szamasza sprawiły, iż stało się ono jednym z najważniejszych miast w całej Mezopotamii. Już w początkach swego istnienia Sippar osiągnęło niemal legendarny status stając się - jak chce "Sumeryjska lista królów" - jednym z pięciu miast wybranych przez bogów do rządzenia Sumerem przed potopem.
Według znalezisk z badań powierzchniowych przeprowadzonych przez Roberta Adamsa najwcześniejsze ślady zasiedlenia stanowiska pochodzą z okresu Uruk, ale w czasie wykopalisk nigdy nie osiągnięto warstw z tego okresu. Badania wskazują, że miasto nabrało znaczenia w przeciągu III tys. p.n.e. i pozostało ważnym ośrodkiem w północnej Babilonii w II i I tys. p.n.e. Najpóźniejsze ślady, z końca okresu partyjskiego (I-II w. n.e.) odkryto tylko na niewielkim obszarze w części północno-wschodniej stanowiska. Źródła klinowe potwierdzają występowanie nazwy Sippar (UD.KIB.NUNki) już w tekstach z okresów wczesnodynastycznego i akadyjskiego. Warto też zauważyć, że od tego samego czasu nazwa Eufratu zapisywana jest ídUD.KIB.NUNki (tłum. „rzeka miasta Sippar”).
Wykopaliska.
Wydaje się, iż pierwszy plan i krótki opis stanowiska sporządzili W.B. Selby i J.B. Bewsher ok. roku 1860. Dwadzieścia lat później Hormuzd Rassam działający z ramienia British Museum skoncentrował swe badania na dzielnicy świątynnej, wokół ziguratu, gdzie odkrył ponad 150 pomieszczeń i wiele dużych dziedzińców. Na północny wschód od ziguratu Rassam odkrył część świątyni Szamasza i część sąsiedniej budowli, później przez Waltera Andrae i Juliusa Jordana uważanej za świątynię Aji, małżonki Szamasza. Kolejnymi badaczami, którzy odwiedzili to stanowisko byli W.H. Ward, pierwszy, który odróżnił Sippar od Sippar-Amnanum, ale błędnie identyfikował to ostatnie z Agade, oraz E.A.W. Budge, który przybył tu w poszukiwaniu nowych tabliczek klinowych. 
Pomiędzy styczniem a kwietniem 1894 roku prace na stanowisku prowadził Vincent Scheil we współpracy z Bedry Bejem z Muzeum w Konstantynopolu. Na północ od ziguratu Scheil odkrył szereg domów, a w jednym z nich tekst wzmiankujący kapłankę ("nadītum") boga Szamasza o imieniu Narubta. To właśnie na tym obszarze niemal wiek później archeolodzy iraccy odkryli budowlę, która według wszelkiego prawdopodobieństwa była „klasztorem”. Scheil, oceniając wyniki prac w dzielnicy świątynnej za skromne, przeniósł swe wykopaliska do dzielnicy mieszkalnej, gdzie odkrył szereg domów, głównie z okresu starobabilońskiego. Ok. 30 lat później Andrae i Jordan odwiedzili stanowisko i ukończyli rozpoczęte przez Rassama plany obszaru wokół ziguratu. W latach 1972-73 Belgijska Ekspedycja Archeologiczna w Iraku przeprowadziła badania sondażowe na terenie wału ziemnego otaczającego stanowisko. Wcześniejsze wykopaliska na sąsiednim stanowisku Tell ed-Der pokazały, że znajdujący się tam wał ziemny powstał w wyniku pokrycia ziemią stojącego tam wcześniej muru miejskiego zbudowanego z cegły mułowej. Wykopy sondażowe w Sippar odkryły istnienie bardzo podobnej konstrukcji ziemnej. Z powodu wysokiego poziomu wód gruntowych poziom ceglanego muru nie mógł zostać osiągnięty, ale Scheil, który mógł kopać głębiej, niż jest to możliwe obecnie, opisał odkrycie pod konstrukcją ziemną muru z cegły mułowej. Powstanie tej konstrukcji ziemnej przypisać należy najprawdopodobniej Hammurabiemu, który w 42 roku swego panowania wzniósł potężne umocnienia ziemne wokół Sippar: „jeżeli chodzi o Sippar, wieczne miasto boga Szamasza, wzniósł on jego mury z wielkich ilości ziemi” (43 data roczna Hammurabiego). To samo wydarzenie opisuje jego inskrypcja na glinianym „gwoździu” fundacyjnym: „Ja, Hammurabi, (...) zaprawdę podwyższyłem szczyt murów Sippar (przy użyciu) ziemi na podobieństwo wielkiej góry”. Wydaje się więc, iż zarówno w Sippar jak i w Tell ed-Der pozostałości starego ceglanego muru miejskiego pokryte zostały potężną konstrukcją ziemną, która chronić je miała nie tylko przed wrogiem, ale też przed wylewami Eufratu
Od 1978 roku regularne prace wykopaliskowe na stanowisku prowadzili archeolodzy iraccy z Uniwersytetu Bagdadzkiego pod kierunkiem Walida al-Jadira. Z początku wykopaliska skupiły się na tellu północno-wschodnim. Odkryte tu w czterech górnych warstwach pozostałości domów wydatowane być mogły na podstawie znalezionych w nich tekstów i ceramiki na okres pomiędzy XIX a XVI w. p.n.e. Głębsze wykopaliska pozwoliły odkryć pozostałości z okresów akadyjskiego i wczesnodynastycznego. W 1985 roku wykopaliska przeniesiono do dzielnicy świątynnej, do budowli odkrytej wcześniej przez Rassama. Ten budynek, który Andrae i Jordan uznali za świątynię Aji, był ponownie stopniowo odkrywany. To właśnie w tym budynku al-Jadir odkrył bibliotekę, w której setki tabliczek wciąż tkwiły na glinianych półkach, tak jak je zostawiono dwa i pół tysiąca lat wcześniej. Biblioteka składała się głównie z tabliczek pochodzących z okresu nowobabilońskiego. Odnaleziono kopie wielu utworów literackich (np. "Eposu o Atra-hasisie"), modlitw, inskrypcji historycznych (w tym kopię inskrypcji Manisztusu, kopię prologu słynnego zbioru praw Hammurabiego, kopie inskrypcji Hammurabiego dotyczących murów Sippar). Wiele z odkrytych tekstów było kopiami tekstów pochodzących z takich miast, jak Babilon, Nippur, Agade czy samo Sippar. Najstarsza tabliczka (z listą własności świątynnej z Nippur) pochodzi z 7 roku panowania Adad-apla-iddiny (1061 rok p.n.e.). Najpóźniejsza tabliczka w kolekcji datowana jest na pierwszy rok panowania króla perskiego Kambyzesa (529 rok p.n.e.). Niedługo później, na pocz. V w. p.n.e., wszelka działalność w świątyniach w Sippar ustaje.
„Klasztor” w Sippar.
W okresie starobabilońskim Sippar znane było z jego "gagûm" („klasztoru”), gdzie mieszkały "nadītum" – kapłanki boga Szamasza. Kodeks Hammurabiego wspomina "nadītum" żyjące zarówno na terenie „klasztoru”, jak i poza nim. Wiele z "nadītum" pochodziło z bogatych rodzin i wydaje się, iż istniała tradycja wśród królów z dynastii starobabilońskiej, by jedną ze swych córek poświęcić bogu Szamaszowi, co jasno świadczy o prestiżu jakim cieszył się „klasztor” w Sippar.
Na północny zachód od ziguratu, tam gdzie Scheil znalazł tekst "nadītum" Narubty, archeolodzy iraccy odkryli bardzo wyraźny system wąskich, równoległych ulic. Ulice te umożliwiały dostęp do szeregu małych, połączonych ze sobą domów, zwykle składających się tylko z dwóch pomieszczeń. Taka organizacja przestrzenna może wskazywać, że budynki te to właśnie znany z tekstów „klasztor” kapłanek "nadītum".
Świątynie w Sippar.
Lista najważniejszych świątyń w Sippar znanych ze wzmianek w tekstach klinowych:

</doc>
<doc id="904189" url="https://pl.wikipedia.org/wiki?curid=904189" title="Fistularia">
Fistularia

Fistularia – rodzaj morskich ryb z rodziny fistulkowatych (Fistulariidae). W literaturze występują pod nazwą fistulki, a dawniej piszczałki.
Klasyfikacja.
Gatunki zaliczane do tego rodzaju:

</doc>
<doc id="904192" url="https://pl.wikipedia.org/wiki?curid=904192" title="California Über Alles">
California Über Alles

California Über Alles – pierwszy singel zespołu Dead Kennedys nagrany i wydany w czerwcu 1979 roku przez firmę Optional Music.
Utwór został wydany na albumie "Fresh Fruit for Rotting Vegetables" z 1980.
Cover tego utworu stworzył polski zespół Kazik na Żywo pt. "Kalifornia ponad wszystko" i opublikował na albumie "Na żywo, ale w studio" z 1994 oraz zespół Profanacja.

</doc>
<doc id="904193" url="https://pl.wikipedia.org/wiki?curid=904193" title="Holiday in Cambodia">
Holiday in Cambodia

Holiday in Cambodia – drugi singel zespołu Dead Kennedys wydany w maju 1980 roku przez firmę Cherry Red. 

</doc>
<doc id="904194" url="https://pl.wikipedia.org/wiki?curid=904194" title="Kill the Poor">
Kill the Poor

Kill the Poor – trzeci singel zespołu Dead Kennedys wydany w październiku 1980 roku przez firmę Alternative Tentacles.

</doc>
<doc id="904195" url="https://pl.wikipedia.org/wiki?curid=904195" title="Too Drunk to Fuck">
Too Drunk to Fuck

Too Drunk to Fuck – czwarty singel zespołu Dead Kennedys wydany w maju 1981 roku przez wydawnictwo Cherry Red. Na stronie B znalazł się utwór „The Prey”. Oba utwory są dostępne na unikatowym albumie "Give Me Convenience or Give Me Death" z 1987. Singel osiągnął 31 miejsce na UK Singles Chart, jednak nie był rozpowszechniany w niektórych sklepach muzycznych ze względu na swój prowokacyjny tytuł. "Too Drunk To Fuck" był pierwszym singlem na liście 40 najlepszych utworów w Wielkiej Brytanii ("UK Top 40") zawierający słowo „fuck” w tytule. Singla nie można było również emitować w BBC Radio 1 airplay.
Piosenka składa się z „ciężkich” riffów z pogranicza surf rocka/garage rocka Easta Bay Raya i satyrycznego tekstu Jello Biafra w którym zarysowuje obraz ostrej, skandalizującej, kretyńskiej zabawy. Motyw ten został wykorzystany w 2003 w 8 odcinku serialu telewizyjnego "Anioł" – "Destiny" w scenie ze .

</doc>
<doc id="904196" url="https://pl.wikipedia.org/wiki?curid=904196" title="Nazi Punks Fuck Off!">
Nazi Punks Fuck Off!

Nazi Punks Fuck Off! – piąty singel zespołu Dead Kennedys wydany w listopadzie 1981 roku przez firmę Alternative Tentacles.

</doc>
<doc id="904198" url="https://pl.wikipedia.org/wiki?curid=904198" title="Bleed for Me">
Bleed for Me

Bleed for Me – szósty singel zespołu Dead Kennedys wydany w lipcu 1982 roku przez firmę Alternative Tentacles.

</doc>
<doc id="904199" url="https://pl.wikipedia.org/wiki?curid=904199" title="Halloween (singel Dead Kennedys)">
Halloween (singel Dead Kennedys)

Halloween – siódmy singel zespołu Dead Kennedys wydany w grudniu 1982 roku przez firmę Alternative Tentacles.

</doc>
<doc id="904200" url="https://pl.wikipedia.org/wiki?curid=904200" title="Idan Raichel">
Idan Raichel

Idan Raichel (hebr. עידן רייכל; ur. 12 września 1977 w Kefar Sawa) – izraelski piosenkarz, kompozytor i tekściarz. Występuje z międzynarodową grupą muzyków zrzeszoną w ramach The Idan Raichel Project (הפרוייקט של עידן רייכל), gdzie Raichel śpiewa i gra na keyboardzie i fortepianie.
Życiorys.
Pochodzi z rodziny aszkenazyjskiej. W wieku 9 lat rozpoczął naukę gry na akordeonie. Interesował się muzyką cygańską i tangiem. W szkole średniej grał na keyboardzie i uczył się jazzu. Podczas służby w armii występował w wojskowym zespole muzycznym. Pracował w szkole z internatem dla dzieci imigrantów i trudnej młodzieży, gdzie zetknął się z ludową muzyką etiopską.
Karierę zaczynał jako akordeonista u takich muzyków jak Iwri Lider, Riki Gal i Eran Zur.
Twórczość Idan Raichel Project można określić jako world music z elementami elektroniki. W Projekcie występują m.in. Żydzi etiopscy (Felaszowie). Większość tekstów śpiewana jest po hebrajsku, ale pojawiają się także fragmenty w języku amharskim, judeo-arabskim, hindi.

</doc>
<doc id="904202" url="https://pl.wikipedia.org/wiki?curid=904202" title="Nawałniki">
Nawałniki

Nawałniki, nawałnikowate (Hydrobatidae) – monotypowa rodzina ptaków z rzędu rurkonosych (Procellariiformes).
Zasięg występowania.
Rodzina obejmuje gatunki występujące na otwartych wodach oceanów, głównie północnej półkuli. 
Charakterystyka.
Długość ciała 13–27 cm; masa ciała 14–112 g; rozpiętość skrzydeł 32–57 cm. 
Są ptakami ściśle pelagicznymi, na ląd przybywają jedynie w celu złożenia jaj i odchowu piskląt. 
Nawałniki gniazdują kolonijnie na trudno dostępnych wyspach. Tak jak pozostałe rurkonose składają jedno jajo, zazwyczaj w norze lub w szczelinach skalnych. Pisklę wykluwa się po około 40–50 dniach wysiadywania i pozostaje w gnieździe pod opieką rodziców przez 50 do 70 dni. 
Nawałniki są ptakami monogamicznymi, tworzą stałe pary trwające wiele lat. Badania genetyczne, pokazały, że w odróżnieniu od innych monogamicznych ptaków, niewierność małżeńska jest bardzo rzadka.
Systematyka.
Podział systematyczny.
Tradycyjnie nawałniki dzielono na dwie podrodziny: oceanniki i nawałniki. Badania sekwencji genetycznej cytochromu b sugerują, że rodzina nawałników jest parafiletyczna, pozostałe rurkonose wyewoluowały z tej właśnie rodziny. Ponadto ostatnie badania sugerują, że oceanniki i nawałniki nie są ze sobą blisko spokrewnione, dlatego takson ten podnoszony jest do rangi rodziny oceanników (Oceanitidae). Do rodziny nawałników należy jeden rodzaj z następującymi gatunkami:

</doc>
<doc id="904203" url="https://pl.wikipedia.org/wiki?curid=904203" title="Idan Raichel Project">
Idan Raichel Project



</doc>
<doc id="904205" url="https://pl.wikipedia.org/wiki?curid=904205" title="Slalom kajakowy">
Slalom kajakowy

Slalom kajakowy – dyscyplina sportowa w której wykorzystując kajak bądź kanadyjkę zawodnicy pokonują nurt rzeki, trasę wyznaczają bramki, bramka zielono-biała zostaje pokonana zgodnie z prądem rzeki, natomiast bramka czerwono-biała pod prąd. 
Dyscyplina ta pojawiła się na igrzyskach olimpijskich po raz pierwszy w Monachium w 1972 roku, jednak na stałe zagościła w programie dopiero na igrzyskach olimpijskich w Barcelonie w 1992 roku. W skład slalomu kajakowego wchodzą 4 konkurencje: K1 mężczyzn, K1 kobiet, C1 mężczyzn, C1 kobiet i C2 mix (w kanadyjce startują zawodnicy obu płci). Litery K i C oznaczają odpowiednio dyscypliny w których użyty zostaje kajak, litera K (zawodnik w nim siedzi używając wiosła z dwoma piórami) lub kanadyjka, litera C (zawodnik klęczy przypięty specjalnymi pasami wykorzystując wiosło z jednym piórem tak zwany pagaj, kanadyjki mogą być jedno- lub dwuosobowe). Liczba osób w łodzi oznaczona jest po literze. Początkowo zawody rozgrywane były na naturalnych torach, obecnie tworzy się tory sztuczne w których możliwa jest regulacja poziomu wody oraz łatwe zmiany konfiguracji trasy. 
Najnowocześniejszymi obiektami na świecie są tory kajakowe w Lee Valley, Sydney, Rio de Janeiro a w Polsce jest to tor kajakarstwa górskiego w Krakowie.

</doc>
<doc id="904211" url="https://pl.wikipedia.org/wiki?curid=904211" title="Grodzisk Wielkopolski (stacja kolejowa)">
Grodzisk Wielkopolski (stacja kolejowa)

Grodzisk Wielkopolski – stacja kolejowa w Grodzisku Wielkopolskim, w województwie wielkopolskim, w Polsce. Na stacji zatrzymują się pociągi spółki Koleje Wielkopolskie. W latach 2011-2012 trwał remont trasy nr 357 Luboń- Wolsztyn z funduszy wielkopolskiego RPO i UE.
W roku 2018 stacja obsługiwała 700–1000 pasażerów na dobę.
Historia.
Pierwsza linia kolejowa z Grodziska do Opalenicy została otwarta 10 grudnia 1881 r. W Opalenicy pasażerowie przesiadali się do pociągów w kierunku Poznania i Zbąszynia "(Bentschen)", a dalej do Berlina. Już samo wprowadzenie torów na stację w Opalenicy w kierunku zach. umożliwiało bezpośrednie połączenie z Berlinem, a to umożliwiło zwiększenie eksportu piwa grodziskiego. W 1901 r. wybudowano linię kolejową do Kościana, co umożliwiało przesiadkę na pociąg w kierunku Wrocławia i dalej na Śląsk. Głównym jednak zadaniem tego odcinka była obsługa licznych majątków ziemskich i dowóz buraków do kościańskiej cukrowni. W tymże też roku nad torem kościańskim wzniesiono stalowy, nitowany most dla pieszych, umożliwiając bezkolizyjne przejście z miasta w kierunku wybudowanych bloków rządowych na ul. Nowy Świat. 
W 1905 r. Grodzisk uzyskał nowe połączenie z Wolsztynem i dalej bezpośrednio z Sulechowem, a z przesiadką w Wolsztynie z Nową Solą.
W 1909 r. dokonano przebudowy torów, gdyż do stacji doprowadzono linię kolejową z Poznania. Jeżeli linia z Kościana, a później Wolsztyna zostały wprowadzone na stację tak, aby pociągi bezpośrednio mogły wyjechać w kierunku Opalenicy, to wprowadzenie linii z Poznania wymogło zastosowania wyjątkowej na nizinach serpentyny (zwrot o 180 st.). Dlatego linia poznańska liczy aż 52 km, podczas gdy dawne połączenie przez Opalenicę do Poznania tylko 48 km. Wspomniana rozbudowa i ograniczenia przestrzenne spowodowały, że tory stacyjne znajdują się na łuku i kąt między torami wyjazdowymi wynosi 90 st., co jest również ewenementem na trasach nizinnych. Trzy łukowate perony położone względem siebie równolegle po skosie połączone są tunelami, ale bez wiat.
Prawdopodobne było przedłużenie kolei z Modrza przez Granówko do stacji Ujazd, gdzie nastąpiłoby połączenie z linią Opalenica-Kościan i dalej do Młyniewa, gdzie nastąpiłoby połączenie z linią Opalenica-Wolsztyn. Za budową takiego właśnie połączenia optował usilnie hr. Jan Żółtowski właściciel Ujazdu, Ptaszkowa i Grąblewa.
W 1905 roku zwołano sejmik powiatowy w Grodzisku, który miał przeznaczyć na cel budowy ponad 200 tys. marek (całość kosztowała 3,5 mln marek). Doszło do otwartej kłótni: książę Czartoryski właściciel Granowa, Kubaczyna i Strzępinia popierał hrabiego Żółtowskiego. 
Jednak linię postanowiono zbudować w obecnym kształcie dzięki perswazji Konstancji Mielżyńskiej, właścicielki Kotowa i Woźnik.
Hrabia Żółtowski wytargował dla siebie budowę stacji w Ptaszkowie, otwartą zresztą dopiero w latach trzydziestych XX w. i zwrotnie ruchu towarowego w Grąblewie i Kotowie.
Pierwsze zarządzenie związane z budową linii Grodzisk-Poznań brzmiało: "" aby nie przynoszono wódki do służby oraz aby wyszynki wzdłuż drogi żelaznej Grodzisk-Poznań tejże nie sprzedawały"."
Przepis ten wydał minister kolei żelaznych Prus zanim jeszcze ruszyła budowa! a ta zaczęła się w 1908 r. Oficjalne otwarcie nastąpiło 1 lipca 1909 roku, a pierwszy rozkład jazdy dotyczył kursowania czterech par pociągów dziennie.
Inną ciekawostką jest, że w 1913 r. na 1000 mieszkańców Wielkopolski podróże kolejowe odbywało w ciągu roku 13 mieszkańców Rawicza, 16 Inowrocławia i Poznania oraz 42 Grodziska Wielkopolskiego.

</doc>
<doc id="904212" url="https://pl.wikipedia.org/wiki?curid=904212" title="EastWest Rockers">
EastWest Rockers

EastWest Rockers (EWR) – polski zespół i sound system grający muzykę reggae.
Życiorys.
Został założony przez selektora Kubę 1200 w listopadzie 2004 roku. Oprócz niego od początku w składzie zespołu byli wokaliści Grizzulah i Cheeba oraz VJ i selektor JahLaptop. Przez pierwsze pół roku skład grał na imprezach w opolskich klubach. Później zaczęły się pojawiać również propozycje z innych miast. Z czasem sound system zdobywał coraz większe uznanie w środowisku. Pojawiły się kolejne zaproszenia na imprezy i festiwale, także za granicą (m.in trasa po Niemczech i Bałkanach). Zagrali na festiwalach Reggae Seasplash w Chorwacji, LB27 Reggae Camp pod Budapesztem, Nie zabijaj, Ostróda Reggae Festiwal 2005, One Love we Wrocławiu. W październiku 2005 do składu dołączył wokalista Ras Luta.
Na początku 2006 wygrali plebiscyt magazynu "Free Colours" w kategorii najlepszy polski sound system 2005. Następnie z największą liczbą głosów EWR dostaje się do pojedynku "Soundclash 2006". W czerwcu 2006 Germaican wraz z TamTam Records wydało składankę "Polski ogień", na której znalazło się 5 utworów z udziałem członków EWR.
W drugiej połowie 2006 Karrot Kommando wydało ich pierwszy singel 7" "Bless Ya / Wielka Energia", a 18 grudnia 2006 pojawił się debiutancki album "Ciężkie czasy".
W październiku 2008 zespół podpisał umowę z hip-hopową wytwórnią Prosto znaną z wydawania "ulicznego" hiphopu i wspierania nowych twórców tego gatunku. Płyta zatytułowana "Jedyna broń" ukazała się 22 grudnia 2008 roku. Jest owocem nagrań w studiu Contrabanda.
8 października 2011 ukazał się trzeci album zespołu zatytułowany "eastwest.FM". Materiał został wydany przez wytwórnię Karrot Kommando. 4 października 2012 roku zespół poprzez fanpage na facebooku ogłosił iż zawiesza swoją działalność koncertową na rok.
Po 4 latach przerwy w 2016 członkowie East West Rockers zapowiedzieli powrót do regularnej działalności grupy. Wystąpili nieoczekiwanie na Ostróda Reggae Festiwal 2016. Finalnie ekipa zdecydowała się zaszyć na kilka tygodni w kaszubskim studiu by stworzyć piosenki na kolejny album. We wrześniu 2017 pojawił się singiel i teledysk "Na Horyzont". Jest to pierwsza zapowiedź nadchodzącej produkcji.

</doc>
<doc id="904213" url="https://pl.wikipedia.org/wiki?curid=904213" title="Kringvarp Føroya">
Kringvarp Føroya

Kringvarp Føroya (KvF) – farerski radiowo-telewizyjny nadawca publiczny. Jego siedziba mieści się w stolicy Wyspy Owczych – Thorshavn. Zarządza i finansuje go parlament Wysp Owczych, Løgting.
Historia.
Stacja radiowa Útvarp Føroya została założona 6 lutego 1957. Historia farerskiej telewizji rozpoczyna się w 1969 roku, kiedy farerski parlament powziął decyzję o utworzeniu telewizji, która posługiwałaby się wyłącznie językiem narodowym. Od początku miała podlegać prawu publicznemu i w dużej mierze rządom władz archipelagu. Utworzenie jej mogło początkowo wydawać się łatwe, zwłaszcza z uwagi na to, że istniały już wtedy gazety, czasopisma, a nawet radiostacje, w których nadawało wyłącznie po farersku, jednak prace nad utworzeniem pierwszej telewizji przeciągnęły się aż do 1978 roku. Ustanowiono wtedy dokładny status prawny oraz ostatecznie potwierdzono chęć stworzenia takiej instytucji. Ostatecznie, w 1981 roku utworzono Sjónvarp Føroya, jednak dopiero na przełomie 1983 i 1984 stacja rozpoczęła działanie. Emisja pierwszego programu odbyła się 1 kwietnia 1984, jednak regularne audycje rozpoczęły się dopiero 1 września, bowiem przez pierwsze pół roku stacja była własnością prywatną, należącą do kilku stowarzyszeń. Latem 1985 rząd wykupił ostatnie udziały należące do byłych prywatnych właścicieli stacji, a pięć lat potem w jego posiadaniu znalazło się także kilka sąsiadujących z dawnym magazynem budynków. 1 stycznia 2005 Útvarp Føroya i Sjónvarp Føroya zostały połączone w jedną instytucję.

</doc>
<doc id="904214" url="https://pl.wikipedia.org/wiki?curid=904214" title="Nourdin Boukhari">
Nourdin Boukhari

Nourdin Boukhari (arab. نوردين بخاري, ur. 30 czerwca 1980 roku w Rotterdamie) – marokański piłkarz występujący na pozycji pomocnika. Posiada także obywatelstwo holenderskie.
Kariera klubowa.
Początki kariery.
Rodzice Boukhariego pochodzą z Maroka, ale potem wyemigrowali do holenderskiego Rotterdamu i tam też urodził się Nourdin. Swoje pierwsze piłkarskie kroki stawiał on w dwóch małych amatorskich zespołach rotterdamskich, Neptunus oraz HOV.
Sparta Rotterdam.
Pierwszym profesjonalnym klubem Boukhariego była Sparta Rotterdam. 21 stycznia 2000 roku zadebiutował w Eredivisie w spotkaniu z SC Heerenveen, w którym zdobył zwycięską bramkę dla swojego zespołu w 90 minucie meczu. W Sparcie rozegrał wszystkie mecze w rundzie wiosennej, a w kolejnym sezonie niemal nieprzerwanie pojawiał się na boisku mając pewne miejsce w pierwszej jedenastce drużyny. W sezonie 2001/2002 po przegranych barażach Sparta opuściła Eredivisie. Boukhari w tym sezonie ligowym zdobył siedem bramek.
Ajax.
Po sezonie Boukhari przeszedł do Ajaxu i podpisał z tym klubem czteroletni kontrakt. Zadebiutował w nim 1 września, w wygranym 3:1 wyjazdowym meczu z FC Groningen. W swoim pierwszym sezonie w barwach klubu z Amsterdamu wystąpił w 22 meczach ligowych, w większości wchodząc z ławki i zdobył sześć goli, a drużyna zajęła drugie miejsce w tabeli Eredivisie. Na sezon 2003/2004 Boukhari został wypożyczony do NAC Breda, gdzie zagrał w 28 meczach i zdobył pięć bramek w lidze. Następnie powrócił do Ajaxu, gdzie spędził kolejne dwa sezony, zdobywając po cztery bramki ligowe w każdym.
Z Ajaxem Boukhari dwukrotnie zdobywał Superpuchar Holandii oraz Puchar Holandii w sezonie 2005/2006. Po tym sezonie wygasł jego kontrakt z klubem z Amsterdamu.
Nantes.
W maju 2006 roku Boukhari przeszedł jako wolny zawodnik do francuskiego FC Nantes, z którym podpisał trzyletni kontrakt. W Ligue 1 zadebiutował w pierwszej kolejce, w przegranym 1:3 meczu z Olympique Lyon i zdobył w nim honorowego gola dla swojej drużyny. Zagrał również w kolejnych dwóch meczach ligowych, po czym stracił miejsce w składzie. Do składu wrócił dopiero miesiąc później w meczu Pucharu Ligi z Toulouse FC. Następnie w Nantes nastąpiła zmiana trenera, Serge Le Dizeta zastąpił Georges Eo. U nowego trenera Boukhari pojawiał się jednak na boisku głównie jako rezerwowy.
Powrót do Holandii.
W styczniu 2007 roku Boukhari został wypożyczony na pół roku do AZ Alkmaar. Klub po tym okresie nie zdecydował się zaproponować mu długoterminowego kontraktu. Boukhari rozwiązał kontrakt z Nantes i przeniósł się jako wolny zawodnik do Sparty Rotterdam, klubu w którym zaczynał karierę. Podpisał z nim trzyletni kontrakt. Był tam podstawowym graczem i strzelił dla klubu osiem bramek w lidze.
Al-Ittihad.
Po sezonie spędzonym w Sparcie Boukhari został kupiony w czerwcu 2008 przez saudyjski klub Al-Ittihad Dżidda za kwotę szacowaną na 1.5 mln euro. Zawodnik podpisał dwuletni kontrakt, jednak już po kilku tygodniach spędzonych w klubie zaczęły się kłopoty. Trener Gabriel Calderón był niezadowolony z formy fizycznej Boukhariego. Uważał, że piłkarz nie zdoła osiągnąć oczekiwanej formy w najbliższych tygodniach, dlatego poprosił władze klubu o anulowanie transferu. Sparta się na to nie zgodziła i złożyła skargę do FIFA. Al-Ittihad zaprzestał płacenia Boukhariemu pensji, twierdząc że piłkarz nie jest już potrzebny w klubie. Ostatecznie w listopadzie saudyjski klub rozwiązał kontrakt z zawodnikiem.
NAC Breda.
Na początku grudnia 2008 roku Boukhari przyjechał na treningi do NAC Breda, za pozwoleniem sztabu szkoleniowego tego klubu na czele z Robertem Maaskantem. Miesiąc później, 4 stycznia Marokańczyk podpisał z tym klubem półroczny kontrakt. Od razu został tam zawodnikiem pierwszego składu i wystąpił we wszystkich 17 meczach ligowych strzelając 5 bramek.
Kasımpaşa.
Boukhari mógł pozostać w NAC Breda, wybrał jednak lepszą finansowo ofertę z tureckiego klubu Kasımpaşa S.K. i podpisał z nim trzyletni kontrakt. Na pierwsze cztery mecze ligowe, Boukhari trzykrotnie znajdował się w kadrze meczowej i dwukrotnie w zagrał w meczach Kasımpaşy, za każdym razem w pierwszym składzie. Po czwartej kolejce w tureckim klubie zmienił się trener, Besima Durmuşa zastąpił na tym stanowisku Yilmaz Vural. Przy nowym trenerze Boukhari do końca sezonu 2009/2010 znalazł się w kadrze meczowej tylko cztery razy, w dwóch meczach pojawiając się na boisku jako zmiennik.
Boukhari nie został uwzględniony w kadrze zespołu na przygotowania do nowego sezonu 2010/2011 i został oddelegowany do trenowania z zespołem rezerw. W związku z tym zawodnik dostał zgodę na odbycie dwutygodniowych treningów ze swoim poprzednim klubem NAC Breda. Ten okres przedłużono jeszcze o następny tydzień, a Boukhari występował w meczach sparingowych holenderskiego klubu. Ostatecznie nie został jednak zawodnikiem tego klubu, trener NAC Breda Robert Maaskant powiedział, że klub z powodów finansowych nie jest w stanie przeprowadzić tego transferu.
Wisła Kraków.
21 sierpnia 2010 roku nowym trenerem Wisły Kraków został Robert Maaskant. Postanowił on ściągnąć Boukhariego do Wisły i 31 sierpnia Marokańczyk został wypożyczony do krakowskiego klubu na rok. Pierwszego gola dla Wisły strzelił 5 listopada w meczu derbowym przeciwko Cracovii. Zawodnikiem Wisły był do 2011 roku.
Kolejne lata.
Następnie Boukhari wrócił do Kasımpaşy, a w styczniu 2012 przeszedł do NAC Breda. W kolejnych latach grał też w RKC Waalwijk, Sparcie Rotterdam, a także w zespole Magreb '90. W 2016 roku zakończył karierę.
Kariera reprezentacyjna.
Boukhari posiada obywatelstwo holenderskie, ale wybrał występy w reprezentacji Maroka. W kadrze zadebiutował w 2001 roku, a rok później został powołany do kadry na Puchar Narodów Afryki w Mali. Tam wystąpił w 2 meczach grupowych: z Burkina Faso (2:1) oraz RPA (1:3), ale z Marokiem nie wyszedł z grupy. Boukhari brał także udział w meczach eliminacji do Mistrzostw Świata w Niemczech.

</doc>
<doc id="904215" url="https://pl.wikipedia.org/wiki?curid=904215" title="Port lotniczy Charków">
Port lotniczy Charków

Port lotniczy Charków (, kod IATA: HRK, kod ICAO: UKHH) – międzynarodowe lotnisko w Charkowie na Ukrainie.

</doc>
<doc id="904217" url="https://pl.wikipedia.org/wiki?curid=904217" title="Oceanniki">
Oceanniki

Oceanniki (Oceanitidae) – rodzina ptaków z rzędu rurkonosych (Procellariiformes).
Zasięg występowania.
Rodzina obejmuje gatunki występujące w strefie klimatów tropikalnych i umiarkowanych Oceanu Spokojnego, Atlantyckiego i Indyjskiego oraz na Oceanie Południowym.
Systematyka.
Takson ten tradycyjnie włączany jest do rodziny nawałników (Hydrobatidae), lecz ostatnie badania wykazały, że oceanniki i nawałniki nie są ze sobą blisko spokrewnione, dlatego oceanniki są podnoszone do rangi rodziny. Do rodziny Oceanitidae należą następujące rodzaje:

</doc>
<doc id="904223" url="https://pl.wikipedia.org/wiki?curid=904223" title="Żbijowa">
Żbijowa

Żbijowa (do 2009 "Zbijowa") – wieś w Polsce położona w województwie łódzkim, w powiecie bełchatowskim, w gminie Drużbice.
W latach 1975–1998 miejscowość administracyjnie należała do województwa piotrkowskiego.
Do 31 grudnia 2008 wieś nosiła nazwę "Zbijowa".

</doc>
<doc id="904224" url="https://pl.wikipedia.org/wiki?curid=904224" title="Anibal Acevedo Vila">
Anibal Acevedo Vila



</doc>
<doc id="904227" url="https://pl.wikipedia.org/wiki?curid=904227" title="Nowa Wieś (powiat bełchatowski)">
Nowa Wieś (powiat bełchatowski)

Nowa Wieś – wieś w Polsce położona w województwie łódzkim, w powiecie bełchatowskim, w gminie Drużbice.
W latach 1975–1998 miejscowość administracyjnie należała do województwa piotrkowskiego. Do 2020 Nowa Wieś była częścią sołectwa Rasy. Po przeprowadzeniu konsultacji społecznych 13 października 2020 została wydzielona jako odrębne sołectwo.
Zobacz też: Nowa Wieś

</doc>
<doc id="904228" url="https://pl.wikipedia.org/wiki?curid=904228" title="Trzcianka (Kamierowskie Piece)">
Trzcianka (Kamierowskie Piece)

Trzcianka – część wsi Kamierowskie Piece w Polsce, położona w województwie pomorskim, w powiecie starogardzkim, w gminie Skarszewy.
W latach 1975–1998 Trzcianka administracyjnie należała do województwa gdańskiego.

</doc>
<doc id="904229" url="https://pl.wikipedia.org/wiki?curid=904229" title="Wolbachia">
Wolbachia

Wolbachia – rodzaj Gram-ujemnych bakterii z rodziny Anaplasmataceae, bezwzględnych pasożytów wielu bezkręgowców, w tym owadów i nicieni.
"Wolbachia" żyje w cytoplazmie komórek zainfekowanego gospodarza. Przenosi się na następne pokolenia w komórkach jajowych, czyli przekazywana jest tylko w linii matczynej. Wpływa na rozmnażanie się gospodarzy np. zabijając embriony samców lub zamieniając je w samice. Ponadto może powodować wymieranie embrionów powstałych w wyniku zapłodnienia niezainfekowanej samicy przez zainfekowanego samca (a nawet wtedy, kiedy samica jest zarażona innym szczepem "Wolbachii") – tzw. niekompatybilność cytoplazmatyczna.
"Wolbachia" jest też pasożytem wielu gatunków nicieni wywołujących filariozę (słoniowacizna, ślepota rzeczna). Ostatnie badania sugerują, że bakteria odgrywa znaczną rolę w patogenezie filariozy.

</doc>
<doc id="904237" url="https://pl.wikipedia.org/wiki?curid=904237" title="Worek na linę">
Worek na linę

Worek (plecak, torba lub płachta) na linę – pojemnik wykonany z tkaniny lub tworzywa sztucznego przeznaczony do transportowania liny wspinaczkowej i rozkładania jej u stóp drogi wspinaczkowej.
Worek na linę zbudowany jest tak, aby można było go rozłożyć na ziemi w postaci szerokiej płachty, pełniącej rolę izolacji od podłoża. Chroni to linę przed wilgocią, brudem oraz ziarnami piasku. Piasek dostający się między włókna liny może bowiem powodować ich systematyczne przecinanie, obniżając trwałość i wytrzymałość liny. 
Worki na linę przeznaczone do wspinaczki skałkowej często mają postać plecaka. Ponadto, znajdujące się wewnątrz worka pętelki umożliwiają przywiązywanie końców liny, dzięki czemu po rozłożeniu worka można łatwo odnaleźć i wyciągnąć koniec liny bez ryzyka przypadkowego utworzenia węzła.

</doc>
<doc id="904244" url="https://pl.wikipedia.org/wiki?curid=904244" title="Zalesie (gmina Drużbice)">
Zalesie (gmina Drużbice)

Zalesie – wieś w Polsce położona w województwie łódzkim, w powiecie bełchatowskim, w gminie Drużbice.
W latach 1975–1998 miejscowość administracyjnie należała do województwa piotrkowskiego.

</doc>
<doc id="904248" url="https://pl.wikipedia.org/wiki?curid=904248" title="Katarzynka">
Katarzynka



</doc>
<doc id="904253" url="https://pl.wikipedia.org/wiki?curid=904253" title="Katarzynka (województwo łódzkie)">
Katarzynka (województwo łódzkie)

Katarzynka – wieś w Polsce położona w województwie łódzkim, w powiecie bełchatowskim, w gminie Drużbice.
W latach 1975–1998 miejscowość administracyjnie należała do województwa piotrkowskiego.
Zobacz też: Katarzynka

</doc>
<doc id="904260" url="https://pl.wikipedia.org/wiki?curid=904260" title="Zapowiednik (województwo pomorskie)">
Zapowiednik (województwo pomorskie)

Zapowiednik – osada kociewska w Polsce położona w województwie pomorskim, w powiecie starogardzkim, w gminie Skarszewy nad rzeką Wierzycą. Osada wchodzi w skład sołectwa Bączek.
W latach 1975–1998 miejscowość administracyjnie należała do województwa gdańskiego.
Od 1982 roku w miejscowości funkcjonuje Wojewódzkie Centrum Leczenia Uzależnień.
Zabytki.
Według rejestru zabytków NID na listę zabytków wpisany jest zespół dworski, pocz. XX, nr rej.: A-1428 z 7.12.1993: dwór i park.
Zobacz też.
Inne miejscowości o tej nazwie: Zapowiednik

</doc>
<doc id="904263" url="https://pl.wikipedia.org/wiki?curid=904263" title="Marki (województwo łódzkie)">
Marki (województwo łódzkie)

Marki – wieś w Polsce położona w województwie łódzkim, w powiecie bełchatowskim, w gminie Drużbice.
W latach 1975–1998 miejscowość administracyjnie należała do województwa piotrkowskiego.
Zobacz też: Marki

</doc>
<doc id="904265" url="https://pl.wikipedia.org/wiki?curid=904265" title="Bolechówka">
Bolechówka

Bolechówka ("Bolechowicka") – potok, lewostronny dopływ Kobylanki o długości 2,31 km i powierzchni zlewni 4,83 km².
Potok wypływa w Dolinie Bolechowickiej na Wyżynie Olkuskiej. W obrębie doliny, naprzeciwko dużej skały tworzy dwuspadową kaskadę. Płynie przez tereny rezerwatu przyrody Wąwóz Bolechowicki. Spływając do Rowu Krzeszowickiego, łączy się z potokiem Kobylanka.
Bolechówka wraz z potokiem Sąspówka należą do najbardziej czystych potoków całej Jury Krakowsko-Częstochowskiej. Dzięki temu przetrwała w nich bogata flora i fauna. Cały bieg potoku aż do ujścia w Rudawie objęty jest ochroną.

</doc>
<doc id="904269" url="https://pl.wikipedia.org/wiki?curid=904269" title="Depczyk">
Depczyk

Depczyk – część wsi Podstoła w Polsce położona w województwie łódzkim, w powiecie bełchatowskim, w gminie Drużbice.
W latach 1975–1998 Depczyk administracyjnie należał do województwa piotrkowskiego.

</doc>
<doc id="904270" url="https://pl.wikipedia.org/wiki?curid=904270" title="Głupice-Parcela">
Głupice-Parcela

Głupice-Parcela – część wsi Głupice w Polsce położona w województwie łódzkim, w powiecie bełchatowskim, w gminie Drużbice.
W latach 1975–1998 Głupice-Parcela administracyjnie należały do województwa piotrkowskiego.

</doc>
<doc id="904276" url="https://pl.wikipedia.org/wiki?curid=904276" title="Amerykański Instytut Naftowy">
Amerykański Instytut Naftowy

Amerykański Instytut Naftowy ("American Petroleum Institute", "API") – zrzeszenie branżowe producentów ropy naftowej. Jego członkami jest 400 spółek działających w branży, które zajmują się m.in. produkcją, rafinacją i zaopatrzeniem w ropę, eksploatacją rurociągów naftowych czy transportem morskim.
Pierwotnie zakres działalności organizacji miał charakter narodowy, który w ostatnich latach uległ poszerzeniu ze względu na stale rosnący zasięg międzynarodowych interesów związanych z przemysłem naftowym. Główne funkcje API to:

</doc>
<doc id="904277" url="https://pl.wikipedia.org/wiki?curid=904277" title="Helenów (gmina Drużbice)">
Helenów (gmina Drużbice)

Helenów – wieś w Polsce położona w województwie łódzkim, w powiecie bełchatowskim, w gminie Drużbice.
W latach 1975–1998 miejscowość administracyjnie należała do województwa piotrkowskiego.

</doc>
<doc id="904278" url="https://pl.wikipedia.org/wiki?curid=904278" title="Lina statyczna">
Lina statyczna

Lina statyczna – lina charakteryzująca się niewielkimi właściwościami dynamicznymi (wydłużenie rzędu 2–5%), przez co ma zastosowanie tam, gdzie wydłużanie się pod wpływem obciążenia jest niepożądane.
Używana jest głównie w speleologii oraz w pracach na wysokości. W górach wysokich wykorzystywana jest do poręczowania.
Budowa.
Współczesne liny statyczne produkowane są z włókien poliamidowych. Składają się z rdzenia i oplotu. Najczęściej mają średnicę od 10 do 12 mm.
Uwagi.
Lina statyczna w żadnym wypadku nie powinna być wykorzystywana do wspinaczki z asekuracją dolną. W razie odpadnięcia od ściany, brak właściwości pochłaniających energię skutkuje obrażeniami ciała ze złamaniem kręgosłupa włącznie. Możliwe jest też urwanie się liny.

</doc>
<doc id="904280" url="https://pl.wikipedia.org/wiki?curid=904280" title="Janówek (Zabiełłów)">
Janówek (Zabiełłów)

Janówek – osada wsi Zabiełłów w Polsce położona w województwie łódzkim, w powiecie bełchatowskim, w gminie Drużbice.
W latach 1975–1998 osada administracyjnie należała do województwa piotrkowskiego.

</doc>
<doc id="904283" url="https://pl.wikipedia.org/wiki?curid=904283" title="Radix sort">
Radix sort



</doc>
<doc id="904284" url="https://pl.wikipedia.org/wiki?curid=904284" title="Łazy (Rawicz)">
Łazy (Rawicz)

Łazy – kolonia wsi Rawicz w Polsce położona w województwie łódzkim, w powiecie bełchatowskim, w gminie Drużbice.
W latach 1975–1998 kolonia administracyjnie należała do województwa piotrkowskiego.

</doc>
<doc id="904285" url="https://pl.wikipedia.org/wiki?curid=904285" title="Rawicz-Podlas">
Rawicz-Podlas

Rawicz-Podlas – część wsi Rawicz w Polsce położona w województwie łódzkim, w powiecie bełchatowskim, w gminie Drużbice.
W latach 1975–1998 Rawicz-Podlas administracyjnie należał do województwa piotrkowskiego.

</doc>
<doc id="904286" url="https://pl.wikipedia.org/wiki?curid=904286" title="Wola Głupicka">
Wola Głupicka

Wola Głupicka – kolonia wsi Głupice w Polsce położona w województwie łódzkim, w powiecie bełchatowskim, w gminie Drużbice.
Dawniej wieś stanowiła własność biskupów kujawskich. W źródłach pojawia się także jako Głupiecka Wólka.
Głupice Małe (Wola Głupicka) były wsią biskupstwa włocławskiego w powiecie piotrkowskim województwa sieradzkiego w końcu XVI wieku. 
W latach 1975–1998 kolonia administracyjnie należała do województwa piotrkowskiego.

</doc>
<doc id="904288" url="https://pl.wikipedia.org/wiki?curid=904288" title="Simon Cziommer">
Simon Cziommer

Simon Cziommer (ur. 6 listopada 1980 w Nordhorn) – piłkarz niemiecki grający na pozycji środkowego pomocnika.
Życiorys.
Cziommer urodził się w niemieckim mieście Nordhorn, leżącym w Dolnej Saksonii tuż przy granicy z Holandią. Piłkarską karierę rozpoczynał w małym zespole FC Schüttorf 09, ale profesjonalną rozpoczął w tym drugim kraju, w odległym o 25 km Enschede, w tamtejszym klubie FC Twente. W Eredivisie zadebiutował 26 marca 2000 w wygranym 4:2 meczu z FC Utrecht. Przez pierwsze 3 sezony miał jednak trudności z przebiciem się do podstawowego składu i dopiero w sezonie 2002/2003 w końcu stał się zawodnikiem pierwszej jedenastki i zdobył wówczas 5 goli dla drużyny Twente.
Po sezonie przeszedł za 600 tysięcy euro do FC Schalke 04. W Bundeslidze rozegrał jednak tylko 2 mecze (z Borussią Dortmund oraz 1. FC Köln), a także 5 w Pucharze Intertoto. W Schalke nie sprawdził się i jeszcze zimą 2004 wrócił do Twente na wypożyczenie. Spędził tam nie tylko rundę jesienną sezonu 2003/2004, ale także cały sezon 2004/2005, w którym jednak nie miał miejsca w składzie zespołu. Latem 2005 Cziommer wrócił do Schalke, ale nie rozegrał żadnego meczu w pierwszym zespole i w styczniu 2006 został wypożyczony do Rody JC Kerkrade, w której odzyskał formę i w 15 meczach zdobył aż 8 bramek. Jego postawa została doceniona przez trenera AZ Alkmaar, Louisa van Gaala, który namówił Cziommera do przejścia do AZ. Od początku sezonu 2006/2007 Simon był zawodnikiem tego zespołu i zdołał z nim już dojść do ćwierćfinału Pucharu UEFA, a pod na koniec zajął 3. miejsce w Eredivisie.
Latem 2008 roku Cziommer został wypożyczony z Alkmaaru do FC Utrecht, w którym grał przez rok w pierwszym składzie. W 2009 roku podpisał kontrakt z austriackim Red Bull Salzburg. W 2012 roku został zawodnikiem SBV Vitesse, a w 2013 Heraclesa Almelo. W 2015 roku zakończył karierę.

</doc>
<doc id="904289" url="https://pl.wikipedia.org/wiki?curid=904289" title="Plac Dominikański">
Plac Dominikański

Plac Dominikański:

</doc>
<doc id="904290" url="https://pl.wikipedia.org/wiki?curid=904290" title="Wrzosy (Bukowie Górne)">
Wrzosy (Bukowie Górne)

Wrzosy – osada wsi Bukowie Górne w Polsce położona w województwie łódzkim, w powiecie bełchatowskim, w gminie Drużbice.
W latach 1975–1998 osada administracyjnie należała do województwa piotrkowskiego.

</doc>
<doc id="904291" url="https://pl.wikipedia.org/wiki?curid=904291" title="Ludwig Heinrich Buchholtz">
Ludwig Heinrich Buchholtz

Ludwig Heinrich von Buchholtz (ur. 1740, zm. 1811) – pruski dyplomata, rezydent pruski w Warszawie w latach 1780-1787, poseł nadzwyczajny i minister pełnomocny króla Prus Fryderyka Wilhelma II w Rzeczypospolitej w latach 1787-1789 i od sierpnia 1792 do września 1794.
13 października 1788 na Sejmie Czteroletnim ogłoszono jego deklarację, w której przestrzegał zgromadzonych przed wiązaniem się sojuszem wojskowym z Rosją przeciwko Turcji, ofiarując w zamian przymierze polsko-pruskie, gwarantujące całość i niepodległość Rzeczypospolitej. Jego działania przyczyniły się walnie do zawarcia sojuszu polsko-pruskiego w 1790 i zrzucenia istniejącego nieprzerwanie od 1768 rosyjskiego protektoratu nad Rzecząpospolitą.
Na sejmie grodzieńskim w 1793 przeprowadził ratyfikację traktatu II rozbioru Polski. Został prezydentem Prus Południowych.
Bucholtz uważał, że poseł rosyjski Osip Igelström, przez swą nieudolność sprowokował Polaków do powstania w 1794 roku. Sam Bucholtz znany był z taktu i przyjaznego usposobienia.
W liście z 2 kwietnia 1794 roku Buchholtz poinformował swojego króla, o tym, że poseł hiszpański w Polsce Domingo de Iriarte y Nieves Ravelo podzielił się z nim wieściami z hiszpańskiej ambasady w Konstantynopolu, że tamtejszy przedstawiciel Francji Marie Louis Descorches cieszy się na zbliżające się powstanie w Polsce, a więc ostrzegał Prusaka przed insurekcją 1794 roku.

</doc>
<doc id="904296" url="https://pl.wikipedia.org/wiki?curid=904296" title="Agent Blue">
Agent Blue

Agent Blue – mieszanka niebieska, oznaczenie wojskowe (USA) preparatu fitotoksycznego stosowanego w ograniczonym zakresie podczas wojny wietnamskiej.
Skład mieszanki niebieskiej:
Podczas działań Agent Blue był stosowany w postaci 40% wodnego roztworu, w dawkach 3-8 kg/ha
Właściwości trujące.
Agent Blue jest bardzo silnym arborycydem. Porażona roślina traci liście i ginie w czasie 2-4 dni. Skażony ryż nie tworzy ziaren, mimo że roślina nie obumiera. Agent Blue jest skuteczny ok. 1 miesiąca. Po tym czasie mogą odrastać młode rośliny.

</doc>
<doc id="904298" url="https://pl.wikipedia.org/wiki?curid=904298" title="Zofiówka (powiat bełchatowski)">
Zofiówka (powiat bełchatowski)

Zofiówka – wieś w Polsce położona w województwie łódzkim, w powiecie bełchatowskim, w gminie Drużbice.
W latach 1975–1998 miejscowość administracyjnie należała do województwa piotrkowskiego.
Na polach wsi w okresie II wojny światowej dokonano zrzutu pierwszej polskiej grupy desantowo - wywiadowczej. Grupa ta, której dowódcą był znany przed wojną dziennikarz kapitan Mikołaj Arciszewski, pseudonim „Michał”, przez blisko rok prowadziła aktywną i ofiarną działalność wywiadowczą. W nocy z 16 na 17 sierpnia 1941 roku kapitan Mikołaj Arciszewski, oraz oficerowie lotnictwa ppor. Jerzy Ziółkowski, ppor. Zbigniew Romanowski, radiotelegrafista ppor. Igor Mickiewicz, Bogdan Citowicz i saper ppor. Stanisław Wiński mając ze sobą radiostację nadawczą wylądowali na spadochronach pod wsią Zofijówka koło Wadlewa, w zachodniej wcielonej do Rzeszy części powiatu piotrkowskiego. Tam otrzymali pomoc od Michała Zgida i rodzin Krysiaków, Tłoczków, Wodzickich, Kłysów, Kociołków (wszyscy z Zofijówki) i rodziny Bentynów z Kobyłek (gmina Grabica). Przy pomocy członków ZWZ (AK) przekroczyli granicę Generalnego Gubernatorstwa i znaleźli schronienie w Gomulinie w domu Józefa Kwapisza (obecnie gospodarstwo jego wnuków – rodziny Kamińskich). W stodole Kwapiszów podjęto pierwszą próbę nadawania radiostacji.
W wyniku rozpracowania przez Niemców grupy Arciszewskiego uwięziono mieszkańca Zofijówki Michała Zgida. Michał Zgid zmarł w KL Auschwitz 15 sierpnia 1943 roku.

</doc>
<doc id="904300" url="https://pl.wikipedia.org/wiki?curid=904300" title="Przymierze polsko-pruskie">
Przymierze polsko-pruskie

Przymierze polsko-pruskie – sojusz zaczepno-odporny zawarty 29 marca 1790 w Warszawie pomiędzy Rzecząpospolitą a Prusami.
Tło międzynarodowe.
Od 1768 Rzeczpospolita była nieprzerwanie protektoratem Rosji, która mocą odnowionego w 1775 zapewniała nienaruszalność ustroju państwa polskiego. Niekorzystne położenie międzynarodowe Rzeczypospolitej określała w dużej mierze nieustająca od 1764 współpraca rosyjsko-pruska.
W 1787 Rosja została zaatakowana przez Imperium Osmańskie, wybuchła wojna rosyjsko-turecka. U jej boku przeciwko Turcji w lutym 1788 wystąpiła Austria. Wkrótce potem w lipcu na Rosję uderzyła Szwecja, wykorzystując fakt zaangażowania wojsk rosyjskich na południu. Wojna rosyjsko-szwedzka (1788–1790) osłabiła i tak nie przygotowaną do prowadzenia działań militarnych na dwóch frontach Rosję. Katarzyna II rozpoczęła starania o pomoc zbrojną Rzeczypospolitej, formalnie zgadzając się na zwiększenie liczby wojsk polskich do 100 tys. Te działania spotkały się z ostrym sprzeciwem Prus i wspierającej je Wielkiej Brytanii, zagrożonej opanowaniem przez Rosję cieśnin czarnomorskich.
Sejm Czteroletni.
Zwołany 6 października 1788 Sejm Czteroletni miał się zająć przygotowaniem przymierza polsko-rosyjskiego, projekt który opracował król Stanisław August Poniatowski na życzenie ambasadora rosyjskiego Otto Magnusa von Stackelberga. Zakładał on zwiększenie stanu wojsk Rzeczypospolitej, które miały być użyte jako rosyjski korpus posiłkowy przeciwko Turcji.
Spowodowało to silny sprzeciw Prus. 13 października odczytano na posiedzeniu sejmu deklarację posła pruskiego Ludwiga Heinricha Buchholtza, w której przestrzegał on zgromadzonych przed wiązaniem się sojuszem wojskowym z Rosją przeciwko Turcji, ofiarując w zamian przymierze polsko-pruskie, gwarantujące całość i niepodległość Rzeczypospolitej, wyrażając formalną zgodę na reformy wewnętrzne kraju. Spowodowało to upadek koncepcji sojuszu polsko-rosyjskiego, a król zmuszony był wycofać swój projekt spod obrad sejmu. Odtąd opozycja sejmowa mogła liczyć na stałe wsparcie dyplomacji pruskiej w dziele niszczenia instrumentów rosyjskiego panowania nad Rzecząpospolitą.
19 stycznia 1789 wbrew protestom obozu Stanisława Augusta i ambasady rosyjskiej sejm zniósł Radę Nieustającą. Państwo polskie formalnie przestało być rosyjskim protektoratem.
Wspierany przez dyplomację pruską Sejm Czteroletni zażądał ewakuacji wojsk rosyjskich i ich magazynów z terytorium Rzeczypospolitej, co nastąpiło już w maju 1789. Rosja unikając otwartego starcia z Prusami, jak długo była związana walką na froncie tureckim i szwedzkim, nie reagowała na wzrost samodzielności Rzeczypospolitej.
Plan zamienny Hertzberga.
Stałe napięcie w stosunkach prusko-austriackich groziło wybuchem otwartego konfliktu zbrojnego. Pruski minister spraw zagranicznych Ewald Friedrich von Hertzberg opracował plan, który zakładał cesję Gdańska i Torunia na rzecz Prus, w zamian za odzyskanie przez Polskę Galicji kosztem Austrii. Austria z kolei miała się zadowolić zdobyczami na Turcji. Przeprowadzenie tego planu miała poprzedzić pruska demonstracja zbrojna na Śląsku i działania dywersyjne w Niderlandach Austriackich, Galicji i na Węgrzech. Poczynania te sparaliżowała jednak dyplomacja brytyjska, w której interesie nie leżało nadmierne osłabianie Imperium Osmańskiego, które w ostateczności miało zapłacić swoim terytorium za plany zamienne mocarstw europejskich.
Wobec fiaska tego planu, Prusy rozpoczęły przygotowania do otwartego konfliktu zbrojnego. 31 stycznia 1790 zawarły przymierze prusko-tureckie.
Przymierze polsko-pruskie.
10 grudnia 1789 odczytano na posiedzeniu sejmu list króla Prus Fryderyka Wilhelma II, w którym obiecywał zawarcie sojuszu z Rzecząpospolitą pod warunkiem przeprowadzenia reform ustrojowych i wzmocnienia władzy wykonawczej w państwie.
23 grudnia czyniąc zadość prośbie króla pruskiego Sejm Czteroletni uchwalił prawie jednogłośnie "Zasady do formy rządu" i rozpoczął prace nad projektem "Administracji Ekstraordynaryjnej" na wypadek wojny.
Stanisław August Poniatowski próbował jeszcze ratować resztki wpływów rosyjskich w Rzeczypospolitej, proponując Rosji i Austrii zawarcie podobnego przymierza. Katarzyna II nie była jednak jeszcze zainteresowana wojną z Prusami, a Austriacy chcieli przez zawarcie takiego sojuszu zabezpieczyć jedynie posiadanie Galicji.
W Berlinie rozpoczęły się tajne negocjacje traktatu polsko-pruskiego. Strona polska w osobach przedstawicieli Stronnictwa Patriotycznego w zasadzie zgadzała się na odstąpienie Prusom Gdańska i Torunia, postulując bardzo korzystne zapisy w projekcie polsko-pruskiego traktatu handlowego. Warunki pruskie pozostały jednak tajne dla ogółu posłów, gdyż ujawnienie zamiaru cesji mogło spowodować przewrót sejmowy i odbudowę wpływów Rosji.
Ostatecznie Fryderyk Wilhelm II postanowił podpisać traktat przymierza polsko-pruskiego, a warunki cesji miast pomorskich określić dopiero w osobnym polsko-pruskim traktacie handlowym. 27 marca 1790 sejm zaaprobował projekt sojuszu, a 29 marca przymierze zostało podpisane.
Postanowienia.
W traktacie tym strony gwarantowały sobie wzajemnie integralność terytorialną z zachowaniem klauzuli o możliwości dobrowolnego uregulowania tych kwestii w przyszłości (co miało umożliwić ewentualną cesję). Oba państwa obiecywały sobie przyjść z pomocą w obliczu zagrożenia lub ataku ze strony państw trzecich. Polska miała wystawić w takim wypadku korpus posiłkowy w sile 8000 kawalerii i 4000 piechoty, a Prusy 4000 kawalerii i 8000 piechoty. Prusy deklarowały Polsce pomoc w postaci misji dobrych usług (łac. "bona officia"), w razie zagrożenia Rzeczypospolitej (co jawnie skierowane było przeciwko hipotetycznej interwencji rosyjskiej w wewnętrzne sprawy państwa polskiego).
Zmiana sytuacji międzynarodowej.
Licząc się z możliwością wybuchu wojny prusko-austriackiej, Polska wystawiła 40-tysięczny korpus wojsk przy granicy z Galicją, a Prusy zmobilizowały na Śląsku 300-tysięczną armię, która miała uderzyć na posiadłości austriackie. Nastąpił jednak nieoczekiwany zwrot w położeniu międzynarodowym Rzeczypospolitej. 27 lipca 1790 Austria i Prusy zawarły konwencję w Reichenbachu (dzisiejszym Dzierżoniowie), mocą której wyrzekały się podejmowania wobec siebie działań wrogich. 14 sierpnia Rosja zakończyła wojnę ze Szwecją.
6 września 1790 Sejm Czteroletni podjął uchwałę o niepodzielności ziem Rzeczypospolitej, co faktycznie przekreśliło możliwość negocjacji polsko-pruskiego traktatu handlowego i stawiało pod znakiem zapytania moc wykonania postanowień przymierza polsko-pruskiego.
3 maja 1791 Sejm Czteroletni, licząc stale na spodziewaną pomoc pruską w razie interwencji rosyjskiej uchwalił konstytucję, która była już zdecydowanym aktem przywrócenia niepodległości Rzeczypospolitej.
27 sierpnia 1791 cesarz Leopold II Habsburg i Fryderyk Wilhelm II podpisali deklarację z Pillnitz, w której wezwali państwa europejskie do interwencji zbrojnej przeciwko rewolucyjnej Francji po stronie Ludwika XVI. W zamian za zobowiązanie Austrii do zakończenia wojny z Turcją, Prusy zrezygnowały z planów oddania Polsce Galicji.
Wynik.
Jak długo Rosja zajęta była wojną z imperium osmańskim, a Wielka Brytania nie była zainteresowana w jego osłabianiu, Rzeczpospolita mogła cieszyć się z owoców swoich reform wewnętrznych. Już 9 stycznia 1792 Rosja podpisała w Jassach traktat pokojowy z Turcją, a 20 kwietnia 1792 rozpoczęła się wojna Austrii i Prus z Francją. Rosja uzyskała tym samym wolną rękę do interwencji w Rzeczypospolitej, w chwili gdy pruski sojusznik Rzeczypospolitej zajęty był nową wojną na zachodzie.
Wojna polsko-rosyjska (1792) zakończyła się przedwczesną kapitulacją wojsk polskich. Pruski korpus posiłkowy nie przybył z długo oczekiwaną pomocą. Po opanowaniu kraju przez stronników konfederacji targowickiej, w styczniu 1793 do Wielkopolski wkroczył pruski korpus obserwacyjny, który miał za zadanie zabezpieczenie należnych Prusom nabytków terytorialnych, wkrótce też nastąpił II rozbiór Polski.

</doc>
<doc id="904309" url="https://pl.wikipedia.org/wiki?curid=904309" title="Dekanat lęborski">
Dekanat lęborski

Dekanat Lębork – jeden z 30 dekanatów w rzymskokatolickiej diecezji pelplińskiej.
Dekanat składa się z sześciu parafii leżących na terenie miasta Lęborka trzech z terenu gminy Nowa Wieś Lęborska, powiatu lęborskiego i jednej z terenu gminy Łęczyce, powiatu wejherowskiego.
Parafie.
W skład dekanatu wchodzi 10 parafii:
Sąsiednie dekanaty.
Główczyce, Gniewino, Luzino "(archidiec. gdańska)", Łeba, Łupawa, Sierakowice

</doc>
<doc id="904319" url="https://pl.wikipedia.org/wiki?curid=904319" title="Auditorium Maximum Uniwersytetu Jagiellońskiego">
Auditorium Maximum Uniwersytetu Jagiellońskiego

Auditorium Maximum – budynek Uniwersytetu Jagiellońskiego przy ulicy Krupniczej 33 w Krakowie, w bezpośrednim sąsiedztwie pochodzącego z lat 60. XX wieku Collegium Paderevianum. Wchodzi w skład tzw. II Kampusu UJ. Budynek stanowi zespół sal wykładowych, z których największa, sala amfiteatralna, może pomieścić 1200 osób. Decyzję o budowie podjęto w 2001, a budynek został oddany do użytku we wrześniu 2005. Łączny koszt budowy Auditorium Maximum wyniósł 43 mln zł, z czego 29 mln zł pochodziło z funduszy unijnych, 1 mln zł ze środków MENiS, a 13 mln zł ze środków własnych uczelni.
Autorzy projektu architektonicznego: „Wizja” Sp. z o.o. arch. Stanisław Deńko, arch. Robert Kuzianik; współpraca autorska: arch. arch. Marcin Przyłuski, Przemysław Skalny, Wojciech Korbel, Małgorzata Deńko, Anna Jarosz-Siembiot, Anna Marek-Pelc, Marek Kamiński, Marta Przybylska.

</doc>
<doc id="904323" url="https://pl.wikipedia.org/wiki?curid=904323" title="Auditorium Maximum">
Auditorium Maximum



</doc>
<doc id="904328" url="https://pl.wikipedia.org/wiki?curid=904328" title="Auditorium Maximum w Krakowie">
Auditorium Maximum w Krakowie



</doc>
<doc id="904333" url="https://pl.wikipedia.org/wiki?curid=904333" title="Crashpad">
Crashpad

Crashpad – specjalny przyrząd przypominający materac, który służy do asekuracji w czasie wspinaczki boulderingowej. Pozwala na bezpieczne lądowanie po odpadnięciu od skały z niewielkiej wysokości. Crashpady są z reguły składane i wyposażone w taśmy na ramię - co pozwala w łatwy sposób je transportować.

</doc>
<doc id="904335" url="https://pl.wikipedia.org/wiki?curid=904335" title="Multiplikator">
Multiplikator

Multiplikator – rodzaj kołowrotka wędkarskiego o ruchomej szpuli. Wyewoluował ze starych kołowrotków z ruchomą szpulą. Dzisiejsze multiplikatory to wysoce zaawansowane technicznie kołowrotki o znacznych przełożeniach, nawet ponad 7:1, wielotarczowych hamulcach typu gwiazda, odśrodkowych, magnetycznych lub elektronicznych hamulcach, których zadaniem jest ograniczenie prędkość obrotu szpuli w pierwszej fazie rzutu, licznikami wysnutej żyłki itp.
Budowa.
Multiplikator pod względem budowy jest znacznie bardziej skomplikowany niż zwykły kołowrotek o szpuli stałej. Składa się ze szpuli połączonej sprzęgłem z przekładnią główną. Zębate koło napędowe jest połączone przez hamulec szpuli (gwiazdę) z korbką oraz przez inne koło zębate z napędem osi posuwu wodzika żyłki. Regulacji hamulca dokonuje się przez dokręcenie lub odkręcenie znajdującej się przy korbie gwiazdy. Z tyłu kołowrotka znajduje się przycisk pozwalający na odłączenie szpuli od zębatki, dzięki czemu podczas rzutu żyłka może swobodnie wysnuwać się obracając szpulę. Ponadto na szpuli zamontowany jest system hamujący obroty szpuli, co zapobiega plątaniu się linki w ostatniej fazie rzutu. Jest to najczęściej krążek z magnesami, którego siłę hamującą reguluje się poprzez dokręcenie lub odkręcenie go. W bardziej skomplikowanych multiplikatorach odbywa się to w inny sposób.
Rodzaje multiplikatorów.
Wśród multiplikatorów można wyróżnić dwa ich zasadnicze rodzaje:
Pierwszy rodzaj jest wykorzystywany w castingu podczas używania cięższych przynęt, połowach większych gatunków ryb oraz w castingu morskim. Drugi zaś ma zastosowanie w połowach na lżejsze przynęty i mniejszych ryb.
Zastosowanie.
Zwykłe multiplikatory znajdują zastosowanie wszędzie tam, gdzie liczy się niezawodność, odporność na działanie czynników zewnętrznych i trwałość mechanizmu przekładni. Chodzi tu głównie o wędkarstwo morskie, ciężkie wędkarstwo gruntowe oraz spinning z nastawieniem na duże przynęty podczas łowienia większych ryb.
Multiplikatory niskoprofilowe są łatwiejsze i bardziej poręczne w obsłudze, dlatego można je stosować także do przynęt mniejszych, również z powodu mniejszych oporów toczenia się szpuli podczas rzutu. Najmniejsze modele można nawet stosować podczas spinningu ultralekkiego. Stało się to możliwe dzięki zastosowaniu w ich budowie łożysk i smaru najlepszej jakości, co zapewnia minimalne opory wysnuwania żyłki.

</doc>
<doc id="904338" url="https://pl.wikipedia.org/wiki?curid=904338" title="Kraszpad">
Kraszpad



</doc>
<doc id="904343" url="https://pl.wikipedia.org/wiki?curid=904343" title="Kostas Chalkias">
Kostas Chalkias

Konstandinos „Kostas” Chalkias (ur. 30 maja 1974 w Larisie) – grecki piłkarz grający na pozycji bramkarza.
Kariera.
Profesjonalną karierę Chalkias zaczynał w Panathinaikosie AO, lecz w sezonie 1995–1996 przeniósł się do Apollonu Smyrnis. Po dwóch latach wrócił do "Koniczynek", ale był tam zaledwie trzecim bramkarzem, po Józefie Wandziku i Andoniosie Nikopolidisie. W latach 1998–2001 zagrał razem 25 razy, po czym przeniósł się na dwa sezony do Iraklisu Saloniki. W styczniu 2005 roku trafił do angielskiej Premiership, a konkretnie do Portsmouth F.C. W tym zespole zadebiutował w 4. rundzie Pucharu Anglii w meczu z Southamptonem. W Portsmouth nie zabawił jednak długo – po rozegraniu zaledwie 6 meczów w czerwcu 2005 przeniósł się do klubu Segunda División, Realu Murcia. Po roku Grek został wytransferowany do Arisu, gdzie występował do końca 2007 roku. Na początku 2008 odszedł do PAOK-u Saloniki. W 2012 roku zakończył karierę.
W reprezentacji Grecji Chalkias rozegrał 4 mecze. W 2004 roku wraz z kolegami 32-letni piłkarz zdobył Mistrzostwo Europy, lecz na tym turnieju Kostas pełnił rolę rezerwowego bramkarza i, podobnie jak to było przed kilkoma laty w Panathinaikosie, miejsca między słupkami ustępował Nikopolidisowi.

</doc>
<doc id="904344" url="https://pl.wikipedia.org/wiki?curid=904344" title="Traffic">
Traffic



</doc>
<doc id="904355" url="https://pl.wikipedia.org/wiki?curid=904355" title="Oostende Compagnie">
Oostende Compagnie



</doc>
<doc id="904361" url="https://pl.wikipedia.org/wiki?curid=904361" title="Adam Epstein">
Adam Epstein

Adam Epstein (ur. 24 grudnia 1800 w Warszawie, zm. 24 marca 1870 tamże) – warszawski bankier i filantrop żydowskiego pochodzenia, kawaler orderu św. Stanisława.
Adam był jednym z czterech synów (Józef, Adam, Herman, Jan) Jakuba (1771-1843), kupca warszawskiego, oficera wojsk polskich, wolnomularza i założyciela Starego Szpitala Starozakonnych w Warszawie, i Henrietty z Glicksonów (1780-1849). Niemieckojęzyczna rodzina Epsteinów była fabrykantami świec łojowych w Pilicy. Do Warszawy przeniósł się Jakub Epstein, który dorobił się wielkiego majątku na dostawach dla armii rosyjskiej.
Adam uczęszczał do Liceum Warszawskiego, po czym podjął pracę w rodzinnym banku przy ul. Granicznej i potem w Banku Polskim.
Był jednym z założycieli nowej Niemieckiej Synagogi przy ul. Daniłowiczowskiej w Warszawie i wprowadził zamiast niemieckiego język polski przy jej administrowaniu (kazania wygłaszano nadal po niemiecku). Był żonaty z Ernestyną Glücksberg (1815–1895), córkę Natana Glücksberga, i miał z nią trzynaścioro dzieci: Mikołaja (1833-1863, powstańca styczniowego, który poległ w jego trakcie), Natalię (1834-1891, żonę Ludwika Natansona), Matyldę Annę (1836-1910), Amelię (1837-1920), Władysława Wacława Włodzimierza (1838-1910, powstańca styczniowego, skazanego na rok więzienia w kazamatach w Modlinie), Aleksandra (1840-1873), Edwarda Władysława (1841-1901, Generalnego Konsula Persji), Stefanię (1845-1935), Jakuba (1847-1933), Bronisława (ur. 1850, zm. w dzieciństwie), Alfreda (1852-1856) i Zofię (1855-1856).
Adam Epstein został pochowany na cmentarzu żydowskim przy ulicy Okopowej w Warszawie (kwatera 20, rząd 11).
Bibliografia.
 

</doc>
<doc id="904373" url="https://pl.wikipedia.org/wiki?curid=904373" title="Rafał Dębski">
Rafał Dębski

Rafał Dębski (ur. 1969 w Oleśnicy) – polski pisarz fantasy, science fiction, powieści historycznych, wojennych, sensacyjnych oraz kryminalnych. Z wykształcenia i zawodu psycholog (absolwent wydziału psychologii KUL). Od czerwca 2009 do maja 2012 redaktor naczelny miesięcznika „Science Fiction, Fantasy i Horror”.
Życiorys.
Debiutował w „Nowej Fantastyce” nr 5/1998 opowiadaniem „Siódmy liść”. Do dziś opublikował liczne opowiadania i powieści. Jego teksty pojawiały się w „Fenixie”, „Magii i Mieczu” i „Science Fiction, Fantasy i Horror”. Współpracował też z „Gazetą Rycerską” i pismami kobiecymi.
W 2005 roku została opublikowana jego pierwsza powieść „Łzy Nemezis”. W zakresie literatury fantasy otrzymał nagrodę „Nautilus” w 2007 roku za powieść „Czarny Pergamin” i w 2008 za „Gwiazdozbiór kata”. Ponadto opublikował cykl kryminałów, których główną postacią jest komisarz Michał Wroński, napisał też powieść dziejącą się podczas konfliktu rosyjsko-czeczeńskiego. Zajmuje się ponadto tłumaczeniami z języka rosyjskiego.

</doc>
<doc id="904379" url="https://pl.wikipedia.org/wiki?curid=904379" title="Paweł Ziemkiewicz">
Paweł Ziemkiewicz

Paweł Ziemkiewicz (ur. 1961) – polski biolog, tłumacz, krytyk filmowy, redaktor i publicysta czasopism „Fenix”, „Fantasy”, były szef działu literatury obcej miesięcznika „Nowa Fantastyka”. Były redaktor telewizji RTL-7.
W 2007 roku, z okazji 25-lecia „Fantastyki” i „Nowej Fantastyki”, otrzymał honorową odznakę „Zasłużony dla Kultury Polskiej”.
Przekłady.
Tłumacz współpracował w przygotowaniu polskich edycji z Pauliną Braiter-Ziemkiewicz:
Życie prywatne.
Brat Rafała Ziemkiewicza. Mąż Pauliny Braiter-Ziemkiewicz.

</doc>
<doc id="904381" url="https://pl.wikipedia.org/wiki?curid=904381" title="Sonique">
Sonique

Sonique, właśc. Sonia Marina Clarke (ur. 21 czerwca 1965 w Londynie) – brytyjska piosenkarka i DJ.
Jako nastolatka Sonique podpisała kontrakt z niezależną wytwórnią Cool-Tempo Records, co zaowocowało wydaniem singli „Nothing to Lose” i „Find’em, Fool’em, Forget’em” z zespołem S’Express. W 2000 roku single „It Feels So Good” oraz „Sky” przyniosły jej sławę, podbijając wiele światowych list przebojów.

</doc>
<doc id="904385" url="https://pl.wikipedia.org/wiki?curid=904385" title="Marcelo Buquet">
Marcelo Buquet

Hector Marcelo Buquet Corleto (ur. 4 października 1963 w Montevideo) – urugwajski aktor telewizyjny. W kolumbijskiej telenoweli "Kobieta w lustrze" ("La mujer en el espejo", 2004-2005) zagrał Juana Tobíasa Fonsece, właściciela firmy Marbela.
Mając osiemnaście lat związał się z grupą teatralną El Galpón del Uruguay, gdzie występował i reżyserował wyprodukowane przez siebie przedstawienia. W 1989 przeniósł się do Meksyku. Dorabiał także jako model. Karierę aktorską rozpoczął od występu w telenoweli "Simplemente María" (1989) z Victorią Ruffo. Potem zagrał w telenoweli "El abuelo y yo" (1992) u boku Gaela Garcíi Bernala. W 1991 otrzymał tytuł Modela Roku Contempo Agency. Jest także laureatem nagród meksykańskich krytyków teatralnych '94 i urugwajskich krytyków teatralnych '98.

</doc>
<doc id="904389" url="https://pl.wikipedia.org/wiki?curid=904389" title="Gijs Luirink">
Gijs Luirink

Gijs Luirink (ur. 12 września 1983 w Amsterdamie) – holenderski piłkarz grający na pozycji środkowego obrońcy lub defensywnego pomocnika.
Kariera klubowa.
Luirink pochodzi z Amsterdamu i jest wychowankiem amatorskiego klubu FC Abcoude, a następnie grał w juniorach Ajaksu, jednak nie przebił się do pierwszej drużyny. W 2001 roku stał się zawodnikiem pierwszej drużyny drugoligowego FC Volendam. W jego barwach zadebiutował 14 października 2001 w wygranym 6:1 meczu z Heraclesem Almelo. W pierwszym sezonie grał mało, ale już w kolejnym często był zawodnikiem pierwszej jedenastki i z klubem z Volendamu awansował do Eredivisie, jednak tylko na rok, gdyż w 2004 roku wrócił do drugiej ligi.
W 2004 roku Luirink zmienił barwy klubowe i został piłkarzem FC Groningen, który zapłacił za niego pół miliona euro. W sezonie 2004/2005 rozegrał 1 mecz w barwach tego klubu, a w sezonie 2005/2006 także nie mógł być pewien miejsca w podstawowym składzie i zagrał w 20 spotkaniach pierwszoligowych i zdobył 1 gola. Latem 2006 Luirink został sprzedany za 3,5 miliona euro do AZ Alkmaar. W 2007 roku z AZ doszedł do ćwierćfinału Pucharu UEFA, a w lidze zajął 3. miejsce. W 2009 roku wywalczył z AZ mistrzostwo Holandii.
W sezonie 2009/2010 Luirink był wypożyczony do RKC Waalwijk, a w 2010 roku trafił na wypożyczenie do drugoligowego SC Cambuur. W 2011 roku został zawodnikiem Sparty Rotterdam, której barwy reprezentował do 2014 roku. Następnie wrócił do Volendamu, gdzie w 2016 roku zakończył karierę.
W Eredivisie rozegrał 80 spotkań i zdobył 2 bramki.
Kariera reprezentacyjna.
Luirink karierę reprezentacyjną rozpoczynał od występów w młodzieżowej reprezentacji Holandii U-21. W 2006 roku był członkiem kadry na Mistrzostwa Europy U-21 w Portugalii. Był podstawowym zawodnikiem „Oranje” i zagrał we wszystkich meczach, w tym także finałowym z Ukrainą. Na tym turnieju zdobył też jednego gola, jeszcze w grupowym meczu z Ukrainą, przegranym 1:2.

</doc>
<doc id="904390" url="https://pl.wikipedia.org/wiki?curid=904390" title="Fresh Fruit for Rotting Vegetables">
Fresh Fruit for Rotting Vegetables

Fresh Fruit for Rotting Vegetables – pierwszy album zespołu Dead Kennedys wydany we wrześniu 1980 roku przez firmę I.R.S. Records.
Polski cover.
Cover utworu „California Über Alles”, zatytułowany „Kalifornia ponad wszystko”, stworzyła polska grupa Kazik na Żywo. Utwór ukazał się na albumie "Na żywo, ale w studio" (1994).

</doc>
<doc id="904392" url="https://pl.wikipedia.org/wiki?curid=904392" title="In God We Trust, Inc.">
In God We Trust, Inc.

In God We Trust, Inc. – drugi album zespołu Dead Kennedys wydany w grudniu 1981 roku przez firmę Alternative Tentacles.

</doc>
<doc id="904394" url="https://pl.wikipedia.org/wiki?curid=904394" title="Plastic Surgery Disasters">
Plastic Surgery Disasters

Plastic Surgery Disasters – trzeci album zespołu Dead Kennedys wydany w listopadzie 1982 roku przez firmę Alternative Tentacles.

</doc>
<doc id="904396" url="https://pl.wikipedia.org/wiki?curid=904396" title="A Skateboard Party">
A Skateboard Party

A Skateboard Party – czwarty album zespołu Dead Kennedys nagrany 13 grudnia 1982 roku podczas koncertu zespołu w Monachium w Niemczech. Został wydany przez firmę Alternative Tentacles w sierpniu 1983.

</doc>
<doc id="904399" url="https://pl.wikipedia.org/wiki?curid=904399" title="Frankenchrist">
Frankenchrist

Frankenchrist – piąty album zespołu Dead Kennedys wydany w październiku 1985 roku przez firmę Alternative Tentacles.

</doc>
<doc id="904400" url="https://pl.wikipedia.org/wiki?curid=904400" title="Bedtime for Democracy">
Bedtime for Democracy

Bedtime for Democracy – szósty album zespołu Dead Kennedys wydany w listopadzie 1986 roku przez firmę Alternative Tentacles.

</doc>
<doc id="904401" url="https://pl.wikipedia.org/wiki?curid=904401" title="Lerato Chabangu">
Lerato Chabangu

Lerato Chabangu (ur. 15 sierpnia 1985 w Tembisa, Gauteng) – południowoafrykański piłkarz, napastnik reprezentacji Południowej Afryki w piłce nożnej.

</doc>
<doc id="904402" url="https://pl.wikipedia.org/wiki?curid=904402" title="Give Me Convenience or Give Me Death">
Give Me Convenience or Give Me Death

Give Me Convenience or Give Me Death – siódmy album zespołu Dead Kennedys wydany w czerwcu 1987 roku przez firmę Alternative Tentacles. W skład albumu weszły utwory z lat 1979-1985 znane już singli i koncertów, a także inne wcześniej nie publikowane.

</doc>
<doc id="904403" url="https://pl.wikipedia.org/wiki?curid=904403" title="Lemat o π- i λ-układach">
Lemat o π- i λ-układach

Lemat o π- i λ-układach – lemat łączący koncepty π-układu i λ-układu, po raz pierwszy pojawił się w pracach Wacława Sierpińskiego. Dla potrzeb rachunku prawdopodobieństwa odkrył go ponownie Eugene Dynkin.
Uwaga.
Jeśli rodzina formula_1 podzbiorów zbioru formula_2 jest jednocześnie π-układem i λ-układem podzbiorów zbioru formula_3 to jest ona σ-ciałem podzbiorów zbioru formula_4
Lemat.
Jeśli λ-układ formula_22 podzbiorów zbioru formula_2 zawiera π-układ formula_24 to formula_22 zawiera formula_26 czyli σ-ciało generowane przez formula_27

</doc>
<doc id="904404" url="https://pl.wikipedia.org/wiki?curid=904404" title="Mutiny on the Bay">
Mutiny on the Bay

Mutiny on the Bay – ósmy album zespołu Dead Kennedys wydany 24 kwietnia 2001 roku przez firmę Manifesto. Materiał z tej płyty został nagrany na żywo. Jello Biafra skrytykował tę płytę za jej jakość.

</doc>
<doc id="904405" url="https://pl.wikipedia.org/wiki?curid=904405" title="Live at the Deaf Club">
Live at the Deaf Club

 
Live at the Deaf Club – dziewiąty album zespołu Dead Kennedys nagrany 3 marca 1979 w czasie koncertu zespołu w Club of the Deaf w San Francisco. Został wydany przez firmę Manifesto w marcu 2004.

</doc>
<doc id="904407" url="https://pl.wikipedia.org/wiki?curid=904407" title="Manolo Cardona">
Manolo Cardona

Manuel „Manolo” Julián Cardona Molano (ur. 25 kwietnia 1977 w Popayán) – kolumbijski aktor telewizyjny, model i producent.
Życiorys.
Urodził się w Popayán, w Cauca, w Kolumbii jako syn Nancy Molano, psycholożki, i Enrique Javiera Cardony, który poświęcił swoje życie polityce i był burmistrzem Popayán. Miał czterech braci. Starszy, Francisco, został agentem i inżynierem, a młodszy, Juan José, studiował reżyserię filmową na Uniwersytecie Katalonii w Barcelonie w Hiszpanii. Jedną z jego największych pasji jest gra w piłkę nożną. Kiedy miał siedem lat, rodzina nadała mu przydomek „Manolo”. To później zostało użyte jako jego pseudonim artystyczny. W wieku 18 lat przeniósł się do Cali, gdzie studiował finanse i stosunki międzynarodowe. 
W bardzo młodym wieku rozpoczął pracę jako model w agencji modelek, do której został wprowadzony przez swojego starszego brata. W 1995 rozpoczął karierę aktorską w popularnym kolumbijskiej telenoweli Caracol Televisión "Padres e hijos", w której grał przez trzy lata. W 1998 zdobył pierwszą główną rolę w operze mydlanej "Carolina Barrantes". Zabłysnął rolą Sebastiána Domíngueza w telenoweli kolumbijskiej "Wieczny płomień miłości" ("Gitanas", 2004-2005). Kiedy Mauricio Ochmann uzależnił się od kokainy, udał się na leczenie do kliniki odwykowej i musiał z dnia na dzień opuścić plan telenoweli "Marina" (2006-2007), od trzydziestego odcinka jego rolę Ricardo Alarcóna przejął Manolo Cardona. W 2009 za rolę ogrodnika Sama w komedii Raji Gosnella "Cziłała z Beverly Hills" (2008) zdobył nagrodę Imagen Foundation Awards.
Życie prywatne.
W latach 2002-2005 był związany z Barbarą Mori, odtwórczynią głównej roli Rubí Perez w telenoweli "Cena Marzeń" (2004). W 2012 poślubił Valeria Santos.

</doc>
<doc id="904409" url="https://pl.wikipedia.org/wiki?curid=904409" title="Mariusz Muszyński">
Mariusz Muszyński

Mariusz Muszyński (ur. 6 lipca 1964 w Brześciu Kujawskim) – polski prawnik, doktor habilitowany nauk prawnych, nauczyciel akademicki, profesor nadzwyczajny Uniwersytetu Kardynała Stefana Wyszyńskiego w Warszawie, były przewodniczący zarządu Fundacji „Polsko-Niemieckie Pojednanie”. Wybrany w 2015 przez Sejm VIII kadencji na sędziego Trybunału Konstytucyjnego na miejsce obsadzone przez Sejm VII kadencji, zaprzysiężony przez prezydenta Andrzeja Dudę 3 grudnia 2015, dopuszczony do orzekania 20 grudnia 2016 przez Julię Przyłębską. 5 lipca 2017 zaprzysiężony przez Prezydenta RP na wiceprezesa TK.
Życiorys.
W 1991 ukończył studia prawnicze na Wydziale Prawa i Administracji Uniwersytetu Mikołaja Kopernika w Toruniu. Odbywał następnie aplikację prokuratorską. Był stypendystą na Uniwersytecie Wiedeńskim. Na UMK uzyskiwał kolejno stopnie naukowe doktora (w 1997) i doktora habilitowanego (w 2004) nauk prawnych. Specjalizuje się w prawie międzynarodowym publicznym, prawie europejskim, a także w stosunkach polsko-niemieckich.
W latach 1995–1998 był pracownikiem Ministerstwa Spraw Zagranicznych, później przez cztery lata (1998–2002) kierował działem prawnym w Ambasadzie RP w Berlinie, po czym powrócił do MSZ, skąd odszedł w 2005. Był także powoływany w skład Rady Legislacyjnej przy Prezesie Rady Ministrów RP. Od stycznia 2006 do grudnia 2007 pełnił funkcję przewodniczącego zarządu Fundacji „Polsko-Niemieckie Pojednanie” i przedstawiciela rządu RP w kuratorium niemieckiej Fundacji Pamięć, Odpowiedzialność i Przyszłość. Był też pełnomocnikiem minister spraw zagranicznych Anny Fotygi ds. stosunków polsko-niemieckich. Odwołany z obu funkcji w 2008.
W 2005 został profesorem i kierownikiem Katedry Prawa Dyplomatycznego i Dyplomacji na Wydziale Prawa i Administracji UKSW. W 2007 objął funkcję prodziekana Wydziału Prawa i Administracji UKSW ds. nauki, współpracy i promocji, którą pełnił do 2012. W 2010 został również wykładowcą Uczelni Łazarskiego.
Był członkiem komitetu naukowego II i III Konferencji Smoleńskiej z lat 2013 i 2014 zajmującej się analizą katastrofy samolotu Tu-154 w Smoleńsku z 10 kwietnia 2010.
17 listopada 2011 Sejm VII kadencji wybrał go na członka Trybunału Stanu. Rekomendującym klubem parlamentarnym było Prawo i Sprawiedliwość. W październiku 2015 powołany w skład Narodowej Rady Rozwoju powołanej przez prezydenta Andrzeja Dudę. 18 listopada 2015 wybrany przez Sejm VIII kadencji na zastępcę przewodniczącego Trybunału Stanu. Przestał pełnić tę funkcję 10 lutego 2017.
1 grudnia 2015 sejmowa Komisja Sprawiedliwości i Praw Człowieka pozytywnie zaopiniowała jego kandydaturę – wysuniętą przez PiS – na sędziego Trybunału Konstytucyjnego. Następnego dnia Sejm głównie głosami posłów PiS wybrał go na sędziego TK, nie określając w uchwale początku jego kadencji. 3 grudnia 2015 prezydent Andrzej Duda odebrał od niego przyrzeczenie. Wybór Mariusza Muszyńskiego nastąpił, chociaż Sejm na to samo stanowisko wybrał wcześniej Andrzeja Jakubeckiego. Również 3 grudnia 2015 Trybunał Konstytucyjny orzekł, iż podstawa prawna wyboru Andrzeja Jakubeckiego była konstytucyjna, co obligowało prezydenta do odebrania od niego ślubowania.
Do orzekania Mariusz Muszyński został dopuszczony 20 grudnia 2016 przez p.o. prezesa TK Julię Przyłębską (poprzedni prezes Andrzej Rzepliński odmawiał jego dopuszczenia, powołując się na wyrok TK z 3 grudnia 2015), która jeszcze tego samego dnia upoważniła go do zastępowania jej w realizacji wszystkich wynikających z przepisów prawa uprawnień p.o. prezesa TK, a dzień później – do działania w zastępstwie prezesa TK.
W kwietniu 2016 nominowany przez rząd Beaty Szydło w skład tzw. komisji weneckiej. 5 lipca 2017 prezydent Andrzej Duda powołał go na wiceprezesa Trybunału Konstytucyjnego.
Został członkiem Rady Naukowej Instytutu Wymiaru Sprawiedliwości.
W 2018 w trakcie kryzysu wokół Sądu Najwyższego w Polsce zgłosił swoją kandydaturę na sędziego Izby Dyscyplinarnej Sądu Najwyższego. Jego zgłoszenie zostało wysłane z Ministerstwa Sprawiedliwości przez Marcina Warchoła. 23 sierpnia 2018 Mariusz Muszyński wycofał swoją kandydaturę.
Wojewódzki Sąd Administracyjny w Warszawie przy rozpatrywaniu sprawy pewnego podmiotu gospodarczego, stwierdził w wyroku z 20 czerwca 2018 (sygn. akt V SA/Wa 459/18), że Mariusz Muszyński jest osobą nieuprawnioną do orzekania w Trybunale Konstytucyjnym, a ta okoliczność może być przesłanką uznania wyroku wydanego z jego udziałem za nieważny z uwagi na nienależną obsadę sądu względnie przesłanką stwierdzenia, że zachodzi sytuacja wyroku nieistniejącego.
22 października 2020 był w składzie orzekającym Trybunału Konstytucyjnego, w którym TK wydał wyrok o niezgodności z Konstytucją Rzeczypospolitej Polskiej wykonywania aborcji z powodu ciężkiego i nieodwracalnego upośledzenia płodu albo nieuleczalnej choroby zagrażającej jego życiu. Wyrok Trybunału doprowadził do licznych protestów przeciwko zmianie przepisów aborcyjnych na ogólnokrajową skalę.
Kontrowersje.
Według publikacji Wojciecha Czuchnowskiego i Bartosza Wielińskiego powołujących się na anonimowych informatorów, Mariusz Muszyński w 1993 został przyjęty do Urzędu Ochrony Państwa (obecnie Agencja Wywiadu), po czym odbył szkolenie w Ośrodku Kształcenia Wywiadu w Starych Kiejkutach, które ukończył w 1994. Następnie przez rok pracował w centrali Urzędu Ochrony Państwa w Warszawie, od 1998 pracował w ambasadzie w Berlinie, skąd w 2002 został usunięty na wniosek strony niemieckiej w ciągu 24 godzin. Po powrocie stracił etat w wywiadzie (wtedy już w Agencji Wywiadu). Komisja kwalifikacyjna wydała wówczas negatywną opinię co do jego dalszej służby.
Po śmierci Władysława Bartoszewskiego stwierdził, że „Bóg zaczyna uśmiechać się do Polaków”.
Legalność jego powołania na stanowisko sędziego i wiceprezesa TK jest kwestią sporną, bowiem w opinii części prawników doszło do niego z naruszeniem prawa. Wojewódzki Sąd Administracyjny w Warszawie stwierdził w 2018, że Mariusz Muszyński nie ma prawa orzekać w Trybunale Konstytucyjnym.
7 maja 2021 Europejski Trybunał Praw Człowieka w Strasburgu w sprawie XERO FLOR przeciwko Polsce orzekł, że obecność Mariusza Muszyńskiego w składzie orzekającym Trybunału Konstytucyjnego sprawia, że skład nie jest prawowity i Trybunał w takim składzie nie jest sądem ustanowionym na podstawie prawa. W uzasadnieniu argumentowano, że "Polska dopuściła się naruszenia art. 6 Europejskiej Konwencji Praw Człowieka, który gwarantuje prawo sprawiedliwego procesu przed sądem ustanowionym zgodnie z przepisami" oraz że "działania władz polegające na powołaniu jednego z sędziów zasiadających w składzie oraz zignorowanie wyroków Trybunału Konstytucyjnego w tym zakresie oznaczały, że skład orzekający w tej sprawie nie był sądem ustanowionym ustawą".
Wybrane publikacje.
W dorobku publikacyjnym M. Muszyńskiego znajdują się m.in.:

</doc>
<doc id="904410" url="https://pl.wikipedia.org/wiki?curid=904410" title="Jordańskie Siły Powietrzne">
Jordańskie Siły Powietrzne

Królewskie Siły Powietrzne Jordanii zostały założone 25 września 1955. Dysponują sprzętem sprowadzanym z Francji i USA.
Największą jej część stanowią samoloty Northop F-5E Tiger II, które są używane przez 9 i 17 eskadrę w liczbie około 50 sztuk. Natomiast francuskie samoloty Mirage F-1 są na wyposażeniu eskadry nr 1 i 25 i pełnia główną funkcję bojową pełnią myśliwce przechwytujące wersja F-1CJ oraz wersja myśliwsko-szturmowa F-1EJ
W 1974 roku otrzymano 20 sztuk F-5A i 5 F-5B, które pochodziły z Iranu. Kolejne uzupełnienie w postaci 10 sztuk F-5A i 2 F-5B doszło po roku. Dostarczonych samolotów miało być łącznie 30 sztuk w wersji F-5A i 4 F-5B, a kolejna dwa F-5B jako nowe dostarczone przez Northropa. Dostawy tych samolotów umożliwiło zastąpienie Hawkerów Hunterów i uzupełnienie strat z wojen. Nowe samoloty otrzymały zadania uderzeniowe. Z pojawieniem się F-5E, część F-5A/B zostało zmagazynowanych i sprzedanych. 13 sztuk F-5A i 6 F-5B zostało sprzedanych pod koniec lat 80 XX w.
Obecnie na wyposażeniu armii jordańskiej są samoloty Mirage 2000 CJM. Na wyposażeniu są także śmigłowce typu Bell AH-1S Huey Cobra, które dysponują pociskami przeciwpancernymi typu Hugues BGM-71A TOW, które służą niszczeniu czołgów.
Do szkolenia wykorzystywane są samoloty F-5 w wersji A eskadry nr 6 oraz samoloty Mirage F-1 w wersji dwumiejscowej: F-1BJ.
Siły powietrzne stacjonują w 3 bazach lotniczych w Al.-Azrak i Al.Dżafar i Al.-Mafrak. W Al.-Mafrak znajduje się szkoła lotnicza im. króla Hussajna i arabska Akademia Lotnicza. Celom szkoleniowym służą BAe Buldog 125/125A i CASA C-101 Aviojet. W dniu 10 sierpnia 2015 roku podpisano kontrakt z Pilatus Aircraf na dostawę 9 samolotów szkolnych Pilatus PC-9M, ale w kwietniu 2016 roku Jordania postanowiła zmienić zdanie i zakupić 8 samolotów Pilatus PC-21, które są lepiej przystosowane do szkolenia pilotów nowoczesnych wielozadaniowych samolotów bojowych.
3 marca 2016 roku odebrane zostały śmigłowce UH-60A Black Hawk. Maszyny były z nadwyżki sprzętowej i przekazano je jako używane za 200 mln USD. W przyszłości dostarczone mają zostać fabrycznie nowe śmigłowce UH-60M co da łączną liczbę 16 sztuk Black Hawków.

</doc>
<doc id="904412" url="https://pl.wikipedia.org/wiki?curid=904412" title="Ana de la Reguera">
Ana de la Reguera

Ana de la Reguera (właśc. Anabell Gardoqui de la Reguera, ur. 8 kwietnia 1978 w Veracruz) – meksykańska aktorka i tancerka. Wystąpiła m.in. w serialach "Mogło być gorzej", "Goliath" i "Power". 

</doc>
<doc id="904413" url="https://pl.wikipedia.org/wiki?curid=904413" title="Jakub Beniamin Kacenelson">
Jakub Beniamin Kacenelson

Jakub Beniamin Kacenelson ps. Ben-Jamini (ur. 1852 w Kopylu, zm. 1930 w Łodzi) – żydowski pedagog i literat piszący w dwóch językach, dyrektor chederów w Zgierzu i Łodzi, ojciec poety Icchaka Kacenelsona i pedagoga Berla Kacenelsona. 
Ukończył studia rabinackie w jesziwie w Wołożynie, otrzymując ordynację rabinacką jeszcze przed swoją Bar micwą. Jako młody człowiek związany był z ruchami Chowewej Syjon i Chowewej Sfat Ewer. Zaproszony do współpracy z nowo powstałym dziennikiem hebrajskojęzycznym „Ha-Eszkol”, wyjechał do Warszawy, gdzie objął pracę w redakcji. Ze współpracy zrezygnował niebawem po sporze z wydawcą Nachumem Sokołowem. 
W 1884 r. objął dyrekcję chederu w Zgierzu, którego wychowankami byli między innymi poeta Jakub Kahan, oraz syn Jakuba – Icchak. Od 1886 r. dyrektor Zreformowanego Chederu w Łodzi. 
Pisał po hebrajsku i w jidysz. Współpracował z czasopismami „Ha-Cefira” i „Łodzier Togblat”. W jego twórczości w języku hebrajskim przeważają motywy biblijne z silnymi elementami syjonistycznymi. 

</doc>
<doc id="904414" url="https://pl.wikipedia.org/wiki?curid=904414" title="Jerzy Sosnowski (oficer wywiadu)">
Jerzy Sosnowski (oficer wywiadu)

Jerzy Ksawery Franciszek Sosnowski (ur. 3 lub 4 grudnia 1896 we Lwowie, zm. po 1 września 1939) – major kawalerii Wojska Polskiego, członek kadry olimpijskiej w zawodach konnych, oficer Oddziału II Sztabu Generalnego, który w latach 1926–1934 kierował w Niemczech placówką wywiadu „IN-3”, używając nazwiska Georg von Nalecz-Sosnowski, znany także jako Ritter von Nalecz. W ZSRR znany jako Jurek Sosnowski; niektóre źródła błędnie podają Stanisław Sosnowski.
Zorganizowana przez niego w Berlinie siatka wywiadowcza, obejmująca najwyższe dowództwo Reichswehry, dostarczyła dowodów na łamanie przez Rzeszę Niemiecką postanowień traktatu wersalskiego, która we współpracy ze ZSRR od lat 20 XX w. prowadziła wysokobudżetowy przestępczy program intensywnego rozwoju zakazanych Traktatem Wersalskim ofensywnych rodzajów sił zbrojnych: lotniczych, pancernych i chemicznych, zakazanych szkoleń kadry oficerskiej i wspólnych ćwiczeń wojskowych. Posługiwał się językami: niemieckim, francuskim i rosyjskim.
Młodość.
Był synem Józefa, pochodzącego z polskiej szlachty herbu Nałęcz, inżyniera, współwłaściciela przedsiębiorstwa budowlanego we Lwowie, i Ady, z domu Czarnowskiej. Miał młodszego o 10 lat brata Janusza. W 1914 z wynikiem celującym uzyskał maturę w gimnazjum humanistycznym we Lwowie. W latach 1912–1914 był czynnym członkiem lwowskiego Oddziału III Sokoła Konnego, w tym okresie brał też udział w ćwiczeniach „Strzelca” w Żółkwi.
I wojna światowa.
W sierpniu 1914 roku jako ochotnik wstąpił do właśnie formowanego przez Piłsudskiego 1 Pułku Piechoty. Od 2 sierpnia do 15 listopada 1914 dowódca 3 plutonu w szwadronie Beliny (uprzedni oddział strzelców konnych Śniadowskiego), awansowany w tym czasie kolejno z podoficera na podchorążego i podporucznika, dowódcę 3. plutonu. Chrzest bojowy przeszedł 13 sierpnia 1914 w bitwie pod Karczówką, pod Kielcami. Przeszedł szlak Pierwszej Brygady od Kielc przez Chmielnik, Pińczów do Szczucina. Następnie walczył koło Opatowa, pod Wiślicą, w Czarkowie i Szczytnikach. Później pod Laskami k. Dęblina, następnie w odwrocie Brygady spod Kielc do Krakowa.
Kiedy austriackie Naczelne Dowództwo nie zgodziło się na dalszy werbunek do Legionu Piłsudskiego, a następnie rozpoczęło wcielanie legionistów do swojej armii, w okresie 1 grudnia 1914 – 1 kwietnia 1915 pełnił służbę w armii austro-węgierskiej. Jeszcze w grudniu 1914 został skierowany do szkoły oficerów kawalerii w Holicach. 1 maja 1915 awansowany do stopnia podchorążego uzyskał dowództwo plutonu w austriackim pułku kawalerii. 1 kwietnia 1916 promowany na stopień podporucznika. Walczył na froncie rosyjskim do 1 marca 1917, w tym okresie otrzymując 5 medali i odznaczeń. Od 1 marca do 1 kwietnia 1917 uczestniczył w kursie dowódców broni maszynowej w Bruck an der Leitha, gdzie następnie był instruktorem. 1 listopada 1917 awansowany do stopnia porucznika.
Od 1 grudnia 1917 do 1 marca 1918 roku uczestniczył w oficerskim kursie lotniczym w Wiener Neustadt, gdzie zdobył kwalifikacje obserwatora oraz pilota. Do końca wojny był lotnikiem 13 Kompanii Lotniczej na froncie rosyjskim (m.in. w Odessie jako oficer techniczny), a także z kompanią lotniczą nr 13 na froncie albańskim jako pilot. Został w tym czasie odznaczony austriackim Krzyżem Wojskowym Karola.
Służba w WP i wojna polsko-bolszewicka.
Po pierwszej wojnie światowej w Wojsku Polskim – 1 listopada 1918 zgłosił się do 8 Pułku Ułanów Księcia Józefa Poniatowskiego w Krakowie.
W czasie wojny polsko-bolszewickiej, od stycznia 1919 do 1 sierpnia 1920 dowodził szwadronem karabinów maszynowych w 8 Pułku Ułanów Księcia Józefa Poniatowskiego, przez pewien czas pełnił w zastępstwie funkcję dowódcy 8 Pułku.
Za akcję pod Maniewiczami z dwoma szwadronami karabinów maszynowych: 8 Pułku Ułanów i 2 Pułku Szwoleżerów otrzymał pochwałę Dowódcy Grupy, gen. Rydza "Śmigłego". Został odznaczony czterokrotnie Krzyżem Walecznych.
1 września 1920 mianowany rotmistrzem.
17 grudnia 1920 roku został przeniesiony z 8 Pułku Ułanów im. ks. Poniatowskiego do dyspozycji II Oddziału 2 Armii, rozpoczynając tym samym służbę wywiadowczą. Z Krakowa przez Lidę przeniósł się do Wilna.
Po zakończeniu wojny został przeniesiony do 13 Pułku Ułanów Wileńskich w Nowej Wilejce, jako szef sztabu dywizji kawalerii, później szef sztabu brygady kawalerii Wojsk Litwy Środkowej w Wilnie. W trakcie służby wykonał szereg tajnych zadań rozpoznawczych.
23 stycznia 1921 na wniosek płk. Henryka Brzezowskiego (1879–1964), odznaczony został Orderem Virtuti Militari V klasy. Dowódca opisał w uzasadnieniu czyny ułana: „Po ciężkich walkach z przeważającymi siłami [...]. W krytycznym momencie rzuca się porucznik Sosnowski na czele swego szwadronu na zbliżające się szwadrony Budzionnego (sic!) i brawurową szarżą wpędza je do bagna, gdzie przez ogień km zostały dziesiątkowane. 25/7 wysłany jako straż boczna pułku przez Dżekrwiny (?) – zdobywa tę miejscowość wyrzucając pułk bolszewi. zadając mu duże straty. Szwadron zdobywa tabory i muzykę pułkową. Przy zdobyciu Beresteczka 25/7 przez 8 p.uł. wpada jako pierwszy w konnym szyku do miasteczka”.
Uczestnik międzynarodowych wyścigów konnych w Paryżu i Berlinie. Od stycznia 1921 żonaty z Aleksandrą Gabrielą Knaapową (1. voto Tomerjus), starszą o 18 lat, którą zdobył w rywalizacji z samym pułkownikiem Rómmlem. Małżeństwo zostało rozwiązane krótko po rozpoczęciu przez Sosnowskiego misji szpiegowskiej w Berlinie.
Od września 1921 pracował w sztabie DOGen., potem DOM w Warszawie na stanowisku referenta kawalerii i instruktora jazdy konnej. W tym czasie uczestniczył też w Grupie Olimpijskiej w Grudziądzu. 3 maja 1922 roku został zweryfikowany w stopniu rotmistrza ze starszeństwem z dniem 1 czerwca 1919 roku i 243. lokatą w korpusie oficerów jazdy (od 1924 roku – kawalerii). Miał doskonałe opinie u generałów Rydza-Śmigłego i Orlicz-Dreszera. Z dniem 31 grudnia 1924 został przeniesiony w stan nieczynny na 12 miesięcy z prawem do uposażenia. W tym czasie znalazł się wraz ze swoimi końmi wyścigowymi na krótko we Francji, a następnie w Berlinie.
Działalność wywiadowcza w Oddziale II Sztabu Generalnego.
W obszar zainteresowania polskiego wywiadu wszedł już na terenie Litwy Środkowej od 1920.
Do polskiego dowództwa już od początku lat 20 XX w. napływały wysoce niepokojące informacje o licznych przypadkach łamania przez tzw. Republikę Weimarską postanowień Traktatu Wersalskiego, która rozpoczęła zbrojenia zakazane traktatem. Było to m.in. utworzenie w Niemczech Sztabu Generalnego, który jednak powstał już w 1919 pod zwodniczą nazwą "Truppenamt" ("Biuro Wojsk" – pod taką nazwą ukryty był zakazany traktatem wersalskim sztab generalny Reichswehry). Szef sztabu, twórca Reichswehry, stary generał Hans von Seeckt był gorącym orędownikiem zbliżenia z sowiecką Rosją. Był on zdeklarowanym przeciwnikiem istnienia odrodzonego państwa polskiego. Jego postawę obrazuje cytat: von Seeckt 11 września 1922 roku w liście do von Brockdorffa-Rantzaua napisał „Istnienie Polski jest nie do zniesienia, jako sprzeczne z warunkami życia Niemiec. Polska musi zniknąć i zniknie”.
Sytuację pogorszyło zbliżenie pomiędzy Związkiem Socjalistycznych Republik Radzieckich i Rzeszą Niemiecką na mocy Układu z Rapallo zawartego 16 kwietnia 1922 roku. Stał się on m.in. podstawą nawiązania bezpośredniej współpracy zbrojeniowej pomiędzy obydwoma państwami będącymi wielkim zagrożeniem Rzeczypospolitej Polskiej. Ta współpraca państw totalitarnych z czasem doprowadziła do wojennej likwidacji Rzeczypospolitej Polskiej, zdewastowania Jej terytorium i hekatomby Polaków.
Z inicjatywy ppłk. Ludwika Bociańskiego, za zgodą Szefa Oddziału II Naczelnego Dowództwa WP ppłk. Michała Bajera, został pozyskany do służby wywiadowczej przez kpt. Mariana Chodackiego. Pozyskiwaniu wywiadowców na kierunek niemiecki sprzyjał stosunek zwierzchników wojska (np. Józef Piłsudski), świadomych zagrożenia dla Polski, jakim byłoby umocnienie się Niemiec, także przy współpracy ze ZSRR, państwami wrogimi Rzeczypospolitej Polskiej.
Od 1 stycznia 1925 został żołnierzem wywiadu WP – Oddziału II SG WP, Referatu „Zachód”. Po krótkim przeszkoleniu został wysłany 25 lutego 1925 wraz z żoną i ze swoimi końmi dla niepoznaki do Paryża. Stamtąd 20 kwietnia przeniósł się do Berlina, gdzie rozpoczął organizowanie placówki wywiadu głębokiego „In-3”. Pełnił służbę wywiadowczą z pozycji nielegalnej (bez immunitetu dyplomatycznego), wykonywał zadania pod przykryciem polskiego bogatego Rittera von Nalecza, niechętnego Józefowi Piłsudskiemu, zwolennika nawiązania przyjaznych stosunków z Niemcami oraz członka ponadnarodowej organizacji do walki z bolszewizmem. Przedstawiał się tam jako wielbiciel niemieckiej kultury i zagorzały przeciwnik barbarzyńskiej ("unkultur") sowieckiej Rosji. Znany na skalę europejską doskonały jeździec konny, będący jednocześnie wielbicielem kobiet i wystawnego nocnego życia, które (ze szczodrze przydzielanych mu pieniędzy operacyjnych Oddziału II) finansował swym towarzyszom, a zwłaszcza towarzyszkom, w zubożałym po wielkiej wojnie Berlinie. Taka postawa młodego i przystojnego rotmistrza wraz z jego wyjątkową inteligencją, urokiem osobistym i poczuciem humoru zjednywała mu śmietankę towarzyską stolicy Republiki Weimarskiej.
Szybko zdobył popularność w berlińskich kręgach towarzyskich. Pierwszym istotnym z punktu widzenia wywiadu był kontakt z jego dawnym znajomym Richardem von Falkenhaynem, z którym onegdaj skutecznie rywalizował na torach wyścigów konnych. Już na terenie kompleksu hippicznego w Hoppegarten zdobył pierwsze informacje o udziale niemieckich oficerów (w tym szefa sztabu Inspekcji Wychowania i Wyszkolenia, oberstleutnanta Friedricha von Cochenhausena) w sowieckich ćwiczeniach wojskowych oraz o spodziewanej rewizycie w Niemczech delegacji sowieckiej na fałszywych (legendowanych) paszportach Bułgarii, w tym Marsz. ZSRR M.Tuchaczewskiego. Oprócz ważnego przegranego wojny bolszewicko-polskiej w skład grupy wchodzili oficerowie: Suworow, Kniłow, Semionow, Łunkow, Neimann, Malewski i Golikow. Radziecką grupą wizytującą opiekował się Kierownik Abteilung T1 (w Truppenamt Ministerstwa Reichswehry, zakamuflowanej instytucji zakazanej Traktatem Wersalskim, będącej sztabem generalnym), oberst Joachim von Stülpnagel.
Sosnowski nawiązał romans z żoną Richarda, Benitą von Falkenhayn, którą jeszcze przed wyjazdem do Niemiec spotkał na torze wyścigów konnych w Sopocie. 27-letnia Benita była prawdopodobnie powinowatą Ericha von Falkenhayna, szefa niemieckiego Sztabu Generalnego w latach 1914–1916, dzięki swoim koneksjom, była dobrze zorientowana w sytuacji Reichswehry. W grudniu 1926 roku nakłonił ją do współpracy z polskim wywiadem; wkrótce Sosnowski zdołał też zwerbować Richarda von Falkenhayna (który miał w kartotece polskiego wywiadu numer 2102 „In.3”).
Kolejnym agentem wywiadu rtm. Sosnowskiego został, poznany na wyścigach konnych, pochodzący ze starego junkierskiego rodu Günther Rudloff (zarejestrowany w aktach wywiadu pod nr. 2103 „In.3”), wysoki oficer Abwehry w Berlinie. Komisarz Rudloff już wcześniej jako oficer Abwehrstelle zbierał materiały dotyczące Sosnowskiego, jednak zgodził się na współpracę z polskim wywiadem, gdyż był zadłużony u Sosnowskiego, który wykorzystał jego skłonność do hazardu. Werbunek ważnego oficera niemieckiego wywiadu, który na dodatek ujawnił część niemieckiej agentury działającej w Polsce, wzbudziła wątpliwości u przeciwników Sosnowskiego w centrali Oddziału II. Rudloff, oprócz dostępu do tajnych informacji, zapewniał też ochronę przed działaniami kontrwywiadowczymi względem rtm. J.Sosnowskiego. Więc po pojawieniu się niepokojących wojsko niemieckie doniesień, dotyczących rzeczywistych powodów bytności rotmistrza w Berlinie, G.Rudloff postanowił go zarejestrować jako współpracownika Abwehry, co dawało mu całkowitą kontrolę nad prowadzonymi przeciwko Sosnowskiemu dochodzeniami policyjnymi i kontrwywiadowczymi. G.Rudloff przekazał m.in. informacje o naradach niemiecko-sowieckich prowadzonych w Wiedniu przez szefa Abwehry oberstleutnanta Gemppa z radzieckim pułkownikiem Walentinowem oraz o współpracy wywiadu wojskowego ZSRR i wywiadu niemieckiego na terenie Polski i państw bałkańskich. Wśród istotnych informacji Rudloffa były dane wskazujące na bardzo dobrze rozwinięty wywiad sowiecki w Polsce. Opisał także sytuację, gdy na przyjęciu w Berlinie we wrześniu 1925, wydanym z okazji wizyty Michaiła Tuchaczewskiego, wygłosił on toast do najwyższego stopniem niemieckiego oficera – J. v. Stülpnagela, który brzmiał: „Do naszego następnego, rychłego wspólnego spotkania, tym razem w Warszawie”.
Kolejne sukcesy wywiadowcy uspokoiły Oddział II Sztabu Generalnego WP. Następnymi agentami wywiadu "G. von Nalecza" zostały zwerbowane na pieniądze, nisko opłacane przez zatrudniające je instytucje Irene von Jena, córka generała i pracownica oddziału budżetowego Ministerstwa Reichswehry, oraz Renate von Natzmer z działu inspekcji niemieckiego naczelnego dowództwa. Wychowane w duchu niechęci do polskości córki pruskich rodów werbował na inną legendę swojej osoby. Irene von Jena nienawidziła Polaków, wobec tego Sosnowski początkowo podawał się za brytyjskiego dziennikarza, Gravesa. Po przyzwyczajeniu agentki wywiadu do swojej osoby ujawnił prawdziwą tożsamość.
Irene von Jena, pracując w referacie 1B, miała dostęp do ściśle tajnych materiałów, m.in. do ogromnych kwot wydatkowanych – przez uchylającą się jednocześnie od spłaty reparacji wojennych tzw. Republikę Weimarską – na tajne projekty „Kama” i „Lipieck”, w ramach których rozwijane były tajne ośrodki niemieckiego wojska na terytorium ZSRR. W rosyjskiej miejscowości Lipieck wiosną 1926 założono tzw. WIVUPAL ("Wissenschaftliche Versuchs und Personalausbildungsstation"), będący tajnym ośrodkiem szkoleniowym pilotażu i walki powietrznej, szkolącym niemieckich pilotów wojskowych. Dowódcą był Walter Stahr. Już w maju 1926 zorganizowano pierwszy kurs dla pilotów wojskowych byłych Luftstreitkräfte. Do końca marca 1927 Reichswehra zainwestowała w obiekty równowartość rubli radzieckich, w lecie tego roku kolejne rubli. Ośrodek podzielony był na 4 oddziały: grupę sztabową, grupę szkolenia pilotów myśliwskich, grupę szkolenia obserwatorów artyleryjskich i wywiadowców lotniczych oraz grupę doświadczalną, mającą opracowywać prototypy nowych broni. Jako personel pomocniczy pracowało w obiekcie przeszło 300 Rosjan. Pierwszymi samolotami używanymi w szkole pilotażu było 50 Fokkerów FD XIII oraz dwumiejscowe Heinkle HD 17. Silniki fokkerów były produkowane przez przedsiębiorstwo Napier-Lion-Motors w Anglii, co stwarzało ogromne problemy w przypadku konieczności odesłania ich do producenta do naprawy. Były one wielokrotnie przeładowywane w różnych portach, by Anglicy nie zorientowali się, że motory napędzają zabronione traktatem pokojowym niemieckie maszyny wojenne, latające nad terytorium sowieckim. Sam obiekt w Lipiecku pochłaniał od 30 do 40% funduszy przeznaczanych na uzbrojenie lotnictwa.
Innym niezmiernie istotnym dokumentem, przekazanym przez Irene von Jena, były informacje o prowadzonych przez niemieckich wojskowych intensywnych poszukiwaniach rozległego terenu na obszarze Rosji, celem zorganizowania tam poligonu doświadczalnego dla rozwoju zabronionej traktatem wersalskim niemieckiej broni pancernej. Dowódca tego przedsięwzięcia, oberstleutnant Wilhelm Malbrandt, wraz z radzieckimi partnerami wytypował obiekt w Kazaniu nad Wołgą. Nieruchomość ta została zakupiona 1 lutego 1927 za kwotę rubli. W skład kompleksu wchodziły obiekty szkoleniowe oraz poligon strzelniczy. Szkoła artylerii zlokalizowana była w odległości 6 km od stacji kolejowej w Kazaniu. Kryptonim projektu "Kama" pochodził od pierwszych liter wyrazów: "Kazań" i "Malbrandt".
Kolejnymi dowodami na nierespektowanie postanowień traktatowych były ujawnione przez Irene von Jena informacje o przeprowadzanych na poligonie w Rosji testach broni aerochemicznej. Przodującym ośrodkiem rozwoju tej broni była Technische Hochschule w Berlinie-Charlottenburgu. Pod kierownictwem prof. Fritza Wirtha produkowano bojowe środki trujące, które następnie ze Szczecina wraz z urządzeniami i specjalnie przystosowanymi samolotami przewożono do Rosji, gdzie były testowane przez zespół inżynierów, chemików, biologów, lekarzy i meteorologów. Dowódcą był inżynier i pilot Hans Hackmack, działający pod fałszywym nazwiskiem Amberg. Agentka Sosnowskiego przekazała też zeszyt "Plany obronne w obcych państwach".
Po zdobyciu i przekazaniu tych materiałów do centrali, Sosnowski otrzymał po raz pierwszy informację, że o ich treści dowództwo poinformowało marszałka Piłsudskiego, który podziękował i prosił o pogratulowanie wszystkim zaangażowanym w pracę osobom. Po chwili dodał, że zna rotmistrza Sosnowskiego i że zawsze sobie go bardzo cenił. Określił go jako „trochę typ zawadyjaki, ale bez wątpienia uważam, że to świetny oficer”. Wyraził też nadzieję otrzymania dalszych informacji o niemiecko-sowieckiej współpracy militarnej.
Polskie władze, zyskawszy niezbite dowody na to że Republika Weimarska, unikając płacenia nałożonych na nią kontrybucji za I wojnę światową, intensywnie się zbroi, dążąc do kolejnego konfliktu zbrojnego na wielką skalę, postanowiły udostępnić niektóre informacje uzyskane od Irene von Jena sprzymierzonej Francji. Uczyniono to w taki sposób, by nie zdekonspirować źródła. Niemcy zaakceptowali plan Dawesa z 1923, opracowany w związku z odmową spłaty kolejnych rat reparacji przez Republikę Weimarską. W proteście Francja i Belgia wysłały wojsko do Zagłębia Ruhry i rozpoczęły okupację. Mediacji podjęli się Amerykanie pod kierunkiem Charlesa Dawesa, jednak po kilku kolejnych ratach Niemcy zaprzestali spłat. Polskie dokumenty, wykazujące wydatki zbrojeniowe, przekazane Francji skompromitowały Republikę Weimarską jako „niewypłacalną”.
W 1926, wskutek przewrotu majowego, ppłk Michał Bajer, jako przeciwnik Piłsudskiego utracił stanowisko Szefa Oddziału II. Na krótko zastąpił go płk dypl. Jerzy Ferek-Błeszyński, a od listopada ppłk dypl. Tadeusz Schaetzel. Oddany piłsudczyk, były szef wywiadu na Rosję wspierał bez zastrzeżeń działalność Sosnowskiego.
Zwerbowana agentura dostarczała polskiemu wywiadowi cennych informacji i dokumentów.
Zwerbowana w listopadzie 1928 roku Renate von Natzmer z 6. Oddziału Inspekcji Reichswehry (gdzie ppłk Guderian kierował rozwojem broni pancernej), będąca odpowiedzialna m.in. za niszczenie dokumentów wszystkich działów "Reichswehrministerium", dostarczała dokumenty niezwykłej wagi, zarówno najnowszych, jak i pochodzących z lat 1925–1928. Wynika z nich, że już w 1924 Junkers podjął z Rosjanami rozmowy na temat budowy fabryki samolotów w podmoskiewskim Fili. Wkrótce Rosjanie przekazali nieczynną fabrykę samochodów do dyspozycji Niemców, którzy sprowadzili maszyny z Dessau oraz obsługujących je kilkuset inżynierów i techników. Rozpoczęto wielkoseryjną produkcję samolotów, w połowie przeznaczonych na rynek sowiecki. Niemcy zobowiązali się do dostarczania 300 samolotów i 450 silników rocznie oraz dokumentacji technicznej nowych samolotów. Fabryka ta później, po przejęciu jej przez Rosjan, stała się pierwszym rosyjskim centrum nowych technologii lotniczych. Pracowali w niej tacy konstruktorzy jak Tupolew, Archangielski i Pietlakow.
Von Natzmer dostarczyła dowodów, że Niemcy wysyłają licznych ekspertów lotniczych, którzy zostają zaszeregowani w sowieckiej hierarchii wojskowej, a nawet zostają w pełni włączeni do sowieckich jednostek wojskowych i otrzymują sowieckie mundury. Najwybitniejszym z nich był Martin Fiebig, który pracował w Naukowo-Technicznym Komitecie i był doradcą w czasie ćwiczeń pilotów z moskiewskiej Akademii Lotniczej na poligonach w Smoleńsku i Witebsku. Doradzał w sprawach obrony przeciwlotniczej i pracował nad udoskonaleniem komunikacji radiowej między ziemią a samolotami. Współpracował też z oficerami Moskiewskiej Akademii Wojskowej przy tworzeniu planu wojennej gry lotniczej na wypadek konfliktu z Polską. Agentka dostarczyła przeszło 200 dokumentów dotyczących projektu "Kama", jednakże polskie dowództwo miało wątpliwości, czy nie ma do czynienia z mistyfikacją Abwehry. Wątpliwości zostały rozwiane dopiero po przesłuchaniu dwóch sowieckich oficerów, Klimma i Timoszczuka, którzy porwali włoski wojskowy samolot Ansaldo i 1 lutego 1927 wylądowali na lotnisku w Łucku. Potwierdzili oni zarówno dostawy niemieckich samolotów dla sowieckiej armii, jak i istnienie niemieckiego centrum wyszkolenia w Lipiecku, do którego przybywają małymi grupami (po cywilnemu i pod fałszywymi nazwiskami) niemieccy oficerowie lotnicy. Przechodzą tam kursy wyższego pilotażu, strzelania z karabinów maszynowych i zrzucania wszelkiego rodzaju bomb (odłamkowych, zapalających i gazowych). Uciekinierzy poinformowali też o wybudowaniu pod Charkowem fabryki broni chemicznej wyposażonej całkowicie w przywiezioną z Niemiec aparaturę.
Dalsze informacje dotyczyły m.in. wyładowania w sierpniu 1926 w szczecińskim porcie sowieckich granatów. 30 marca 1927 podpisano kontrakt z Kruppem na opracowanie konstrukcji i wyprodukowanie prototypów dwóch ciężkich czołgów, określanych eufemistycznie jako "wielkie traktory". 30 czerwca 1927 Reichswehra ukończyła prace nad "Planem „A”" (inne nazwy: i ), który zakładał utworzenie armii składającej się z 21 dywizji. W listopadzie 1927 Ijeronim Uborewicz, późniejszy szef uzbrojenia Armii Czerwonej, rozpoczął roczną służbę w dowództwie sztabu głównego Reichswehry. W jego ślady poszli liczni inni sowieccy dowódcy wojskowi. W maju 1928 Lipieck osiągnął zakładaną wydajność, w dniach 18–22 sierpnia 1928 sowieckie okręty wojenne wizytowały Świnoujście i Pillau, a 15 października Krupp podpisał kontrakt na opracowanie i budowę dwóch "lekkich traktorów". Von Natzmer dostarczyła też obszerne informacje o współpracy wywiadów niemieckiego i sowieckiego, która ograniczała się w zasadzie tylko do spraw Polski, postrzeganej jako główny wróg. Opisała też m.in. wizytę szefa sztabu Reichswehry, gen. Wernera von Blomberga, do której doszło latem 1928, na zaproszenie marszałka Woroszyłowa. Von Blomberg – w towarzystwie oberstleutnanta Ernsta Köstringa i szefa biura uzbrojenia Ericha von dem Bussche-Ippenburga – dotarł do Rosji przez Rygę i przejście graniczne w Bigosowie, by potem przez Moskwę i Niżny Nowgorod trafić do kazańskiej szkoły czołgistów "Kama". Dalsza ich podróż wiodła do Saratowa, zwiedzili też Uljanowsk, odwiedzili siedliska Niemców nadwołżańskich, po czym dotarli do Wolska, gdzie wizytował niemiecką bazę „Tomka”, w której rozwijano program badań, produkcji i testów poligonowych gazów bojowych. W rejonie Woroneża goście obserwowali wspólne ćwiczenia artyleryjskie wojsk niemieckich i sowieckich. Dokonali też inspekcji obiektu „Lipieck”, po czym w rejonie Homla wzięli udział w ogromnych – jak na ówczesne warunki – manewrach połączonych sił lotniczych Luftwaffe i Armii Czerwonej, w których uczestniczyło 250 samolotów bojowych. W ramach demonstracji przeprowadzono też pokazy bombardowania, przerzut samolotów koleją i ich szybki montaż. Od 7 do 15 września pod Kijowem przeprowadzono też wspólne manewry Armii Czerwonej i Reichswehry, gdzie po raz pierwszy dokonano łączonej współpracy sprzymierzonych armii lądowych z lotnictwem. Köstring zanotował, że te manewry wykazały, iż tradycyjna kawaleria uzbrojona w szable jest już przeżytkiem, całkowicie nieefektywnym wobec rozwoju nowych broni. Von Blomberg podsumował w sprawozdaniu, że Rosjanie pokazali Niemcom wszystko, czego ci sobie życzyli, a współpraca jest na najlepszej drodze do wspólnego działania przeciwko „wrogim państwom” – zwłaszcza Polsce. Na podstawie sprawozdania von Blomberga Józef Piłsudski polecił ministrowi obrony RP oraz ppłk. Schaetzlowi udać się do Paryża celem zaproponowania Francuzom uderzenia prewencyjnego na Niemcy.
W lecie 1929 roku, za pośrednictwem Renate von Natzmer, nadal przeświadczonej że pracuje dla Mr. Gravesa, Sosnowski zdobył kopię planu gry wojennej przeciwko Polsce – „Organisation Kriegsspiel”. Zastępował on opracowany 30 czerwca 1927 "Plan „A”" (o którym również wcześniej informowała). Plan zawierał szczegółowe informacje dotyczące mobilizacji oraz prowadzenia wojny. Za plan ten chciał najpierw uzyskać kwotę marek. Zwierzchnicy, podejrzewając Sosnowskiego o zmowę z agentką, nie zgodzili się na tak wysoką zapłatę. Ponadto insynuowali, że dokument nie jest autentyczny, a cała sprawa została zainspirowana przez Abwehrę. Ostrożność centrali wynikała po części z przykrego doświadczenia, gdy w 1925 lub na początku 1926 zakupiono od niejakiego Schrecka całkowicie sfałszowany podobny plan za kwotę dolarów amerykańskich. W centrali panowało de facto przekonanie o autentyczności oferty Sosnowskiego, lecz obawiano się odświeżenia sprawy kompromitującego zakupu sprzed kilku lat. Do Berlina w tej sprawie przybył ppłk Adam Studencki, szef pionu „Zachód” Wydziału Wywiadowczego Oddziału II SG, najwyższy podówczas oficer wywiadu zajmujący się sprawami niemieckimi. Spotkanie odbyło się w mieszkaniu Benity von Falkenhayn; po obejrzeniu materiałów Studencki zaproponował cenę marek, jednak negocjacje upadły. W listopadzie 1929 Sosnowski zdeponował dokumenty w skrytce w szwajcarskim banku. W 1930, wobec niedostatecznego zainteresowania polskiego wywiadu Planem „A”, Sosnowski za pośrednictwem von Falkenhayna podjął rozmowy prowadzące do przekazania go Anglikom, a z Francuzami pertraktacje prowadził Rudloff (pod fałszywym nazwiskiem Kurt Seidel), który już od roku nie pracował w Abwehrze. Francuzi poinformowali polski wywiad o ofercie, co spowodowało w polskich kręgach wzrost nieufności do Sosnowskiego. Do przekazania dokumentu doszło dopiero po dłuższym czasie. Ritter von Nalecz obniżył cenę, a gdy i to nie dało efektu, wysłał plan do Warszawy za darmo.
W październiku 1929 rotmistrzowi – pomimo jego ogromnej skuteczności – ograniczono fundusze. Po konsultacjach z przełożonymi i uzyskaniu zgody ppłk. Adama Studenckiego, w celu utrzymania przychodów rotmistrz wprowadził na listę płac fikcyjnie osoby. Kolejnymi agentkami zostały Lotta von Lemmel (schyłek 1929), Gizelle Malchius (wiosna 1930) i Izabela von Tauscher (1931), również pracownice naczelnego dowództwa Reichswehry. Fikcyjne werbunki służyły zaksięgowaniu wyższych wynagrodzeń dla pozostałych agentek w reakcji na obniżenie stawek.
W 1929 odszedł z pracy na stanowisku szefa wywiadu sprzyjający Sosnowskiemu ppłk Schaetzel. Zastąpił go ppłk dypl. Tadeusz Pełczyński, który – niestety dla skutecznego wywiadowcy – dawał posłuch pracującym w centrali zawistnym przeciwnikom rotmistrza. W tym czasie trwały burzliwe narady, jak wykorzystać zdobyte materiały na temat współpracy niemiecko-sowieckiej. Rozważano udostępnienie materiałów aliantom, zdobycie środków finansowych na zbrojne przeciwstawienie się rozwijanym przez sąsiadów formacjom, przedstawienie dowodów na forum Ligi Narodów na łamanie ustaleń traktatu wersalskiego. Pewne informacje udostępniono prasie: były one przedmiotem artykułów z „Kurjera Warszawskiego” z 12 lutego 1927, „Revue de Deux Mondes” z 15 grudnia 1930 i „Le Temps” z 28 stycznia 1930.
W 1929 został odznaczony Srebrnym Krzyżem Zasługi. 1 listopada 1929 został awansowany do stopnia majora.
Do 1934 roku placówka „In-3” uważana była za główne źródło informacji Polski o Reichswehrze. Przez cały okres swojej działalności pochłonęła 2 miliony złotych. Major Sosnowski przekazał do centrali w Warszawie charakterystyki dwustu kandydatów do potencjalnego werbunku, ze szczególnym uwzględnieniem ich stanowisk i rozpoznanych słabości.
Dekonspiracja.
Rotmistrz Sosnowski był obiektem zainteresowania niemieckiego kontrwywiadu od samego początku swojej bytności w stolicy Niemiec. Początkowo poddany został on rutynowemu sprawdzeniu jako przybywający obcokrajowiec, następnie był on obiektem donosów m.in. hrabiny Anneliese von Bocholtz związanej z Rudloffem. W obliczu tego zagrożenia Rudloff, by chronić Sosnowskiego, zarejestrował go jako współpracownika Abwehry, oficerem prowadzącym czyniąc samego siebie.
Sosnowskiego – oprócz Rudloffa i innych zwerbowanych do współpracy osób – chroniły kontakty z najwyższymi warstwami berlińskiego społeczeństwa. Służby bezpieczeństwa obawiały się bowiem skandalu z udziałem najwyżej postawionych osób, z uchodzącymi za „nietykalne” włącznie.
Rotmistrz był jednak przedmiotem zainteresowania służb policyjnych i kontrwywiadu, które – zaniepokojone jego nietypowym dla Polaków postępowaniem i dostrzegłszy jego upodobania do bliskich znajomości z berlińskimi pięknościami – podsyłały mu wielokrotnie swoje agentki, by ustalić rzeczywisty charakter jego działalności. Wśród nich były m.in. pani von Bockelmann i panna de Camp, które, uległszy urokowi osobistemu polskiego ułana, przestawały być lojalne względem swoich mocodawców i informowały go o zagrożeniach.
Wiosną 1932 r. stanowisko szefa Referatu „Zachód” objął kapitan dr Adam Witkowski, nieprzychylny majorowi Sosnowskiemu. Ich relacje były tak złe, że Sosnowski odmówił spotkań z szefostwem na terenie Polski. Miały one od tej pory miejsce w innych krajach. Tymczasem do władzy w Niemczech dochodziła NSDAP, epatująca opinię publiczną m.in. retoryką zagrożenia polską napaścią na Niemcy. Atmosfera była podsycana aktywnością prasy, m.in. "Völkischer Beobachter" opublikował artykuły o polskiej siatce szpiegowskiej. 10 maja 1932 "Berliner Tribüne" opublikowała artykuł o szpiegowskiej działalności von Nałęcza.
Pod koniec 1932 Abwehra zwerbowała kochankę Sosnowskiego, młodą baronową Xenię von Heuer.
Jesienią 1933 roku ober-leutnant Richard Protze z Gestapo wpadł skutecznie na trop polskiej siatki wywiadowczej. Mimo że Sosnowski otrzymywał informacje o grożącym niebezpieczeństwie, kontynuował działalność z zamiarem przeorganizowania działalności szpiegowskiej tak, by mogła funkcjonować bez jego udziału. Jednocześnie ostrzegł i nakłonił do wyjazdu swoją łączniczkę Murę Runge.
O wydanie Sosnowskiego był podejrzewany porucznik Józef Gryf-Czajkowski, podwójny agent, współpracownik niemieckiego wywiadu, a wcześniej poprzednik Sosnowskiego na stanowisku w Berlinie. Do rozpracowania Ritter von Nalecza została użyta także aktorka Lea Kruse, jego kolejna kochanka, którą poznał jesienią 1933 r. Mimo kolejnych ostrzeżeń o jej działalności, otrzymał on z centrali zadanie zwerbowania jej do pracy dla polskiego wywiadu. Również ona sama informowała go o swojej podwójnej działalności. Major Sosnowski otrzymał też informacje o nielojalności jego służącego, Hermanna Spiegla, które zbagatelizował. Wiedząc, że znajduje się pod stałą obserwacją, zdołał 25 lutego 1934 ostrzec trzech polskich agentów, którzy zbiegli z Niemiec. Sam planował ucieczkę dwa dni później, podczas wystawianego przez siebie balu dla śmietanki towarzyskiej Berlina, połączonego z wieczorem w operze.
27 lutego 1934 roku na zaproszenie Sosnowskiego zjawiła się cała socjeta Berlina: elita towarzyska i artystyczna, politycy i dyplomaci, biznesmeni i przedstawiciele prominentnych rodów, a także... Abwehra. Pierwsza część uroczystości odbyła się w Sali Bacha opery berlińskiej, wybranych 80 gości zaproszonych było do berlińskiego mieszkania barona przy Lützowufer 36. Gestapo aresztowało Sosnowskiego w trakcie odbywającego się tam hucznego przyjęcia wraz ze wszystkimi gośćmi. Do akcji zaangażowano 60 policjantów pod dowództwem komisarza kryminalnego Kubitzky’ego, którzy ukryli się piętro wyżej w mieszkaniu regierungsrata Patschowskiego. Aresztowani zostali przewiezieni dwiema przygotowanymi wcześniej ciężarówkami do głównej siedziby Gestapo przy Prinz-Albrecht-Straße 8. Korowód szykownych dam z najwyższych sfer w kapiących złotem kreacjach i najważniejszych berlińczyków we frakach i smokingach został gruntownie przeszukany, przesłuchany i powędrował do cel.
W ciągu najbliższych kilku dni do aresztu trafiło kilkadziesiąt osób, w tym Benita von Falkenhayn, Renate von Natzmer i Irene von Jena. Aresztowania uniknął inny agent Sosnowskiego, Günther Rudloff, który twierdził, że znajomość z Sosnowskim miała mu pomóc w uzyskiwaniu informacji wywiadowczych. Proces Sosnowskiego i jego agentów rozpoczął się w lutym 1935 roku, wyrok zapadł 16 lutego. Benitę von Falkenhayn i Renate von Natzmer skazano za zdradę na karę śmierci przez ścięcie toporem. Hitler nie skorzystał z prawa łaski i wyroki na arystokratkach wykonano. Jerzy Sosnowski i Irene von Jena otrzymali wyroki dożywotniego pozbawienia wolności.
Skutkiem sprawy Sosnowskiego było sporządzenie przez służby bezpieczeństwa Rzeszy dwóch dekretów o zwalczaniu szpiegostwa, które weszły w życie 1 stycznia 1935. Pierwszy zobowiązywał wszystkich członków NSDAP do zwracania uwagi na treść rozmów toczonych w miejscach publicznych, drugi dekret nałożył na dozorców kamienic obowiązek donoszenia o podejrzanych zachowaniach lokatorów i przesyłkach do nich adresowanych.
Nazajutrz po wsypie siatki w centrali w Warszawie wybuchła panika. Minister spraw zagranicznych, Józef Beck, wraz z płk. Mayerem, powiadomiwszy Naczelnika, postanowili aresztować całą znaną niemiecką agenturę na terenie Polski i natychmiast wystąpić do Niemców z propozycją wymiany więźniów. Intensywne próby uratowania majora były ponawiane, m.in. w czasie wizyty w Warszawie w dniach 13–14 czerwca 1934 ministra propagandy Rzeszy, dr. Josepha Goebbelsa, oraz w czasie pobytu w stolicy Polski Hermanna Göringa w styczniu 1935.
Proces w Niemczech.
22 listopada 1934 prokurator Rzeszy ogłosił akt oskarżenia. 5 lutego 1935 odbyła się pierwsza rozprawa przed Volksgerichtshof, składowi sędziowskiemu przewodniczył dr Springmann. Polski adwokat, dr Leon Śliwiński, zamierzający podjąć działania w kierunku zawarcia przez Sosnowskiego małżeństwa z Benitą von Falkenhayn, a tym samym uzyskania przez nią obywatelstwa polskiego (co złagodziłoby jej karę), nie został dopuszczony do udziału w utajnionym procesie, nawet w charakterze obserwatora. Głównego oskarżonego, Georga Ritter von Sosnowskiego, reprezentował adwokat Fritz Ludwig, zaś Benitę Ursulę Wilhelminę Kathi Florin von Falkenhayn bronił adw. dr Wolfgang Zarnak. Renate Luise Mechthild von Natzmer bronił adw. dr Masius, a Irene Marthę Elisabeth von Jena adwokaci von Koblinski i dr Ponfic. Oskarżono również zdrajczynię Sosnowskiego, Leę Kruse, którą reprezentował adwokat z urzędu, Paul Schmall.
Jerzy Sosnowski zarówno w śledztwie, jak i podczas procesu bagatelizował rolę agentek i starał się przypisać sobie całą winę.
16 lutego 1935 ogłoszono wyrok: Benita von Falkenhayn oraz Renate von Natzmer zostały skazane za zdradę na śmierć poprzez ścięcie toporem. Karą dodatkową miał być zwrot skarbowi Rzeszy otrzymanych od Sosnowskiego kwot, odpowiednio: marek i marek. Irene von Jena i Jerzy Sosnowski zostali skazani na dożywotnie pozbawienie wolności. Major otrzymał karę dodatkowo zwrotu marek, a von Jena – 2000 marek. Orzeczono również przepadek dwóch należących do Sosnowskiego samochodów. Do wyroków nie wniesiono apelacji. Tego samego dnia do skazanych dotarła informacja o nieskorzystaniu przez kanclerza Hitlera z prawa łaski. Wyroki śmierci wykonano rano w poniedziałek 18 lutego 1935 w więzieniu Plötzensee. Obie młode kobiety zostały w obecności Sosnowskiego ścięte toporem przez kata Karla Gröplera. Wykonanie kary śmierci na młodych niemieckich arystokratkach przy użyciu średniowiecznego narzędzia, niestosowanego od setek lat w Europie, zszokowało światową opinię publiczną.
Powrót do Polski.
Mimo śmierci Józefa Piłsudskiego 12 maja 1935, trwały intensywne próby przewiezienia majora do Polski. Niemieckie służby specjalne w tym czasie podejmowały wielokrotne wysiłki skompromitowania wiarygodności Sosnowskiego w oczach jego przełożonych, twierdząc m.in. że był ich płatnym współpracownikiem przez szereg lat. Padały one na podatny grunt, wzmagając niechęć, która zaczęła się w końcu 1932 r. W niepamięć odeszły doskonałe opinie szefa Wydziału Wywiadowczego płk. Adama Studenckiego i dowódcy Oddziału II Tadeusza Schaetzla. Zapomniano nawet słowa marszałka, który w najwyższym stopniu doceniał materiały dostarczane przez Sosnowskiego. Walczący o życie w niemieckim ciężkim więzieniu major miał po stronie polskiej zawziętych przeciwników w osobach płk. Stefana Mayera, kpt. Stefana Marescha i kpt. Adama Świtkowskiego, gromadzących w zaciszu swych gabinetów materiały mające go skompromitować.
W kwietniu 1936 roku, po prawie 14 miesiącach odbywania kary w więzieniu Brandenburg, Sosnowskiego wraz z 11 innymi polskimi szpiegami wymieniono na 9 agentów Abwehry w punkcie kontroli granicznej na przedmieściach Zbąszynia. Niezwłocznie po przekroczeniu granicy został przewieziony do gmachu Sztabu Głównego i tam osadzony w areszcie domowym.
Odosobnienie i przesłuchania w siedzibie Oddz. II SG WP.
Rozpoczęto przedłużające się przesłuchania, mające na celu – jak się wydaje – jedynie potwierdzenie starych wątpliwości Oddziału II Sztabu Generalnego co do lojalności Sosnowskiego, inspirowane po części podjętymi przez Abwehrę działaniami dezawuującymi jego działalność w Niemczech. Zastanawiano się także nad charakterem stosunków łączących go z Rudloffem, który nie został aresztowany przez niemieckie władze.
Od momentu przekroczenia granicy przez lata Sosnowski był całkowicie pozbawiony kontaktu z rodziną i otoczeniem, jednak nie przedstawiono mu zarzutów ani nie pozwolono na skorzystanie z pomocy prawnika. Był przetrzymywany w całkowitej izolacji, nie w zwykłym areszcie czy zakładzie karnym, lecz pod uzbrojoną strażą w pomieszczeniach siedziby Oddziału II. Major Jerzy Sosnowski był oskarżony o nierzetelność finansową i łatwowierność, później dodano także zarzut zdrady głównej. Wykorzystano przeciwko niemu także m.in. fakt zarejestrowania go przez Rudloffa.
Sosnowski – aresztowany w Berlinie, potem nieprzerwanie więziony aż do przejęcia go przez polski wywiad – był z oczywistych względów pozbawiony jakichkolwiek dokumentów mogących poświadczyć jego niewinność. Powoływał się w śledztwie na comiesięczne – terminowe i rzetelne – rozliczenia wydatków w czasie pełnienia służby w Berlinie, otrzymywane z Warszawy potwierdzenia zaakceptowania wszystkich kosztów, liczne pochwały, awans na stopień majora, odznaczenie państwowe otrzymane w tym czasie. Jego żądania powołania świadków, m.in. oficera prowadzącego kpt. Mariana Chodackiego, dr. Harry’ego Pfeifera vel Buchera vel Steina, który uciekł do Polski i stał się polskim agentem, pozostawały bez echa.
Oficerów przesłuchujących Sosnowskiego nie przekonało też, że po ujawnieniu jego działalności wydano w Niemczech specjalne zarządzenia dotyczące bezpieczeństwa (dla Abwehry wydał je Canaris, a dla Reichswehry – von Blomberg).
W połowie 1936 niemiecki adwokat przydzielony z urzędu do reprezentowania majora, Fritz Ludwig, przekazał do Oddziału II wszystkie materiały dotyczące Sosnowskiego w procesie, w którym skazano go na dożywocie. Dokumenty zostały przez polskich śledczych częściowo zagubione, a pozostałe uznane za bezwartościowe i nieświadczące na jego korzyść.
Pisma do szefostwa Wydziału II pozostawały bez odpowiedzi, podobnie żądanie interwencji skierowane do Naczelnego Prokuratora..
W nocy z 26 na 27 maja 1936 major, zdesperowany przedłużającym się śledztwem bez postawienia zarzutów, podciął sobie żyły. Natychmiastowa pomoc strażników uratowała mu życie.
26 maja 1937 major Sosnowski rozpoczął głodówkę. Gdy stan jego zdrowia się pogorszył, wezwano lekarza. Podjęto próby przymusowego odżywiania. Nadal – w obawie przed upublicznieniem sprawy – nie został przewieziony do aresztu czy szpitala. Wobec zagrożenia życia majora, 9 października 1937, tj. po 17 miesiącach śledztwa – którego celem było udowodnienie mu rzekomej zdrady – i kilku miesiącach głodówki, przesłuchujący go oficerowie (Stefan Mayer, Stefan Maresch oraz Adam Świtkowski) wystosowali wreszcie zawiadomienie Oddziału II Sztabu Głównego do Wojskowej Prokuratury Okręgowej. Zarzucono w nim Sosnowskiemu, że od 1929 do 1934 współpracował z kontrwywiadem niemieckim, „narażając przez to interesy Państwa na bardzo wielką szkodę”, oraz oskarżono go o „wprowadzanie wywiadu polskiego w błąd, udzielając im świadomie fałszywych wiadomości celowo przez kontrwywiad niemiecki przygotowanych”.
Proces w Polsce.
Na podstawie pisma, sporządzonego przez szefostwo Oddziału II Sztabu Głównego, pomimo że niepopartego żadnym dowodem ani choćby notatką sporządzoną w czasie wielomiesięcznych „wyjaśnień” w siedzibie Oddziału II, prokurator okręgowy ppłk dr T. Porębski zarządził tymczasowy areszt na dwa miesiące. W piśmie do sądu prokurator umieścił zapisek: „zarządzenie postępowania doraźnego w sprawie mjra Sosnowskiego nie może nastąpić z uwagi na to, iż w terminie określonym w art. 388 § 3 kwpk nie zdołano by uzyskać potrzebnego materiału dowodowego”. Oznaczało to, że w czasie 17 miesięcy bezprawnego zatrzymania i przesłuchań nie zdobyto żadnych dowodów obciążających Sosnowskiego.
9 października 1937, tj. w dniu decyzji sądu o aresztowaniu, przewieziono Sosnowskiego do Wojskowego Aresztu Śledczego nr 1 przy ul. Gęsiej w Warszawie. Major przerwał głodówkę. W tym samym dniu, w „Kalendarzyku czynności wojskowego wiceprokuratora okręgowego, prowadzącego dochodzenia w sprawie karnej przeciwko mjr. Sosnowskiemu Jerzemu”, zapisane zostały słowa świadczące o nieposiadaniu w chwili składania wniosku o aresztowanie majora żadnych obciążających go materiałów: „[...] Zakomunikowanie podejrzanemu w lokalu Oddziału II o wdrożeniu przeciw niemu dochodzeń i zarządzeniu przetrzymania [...] Konferencja z przedstawicielem O.II. [Oddziału II], poza tym wobec braku jakiegokolwiek materiału, praca w Departamencie Sprawiedliwości”.
Prokurator po konsultacjach z oficerami Oddziału II przystąpił do czynności na podstawie protokołów zeznań Sosnowskiego. Pierwszy z nich miał datę 11 marca 1937, a więc po ponad roku wyjaśnień „udzielanych w odosobnieniu gmachu Oddziału II.”, 15 i 16 października 1937 przesłuchano majora. W celu udowodnienia ewentualnej defraudacji środków z funduszu operacyjnego zwrócono się do Towarzystwa Zachęty do Hodowli Koni o informacje o terminach wyścigów, w których Sosnowski mógł zainkasować wygrane.
Dopiero 29 marca 1938 rozpoczął się proces prowadzony przez Wojskowy Sąd Okręgowy w Warszawie pod przewodnictwem szefa Sądu, sędziego płk. Góreckiego. Rozprawy, w celu uniknięcia rozgłosu, odbywały się w miejscu przetrzymywania majora – tj. w Wojskowym Areszcie Śledczym nr 1 przy ul. Gęsiej. Oskarżony nie przyznał się do zarzucanych mu czynów. Współpraca sądu i prokuratury przejawiała się m.in. w przesłanej przez sędziego Góreckiego do prokuratora korespondencji dotyczącej rzekomej budowy willi przez... znajdującego się w ścisłym areszcie, bez kontaktu z najbliższymi i otoczeniem majora Sosnowskiego celem podniesienia zarzutu z art. 41 kwpk. Tak sztucznie sfabrykowanych dowodów prokurator nie zdecydował się zastosować.
Po 15 miesiącach procesu, 17 czerwca 1939 Sosnowski został skazany za zdradę i współpracę z Niemcami na 15 lat pozbawienia wolności i złotych grzywny. Wyrok był nieprawomocny, nie doszło do rozpatrzenia sprawy w kolejnej instancji, gdyż wybuchła wojna.
Dzisiaj historycy wątpią w słuszność tamtego wyroku.
Różne wersje dalszych losów Jerzego Sosnowskiego.
Losy majora Sosnowskiego po 1 września 1939 są przedmiotem kilku, nierzadko sprzecznych ze sobą, relacji.
Sosnowski ewakuowany z więzienia na wschód miał zostać zastrzelony 16 września 1939 roku przez konwojentów w okolicach Jaremcza. Niektóre źródła podają, że stało się to 17 września w okolicach Brześcia nad Bugiem. Miało się to stać na mocy ustnego polecenia dla Służb Więziennych, ażeby w razie wybuchu wojny po cichu „zlikwidować” więźniów, których uwolnienie – wskutek działań wojennych bądź przez obcy wywiad – mogło być niebezpieczne dla państwa polskiego. Nie zachowały się jednak żadne pisemne potwierdzenia rzeczonego rozkazu, więc część historyków podaje w wątpliwość prawdziwość tych przypuszczeń.
Wedle innej wersji konwojenci jedynie postrzelili Jerzego Sosnowskiego, a później w szpitalu przejął go sowiecki wywiad. Miał zostać aresztowany 2 listopada 1939 i przetransportowany do więzienia na Łubiankę. Tam pod wpływem współwięźnia, byłego oficera sowieckiego wywiadu, Piotra Zubowa oraz śledczej Zoji Woskriesienskiej rzekomo został przekonany do współpracy z sowieckimi służbami. W efekcie Sosnowski przekazał wywiadowi ZSRR dwa nierozpracowane przez Niemców źródła informacji oraz służył jako ekspert w sprawach polskich. M.in. w 1940 roku miał uczestniczyć w przesłuchaniach gen. Mieczysława Boruty-Spiechowicza oraz zasugerować zwerbowanie księcia Janusza Franciszka Radziwiłła. Podobną wersję wydarzeń przedstawia też Paweł Sudopłatow.
Krążące pogłoski, jakoby po podpisaniu układu Sikorski-Majski nie został zwolniony, a przeniesiony do więzienia w Saratowie podjął głodówkę i zmarł na skutek wycieńczenia oraz zatrucia żołądkowego wywołanego zapaleniem jelita, są podważane przez źródła rosyjskie, według których jeszcze przed tym układem mjr Sosnowski zadeklarował się jako przeciwnik ustroju przedwojennej Polski i podjął współpracę z NKWD jako oficer do zadań specjalnych. Po wybuchu wojny niemiecko-sowieckiej kierował szkoleniem szpiegów i dywersantów w Saratowie, gdzie w 1942 roku awansował do stanowiska zastępcy kierownika obwodowego urzędu NKWD. W 1943 awansował do stopnia pułkownika
Igor Damaskin (w książce "100 wielkich szpiegów") napisał: „Rybkina opowiadała autorowi, że słyszała jak w 1943 r. został zwolniony z więzienia, wstąpił do Wojska Polskiego i zginął w bitwie o Warszawę”. Jednakże Damaskin w swojej notatce o Sosnowskim popełnia mnóstwo błędów, co podważa rzetelność jego zapisów.
Gen. Marian Zacharski w swojej monografii „Rotmistrz” podaje następujący przebieg wydarzeń po wybuchu wojny: w nocy z 6 na 7 września 1939 Sosnowski został wywieziony konwojem więziennym do Lublina, skąd przewieziono ich do Lwowa. Po dobie przez Kowel dojechał do Włodawy, gdzie więźniowie zostali rozlokowani w lesie. Tam prokurator wojskowy zwolnił wszystkich z wyjątkiem majora. Z ocalałych protokołów z przesłuchań NKWD wynika, że stamtąd przewieziono go przez Dubno, Krzemieniec, Halicz, Stanisławów do Nadwórnej. Stamtąd 19 września pojechano do wsi Jaremcze pod Worochtą. Tam najprawdopodobniej podjęto próbę zabójstwa Sosnowskiego, który postrzelony w klatkę piersiową został znaleziony przez przypadkowych ludzi, którzy udzielili mu pomocy. Trafił do Stanisławowa, gdzie 22 i 23 września kontaktował się ze sztabem Armii Czerwonej. 2 listopada 1939 został uwięziony przez NKWD, gdzie rozgoryczony stosunkiem państwa polskiego do jego działalności podjął próbę współpracy. Był przesłuchiwany na Łubiance, a po ataku Niemiec na Związek Sowiecki, w połowie listopada 1941 znalazł się w więzieniu w Saratowie. Tam podjął głodówkę, był karmiony na siłę. W maju 1942 roku zachorował na jelita i żołądek; zmarł 16 maja 1942 w więzieniu w Saratowie.
Sędzia Zenowiusz Ponarski w swoich artykułach podaje następujący przebieg wojennych losów Sosnowskiego: w ręce NKWD trafił w Stanisławowie 2 listopada 1939; przebywał w więzieniach NKWD, m.in. na słynnej Łubiance, przesłuchiwany przez czołowych śledczych (m.in. śledcza Rybkina) i rozpracowywany przez współwięźniów. Sowieci odmówili zastosowania wobec niego amnestii, ogłoszonej po zawarciu układu Sikorski–Majski. Nie zamierzano go „oddać rządowi generała W. Sikorskiego”; w proteście podjął głodówkę, która doprowadziła do śmierci 26 maja 1942 roku. Oficjalna przyczyna zgonu: „Wskutek wyczerpania i zatrucia żołądkowego wywołanego zapaleniem jelita”. Ponarski powołuje się na pismo rosyjskiego MSW z 21 maja 1998 do poselstwa polskiego w Moskwie: „…J. Sosnowski od listopada 1941 r. do dnia śmierci – 26 maja 1942 r. przebywał w szpitalu więziennym m. Saratowa. Będąc więźniem śledczym, oskarżonym o szpiegostwo ("On nachodzilsja pod sledstwiem po obwinieniu w szpionażd"), nie podlegał amnestii ogłoszonej na podstawie sowiecko-polskich umów z 1941 roku”.
Śmierć w 1944/1945 roku
Według Iwana Sierowa Sosnowski został rozstrzelany na rozkaz kierownictwa Armii Krajowej. Z kolei według generała NKWD i wysokiego funkcjonariusza wywiadu Pawła Sudoplatowa, Sosnowski zginął w 1945 r. za sprawą Nikity Chruszczowa.
Kariera wojskowa.
Armia austro-węgierska
Wojsko Polskie

</doc>
<doc id="904415" url="https://pl.wikipedia.org/wiki?curid=904415" title="Queer as Folk (serial brytyjski)">
Queer as Folk (serial brytyjski)

Queer as Folk – brytyjski miniserial telewizyjny opowiadający o trzech gejach z Manchesteru, nakręcony w 1999 i 2000 roku.
Fabuła.
Stuart Alan Jones jest zbliżającym się do trzydziestki yuppie, który odnosi sukcesy zawodowe jako PR executive. Podrywa chłopaków wszędzie – w pracy, na ulicy, w gejowskich klubach i w Internecie, wprawiając w zakłopotanie znajomych. Jego nocne wyprawy na gejowską ulicę Manchesteru, Canal Street zawsze kończą się z kimś nowym w łóżku. Jego najlepszym przyjacielem jest nieśmiały Vince Tyler, który ukrywa swój homoseksualizm w miejscu pracy, a przed przyjacielem to, że jest w nim zakochany. W tej sytuacji pozostaje mu tylko trzymać dobry fason humorem i zamykać się we własnym świecie serialu "Doktor Who". Trzeci z bohaterów, Nathan Maloney, ma ledwie 15 lat i dopiero co odważył się ujawnić jako gej. W odruchu młodzieńczego buntu porzuca dom, by na Canal Street poznać gejowską subkulturę. Z czasem staje się znajomym Stuarta i Vince’a, zmieniając wiele w ich życiu.

</doc>
<doc id="904418" url="https://pl.wikipedia.org/wiki?curid=904418" title="Isaac van Hoornbeek">
Isaac van Hoornbeek

Isaäc van Hoornbeek (ur. 9 grudnia 1655, zm. 17 czerwca 1727) – polityk holenderski, wielki pensjonariusz Holandii od 12 września 1720 roku do 17 czerwca 1727 roku. Przed rokiem 1720 był pensjonariuszem Rotterdamu.
Życiorys.
Jego ojciec Johan był duchownym kalwińskim ("predikant") i profesorem teologii na uniwersytecie w Lejdzie. Matka pochodziła z Rotterdamu, a sam Isaäc van Hoornbeek został w 1692 roku pensjonariuszem Rotterdamu, nie miał więc za sobą typowej drogi holenderskiego patrycjusza. 
Ocena Isaaca van Hoornbeeka jako wielkiego pensjonariusza Holandii i Zachodniej Fryzji nie może wypaść zbyt pozytywnie. Można mu zarzucić niezdecydowanie i nadmierne poleganie na opinii innych, lecz to mogło wynikać z niezbyt solidnej bazy wpływów jaką posiadał Hoornbeck. Jego rodzina nie posiadała zbyt potężnej pozycji. Jego pozycja w kraju była głównie pochodną wsparcia, jakiego udzielali mu jego przyjaciele: Willem Buys (z patrycjatu Amsterdamu) i Bruno van der Dussen (patrycjat Goudy). Buysa do swoich politycznych przyjaciół zaliczał w swoim czasie także Simon van Slingelandt. Po 1720 roku jego siła polityczna brała się też stąd, że Slingelandta uważano za "stadhoudergezind" – dążącego do restauracji stadhouderatu (stąd po jego śmierci oranżyści chętnie uważali go za jednego ze swoich), czego szczególnie obawiali się regenci Amsterdamu. 
Hoornbeckowi nie udało się polepszyć stanu finansów Republiki, ani zreformować systemu podatkowego, co zamierzał uczynić. Uwikłał się również w spór dotyczący spraw kościelnych, związane z posądzanymi o jansenizm biskupami Utrechtu. W 1723 roku kapituła w Utrechcie wybrała na wikariusza niejakiego Cornelisa Steenhovena, a po jego rychłej śmierci w 1725 roku, Johana Barchmana Wuytiersa. Papież Benedykt XIII usiłował zablokować nominację. Niepokorni wobec Rzymu pro-jansenistycznu katolicy niderlandzcy odwołali się wówczas do Stanów generalnych i wielkiego pensjonariusza, których uważali za swoich obrońców. Władze Republiki zastosowały wówczas represje wobec jezuitów stojących murem za zdaniem papieża. Była to też holenderska odpowiedź na prześladowania kalwinów w Palatynacie przez katolików. Nie umiał van Hoornbeck ochronić statków holenderskich żeglujących po Morzu Śródziemnym przed atakami afrykańskich piratów. Umowa z Marokiem z 1712 roku, która gwarantowała spokojną żeglugę, została wypowiedziana przez sułtana Mulaja Ismaila w roku 1715 i nie zrobiono wiele by zawrzeć ponowną. Udało się natomiast doprowadzić do podobnej umowy z Algierem w 1726 roku, lecz jej efekt okazał się krótkotrwały.
Udało się natomiast Hoornbeckowi, jako głowie partii anty-orańskiej, zwalczać wpływy rodu namiestników, oraz nie dopuścić do rozprzestrzenia się zarazy jaka wybuchła w Marsylii w 1720 roku, i wkrótce opanowała południowe wybrzeże Francji, z którym Republika handlowała. Ustawiano specjalne tablice informujące o zakazie władz Republiki dotyczącego handlu z Południową Francją. 
17 czerwca 1727 roku van Hoornbeek zmarł (chorował już od pół roku a ciężko chory był od maja). Aż do wyboru następnego wielkiego pensjonariusza obowiązki sprawował Jacob Godefroy, baron van den Boetzelaar (1680-1736), od 1714 roku członek szlachty (ridderschap) Holandii, a potem jej przywódca. Van den Boetzelaar wydatnie pomagał Hoornbeckowi również podczas jego półrocznej choroby. Isaac van Hoornbeek miał opinię polityka ostrożnego i rozważnego, ale niezbyt pewnego siebie.
Jego młodszy brat Hendrik Aemilus van Hoornbeck (zm. 1741) był urzędnikiem fiskalnym i poborcą podatku dochodowego prowincji Holandii, a potem pensjonariuszem Delftu.

</doc>
<doc id="904425" url="https://pl.wikipedia.org/wiki?curid=904425" title="Idan Raichel's Project">
Idan Raichel's Project



</doc>
<doc id="904428" url="https://pl.wikipedia.org/wiki?curid=904428" title="Kobieta w lustrze">
Kobieta w lustrze

Kobieta w lustrze (z hiszp. "La mujer en el espejo") – kolumbijska telenowela nakręcona w 2004 roku przez agencję filmową RTI Columbia dla Telemundo. W Polsce emitowany był od 1 stycznia 2007 do 7 sierpnia 2007 roku przez TV Puls. Serial składa się ze 151 odcinków.
Treść.
Dwudziestodwuletnia Juliana Soler jest niezbyt urodziwą dziewczyną, która mieszka wraz z matką Reginą w biednej dzielnicy nieopodal szkoły tańca prowadzonej przez jej chrzestnego - Paco Tapii. Musiała ona przerwać studia na wydziale chemii z powodu ciężkiej sytuacji finansowej. Najlepszą przyjaciółką Juliany jest Luzmila, która marzy o zostaniu tancerką. Nagle życie Juliany komplikuje się - chce odebrać sobie życie. Wówczas zmarła ciocia Mercedes objawia się Julianie i pokazuje jej niezwykłe lustro. Okazuje się bowiem, że za sprawą zwierciadła Juliana może zmienić się w piękną kobietę i tak też się stało - zmienia się w piękną Maritzę Ferrer. Jest jednak jedna zasada: Juliana staje się Maritzą jedynie za dnia, w nocy znów staje się brzydką Julianą. Następnego dnia Maritza rozpoczyna pracę jako chemik w firmie "Mutti". Tam dziewczyna poznaje Marcosa – adoptowanego syna właściciela firmy - Gabriela Mutti, w którym zakochana była w młodości jej mama. Młodzi zakochują się w sobie z wzajemnością. Jednak na drodze do szczęścia pojawią się ludzie, którzy zechcą uprzykrzyć życie młodym - m.in. Barbara, kobieta bardzo zła i okrutna. Pod koniec telenoweli stanie się Maritzą Ferrer za pomocą lustra.Barbara jako Maritza wyjdzie za mąż za Marcosa, jednak ich ślub nie potrwa długo. Marcos zorientuje się, że Maritza się zmieniła i że to jest kobietą, w której się zakochał. Juliana wyznaje mu prawdę o magicznym zwierciadle i o tym, że to ona była kiedyś Maritzą, zaś teraz nią jest Barbara Montesinos - jego największy wróg. Marcos jest wstrząśnięty tą wiadomością. Nie wierzy w słowa Juliany i uważa, iż dziewczyna ma obsesję na punkcie Maritzy. Główna bohaterka trafia do szpitala psychiatrycznego, w którym ludzie Barbary usiłują pozbawić ją życia.

</doc>
<doc id="904430" url="https://pl.wikipedia.org/wiki?curid=904430" title="Żabikowo (ujednoznacznienie)">
Żabikowo (ujednoznacznienie)

3 miejscowości w Polsce: 
Zobacz też: Żabików

</doc>
