<doc id="909650" url="https://pl.wikipedia.org/wiki?curid=909650" title="William Lloyd Barry">
William Lloyd Barry

William Lloyd Barry (ur. 20 grudnia 1916 w Nowej Zelandii, zm. 2 lipca 1999 na Hawajach) – nowozelandzki działacz religijny, członek Ciała Kierowniczego Świadków Jehowy.
Życiorys.
William L. Barry dorastał w rodzinie Świadków Jehowy. Po ukończeniu studiów w zakresie nauk ścisłych, 1 stycznia 1939 roku rozpoczął wolontariat w Biurze Oddziału Towarzystwa Strażnica w Australii – jako członek rodziny Betel. W roku 1941 w czasie II wojny światowej i zakazu działalności Świadków Jehowy w Australii był więziony z powodu odmowy pełnienia służby wojskowej.
W lutym 1942 roku poślubił Melbę, pochodzącą z Australii. Razem z nią w 1948 roku ukończył w Stanach Zjednoczonych 11. klasę Biblijnej Szkoły Strażnicy – Gilead. W listopadzie 1949 roku zostali oni skierowani do Japonii, do miasta Kobe, gdzie rozpoczęli służbę misjonarską. W 1952 roku został nadzorcą oddziału Towarzystwa Strażnica w Japonii. W Japonii pełnił służbę do kwietnia 1975 roku.
28 listopada 1974 roku został członkiem Ciała Kierowniczego. W roku 1975 przeniósł się z żoną do Biura Głównego Świadków Jehowy w Brooklynie w Nowym Jorku. Pracował w Dziale Redakcyjnym, był też członkiem Komitetu Wydawniczego Ciała Kierowniczego. Zmarł 2 lipca 1999 roku, w czasie gdy brał udział w kongresie Świadków Jehowy pod hasłem „Prorocze słowo Boże” na Hawajach.
Podróże służbowe.
W.L. Barry odwiedził i brał udział w otwarciu szeregu Biur Oddziału, brał udział także w kongresach międzynarodowych. Odwiedził około 80 krajów.

</doc>
<doc id="909653" url="https://pl.wikipedia.org/wiki?curid=909653" title="Prezydenci Świętochłowic">
Prezydenci Świętochłowic



</doc>
<doc id="909654" url="https://pl.wikipedia.org/wiki?curid=909654" title="Strażnicy Ithilien">
Strażnicy Ithilien



</doc>
<doc id="909656" url="https://pl.wikipedia.org/wiki?curid=909656" title="Przestrzeń skończeniewymiarowa">
Przestrzeń skończeniewymiarowa



</doc>
<doc id="909657" url="https://pl.wikipedia.org/wiki?curid=909657" title="Przestrzeń nieskończeniewymiarowa">
Przestrzeń nieskończeniewymiarowa



</doc>
<doc id="909658" url="https://pl.wikipedia.org/wiki?curid=909658" title="Macierz Wrońskiego">
Macierz Wrońskiego



</doc>
<doc id="909660" url="https://pl.wikipedia.org/wiki?curid=909660" title="Arvernien">
Arvernien



</doc>
<doc id="909662" url="https://pl.wikipedia.org/wiki?curid=909662" title="Metoda Rungego-Kutty">
Metoda Rungego-Kutty



</doc>
<doc id="909663" url="https://pl.wikipedia.org/wiki?curid=909663" title="Macierz fundamentalna">
Macierz fundamentalna



</doc>
<doc id="909666" url="https://pl.wikipedia.org/wiki?curid=909666" title="Kolumna macierzy">
Kolumna macierzy



</doc>
<doc id="909667" url="https://pl.wikipedia.org/wiki?curid=909667" title="Wiersz macierzy">
Wiersz macierzy



</doc>
<doc id="909668" url="https://pl.wikipedia.org/wiki?curid=909668" title="Patrick Lodewijks">
Patrick Lodewijks

Patrick Lodewijks (ur. 21 lutego 1967 w Eindhoven), piłkarz holenderski grający na pozycji bramkarza.
Życiorys.
Lodewijks urodził się w Eindhoven. Jego pierwszym klubem w karierze był amatorski WWVZ Eindhoven, a następnie trafił do młodzieżowej drużyny PSV Eindhoven. 23 kwietnia 1988 Lodewijks zadebiutował w Eredivisie meczem z FC Groningen (2:0) i był to jego jedyny mecz w tamtym sezonie. Z PSV zdobył Puchar Mistrzów, ale był tylko rezerwowym, gdyż pierwszym bramkarzem był Hans van Breukelen. W kolejnym sezonie Lodewijks rozegrał 10 meczów w lidze i podobnie jak rok wcześniej został mistrzem Holandii.
Latem 1989 Lodewijks przeszedł do FC Groningen. Grał tam przez 9 sezonów i był podstawowym bramkarzem zespołu i rozegrał w jego barwach blisko 270 meczów. Nie osiągnął jednak żadnych sukcesów, ale stał się solidnym bramkarzem, aż w końcu w 1998 roku wrócił do PSV. Jednak i za drugim podejściem był tylko rezerwowym w PSV mając za konkurentów takich zawodników jak Ronald Waterreus i Ivica Kralj, więc miał niewielki udział przy wywalczeniu tytułów mistrza kraju w latach 2000 i 2001.
W 2002 roku Lodewijks przeniósł się do Feyenoordu. W jego barwach zadebiutował 3 listopada w wygranym 2:0 meczu z FC Groningen. W pierwszych dwóch sezonach bronił na przemian z Edwinem Zoetebierem, ale po jego odejściu w 2004 roku walczył o miejsce w składzie z Węgrem Gáborem Babosem, a następnie z Maikelem Aertsem. Od początku sezonu 2006/2007 był trzecim bramkarzem klubu z Rotterdamu po Henku Timmerze oraz Egipcjaninie Sherifie Ekramym. Obok Raimonda van der Gouwa, golkipera AGOVV Apeldoorn był jednym z najstarszych zawodników ligi. Wraz z końcem sezonu Lodewijks postanowił zakończyć karierę.

</doc>
<doc id="909670" url="https://pl.wikipedia.org/wiki?curid=909670" title="Pendrivy">
Pendrivy



</doc>
<doc id="909671" url="https://pl.wikipedia.org/wiki?curid=909671" title="Skręcenie krzywej">
Skręcenie krzywej



</doc>
<doc id="909673" url="https://pl.wikipedia.org/wiki?curid=909673" title="Salvador Sadurní">
Salvador Sadurní

Salvador Sadurní (ur. 3 kwietnia 1941 w L'Arboç) – hiszpański piłkarz narodowości katalońskiej, występujący na pozycji bramkarza.
Kariera sportowa.
Najlepsze lata kariery grał w FC Barcelona, gdzie był jednym z najlepszych bramkarzy z najniższą średnią wpuszczonych bramek na mecz (1968/1969 – 0,60; 1973/1974 – 0,73; 1974/1975 – 0,79). W latach tych zdobył także trofeum dla najlepszych bramkarzy – Trofeo Zamora.
Karierę skończył w 1976 roku.
Linki zewnętrzne.
Informacje

</doc>
<doc id="909677" url="https://pl.wikipedia.org/wiki?curid=909677" title="Frenchcore">
Frenchcore

Frenchcore – gatunek muzyki elektronicznej, odmiana francuskiego hardcore, powstały w połowie lat 90. XX wieku.
Charakterystyka.
Tempo utworów oscyluje w granicach 180–240 bpm. Charakterystyczny dla gatunku jest beat w metrum 4/4, jednostajny, z mniej lub bardziej używanym efektem "distortion" (ang. zniekształcenie) któremu poddane są dźwięki w utworach z gatunku, przede wszystkim sample z zapisem uderzeń bębna basowego. Całość wypełniają industrialne dźwięki, dosyć minimalistyczne, raczej ascetyczne. Obecne utwory z gatunku frenchcore charakteryzuje często prosta linia basowa.
Historia.
Za twórców i prekursorów gatunku uważa się artystów Laurenta Ho i Manu Le Malin. Obecnie frenchcore popularny jest oczywiście we Francji, Niemczech, Belgii, Włoszech, mniej w Holandii (tam króluje dutch newstyle).

</doc>
<doc id="909681" url="https://pl.wikipedia.org/wiki?curid=909681" title="Henryk Cieszkowski (pisarz)">
Henryk Cieszkowski (pisarz)

Henryk Cieszkowski herbu Dołęga (ur. 29 czerwca 1808 w Bortnowie, zm. 1 stycznia 1873 w Warszawie) – pisarz epoki romantyzmu.
Życiorys.
Pochodził ze starej szlachty, osiadłej m.in. na Wołyniu i w Poznańskiem, był synem Kajetana, właściciela majątku rodzinnego w Bortnowie, i Marianny z Rastawieckich. Pierwsze nauki pobierał w Liceum Krzemienieckim, potem rodzice wysłali go do Liceum Warszawskiego, gdzie już uczęszczał jego kuzyn Edward Rastawiecki. W Liceum Cieszkowski stworzył wraz z Dominikiem Magnuszewskim, Stefanem Garczyńskim i paroma innymi kolegami kółko literackie, do którego spoza kręgów uczelni należeli także Antoni Malczewski i Stefan Witwicki.
Po ukończeniu Liceum Cieszkowski praktykował w Hrubieszowie w urzędzie powiatowym, po czym powrócił do rodzinnego Bortnowa. W Warszawie zjawił się dokładnie w dniu wybuchu powstania listopadowego, 29 listopada 1830, i natychmiast przyłączył się do niego jako szeregowiec gwardii narodowej. Podczas szturmu Paskiewicza na Warszawę 8 września 1831 służył w artylerii. Po klęsce powstania udał się na Wołyń, gdzie przez następne 18 lat gospodarował rodzinnym majątkiem. Do Warszawy powrócił w roku 1849 i pozostał tam do śmierci, poświęcając się wyłącznie produkcji literackiej i umieszczając liczne wiersze i nowele w różnych czasopismach. Rodziny nie założył.
Został pochowany na cmentarzu Powązkowskim w Warszawie (kwatera 18-5-21).
Niektórzy przypisują mu tytuł hrabiowski, co nie jest poprawne, bowiem było tylko dwóch hrabiów Cieszkowskich (tytuł nadany przez papieża Piusa IX w 1850, potwierdzony w Prusach w roku 1854), ostatnim był August, senator II RP, syn sławnego Augusta Cieszkowskiego, któremu tytuł został nadany.

</doc>
<doc id="909687" url="https://pl.wikipedia.org/wiki?curid=909687" title="Henri de Boulainvillers">
Henri de Boulainvillers



</doc>
<doc id="909692" url="https://pl.wikipedia.org/wiki?curid=909692" title="Bitwa pod Famars">
Bitwa pod Famars

Bitwa pod Famars – starcie zbrojne, które miało miejsce 23 maja 1793 roku podczas wojny Francji z pierwszą koalicją.
Bitwa stoczona została w okolicach wioski Famars między armią francuską (27 000 żołnierzy) dowodzoną przez generała Lamarche'a a armią austriacko-hanowersko-angielską (53 000 żołnierzy) dowodzona przez księcia Yorku Fryderyka. Pobici Francuzi stracili 3000 zabitych i rannych, 300 jeńców, 17 dział i 14 wozów z amunicją, natomiast sprzymierzeni - około 1100 zabitych i rannych.

</doc>
<doc id="909694" url="https://pl.wikipedia.org/wiki?curid=909694" title="Autostrada A13 (Luksemburg)">
Autostrada A13 (Luksemburg)

Autostrada A13 (, nazywana także ' i ') – autostrada w Luksemburgu.
A13 jest jedyną autostradą kraju, która nie dobiega do miasta Luksemburg. Przebiega przez południową część kraju łącząc położone w pobliżu belgijskiej granicy Pétange z Schengen na granicy niemieckiej.

</doc>
<doc id="909698" url="https://pl.wikipedia.org/wiki?curid=909698" title="Neofeudałowie francuscy">
Neofeudałowie francuscy

Neofeudałowie francuscy - grupa konserwatywnych i elitarystycznych myślicieli szlacheckiego pochodzenia głosząca w XVIII wieku potrzebę przywrócenia przewodniej roli szlachty w społeczeństwie francuskim, zagrożonej przez królewską centralizację administracji (Armand Richelieu) i absolutyzm władzy (Ludwik XIV), których wpływ zrównywał społeczeństwo. Najważniejszym z neofeudałów francuskich był Henri de Boulainvilliers (1658-1722). Neofeudałowie francuscy walczący z centralizmem i egalitaryzmem Burbonów, lecz nie dostrzegający zwykle zagrożenia ze strony filozofów takich jak Voltaire czy bardziej radykalnych (Rousseau), którzy ostatecznie ich zniszczyli, niektórzy z neofeudałów jak Emmanuel-Louis-Henri de Launay, hrabia d’Antraigues chwalili nawet Rousseau za jego ataki na absolutystów.

</doc>
<doc id="909707" url="https://pl.wikipedia.org/wiki?curid=909707" title="Funkcja ograniczona z dołu">
Funkcja ograniczona z dołu



</doc>
<doc id="909708" url="https://pl.wikipedia.org/wiki?curid=909708" title="Funkcja ograniczona z góry">
Funkcja ograniczona z góry



</doc>
<doc id="909709" url="https://pl.wikipedia.org/wiki?curid=909709" title="Gdańsk Zaspa Towarowa">
Gdańsk Zaspa Towarowa

Gdańsk Zaspa Towarowa – stacja kolejowa z peronem dla Szybkiej Kolei Miejskiej (funkcjonująca od 1951 roku) leżąca wzdłuż granicy dzielnic Brzeźno i Letnica. Południowo-zachodni fragment sąsiaduje z Wrzeszczem. Eksploatacja zawieszona od 25 czerwca 2005.
Stacja znajduje się przy ulicy Uczniowskiej. Dysponuje jednym niezadaszonym peronem (odjazdy pociągów SKM odbywały się z dwóch torów w zależności od kierunku kursu; przystanek pełnił wraz z Kolonią funkcję jedynej mijanki na jednotorowej linii do Nowego Portu).
W pobliżu przystanku znajduje się stacja rozrządowa "Gdańsk Zaspa Towarowa" obsługująca portowy obszar gdańskiego WOCu i Nowego Portu, a w przeszłości również Dworca Wiślanego. W bezpośrednim sąsiedztwie przystanku znajduje się piłkarski Stadion Energa Gdańsk. Kursujące tylko w dniach imprez masowych na tym obiekcie pociągi SKM nie zatrzymują się tutaj, lecz na pobliskiej Gdańsk Stadion Expo.
W 2019 rozpoczęto remont stacji, realizowany w ramach programu poprawy dostępności komunikacyjnej portów Trójmiasta.
Historia.
Linia kolejowa nr 249 została zbudowana w 1867 roku. Stacja rozrządowa została zbudowana w latach 1913-1914. Od 1917 roku funkcjonowała parowozownia, zlikwidowana w czasie budowy mostu przy stadionie. Rozkładowe pociągi elektryczne (SKM) zostały uruchomione na tej linii 4 marca 1951.
Do 1973 roku stacja nosiła nazwę Gdańsk Zaspa, podobnie jak leżące w pobliżu, nieistniejące obecnie, Jezioro Zaspa. Nazwę zmieniono w związku z budową osiedla mieszkaniowego Zaspa w części miasta odległej o 2–5 km od stacji. Położony przy tym osiedlu przystanek kolejowy przejął nazwę i obecnie funkcjonuje jako Gdańsk Zaspa.

</doc>
<doc id="909711" url="https://pl.wikipedia.org/wiki?curid=909711" title="Leonardo">
Leonardo



</doc>
<doc id="909712" url="https://pl.wikipedia.org/wiki?curid=909712" title="Funkcja R-całkowalna">
Funkcja R-całkowalna



</doc>
<doc id="909713" url="https://pl.wikipedia.org/wiki?curid=909713" title="Idel-Ural (państwo)">
Idel-Ural (państwo)

Idel-Ural – autonomiczna republika rosyjska w Europie Wschodniej, istniejąca w latach 1917–1918, w początkowym okresie wojny domowej w Rosji. Pomimo silnych tendencji niepodległościowych republika nigdy oficjalnie nie funkcjonowała jako niezależne państwo.
I Wszechrosyjski Muzułmański Zjazd w Moskwie proklamował w 1917 roku powstanie Narodowo-Kulturowej Muzułmańskiej Autonomii Turecko-Tatarskiej w Rosji Wewnętrznej i na Syberii. 
II Wszechrosyjski Muzułmański Zjazd w Kazaniu proklamował powstanie autonomicznej republiki Idel-Ural, wchodzącej w skład Rosji Radzieckiej. Republika miała z założenia charakter ponadnarodowy i początkowo wyłącznie islamski. W jej obrębie miały się znaleźć terytoria zamieszkiwane przez Tatarów, Baszkirów i inne muzułmańskie narody oraz grupy etniczne środkowego Powołża i Uralu. Z czasem w republice na sile przybrały tendencje niepodległościowe. Chęć do współtworzenia republiki wyrazili także niektórzy przedstawiciele Niemców Wołżańskich oraz kilku prawosławnych narodów ugrofińskich. Powstanie republiki ogłoszono 12 grudnia 1917. Jej stolicą został Kazań a jedynym prezydentem Sadrí Maqsudí Arsal. W kwietniu 1918 republikę opanowały oddziały Armii Czerwonej, jednak w lipcu bolszewików wyparły oddziały Korpusu Czechosłowackiego. Pod koniec 1918 republika została ponownie zajęta przez Armię Czerwoną, a na jej miejsce proklamowano Tatarsko-Baszkirską Republikę Radziecką, rozdzieloną później na Tatarską i Baszkirską ASRR.
W okresie II wojny światowej Niemcy, po ewentualnym pokonaniu ZSRR, miały w zamyśle utworzyć satelickie państwo Idel-Ural i poszerzyć jego granice o terytoria zamieszkiwane przez w większości prawosławne ludy ugrofińskie i tureckie: Udmurtów, Czuwaszy i Maryjczyków.

</doc>
<doc id="909715" url="https://pl.wikipedia.org/wiki?curid=909715" title="Grafy izomorficzne">
Grafy izomorficzne



</doc>
<doc id="909718" url="https://pl.wikipedia.org/wiki?curid=909718" title="Grupa automorfizmów">
Grupa automorfizmów



</doc>
<doc id="909719" url="https://pl.wikipedia.org/wiki?curid=909719" title="Grupa nieskończona">
Grupa nieskończona



</doc>
<doc id="909720" url="https://pl.wikipedia.org/wiki?curid=909720" title="Grupa skończona">
Grupa skończona



</doc>
<doc id="909722" url="https://pl.wikipedia.org/wiki?curid=909722" title="Grupa skończenie generowana">
Grupa skończenie generowana



</doc>
<doc id="909735" url="https://pl.wikipedia.org/wiki?curid=909735" title="Minister budownictwa">
Minister budownictwa



</doc>
<doc id="909739" url="https://pl.wikipedia.org/wiki?curid=909739" title="Rajner Sycylijski (książę Castro)">
Rajner Sycylijski (książę Castro)

Rajner Burbon-Sycylijski, właśc. Rénier Marie Benoît Joseph Labre Gaëtan François Xavier Barbe Nicolas Toussaint de Bourbon (ur. 3 grudnia 1883 w Cannes, zm. 13 stycznia 1973 w Roquebrune-sur-Argens) – książę Obojga Sycylii, książę Castro, jeden z pretendentów do tytułu głowy królewskiej rodziny Burbonów sycylijskich.
Życiorys.
Urodził się w Cannes we Francji jako dziewiąte dziecko (piąty syn) Alfonsa, hrabiego Caserty (1841-1934), i jego żony-kuzynki – księżniczki Marii Antonietty Burbon-Sycylijskiej (1851-1918). Ranieri służył w Królewskiej Armii Hiszpańskiej.
12 września 1923 poślubił swoją kuzynkę – hrabinę Karolinę Zamoyską (1896-1968), córkę Andrzeja Zamoyskiego i Marii Karoliny Józefiny Ferdynandy Burbon-Sycylijskiej. Karolina Zamoyska była rodzoną siostrą Jana Kantego Zamoyskiego, męża Izabeli Alfonsyny – siostry ciotecznej Rajnera. Z tego małżeństwa narodziło się dwoje dzieci:
Dziedzictwo.
Po śmierci starszego brata Rajnera, Ferdynanda Piusa, księcia Kalabrii – 7 stycznia 1960, Ranieri ogłosił się głową Królewskiej Rodziny Burbonów Sycylijskich. Został zaakceptowany przez wszystkich członków rodziny, oprócz Alfonsa, księcia Kalabrii i jego dzieci. Rajner pozostał jednak głową rodziny aż do 1966, kiedy to abdykował na rzecz swojego syna – księcia Ferdynanda Marii (od nich wywodzi się linia młodszych pretendentów (linia Castro). Zmarł w Roquebrune-sur-Argens.

</doc>
<doc id="909740" url="https://pl.wikipedia.org/wiki?curid=909740" title="Witold Maj">
Witold Maj

Witold Maj (1940-1989) – polski poeta. 
Studiował filozofię na Uniwersytecie Warszawskim. Był wieloletnim kierownikiem biblioteki Teatru Narodowego w Warszawie. Debiutował na łamach "Współczesności" w 1960 roku, następnie wydał pierwszy zbiór "Smutek nad ogrodami" (1968), następnie "Spór o milczenie" (1970) i "Od grobu do grobu" (nieopublikowany). 
Podejmował często motyw śmierci i przemijania, odwołując się przy tym do tradycji barokowej. Istotne okazały się inspiracje angielską poezją metafizyczną (John Donne) oraz poezją francuskiego dekadentyzmu (Arthur Rimbaud). Wykorzystywał w twórczości klasyczne gatunki (sonet, oktostych, epitafium). 
Poezję Maja wysoko cenił Jarosław Iwaszkiewicz. O wierszach z tomu "Spór o milczenie "pisał: "[...]"Ars Amandi", "Modlitwa o deszcz", "Lament" Witolda Maja są bardzo wielkimi osiągnięciami naszej poezji współczesnej". 
Był homoseksualistą, subtelne motywy homoerotyczne obecne są w niewydanym zbiorze "Od grobu do grobu", z którego kilka wierszy pojawiło się w drugim numerze w 1999 roku czasopisma Akcent.

</doc>
<doc id="909742" url="https://pl.wikipedia.org/wiki?curid=909742" title="Słowacka Republika Rad">
Słowacka Republika Rad

Słowacka Republika Rad () – efemeryczne państwo istniejące w południowej i wschodniej Słowacji w połowie 1919 roku.
Geneza.
Po ogłoszeniu w październiku 1918 roku powstania Węgierskiej Republiki Ludowej, nowy rząd zaproponował Słowakom autonomię w zamian za pozostanie w ramach ich państwa. Słowacy odrzucili ofertę i wraz z Czechami utworzyli państwo czechosłowackie. W listopadzie 1918 roku teren Słowacji został zajęty przez wojska czeskie, z czym rząd Węgier nie mógł się pogodzić. Sytuacja uległa dalszej zmianie, gdy Komunistyczna Partia Węgier, wespół z socjaldemokratami, w marcu 1919 roku przejęła władzę na Węgrzech, tworząc tam państwo o nazwie Węgierska Republika Rad. Rewolucjoniści węgierscy nie zaakceptowali utraty Słowacji (i innych obszarów które Węgry straciły po 1918 roku) i dokonały uderzenia na Czechosłowację.
Historia.
Na zajętych terenach południowej i wschodniej Słowacji, proklamowano 16 czerwca 1919 roku powstanie Słowackiej Republiki Rad ze stolicą w Preszowie, na czele której stanął czeski dziennikarz i działacz komunistyczny Antonín Janoušek. W skład rządu weszli głównie radykalni socjaldemokraci czescy i słowaccy. Rewolucyjny rząd w trakcie krótkiego czasu działania znacjonalizował banki, wprowadził system emerytalny oraz zwolnił z podatków najbiedniejszych chłopów. Rząd rozpoczął również formowanie armii słowackiej.
Pod naciskiem państw Ententy i kontrofensywy czechosłowackiej, wojska węgierskie opuściły terytorium Słowacji. Pozbawiona wsparcia Słowacka Republika Rad została zlikwidowana 7 lipca 1919 roku przez wojska czechosłowackie wraz ze wspomagającą je 1 Brygadą Górską Armii Halickiej.

</doc>
<doc id="909743" url="https://pl.wikipedia.org/wiki?curid=909743" title="Henri d’Antraigues">
Henri d’Antraigues



</doc>
<doc id="909744" url="https://pl.wikipedia.org/wiki?curid=909744" title="Haditha">
Haditha



</doc>
<doc id="909748" url="https://pl.wikipedia.org/wiki?curid=909748" title="Circle Jerks">
Circle Jerks

Circle Jerks – amerykański zespół punkrockowy utworzony w 1979 roku w Hermosa Beach (Kalifornia) przez byłego wokalistę Black Flag Keitha Morrisa i gitarzystę Grega Hetsona. Skład dopełnili: basista Roger Rogerson i perkusista Lucky Lehrer.
Zadebiutowali albumem "Group Sex" w 1980 roku wydanym przez Frontier Records. Na płycie, która trwała nieco ponad piętnaście minut, zespół zaprezentował czternaście utworów. W tym samym roku zespół został uwieczniony w filmie dokumentalnym poświęconym kalifornijskiej scenie punkowej "The Decline of Western Civilization" (reż. Penelope Spheeris 1981). Wykonał tam pięć utworów na żywo, które później ukazały się na płycie ze ścieżką dźwiękową do filmu. W 1981 roku zespół podpisał kontrakt z Faulty Products, filią IRS Records, a następnie nagrał swój drugi album "Wild in the Streets", który ukazał się na rynku rok później. W 1983 roku nawiązali współpracę z producentem Jerry, Goldsteinem i nagrali trzeci album "Golden Shower of Hits". Płytę wydała firma Goldseina LAX Records. Piosenka "Coup D'Etat", została użyta w ścieżce dźwiękowej filmu Aleksa Coksa "Repo Man". W tym czasie zespół opuścili Rogerson i Lehrer. Na ich miejsce przyszli: Zander Schloss (który występował z jednej z ról w "Repo Man") i Keith Clark. Zespół zmienił czwarty raz wytwórnię, wiążąc się tym razem z Combat Records. Z odnowionym składem nagrał płytę "Wonderful", która ukazała się na rynku w 1985 roku. Rok później Circle Jerks nagrali jeszcze jeden album "VI" (wydany w 1987). Piosenka "Love Kills", została użyta przez Aleksa Coksa w ścieżce dźwiękowej filmu "Sid i Nancy". W 1989 roku Circle Jerks zawiesił działalność. Nagrania z ich ostatnich koncertów ukazały się na albumie "Gig" dopiero w 1992 roku. W czasie przerwy Hetson dołączył do Bad Religion, Schloss udzielał się w różnych projektach muzycznych, Clark nie zajmował się muzyką, a Morris walczył z nałogami (alkoholowymi i narkotykowym).
W 1994 Circle Jerks powrócili w składzie: Morris, Hetson, Schloss, Clark i podpisali kontrakt z dużą wytwórnią Mercury Records. Nakładem tej firmy rok później ukazała się płyta "Oddities, Abnormalities and Curiosities". W piosence "I Wanna Destroy You" zaśpiewała gościnnie Deborah Gibson, która później niespodziewanie pojawiła się na scenie obok zespołu w klubie CBGB w Nowym Jorku. Niewiele później zespół ponownie zawiesił działalność. Clark na dobre przestał zajmować się muzyką.
W 2001 Morris, Hetson i Schloss oraz nowy perkusista Kevin Fitzgerald wznowili granie i występują do dnia dzisiejszego. Hetson nadal jest pełnoetatowym członkiem Bad Religion, Schloss gra w reaktywowanym zespole The Weirdos, a Morris do niedawna pracował w V2 Records dopóki nie została ona zamknięta przez właścicieli w 2007.
Roger Rogerson zmarł w 1996 roku wskutek przedawkowania narkotyków, natomiast Lucky Lehrer jest prawnikiem i nadal mieszka w Kalifornii.
Piosenka "Wild in the Streets" została użyta w grze video "Tony Hawk’s American Wasteland".
Dyskografia.
Albumy:
Składanki:
Linki zewnętrzne.
Oficjalna strona zespołu Circle Jerks

</doc>
<doc id="909755" url="https://pl.wikipedia.org/wiki?curid=909755" title="Christopher McQuarrie">
Christopher McQuarrie

Christopher McQuarrie (ur. 12 czerwca 1968 w Princeton Junction w New Jersey) – amerykański scenarzysta, reżyser i producent filmowy oraz aktor. Zdobywca Oscara.
Zarys kariery.
McQuarrie stał się znany głównie dzięki scenariuszom pisanym dla Bryana Singera. Wspólnie zrealizowali "Publiczną terapię" (1993) i "Podejrzanych" (1995). Drugi z tych filmów, stylowy i pełen zwrotów akcji kryminał, spotkał się z uznaniem krytyki, a McQuarriemu przyniósł w 1996 Nagrodę Akademii Filmowej. W 2000 zadebiutował jako reżyser obrazem "Desperaci" z Juliette Lewis, Benicio del Toro i Jamesem Caanem w rolach głównych.

</doc>
<doc id="909756" url="https://pl.wikipedia.org/wiki?curid=909756" title="Emmanuel-Louis-Henri de Launay, hrabia d’Antraigues">
Emmanuel-Louis-Henri de Launay, hrabia d’Antraigues

Emmanuel-Louis-Henri de Launay, comte d'Antraigues (ur. 25 grudnia 1753 w Montpellier, zm. 22 lipca 1812 w Barnes) – francuski myśliciel polityczny i agent rządowy. Głosił poglądy zbliżone do tych jakie głosił zmarły w 1722 roku Henri de Boulainvillers i inni neofeudałowie francuscy będąc zwolennikiem prymatu szlachty w społeczeństwie francuskim. D'Antraigues, który znał osobiście Rousseau był zdania, że absolutyzm władzy zabija wolność. Jego "Wspomnienie o Stanach Generalnych" było uważane za „biblię arystokracji". Te poglądy ściągnęły na niego gromy zwolenników absolutyzmu oświeconego min. Voltaire'a. Podczas rewolucji współpracował z żyrondystami i jakobinami. Dopiero śmierć króla na gilotynie w 1793 roku osłabiła jego antyabsolutystyczny zapał. Odtąd był zwolennikiem Monarchii absolutnej i kontrrewolucjonistą. Do końca życia przebywał na emigracji intrygując ze wszystkimi wrogami Francji.
Jego wujem był François Emmanuel Guignard.

</doc>
<doc id="909759" url="https://pl.wikipedia.org/wiki?curid=909759" title="In Extremo">
In Extremo

In Extremo – niemiecki zespół grający folk metal pochodzący z Berlina założony w 1995. Nazwa grupy oznacza po łacinie "na końcu/granicy/szczycie" (extremum, gen. extremi).
Niepowtarzalny styl grupy powstał poprzez połączenie tradycyjnych metalowych brzmień z muzyką średniowieczną czy ludową – wykorzystują instrumenty takie jak dudy średniowieczne, lira korbowa, harfa i inne. W ich repertuarze znalazły się znane średniowieczne utwory pochodzące z Carmina Burana (Nymphenzeit, Omnia Sol Temperat, Totus Floreo) oraz ówczesnej poezji jak np. Palestinalied (utwór wykonywany również przez Adaro i Qntal), czy Herr Mannelig. Z czasem zespół stworzył również własny materiał po niemiecku, w przeciwieństwie do innych wykorzystywanych przez nich utworów: łacińskich, norweskich, hiszpańskich, francuskich, hebrajskich i innych.
Charyzmatycznym członkiem zespołu jest wokalista Das Letzte Einhorn (niem. ostatni jednorożec). Zespół ten znany jest na całym świecie, z racji częstych występów (np. w Moskwie czy w Meksyku). Grupa tworzyła ścieżkę dźwiękową do pierwszej i drugiej części gry komputerowej Gothic, dodając do niej także utwór „Herr Mannelig” z płyty „Verehrt Und Angespien”.
W Polsce pierwszy raz grupa zagrała 11 września 2010 podczas Płock Cover Festival 2010.
Piosenki.
Zespół posiada na swym koncie 4 covery: "This Corrosion" The Sisters of Mercy, "An End Has a Start" Editors, "I Desappear" Metallica, oraz "Yeah Yeah Yeah" Die Fantastischen Vier. Zespół na początku grał średniowieczne utwory takie jak: Nymphenzeit, Omnia Sol Temperat i Herr Mannelig, lecz z czasem zaczął pisać własne (zazwyczaj w języku niemieckim).
W piosenkach In Extremo pojawiają się inni artyści np. Paddy Kelly z The Kelly Family, Marta Jandová z Die Happy, Rea Garvey i José Andrëa z Mägo de Oz.

</doc>
<doc id="909777" url="https://pl.wikipedia.org/wiki?curid=909777" title="Henry Mancini">
Henry Mancini

Henry Mancini, właśc. Enrico Nicola Mancini (ur. 16 kwietnia 1924 w Cleveland, zm. 14 czerwca 1994 w Los Angeles) – amerykański kompozytor i aranżer pochodzenia włoskiego, twórca muzyki filmowej.
Życiorys.
Mancini dorastał niedaleko Pittsburgha w stanie Pensylwania, w niewielkim przemysłowym mieście Aliquippa. Jego rodzice pochodzili z Abruzji we Włoszech. Gdy miał 8 lat, ojciec zapisał go na lekcję gry na flecie. W wieku lat 12 rozpoczął grę na fortepianie. Razem z ojcem grał w zespole włoskich imigrantów "Sons of Italy". Po ukończeniu szkoły średniej rozpoczął studia w słynnej Juilliard School of Music w Nowym Jorku.
W 1943 został wcielony do amerykańskiej armii. W 1945 brał udział w wyzwalaniu obozów koncentracyjnych w południowych Niemczech.
Po wojnie został pianistą w reaktywowanym przez Texa Beneke zespole Glenn Miller Band. Nadal poszerzał też swoje kompozycyjne i aranżacyjne umiejętności podczas studiów u Ernsta Křenka i Mario Castelnuovo-Tedesco.
Pod koniec lat 40. XX w. zaczął pisać muzykę do filmów. Jego pierwszym filmem był "Lost in Alaska".
W 1952 rozpoczął pracę dla Universal Studios, gdzie przez następne 6 lat stworzył muzykę do ok. 100 filmów, w tym do obrazu "The Glenn Miller Story", za którą uzyskał nominację do Oscara.
Od 1958 pracował jako niezależny kompozytor. Wkrótce też rozpoczęła się jego ponad 30-letnia współpraca z Blakiem Edwardsem. Pracowali razem przy niemal 30 filmach, w tym przy serii filmów "Różowa Pantera", poczynając od pierwszego filmu z 1963.
Zdobył 4 Oscary (wszystkie za muzykę do filmów Edwardsa). Nagrał ponad 90 albumów z muzyką – od jazzu, przez pop, aż po muzykę poważną. Osiem z nich zdobyło w Stanach Zjednoczonych status „Złotej płyty”.
Zmarł w wieku 70 lat w Beverly Hills, powodem śmierci była choroba nowotworowa.
Nagrody.
20 statuetek Nagrody Grammy i 72 nominacje, 4 statuetki Oskara i 18 nominacji, 1 statuetka Golden Globe Award oraz 2 nominacje do nagrody Emmy.

</doc>
<doc id="909779" url="https://pl.wikipedia.org/wiki?curid=909779" title="574 Dywizja Grenadierów Ludowych">
574 Dywizja Grenadierów Ludowych

574 Dywizja Grenadierów Ludowych (niem. "574. Volks-Grenadier-Division") – jedna z niemieckich dywizji grenadierów ludowych z czasów II wojny światowej. Utworzona na Węgrzech w sierpniu 1944 roku jako dywizję 32 fali moblizacyjnej. Do jej stworzenia posłużyły resztki 277 Dywizji Piechoty. Do zakończenia formowania nie doszło, we wrześniu 1944 roku zalążek dywizji przekształcono w 277 Dywizję Grenadierów Ludowych. 

</doc>
<doc id="909792" url="https://pl.wikipedia.org/wiki?curid=909792" title="Dywizja Grenadierów Pancernych Kurmark">
Dywizja Grenadierów Pancernych Kurmark

Dywizja Pancerna Kurmark, Dywizja Grenadierów Pancernych Kurmark ("niem. Panzer Division "Kurmark", Panzer-Grenadier-Division Kurmark") - jedna z niemieckich dywizji grenadierów pancernych, oznaczana także jako dywizja pancerna.
Utworzona we Frankfurcie nad Odrą w styczniu 1945 roku jako Uzupełnieniowa Brygada Grenadierów Pancernych Großdeutschland. W składzie XI Korpusu SS (9 Armia, Grupa Armii Wisła) walczyła nad Odrą. Udało jej się wydostać z kotła pod Halbe, dostała się do niewoli amerykańskiej. Jej dowódcą przez cały czas był Willy Langkeit, wprawiony w boju pod Stalingradem jako dowódca 36 pułku pancernego.

</doc>
<doc id="909793" url="https://pl.wikipedia.org/wiki?curid=909793" title="Damno (grodzisko)">
Damno (grodzisko)

Grodzisko w Damnie – grodzisko zlokalizowane na wschód od wsi Damno (pow. Słupsk), w miejscu, gdzie w czasie istnienia grodu mogła nie płynąć jeszcze wcale rzeka Łupawa. Istnieje bowiem podejrzenie, że w czasie funkcjonowania grodziska rzeka Łeba i rzeka Łupawa płynęły jako jedna rzeka. Prakoryto tej dużej rzeki jest rozpoznawalne w okolicy. Powstanie grodziska datowane jest na epokę brązu i wiązane z kulturą łużycką.
Archeolodzy mają bardzo słabe i niedostateczne rozeznanie, aby wyciągać ostateczne wnioski co do tego obiektu. Pochodzą stąd ułamki naczyń glinianych kultury łużyckiej albo kultury pomorskiej. Odkryto też 5 ułamków naczyń glinianych kultury łużyckiej. Ponadto pochodzą stąd ułamki toczonych naczyń nowożytnych – prawdopodobnie z okresu już współczesnego.
Opis obiektu: Grodzisko wyżynne, podkowiaste z wklęsłym majdanem i suchą fosą okalającą obiekt od N i częściowo od NW. Wysoki wał o stromych stokach ramionami swymi dochodzi do zbocza doliny.
Wymiary: Podstawa grodziska ok. 60 × 90 m (3415 m²), powierzchnia majdanu 35 × 47 m (1710 m²), powierzchnia zajęta przez obwałowania – 1705 m², wysokość grodziska w stosunku do dna doliny – do 28 m, wysokość wału w stosunku do dna fosy – do 9 m, wysokość wału w stosunku do powierzchni majdanu – do 3 m.
Stan zachowania: Obiekt dobrze zachowany, jedynie wschodnie ramię wału zostało częściowo zniszczone przez współczesny wjazd na grodzisko.

</doc>
<doc id="909794" url="https://pl.wikipedia.org/wiki?curid=909794" title="Pyrantel">
Pyrantel

Pyrantel (pyrantelum) – organiczny związek chemiczny, lek przeciwpasożytniczy, działający na nicienie przez blokowanie ich przewodnictwa nerwowo-mięśniowego. Lek z wyboru w owsicy.
Mechanizm działania.
Pyrantel działa na nicienie w świetle przewodu pokarmowego blokując ich przewodnictwo nerwowo-mięśniowe i inhibując ich esterazę cholinową, co skutkuje porażeniem pasożyta i umożliwia jego wydalenie. Związek działa na formy dojrzałe i we wczesnym stadium rozwoju, nie działa na larwy migrujące do tkanek.
Farmakokinetyka.
Lek słabo wchłania się z przewodu pokarmowego, osiąga niewysokie stężenie w osoczu (ok. 0,05–0,13 μg/mL) 1–3 h po podaniu doustnym.
Wskazania.
Infestacja owsikiem ("Enterobius vulgaris") – owsica, glistą ludzką ("Ascaris lumbricoides"), tęgoryjcem dwunastniczym ("Ankylostoma duodenale"), innymi nicieniami ("Necator americanus, Trichostrongylus").
Działania niepożądane.
Występują rzadko – objawy dyspeptyczne (brak apetytu, nudności, wymioty, biegunka, bóle brzucha), niewielkie podwyższenie aktywności aminotransferaz, bardzo rzadko bóle i zawroty głowy, senność lub bezsenność, osutka.
Dawkowanie.
W owsicy i glistnicy 10 mg/kg masy ciała w jednorazowej dawce "p.o.", u dzieci od 6. miesiąca życia do 2 roku życia 125 mg na dawkę. W ciężkiej infestacji tęgoryjcem 20 mg/kg masy ciała na dawkę raz dziennie przez dwa dni albo 10 mg/kg masy ciała na dawkę raz dziennie przez trzy dni.

</doc>
<doc id="909796" url="https://pl.wikipedia.org/wiki?curid=909796" title="Dywizja Pancerna Kurmark">
Dywizja Pancerna Kurmark



</doc>
<doc id="909798" url="https://pl.wikipedia.org/wiki?curid=909798" title="Uzupełnieniowa Brygada Grenadierów Pancernych Großdeutschland">
Uzupełnieniowa Brygada Grenadierów Pancernych Großdeutschland



</doc>
<doc id="909799" url="https://pl.wikipedia.org/wiki?curid=909799" title="Jednolity Obszar Płatności w Euro">
Jednolity Obszar Płatności w Euro

Jednolity Obszar Płatności w Euro () – obszar, w ramach którego możliwe są bezgotówkowe rozliczenia w euro, zarówno transgraniczne, jak i wewnątrz państw członkowskich, według takich samych zasad, regulacji prawnych i zobowiązań.
Celem tego rozwiązania jest ułatwienie, przyśpieszenie i zmniejszenie kosztów dokonywania płatności. Dzięki temu obniżono koszty ponoszone przez konsumentów – oszczędności szacowane są na 2–3% unijnego PKB.
Państwa i terytoria należące do SEPA.
Lista państw i terytoriów zależnych, które tworzą Jednolity Obszar Płatniczy w Euro. W tabeli podano również oznaczenia kodowe zawarte w BIC (adresach SWIFT) i numerach IBAN używanych przez banki na danym terytorium.

</doc>
<doc id="909800" url="https://pl.wikipedia.org/wiki?curid=909800" title="Ferdynand Maria Sycylijski (książę Castro)">
Ferdynand Maria Sycylijski (książę Castro)

Ferdynand Maria, książę Castro, właśc. Ferdinando Maria Andrea Alfonso Marcus (ur. 28 maja 1926, zm. 20 marca 2008 w Roquebrune-sur-Argens) – książę Obojga Sycylii, książę Castro, jeden z dwóch pretendentów do tytułu głowy Królewskiej Rodziny Burbonów Sycylijskich (z "linii Castro").
Urodził się w Podzamczu, na Mazowszu, jako syn Rajnera, księcia Castro, i jego kuzynki-żony – hrabiny Karoliny Zamoyskiej (1896-1968). Został głową rodziny, po abdykacji jego ojca na jego korzyść w 1966. Był Wielkim Mistrzem Świętego Wojskowego Konstantyńskiego Zakonu Świętego Jerzego i Królewskiego Orderu Franciszka I. Został odznaczony kilkoma dynastycznymi i państwowymi orderami.
23 lipca 1949 w szwajcarskim Giez poślubił francuską arystokratkę – Chantal de Chevron-Villette (1925-2005). Para miała troje dzieci:

</doc>
<doc id="909802" url="https://pl.wikipedia.org/wiki?curid=909802" title="Greenware">
Greenware

Greenware – licencja oprogramowania umożliwiająca bezpłatne wykorzystywanie programu. Autor jednak odnosi się z prośbą, by w zamian zatroszczyć się o środowisko naturalne.
Zaleca między innymi:
Licencja Greenware jest jednym z typów licencji otherware.

</doc>
<doc id="909803" url="https://pl.wikipedia.org/wiki?curid=909803" title="SEPA">
SEPA



</doc>
<doc id="909805" url="https://pl.wikipedia.org/wiki?curid=909805" title="Pierre Desfontaines">
Pierre Desfontaines

Abbé (ksiądz) Pierre François Guyot-Desfontaines (ur. 1685 w Rouen, zm. 16 grudnia 1745 w Paryżu) – jezuita, historyk i dziennikarz. Kojarzony przede wszystkim ze swej polemiki prowadzonej z Wolterem. 
Życiorys.
Uczył retoryki w Bourges. W roku 1715 poświęcił się wyłącznie pracy pisarskiej. W roku 1724 podjął współpracę z "Journal des Savants". Wspomagany przez takich autorów jak Élie Fréron, Granet i Abbé Destrées opublikował periodyki dotyczące krytyki literackiej; "Le Nouvelliste du Parnasse" („pisarz z Parnasu” - 1731-1734, 5 tomów) i "Observations sur les écrits modernes" („Obserwacje nt. pisarstwa współczesnego”) (od roku 1735, 34 tomy).
Polemiki z Wolterem.
Desfontaines jest dziś pamiętany ze swych kłótni literackich z Voltaire'm, który zaatakował go pamfletem pt: "Le Préservatif, ou critique des Observations sur les écrits modernes" („Prezerwatywa lub Obserwacje nt. pisarstwa współczesnego”). Desfontaines odpowiedział krótką a celną satyrą: La "Voltairomanie" („Wolteromania” - 1738). Voltaire’a złościły surowe i nieprzychylne recenzje jego sztuk teatralnych. Oba ataki miały charakter osobistych przytyków dotyczących życia obu pisarzy i związanych z nimi plotek (domniemywana sodomia, której miał dopuszczać się Desfontaines i skandale towarzyskie związane z Voltairem). Docinki tego rodzaju trwały jeszcze kilka lat. W wojnie na epigramy wspierał Voltaire’a jego ówczesny stronnik Alexis Piron.

</doc>
<doc id="909809" url="https://pl.wikipedia.org/wiki?curid=909809" title="Zmiana konformacyjna">
Zmiana konformacyjna



</doc>
<doc id="909810" url="https://pl.wikipedia.org/wiki?curid=909810" title="Keith Morris">
Keith Morris

Keith Morris (ur. 18 września 1955) – amerykański wokalista, znany z występów w zespole Black Flag. Nagrał z nim singla "Nervous Breakdown". Po odejściu w 1979 roku założył wraz z gitarzystą Gregiem Hetsonem zespół Circle Jerks z którym występuje do dziś (z przerwami w latach 1989-1994 i 1996-2001).
Przez lata zmagał się z uzależnieniami: alkoholowym i narkotykowym z których udało mu się wyjść na początku lat 90. W 1999 roku lekarze zdiagnozowali u niego cukrzycę. Jego przyjaciele wówczas zorganizowali koncert, z którego dochód pokrył wysokie rachunki za leczenie.
W 1990 wziął gościnnie udział w nagraniu albumu Bad Religion "Against the Grain".
W 2010 występował w projekcie o nazwie Off!.

</doc>
<doc id="909811" url="https://pl.wikipedia.org/wiki?curid=909811" title="Dywizja Piechoty Generalgouvernement">
Dywizja Piechoty Generalgouvernement

Dywizja Piechoty Generalgouvernement (Dywizja Piechoty Generalne Gubernatorstwo, niem. "Infanterie-Division Generalgouvernement") – jedna z niemieckich dywizji szkieletowych.
Utworzona w lutym 1944 roku z jednostek alarmowych z pułków ze Lwowa i Lublina. W marcu 1944 roku włączona do 72 Dywizji Piechoty.

</doc>
<doc id="909825" url="https://pl.wikipedia.org/wiki?curid=909825" title="Katedra Świętego Bawona">
Katedra Świętego Bawona

Katedra Świętego Bawona (znana też jako Katedra Sint-Baafs lub Sint-Baafskathedraal) – siedziba diecezji w Gandawie, nazwana imieniem Św. Bawona. Świątynia była miejscem chrztu Karola V.
Historia.
Budynek oparty na bazie pierwotnej kaplicy św. Jana Chrzciciela, o konstrukcji głównie drewnianej, konsekrowanej w 942 przez Transmarusa, biskupa Tournai i Noyon. Po tej świątyni nie zachowały się żadne ślady. Na jej miejscu w połowie XII wieku zbudowano na planie krzyża romański kościół pod tym samym wezwaniem. Pozostałości tej konstrukcji – bogato zdobione freskami mury, są widoczne w krypcie katedry. W późniejszym okresie
na miejscu romańskiej budowli powstał kościół gotycki. Jego budowa przebiegała w trzech fazach – na początku XIV wieku odnowiono chór w stylu gotyckim znad Skaldy. Ambit i wieniec kaplic pochodzą z XV wieku; W drugiej fazie budowy (1462 – 1538) wzniesiona została zachodnia wieża świątyni (wysokość 82 metry). W 1602 roku drewniana kopuła wieży spłonęła od uderzenia pioruna i nigdy nie została odbudowana. W 1553 roku rozpoczęto budowę nawy głównej, transeptu i ośmiu kaplic bocznych. Zarówno wieża, jak i późniejsze części katedry, zbudowane są w stylu gotyku brabanckiego. Widoczna jest nie tylko różnica w stylach, ale także wyraźny kontrast pomiędzy niebieskim granitem z Tournai, użytym przy budowie chóru, a piaskowcem i cegłą, których użyto do budowy naw. W 1559 roku (niektóre źródła podają rok 1561), kiedy powstało biskupstwo gandawskie, kościół podniesiony został do rangi katedry. Budowlę uznano za ukończoną w 1569.
W 1539, w rezultacie buntu przeciwko Karolowi V, stare opactwo Św. Bawona zostało rozwiązane. Jego opat wraz z mnichami musieli przenieść się do kościoła, wtedy wciąż jeszcze pod wezwaniem św. Jana. Kościół stał się kościołem kapitularnym, a mnisi kanonikami. Później katedra otrzymała nowego patrona – Św. Bawona.
W wyniku rewolty ikonoklastów kościół został dwukrotnie (w 1566 i 1578) splądrowany. W 1640 roku spłonął dach katedry. W kolejnych latach katedra przechodziła liczne restauracje. Bogate barokowe wnętrze katedry pochodzi w dużej mierze z czasów, gdy biskupem Gandawy był Antonius Triest (1622-1657).
W styczniu 2006 roku rozpoczęła się restauracja katedry.
Dzieła sztuki.
Katedra jest znana z Ołtarza Gandawskiego, oficjalnie znanego jako "Adoracja Mistycznego Baranka" autorstwa braci Huberta i Jana van Eycków, ukończonego w 1432. Jest to obraz uchodzący za opus magnum średniowiecznego malarstwa.
Innym znanym dziełem jest obraz Rubensa "Św. Bawo przybywa do klasztoru w Gandawie".
Do dzieł sztuki można także zaliczyć pochodzącą z 1745 roku rokokową ambonę autorstwa Laurenta Delvaux.

</doc>
<doc id="909830" url="https://pl.wikipedia.org/wiki?curid=909830" title="Dyskografia George’a Harrisona">
Dyskografia George’a Harrisona

Lista zawiera dyskografię George'a Harrisona jako artysty solowego, oraz członka supergrupy Traveling Wilburys.

</doc>
<doc id="909833" url="https://pl.wikipedia.org/wiki?curid=909833" title="Rutkowo (powiat szczycieński)">
Rutkowo (powiat szczycieński)

Rutkowo (niem. "Ruttkowen", 1938–1945 "Ruttkau") – wieś w Polsce położona w województwie warmińsko-mazurskim, w powiecie szczycieńskim, w gminie Dźwierzuty. Miejscowość wchodzi w skład sołectwa Popowa Wola.
W latach 1975–1998 miejscowość administracyjnie należała do województwa olsztyńskiego.
Zobacz też: Rutkowo

</doc>
<doc id="909834" url="https://pl.wikipedia.org/wiki?curid=909834" title="FIFA ’99">
FIFA ’99

FIFA ’99 – komputerowa gra sportowa o tematyce piłki nożnej, wyprodukowana przez EA Sports i wydana w 1998 roku przez Electronic Arts. Jest to część serii gier komputerowych "FIFA". W stosunku do poprzednich części serii poprawiona została oprawa graficzna (oświetlenie, różny wzrost zawodników oraz nowe kostiumy), kontrola piłki (szczególnie posyłanej z góry) i szybkość reakcji piłkarzy na polecenia. Dodano nowe możliwości strzałów z górnych piłek. W grze można zagrać w jednej z 12 lig krajowych, wszystkich trzech europejskich pucharach, fikcyjnej Super lidze oraz lidze bądź turnieju stworzonym przez siebie. Spośród około 250 drużyn występują dwie polskie: ŁKS Łódź i Amica Wronki.

</doc>
<doc id="909835" url="https://pl.wikipedia.org/wiki?curid=909835" title="Reprezentacja Białorusi w hokeju na lodzie mężczyzn">
Reprezentacja Białorusi w hokeju na lodzie mężczyzn

Reprezentacja Białorusi w hokeju na lodzie mężczyzn – kadra Białorusi w hokeju na lodzie mężczyzn.
Historia.
Pierwsze oficjalne spotkanie reprezentacja Białorusi rozegrała 7 listopada 1992 w eliminacjach do mistrzostw świata z drużyną Ukrainy (1:4). W meczu tym wystąpili m.in. Aleksandr Aleksiejew, Juryj Fajkou, Leonid Fatikow, Andrej Koszkin - zawodnicy występujący w polskiej lidze (w klubach STS Autosan Sanok i Podhale Nowy Targ) oraz Eduard Zankawiec, Aleh Chmyl. W kwalifikacjach z 1993 do mistrzostw świata Białoruś uzyskała awans do Grupy C.
Mimo wielu występów na międzynarodowych imprezach Białorusini nie zdobyli dotąd żadnych medali. Największym sukcesem reprezentacji Białorusi było zajęcie czwartego miejsca na igrzyskach w 2002 roku.
Od 10 lutego 2012 dla zawodników reprezentacji Białorusi jest zastrzeżony numer 24, z którym występował Rusłan Salej celem jego upamiętnienia.
Po raz pierwszy Białoruś była gospodarzem turnieju mistrzostw świata w 2014.
W związku z inwazją Rosji na Ukrainę IIHF w dniu 28 lutego 2022 ogłosiła, że zawieszono udział wszystkich drużyn narodowych i klubowych z Rosji i Białorusi każdej kategorii wiekowej we wszystkich zawodach i imprezach federacji do odwołania.
Szkoleniowcy.
Na podstawie materiału źródłowego:
W przeszłości asystentami w sztabie kadry byli także m.in. Władimir Mielenczuk (1997), Alaksandr Szumidub (2003), Andrej Husau (2009, 2010, 2011), Alaksandr Haurylonak (2010), Aleksandr Aleksiejew (2011). Do listopada 2012 selekcjonerem kadry był Fin, Kari Heikkilä. Jego następcą został Andrej Skabiełka, który sprawował tę funkcję do maja 2013. Asystentami trenera są Alaksandr Andryjeuski (2011, 2012, 2013) i Alaksiej Szczabłanau (2013). W czerwcu 2013 selekcjonerem po raz drugi został Kanadyjczyk Glen Hanlon. Jego asystentami zostali Eduard Zankawiec, Todd Christopher Woodcroft i Oleh Mikulczyk. W 2014 selekcjonerem był ponownie Hanlon, a we wrześniu 2014 zastąpił go drugi raz w karierze Władimir Krikunow i pozostawał nim do listopada 2014. W grudniu 2014 trenerem został Kanadyjczyk Dave Lewis. Jego asystentami zostali byli reprezentanci Białorusi Aleh Antonienka i Alaksandr Żuryk oraz Craig Woodcroft. Podczas turnieju MŚ 2016 w ekipie było sześciu asystentów: Antonienka, Woodcroft oraz Białorusini Juryj Fajkou i Andriej Miezin, a także Rosjanin Władimir Bure i Szwed Michael Lehner. Podczas turnieju MŚ 2017 w ekipie było sześciu asystentów: Antonienka, Fajkou, Miezin, Woodcroft, Bure oraz Fin Jari Kaarela. Do turnieju MŚ 2018 kadra przystąpiła z trenerem Lewisem (asystentami byli Wiaczesłau Husau, Miezin, Michaił Zacharau), jednak po początkowych meczach w turnieju Lewisa na stanowisku za
zastąpił Siergiej Puszkow. Jego asystentami byli Wiaczesłau Husau, Andriej Miezin, Michaił Zacharau. W turnieju reprezentacja została zdegradowana do Dywizji IA. W listopadzie 2018 selekcjonerem kadry został mianowany Andriej Sidorienko, a do sztabu jako jego asystenci weszli: Wital Kowal, Andrej Kawalou, Pawieł Pierapiechin. Od sierpnia 2019 do 2021 głównym trenerem reprezentacji Białorusi był Michaił Zacharau, prowadząc drużynę w turnieju MŚ 2021 (w 2020 mistrzostwa odwołano). W sztabie na MŚ 2021 byli Dzmitryj Karpikau, Michaił Krawiec, Władimir Worobjow. Po jego odejściu Zacharaua nowym szkoleniowcem został ogłoszony Kanadyjczyk Craig Woodcroft.

</doc>
<doc id="909841" url="https://pl.wikipedia.org/wiki?curid=909841" title="Wedding TV">
Wedding TV

Wedding TV – kanał telewizyjny o tematyce ślubnej, powstały w 2006 w Wielkiej Brytanii.
Kanał nadawał programy prezentujące wszystkie etapy związku, od pierwszej randki, po zaręczyny i ślub. Część produkcji emitowała audycje poświęcone relacjom partnerskim, romansom i modzie ślubnej. Prezentowano programy dotyczące organizacji wesel w różnych częściach świata, porady ekspertów oraz programy podróżnicze, wskazujące jak zaplanować wymarzony miesiąc miodowy.
W lipcu 2008 roku brytyjska wersja Wedding TV otrzymała statuetkę w kategorii "Najlepsza telewizja tematyczna" na imprezie branży telewizyjnej Broadcast Digital Channel Awards w Londynie.
Emisja w Polsce.
Emisja testowa kanału rozpoczęła nadawanie 19 lutego 2007 na satelicie Hot Bird. Kanał został zakodowany, a dla widzów został udostępniony dopiero 23 kwietnia 2007 roku, gdy kanał wszedł do oferty platformy Cyfrowy Polsat. Rynek polski był drugim po brytyjskim, w którym Wedding TV uruchomił lokalną wersję. Po 6 miesiącach od uruchomienia rozpoczęto nagrywanie lokalnych produkcji własnych. Jedną z produkcji była "Supernovi", w której styliści poddają metamorfozom przyszłe pary młode. Kolejnymi produkcjami były: program poradnikowy "Śluby, zmysły i pomysły" i kulinarny "Kuchnia lekko pikantna".
31 stycznia 2013 roku na jednym z transponderów platformy Cyfrowy Polsat włączono nowy kanał, na którym pojawił się przekaz Wedding TV, jednak stacja miała inną ramówkę i grafikę ekranową od dotychczasowej wersji Wedding TV. Przez kilka godzin stacja nadawana była na satelicie w dwóch wersjach. Tego samego dnia zakończono emisję Wedding TV z wcześniejszych parametrów i od tej pory w Polsce nadawana była jedna, nowa wersja kanału z nowym logo.
20 maja 2013 (tylko w Polsce) doszło do rebrandingu kanału, który zmienił nazwę na Love i rozpoczął nadawanie głównie polskich produkcji.

</doc>
<doc id="909844" url="https://pl.wikipedia.org/wiki?curid=909844" title="Stankowo (powiat szczycieński)">
Stankowo (powiat szczycieński)

Stankowo (niem. "Probeberg") – osada w Polsce położona w województwie warmińsko-mazurskim, w powiecie szczycieńskim, w gminie Dźwierzuty. Miejscowość wchodzi w skład sołectwa Olszewki. W latach 1975–1998 miejscowość administracyjnie należała do województwa olsztyńskiego.
Miejscowość założona w 1827 r. na 8 włókach na prawie chełmińskim, w wyniku separacji gruntów wsi Olszewki. W 1900 r. Stankowo wymieniane było w dokumentach jako folwark należący do rodziny "von Fabeck" (majątek ziemski w Jabłonce). Dawny folwark został zniszczony.

</doc>
<doc id="909848" url="https://pl.wikipedia.org/wiki?curid=909848" title="Wasyl Symonenko">
Wasyl Symonenko

Wasyl Symonenko (ukr. Василь Симоненко, ur. 8 stycznia 1935 w Bijiwcach, zm. 14 grudnia 1963 w Czerkasach) – ukraiński poeta, dziennikarz, działacz ukraińskiego ruchu oporu.
Życiorys.
Pochodzi z kołchozowej rodziny. Po zakończeniu szkoły średniej, w latach 1952–1957 zaczął studiować dziennikarstwo na Uniwersytecie Kijowskim. Od 1957 roku pracował w Czerkasach jako dziennikarz w redakcjach gazet, m.in. w dziale kulturalnym gazety „Czerkaśka Prawda” („Черкаська правда”), od 1960 kierował działem propagandy gazety „Mołod Czerkaszczyny” („Молодь Черкащини”), jako korespondent – „Robitnycza hazeta” („Робітнича газета”).
Twórczość.
Wiersze zaczął pisać w latach studenckich, ale niechętnie oddawał je do druku ze względu na sowiecką cenzurę. Za jego życia ukazał się tylko debiutancki tom wierszy "Tysza i hrim" (1962) oraz bajka "Car Plaksij i Loskoton" (1963). W tych latach dużą popularność zdobyły wiersze Symonenko. Ich tematem jest satyra sowieckiego ustroju ("Hekroloh kukurudzianomu kaczanowi", "Zlodij", "Sud","Baljada pro zajszloho czolowika"), przedstawiał obraz trudnego życia w Związku Radzieckim, szczególnie mieszkańców wsi ("Duma pro szczastja", "Odynoka matir"), opisywał okrucieństwa sowieckiego despotyzmu ("Brama", "Granitni obelisky, jak meduzy"). Innym ważnym cyklem są utwory, w których poeta wyraża miłość do swojej ojczyzny – Ukrainy ("Zadywlajus’ u twoji zinyci", "Je tysjaczi dorih", "Ukrajins’kyj lew", "Łebedi materynstwa", "Ukrajini" i inne.).
Emigracyjne wydawnictwo „Smołoskyp” nosi od 1964 roku imię poety.
W 1987 roku Związek Pisarzy Ukrainy ustanowił nagrodę literacką jego imienia za najlepszą książkę poetycką młodych autorów.
Jego poezje stanowią część antologii Bohdana Zadury "100 wierszy wolnych z Ukrainy" (Biuro Literackie, Kołobrzeg 2022, ).
Adaptacje filmowe.
Ukraiński reżyser Ołeksandr Zherebko, tworząc twórczy tandem z Angeliną Dyatłową, stworzył adaptację poezji "Nie przyszedłeś do mnie z bajki lub ze snu" (ukr. "«Ти до мене прийшла не із казки чи сну»") Wasyla Symonenki.

</doc>
<doc id="909850" url="https://pl.wikipedia.org/wiki?curid=909850" title="Leonardo Santiago">
Leonardo Santiago

Leonardo Vitor Santiago (ur. 9 marca 1983 w Rio de Janeiro) – piłkarz brazylijski grający na pozycji napastnika lub lewoskrzydłowego.
Kariera klubowa.
Leonardo rozpoczynał piłkarską karierę w szkole futbolu Nova Safra, mieszczącej się w Rio de Janeiro. Wychowywał się i dorastał w dzielnicy Jacarezinho, z której pochodzi także słynny Romário. W wieku 12 lat wypatrzył go skaut Feyenoordu, Piet de Visser i Leonardo trafił do Holandii. W Eredivisie zadebiutował 19 sierpnia w wygranym 2:0 meczu z AZ Alkmaar, a w chwili debiutu liczył sobie 17 lat. Niedługo potem zaczęły się problemy z licencją dla graczy spoza Unii Europejskiej i Leonardo musiał poczekać do 18. urodzin by móc znów grać na holenderskich boiskach. Swojego pierwszego gola zdobył w meczu z Sc Heerenveen (2:0), a niedługo potem zapewnił Feyenoordowi wygraną nad Ajaksem Amsterdam i stał się wówczas ulubieńcem fanów zespołu.
W pierwszych dwóch sezonach Leonardo rozegrał dla Feyenoordu 44 mecze i zdobył 4 gole, ale zaliczył też dużą liczbę asyst. W sezonie 2001/2002 był jednym z autorów sukcesu, jakim było zdobycie Pucharu UEFA, a on sam wystąpił w wygranym 3:2 finałowym meczu z Borussią Dortmund. Jednak od początku sezonu 2002/2003 coraz rzadziej pojawiał się na boisku z powodu licznych kontuzji. Od sierpnia 2002 do grudnia 2005 rozegrał dla Feyenoordu tylko 11 ligowych meczów.
W styczniu 2006 Leonardo przeszedł do NAC Breda i podpisał z tym klubem półtoraroczny kontrakt. W drużynie Ceesa Loka miał pewne miejsce w składzie i strzelając 8 goli w 14 meczach zapewnił drużynie utrzymanie w lidze, a sam został najlepszym strzelcem zespołu. Na początku sezonu 2006/2007 popadł w konflikt z nowym trenerem NAC Ernie Brandtsem. Sam zawodnik chciał grać jako skrzydłowy, a nie napastnik i w efekcie czego opuścił trening i został zawieszony przez władze klubu.
W grudniu 2006 Leonardo podpisał z Ajaksem Amsterdam 2,5-letni kontrakt, a stołeczny klub zapłacił za niego 750 tysięcy euro. W barwach Ajaksu zadebiutował 21 stycznia 2007 w wygranym 2:0 meczu z FC Utrecht, natomiast w kolejnym spotkaniu, z FC Groningen (3:2) zdobył swojego pierwszego gola. 4 marca w meczu z Sc Heerenveen doznał ciężkiej kontuzji – zerwał więzadła krzyżowe w prawym kolanie i w kwietniu przeszedł pomyślnie operację w São Paulo, ale z gry został wyłączony na okres 5 miesięcy. Miał więc niewielki udział w wywalczeniu wicemistrzostwa Holandii oraz zdobyciu Pucharu Holandii.
W 2009 Leonardo odszedł do NAC Breda.
Od lutego 2013 roku jest zawodnikiem węgierskiego Ferencvárosi TC, do którego trafił z austriackiego Red Bull Salzburg.
Kariera reprezentacyjna.
W swojej karierze Leonardo ma za sobą 2 występy w reprezentacji Brazylii U-20 oraz 22 w kadrze U-23.

</doc>
<doc id="909851" url="https://pl.wikipedia.org/wiki?curid=909851" title="Babięty">
Babięty

Babięty (niem. "Babanten") – przysiółek wsi Jeleniowo w Polsce, położony w województwie warmińsko-mazurskim, w powiecie szczycieńskim, w gminie Dźwierzuty.
Przysiółek wchodzi w skład sołectwa Jeleniowo.
W latach 1975–1998 przysiółek administracyjnie należał do województwa olsztyńskiego.
Nazwa.
12 lutego 1948 r. ustalono urzędową polską nazwę – Babięty, określając drugi przypadek jako Babięt, a przymiotnik – babięcki.

</doc>
<doc id="909853" url="https://pl.wikipedia.org/wiki?curid=909853" title="Alexis Piron">
Alexis Piron

Alexis Piron (ur. 9 lipca 1689 w Dijon, zm. 21 stycznia 1773 w Paryżu) był francuskim autorem epigramów i dramaturgiem.
Życiorys.
Urodził się w Dijon. Jego ojcem był Aimé Piron, tamtejszy aptekarz. Był przyjacielem Woltera. Napisał trzy dramaty historyczne "Callisthene" (1730), "Gustave Vasa" (1733) i "Fernand Cortes", lecz nie odniosły one sukcesu, więc powrócił do sztuki komediowej (Metromanie (1738) – główny bohater nie może nic powiedzieć nie tworząc rymów).
Pochowany w Kościele Saint Roch w Paryżu

</doc>
<doc id="909854" url="https://pl.wikipedia.org/wiki?curid=909854" title="Leonardo Vitor Santiago">
Leonardo Vitor Santiago



</doc>
<doc id="909857" url="https://pl.wikipedia.org/wiki?curid=909857" title="Zimna Woda (Jeleniowo)">
Zimna Woda (Jeleniowo)

Zimna Woda (niem. "Zimnawodda", 1933–1945 "Hirschthal") – część wsi Jeleniowo w Polsce, położona w województwie warmińsko-mazurskim, w powiecie szczycieńskim, w gminie Dźwierzuty.
Zimna Woda wchodzi w skład sołectwa Jeleniowo.
W latach 1975–1998 Zimna Woda administracyjnie należała do województwa olsztyńskiego.

</doc>
<doc id="909859" url="https://pl.wikipedia.org/wiki?curid=909859" title="Henschel/Schumann/Siemens typ 01">
Henschel/Schumann/Siemens typ 01

Henschel-Schumann-Siemens typ 01 – typ trolejbusa produkowanego w latach 1942-1943 przez konsorcjum firm Henschel-Schumann-Siemens. Pojazd posiadał bardzo prostą konstrukcję w której jedynie rama, szkielet nadwozia oraz jego narożniki wykonane były ze stali. Pozostałe płaskie elementy poszycia zrobiono ze zwykłych płyt sklejkowych. Wnętrze pojazdu zostało wyposażone również spartańsko. 25 pasażerów mogło zajmować miejsca siedzące na prostych ławeczkach, które wykonane były z drewnianych listewek. Nie było tapicerki ścian więc w zimie pokryte były one lodem.

</doc>
<doc id="909869" url="https://pl.wikipedia.org/wiki?curid=909869" title="Mercedes-Benz O-B/AEG">
Mercedes-Benz O-B/AEG

Mercedes-Benz O-B/AEG – trolejbus, produkowany przez niemiecką firmę Mercedes. Silnik trakcyjny prądu stałego o mocy 60 kW sterowany nastawnikiem dostarczyła firma AEG.

</doc>
<doc id="909870" url="https://pl.wikipedia.org/wiki?curid=909870" title="Fuzuli">
Fuzuli

Mehmed ibn Süleyman Fuzuli (ur. ok. 1495, zm. 1556) – azerski poeta tworzący w językach perskim, azerskim i arabskim.
Życiorys.
Fuzuli urodził się na terenie obecnego Iraku. Jego rodzina należała do oguzkiego plemienia Bajat. Jednak mimo koczowniczego pochodzenia, rodzina Fuzûlî od dawna była osiedlona w miastach.
Początkowo Fuzuli był nauczany przez swojego ojca, muftiego w Al-Hilla, następnie przez nauczyciela o imieniu Rahmetullah. W tym czasie poznał języki turecki i arabski. Jego ojczystym językiem był język azerski. 
W 1534 osmański sułtan Sulejman I Wspaniały podbił Bagdad, w którym mieszkał Fuzuli. Poeta uzyskał wówczas możliwość zostania nadwornym poetą. Uzyskał wówczas stypendium, które jednak z powodu biurokracji nigdy nie zostało mu wypłacone.
Fuzuli zmarł w 1556 podczas epidemii dżumy.
Twórczość.
Fuzûlî stworzył trzy dywany w językach perskim, arabskim i azerskim, jak również wiele poematów. Jednym z najsłynniejszych jego poematów jest "Haszysz i Wino", w którym porównuje on sułtana Bajazyda II do haszyszu a szacha Isma'ila I do wina. Równie znany jest poemat "Lajla i Madżnun", którego tematem jest klasyczna bliskowschodnia historia miłosna Lajli i Madżnuna.
Fuzûlî uważany jest za jednego z najwybitniejszych poetów tureckich. Jego twórczość miała ogromny wpływ na literaturę zarówno Turcji jak i Azerbejdżanu.
Poemat "Beng ü Bâde" został przetłumaczony na język polski przez Stanisławę Płaskowicką-Rymkiewicz pt. "Haszysz i Wino" i wydany w 1973 roku przez Ossolineum.

</doc>
<doc id="909871" url="https://pl.wikipedia.org/wiki?curid=909871" title="Tola">
Tola



</doc>
<doc id="909872" url="https://pl.wikipedia.org/wiki?curid=909872" title="María de las Mercedes de Borbón y Orléans">
María de las Mercedes de Borbón y Orléans

Maria Mercedes Burbon-Sycylijska, hrabina Barcelony, hiszp. "Doña María de las Mercedes de Bórbon-Dos Sicilias y Orléans", właściwie: "María de las Mercedes Cristina Genara Isabel Luísa Carolina Victoria" (ur. 23 grudnia 1910, Madryt, zm. 2 stycznia 2000, Lanzarote) – księżniczka Obojga Sycylii. Infantka Hiszpanii i hrabina Barcelony jako żona Jana Burbona i matka króla Jana Karola I.
Maria Mercedes urodziła się w Madrycie, jako córka Carlosa Tancredi, księcia Obojga Sycylii i infanta Hiszpanii (wnuka króla Ferdynanda II Burbona), oraz jego drugiej żony Ludwiki Orleańskiej, księżniczki francuskiej, córki Filipa Orleańskiego – hrabiego Paryża. W chwili narodzin nadano jej tytuł "infantki Hiszpanii", jednak Maria Mercedes właściwie go nie używała, ponieważ była przede wszystkim księżniczką sycylijską.
Jej rodzina przeniosła się do Sewilli, a jej ojciec został Wojskowym Kapitanem Generalnym prowincji. Później mieszkali w Cannes i w Paryżu, we Francji. W Paryżu Maria Mercedes studiowała sztukę w Luwrze.
Małżeństwo.
14 stycznia 1935 w Rzymie uczestniczyła w weselu infantki Beatrycze, córki wygnanego z Hiszpanii króla Alfonsa XIII. Tam poznała brata panny młodej, swojego dalekiego kuzyna i przyszłego męża – infanta Don Juana Hiszpańskiego, czwartego syna króla i następcę tronu. Ślub Marii Mercedes i Jana miał miejsce 12 października 1935, także w Rzymie. W 1934 jej mąż otrzymał tytuł "hrabiego Barcelony", a ona została hrabiną. Para miała 4 dzieci:
Para mieszkała w Cannes i w Rzymie, a po wybuchu II wojny światowej, przeniosła się do Lozanny – do królowej Wiktorii Eugenii, matki Jana. Później mieszkali jeszcze w Estoril w Portugalii.
Dalsze życie.
W 1976 – rok po restauracji Burbonów na tronie Hiszpanii rodzina Marii Mercedes wróciła do Hiszpanii. Maria Mercedes była mediatorką między mężem a synem, skłóconymi od momentu, kiedy dyktator Francisco Franco wyznaczył młodego Jana Karola na następcę tronu, pomijając Jana. W 1977 Jan oficjalnie zrzekł się wszystkich swoich roszczeń do korony na rzecz swojego syna, który znowu oficjalnie pozwolił mu zatrzymać tytuł "hrabiego Barcelony".
W 1982 Maria Mercedes złamała kość biodrową, a w 1985 drugą kość biodrową (lewą). To zmusiło ją do korzystania z wózka inwalidzkiego do końca życia. W 1993 została wdową. Była miłośniczką walk byków i całej kultury andaluzyjskiej. W 1995 jej wnuczka infantka Elena wzięła ślub w Sewilli – właśnie dlatego, że Maria Mercedes kochała to miasto.
Zmarła na atak serca, w królewskiej rezydencji w La Mareta na wyspie Lanzarote, gdzie cała rodzina królewska świętowała Nowy Rok. Została pochowana z honorami przysługującymi królowej (matce króla) w Królewskiej Krypcie, w Pałacu Escorial pod Madrytem.

</doc>
<doc id="909873" url="https://pl.wikipedia.org/wiki?curid=909873" title="Augustowo (województwo warmińsko-mazurskie)">
Augustowo (województwo warmińsko-mazurskie)

Augustowo – osada w Polsce położona w województwie warmińsko-mazurskim, w powiecie szczycieńskim, w gminie Dźwierzuty. Miejscowość wchodzi w skład sołectwa Gisiel.
W latach 1975–1998 miejscowość administracyjnie należała do województwa olsztyńskiego.

</doc>
<doc id="909876" url="https://pl.wikipedia.org/wiki?curid=909876" title="Henschel/Kassbohrer/AEG">
Henschel/Kassbohrer/AEG

Henschel/Kassbohrer/AEG, to trolejbus, następca modelu Henschel-Schumann-Siemens typ 01.

</doc>
<doc id="909877" url="https://pl.wikipedia.org/wiki?curid=909877" title="Dwight Schultz">
Dwight Schultz

William Dwight Schultz (ur. 24 listopada 1947 w Baltimore) – amerykański aktor telewizyjny, filmowy i sceniczny. Największą sławę przyniosły mu role: kapitana Murdocka w serialowym hicie lat 80. "Drużyna A" oraz Reginalda Barclaya w ', ' i filmie "".
W 1983 ożenił się z Wendy Fulton, z którą ma córkę Avę (ur. 1987), która w 2009 została absolwentką Virginia Military Institute.

</doc>
<doc id="909882" url="https://pl.wikipedia.org/wiki?curid=909882" title="Friedrich Melchior von Grimm">
Friedrich Melchior von Grimm

Friedrich Melchior von Grimm (ur. 26 grudnia 1723 w Ratyzbonie, zm. 19 grudnia 1807 w Gocie) – baron, niemiecki pisarz.
Życiorys.
Grimm był synem pastora, lecz sam wyznawał poglądy prorewolucyjne. Jego bliskim przyjacielem w Paryżu był Jean-Jacques Rousseau, który protegował go we francuskich salonach. Grimm okazał się jednak niewdzięczny. Bardziej doceniał znajomość z Denisem Diderotem.
Zorganizował w Paryżu azyl dla Niemców, których pociągał Paryż i ideały oświeceniowe. Protegował Wolfganga Amadeusa Mozarta podczas jego pierwszej wizyty w tym mieście. Grimm był człowiekiem przyjmującym często postawę „świętoszka”.
Od 1748 przebywał w Paryżu, gdzie zaprzyjaźnił się z Diderotem i Louise d’Épinay, z którą połączył go wieloletni romans. Od 1753 redagował „Correspondance littéraire, philosophique et critique”, piśmienne biuletyny będące sprawozdaniami o nowych zjawiskach w życiu artystycznym Francji. W ciągu 36 lat w najlepszej francuszczyźnie relacjonował w nich przejawy francuskiej literatury i sztuki. Biuletyn abonowało wielu ówczesnych dostojników i głowy koronowane, między innymi król Polski August III Sas.

</doc>
<doc id="909883" url="https://pl.wikipedia.org/wiki?curid=909883" title="Budy (województwo warmińsko-mazurskie)">
Budy (województwo warmińsko-mazurskie)

Budy – osada w Polsce położona w województwie warmińsko-mazurskim, w powiecie szczycieńskim, w gminie Dźwierzuty. Wchodzi w skład sołectwa Dźwierzuty. Według podziału administracyjnego Polski obowiązującego w latach 1975–1998 miejscowość należała do województwa olsztyńskiego.
Dawny majątek ziemski, jeszcze do początków XX w. jako folwark Budy należały do dóbr w Małszewku.

</doc>
<doc id="909885" url="https://pl.wikipedia.org/wiki?curid=909885" title="Kulka (osada leśna)">
Kulka (osada leśna)

Kulka (niem. "Kulk") – osada leśna w Polsce położona w województwie warmińsko-mazurskim, w powiecie szczycieńskim, w gminie Dźwierzuty.
Według podziału administracyjnego Polski obowiązującego w latach 1975–1998 miejscowość należała do województwa olsztyńskiego.
Kulka wchodzi w skład sołectwa Orzyny. W pobliżu wsi znajduje się rezerwat przyrody Kulka.

</doc>
<doc id="909886" url="https://pl.wikipedia.org/wiki?curid=909886" title="JaTB-2">
JaTB-2

JaTB-2 – typ dwuosiowego trolejbusu, wytwarzanego w latach 1937–1938 w Jarosławskiej Fabryce Silników. Skrót „JaTB” pochodzi od rosyjskich słów "Jarosławskij trollejbus".
Konstrukcja.
JaTB-2 stanowi rozwinięcie konstrukcyjne modelu JaTB-1, produkowanego w latach 1936–1937. W stosunku do poprzednika zmieniono drewniane nadwozie na stalowe i zabudowano kabinę kierowcy szafą z aparaturą elektryczną. Ponadto napęd z przedniej osi przeniesiono na tylną.
JaTB-2 to dwuosiowy wysokopodłogowy trolejbus z nadwoziem o konstrukcji drewnianej, obłożonej z zewnątrz poszyciem ze stali. Do wnętrza przedziału pasażerskiego prowadziło dwoje dwuskrzydłowych drzwi otwieranych ręcznie. Cechą charakterystyczną było umiejscowienie pierwszych drzwi nie przed pierwszą osią, lecz za nią, co wynikało z konieczności zapewnienia odpowiedniego nacisku na oś. Oprócz tego trolejbus wyróżniał się pochyloną, łamaną w połowie ścianą przednią z dwoma okrągłymi reflektorami. Napęd stanowił jeden silnik prądu stałego o mocy 60 kW. Prąd pobierany był z przewodów trakcyjnych za pomocą pałąków z rolkowymi ślizgaczami.
Dostawy.
Uwaga: Wykaz miast, do których dostarczono trolejbusy JaTB-2, nie jest kompletny. Nie uwzględnia również miast, które otrzymały używane trolejbusy.
Eksploatacja.
Legnica.
W 1952 r. Legnica otrzymała z Warszawy dwa trolejbusy typu JaTB-2. Z uwagi na trudności związane z zasilaniem sieci trakcyjnej jednocześnie kursował tylko jeden trolejbus. W związku z trudnościami w obsłudze systemu został on zlikwidowany 31 grudnia 1956 r. Jeden trolejbus JaTB-2 zezłomowano, a drugi przekazano do Poznania.
Lublin.
W 1953 r. do Lublina sprowadzono łącznie około 12 używanych trolejbusów JaTB-2, przy czym część trolejbusów pochodziła bezpośrednio z Warszawy, a część pierwotnie trafiło z Warszawy do Gdyni i dopiero potem do Lublina. Z powodu trudności z dostępem do części zamiennych i złym stanem technicznym nadwozi stopniowo wycofywano je z eksploatacji. Ostatni trolejbus zakończył służbę liniową prawdopodobnie w 1960 r.
Warszawa.
W 1946 r. Warszawa otrzymała w darze od Związku Radzieckiego 30 używanych moskiewskich trolejbusów JaTB-2 i sieć trakcyjną. Pojazdy były w nie najlepszym stanie technicznym i wymagały remontów. Po naprawach i przemalowaniu w barwy biało-czerwone do ruchu skierowano 24 egzemplarze. Z powodu częstych usterek i braku części zamiennych trolejbusy JaTB-2 stopniowo wycofywano z eksploatacji. Ostatni trolejbus tego typu zakończył kursowanie w 1952 r.

</doc>
<doc id="909888" url="https://pl.wikipedia.org/wiki?curid=909888" title="Ałła Horska">
Ałła Horska

Ałła Horska (ur. 1929 w Jałcie, zm. 28 listopada 1970 w Wasylkowie) – ukraińska plastyczka, działaczka pokolenia lat 60, zaangażowana w obronę dysydentów.
W 1954 roku ukończyła studia na wydziale malarstwa Kijowskiego Instytutu Artystycznego. W 1964 roku wraz z Opanasem Załywachą, Ludmyłą Semykiną, Hałyną Sewruk i Hałyną Zubczenko zaprojektowała i wykonała w hallu Uniwersytetu Kijowskiego witraż "Szewczenko. Matka". W centrum kompozycji przedstawiono wieszcza, który przygarniającym gestem obejmuje symbolizującą Ukrainę kobietę, zaś w drugiej ręce, trzyma uniesioną do góry, otwartą książkę. Nad postaciami został umieszczony fragment wiersza Szewczenki, mówiący o wyzwalającej z poniżenia potędze słowa. Regularna siatka obramowania tworzyła wrażenie, że postacie znajdują się za kratami. Wymowę dzieła uznano za nieprawomyślną, władze uczelni zniszczyły witraż. Artystkę usunięto ze Związku Plastyków Ukrainy, po roku przywrócono jej członkostwo.
W kwietniu 1968 podpisała skierowany do radzieckich władz partyjnych i państwowych "List 139" z żądaniem zaprzestania bezprawnych procesów. Sygnatariuszy listu spotkały szykany ze strony administracji i KGB. 15 czerwca 1968 wykluczono ją ponownie ze Związku Plastyków Ukrainy.
Została zamordowana, według oficjalnej wersji, przez swojego teścia, który następnie popełnił samobójstwo, spoczywa na cmentarzu Mińskim (Berkowieckim) w Kijowie.

</doc>
<doc id="909889" url="https://pl.wikipedia.org/wiki?curid=909889" title="Laurentowo">
Laurentowo

Laurentowo – osada w Polsce położona w województwie warmińsko-mazurskim, w powiecie szczycieńskim, w gminie Dźwierzuty. Miejscowość wchodzi w skład sołectwa Rumy.
Według podziału administracyjnego Polski obowiązującego w latach 1975–1998 miejscowość należała do województwa olsztyńskiego.

</doc>
<doc id="909894" url="https://pl.wikipedia.org/wiki?curid=909894" title="Mirowo (województwo warmińsko-mazurskie)">
Mirowo (województwo warmińsko-mazurskie)

Mirowo – osada w Polsce położona w województwie warmińsko-mazurskim, w powiecie szczycieńskim, w gminie Dźwierzuty.
Miejscowość wchodzi w skład sołectwa Dźwierzuty.
Według podziału administracyjnego Polski obowiązującego w latach 1975–1998 miejscowość należała do województwa olsztyńskiego.
Obecnie w miejscowości nie ma zabudowy. Na zdjęciu satelitarnym śródpolne zadrzewienia.

</doc>
<doc id="909895" url="https://pl.wikipedia.org/wiki?curid=909895" title="Fiat 672 F101/Breda/Varesina">
Fiat 672 F101/Breda/Varesina



</doc>
<doc id="909899" url="https://pl.wikipedia.org/wiki?curid=909899" title="Mycielin (województwo warmińsko-mazurskie)">
Mycielin (województwo warmińsko-mazurskie)

Mycielin – osada w Polsce położona w województwie warmińsko-mazurskim, w powiecie szczycieńskim, w gminie Dźwierzuty. Wchodzi w skład sołectwa Sąpłaty.
Według podziału administracyjnego Polski obowiązującego w latach 1975–1998 miejscowość należała do województwa olsztyńskiego.

</doc>
<doc id="909904" url="https://pl.wikipedia.org/wiki?curid=909904" title="Pierre Gaxotte">
Pierre Gaxotte

Pierre Gaxotte (ur. 29 stycznia 1895 w Revigny-sur-Ornain (Lotaryngia), zm. 21 listopada 1982 w Paryżu) – francuski historyk i dziennikarz, znany ze swego krytycznego nastawienia do rewolucji francuskiej i jej radykalizmu, a także z prób rehabilitacji Francji XVIII wieku i "ancien régime".
Życiorys.
W 1920 roku ukończył studia na wydziale historii i geografii. Przez kilka lat był wykładowcą historii.
Jako historyk podkreślał nowoczesność zmian, jakie wprowadzała monarchia absolutna i sprzeczność między tą ostatnią a arystokratycznym feudalizmem. Twierdził, że główną przyczyną rewolucji 1789 roku była chęć władzy, jaką posiadali filozofowie-encyklopedyści, którzy jako naukowcy-amatorzy nie mogli się wybić w życiu akademickim.
Związany był z rojalistyczną Akcją Francuską; przez pewien czas był sekretarzem Charles'a Maurras.
W 1953 roku został wybrany do Akademii Francuskiej, zajmuje w niej 36. miejsce.

</doc>
<doc id="909905" url="https://pl.wikipedia.org/wiki?curid=909905" title="Przytuły (powiat szczycieński)">
Przytuły (powiat szczycieński)

Przytuły (niem. "Przytullen", 1938–1945 "Steinhöhe") – osada w Polsce położona w województwie warmińsko-mazurskim, w powiecie szczycieńskim, w gminie Dźwierzuty. Wchodzi w skład sołectwa Rańsk.
Według podziału administracyjnego Polski obowiązującego w latach 1975–1998 miejscowość należała do województwa olsztyńskiego.

</doc>
<doc id="909907" url="https://pl.wikipedia.org/wiki?curid=909907" title="Mora (Dalarna)">
Mora (Dalarna)

Mora – miejscowość w Szwecji, siedziba gminy Mora. W roku 2000 miasto miało 10 797 mieszkańców.
Gospodarka.
W mieście rozwinął się przemysł metalowy, drzewny, elektroniczny oraz samochodowy.

</doc>
<doc id="909908" url="https://pl.wikipedia.org/wiki?curid=909908" title="Alfa Romeo 140 AF">
Alfa Romeo 140 AF

Alfa Romeo 140 AF − nazwa serii modeli trolejbusów, produkowanych w latach 1948-1959 przez włoską firmę Alfa Romeo. Łącznie wytworzono 202 egzemplarze tego trolejbusu w różnych odmianach.
W pojazdach stosowano karoserie firm Breda, SIAI Marchetti, Pistoiesi, Casaro, Macchi, Menarini, Caproni-Vizzola, O.M.S. lub Piaggio i osprzęt elektryczny firm Marelli, T.I.B.B., Ansaldo lub Compagnia Generale di Elettricità (CGE). Pojazdy te wyposażone był w podwozie trzyosiowe. Przód nadwozia mieścił oddzieloną przeszkloną ścianką kabinę kierowcy. Samo miejsce kierowcy było umieszczone dość nietypowo, bo na środku osi wzdłużnej pojazdu (w trolejbusach i autobusach włoskich miejsce kierowcy, z braku odpowiednich regulacji prawnych, umieszczano zazwyczaj po prawej stronie). Wszystkie odmiany trolejbusu miały długość 12 metrów i dwoje drzwi (wyjątek stanowił trzydrzwiowy 18-metrowy model z nadwoziem O.M.S. i silnikiem Marelli).
W oparciu o konstrukcję trolejbusu powstał także autobus Alfa Romeo 140 A napędzany 130-konnym silnikiem o pojemności 12517 cm3.

</doc>
<doc id="909910" url="https://pl.wikipedia.org/wiki?curid=909910" title="Rów">
Rów



</doc>
<doc id="909911" url="https://pl.wikipedia.org/wiki?curid=909911" title="Karlove Vary">
Karlove Vary



</doc>
<doc id="909915" url="https://pl.wikipedia.org/wiki?curid=909915" title="Osiedle Lubonianka">
Osiedle Lubonianka

Osiedle Lubonianka – osiedle mieszkaniowe w Luboniu, w rejonie Żabikowa. 
Osiedle to, nazywane popularnie "Lubonianką", sprawia wrażenie "miasta w mieście", ponieważ mieszka w nim ponad 5,5 tysiąca osób (około 1/5 mieszkańców Lubonia), które na co dzień korzystać mogą z sieci pawilonów handlowo-usługowych, garaży, strzeżonych parkingów, placów zabaw dla dzieci oraz boisk sportowych. Charakterystyczną cechą "Lubonianki" jest również bujna zieleń drzew, krzewów, trawników i klombów kwiatowych.
Spółdzielnia Mieszkaniowa w Luboniu.
Spółdzielnia Mieszkaniowa "Lubonianka" powstała 24 października 1959 roku, kiedy to w siedzibie Zakładów Ziemniaczanych w Luboniu odbyło się zgromadzenie założycielskie Spółdzielni Mieszkaniowej oraz ukonstytuowała się Rada Nadzorcza. Spółdzielnię zarejestrowano 19 grudnia 1959 roku i liczyła ona 18 członków. W styczniu 1963 roku powstał pierwszy blok mieszkalny Spółdzielni Mieszkaniowej "Lubonianka" przy ul. Żabikowskiej 62 C. Od momentu oddania do użytku tego bloku następne budynki mieszkalne, a także kotłownia, wodociąg miejski, kanalizacja oraz sieć gazowa powstały systematycznie do roku 1970. Kolejnych 1225 mieszkań spółdzielnia zbudowała w latach 1970–1980, a realizację ostatnich, najnowszych bloków na terenie miasta zakończono w 2001 roku. Od 2007 roku w budowie są kolejne mieszkania. 
Siedzibą Zarządu Spółdzielni Mieszkaniowej w Luboniu jest budynek usytuowany przy ul. Żabikowskiej. W jego obszernych pomieszczeniach znajduje się placówka pocztowa, apteka, gabinety lekarskie, cukiernia, bank, sklepy oraz świetlica. W tej ostatniej mają swoje spotkania między innymi: PTTK, Klub Seniora, Klub Brydżystów, a także sekcja nauki gry na instrumentach i nauki tańca towarzyskiego.

</doc>
<doc id="909916" url="https://pl.wikipedia.org/wiki?curid=909916" title="Fotojonizacja">
Fotojonizacja



</doc>
<doc id="909927" url="https://pl.wikipedia.org/wiki?curid=909927" title="Fiat 672F.101">
Fiat 672F.101

Fiat 672F.101 – typ włoskiego trolejbusu, wyprodukowanego w 1941 r. w zakładach Fiat, Vesnina i Breda dla systemu trolejbusowego w Mediolanie. Ogółem powstało 30 egzemplarzy.
W 1942 r. do Gdyni trafiły trzy trolejbusy typu Fiat 672F.101 zrabowane przez III Rzeszę z Mediolanu.
Konstrukcja.
Fiat 672F.101 to wysokopodłogowy trolejbus z nadwoziem opartym na trzech osiach. Dwie osie trolejbusu były napędzane silnikami prądu stałego o mocy 88,3 kW, trzecia była toczna. Do wnętrza pojazdu prowadziło dwoje czteroczęściowych drzwi harmonijkowych sterowanych elektropneumatycznie. Układ hamulcowy składał się z hamulca pneumatycznego, elektrycznego i rekuperacyjnego. Karoserię trolejbusu wyprodukowało przedsiębiorstwo Vesnina, wyposażenie elektryczne dostarczyły zakłady Breda.

</doc>
<doc id="909928" url="https://pl.wikipedia.org/wiki?curid=909928" title="Trądzik różowaty">
Trądzik różowaty

Trądzik różowaty (łac. "rosacea", "acne rosacea") – przewlekłe i zapalne schorzenie skóry (dermatoza) dotyczące osób w wieku dojrzałym, które polega na
występowaniu wykwitów rumieniowych, grudkowych i krostkowych. Rozwijają się one głównie na podłożu łojotoku oraz zaburzeń naczyniowych. Trądzik różowaty jest chorobą skóry przebiegającą z naprzemiennymi okresami zaostrzenia i wyciszenia się objawów.
Epidemiologia.
Trądzik różowaty diagnozuje się u osób dorosłych – głównie u kobiet po 40 roku życia. Chociaż schorzenie częściej występuje u kobiet, to ciężkie postacie, 
z przerostem o charakterze "rinophyma", dotyczą głównie mężczyzn. U kobiet postać przerostową opisuje się tylko kazuistycznie. W populacji kobiet zmiany rumieniowo-grudkowo-krostkowe w przebiegu "acne rosacea" ujawniają się często na tle hormonalnym. Stąd wzmożona zapadalność na trądzik różowaty u kobiet przypada na okres ciąży, przekwitania, a także w trakcie owulacji i menstruacji. Szczyt zachorowań przypada na 30-60 rok życia. Pierwsze symptomy choroby mogą pojawić się przed 25 rokiem życia, ale sam trądzik dopiero po pokwitaniu. Ryzyko zachorowania podnosi zdiagnozowane łojotokowe zapalenie skóry oraz przebyty ostry trądzik młodzieńczy. Zapadalność na trądzik różowaty ocenia się na 1-10% populacji, jest ona zwiększona u osób z I i II fototypem skóry. Skandynawia i Irlandia są obszarami zwiększonej zapadalności.
Etiopatogeneza.
Etiopatogeneza jest wieloczynnikowa i nadal jest nie w pełni wyjaśniona. Składają się na nią czynniki genetyczne (z informacji genetycznej wynika budowa naczyń, uwarunkowania odpornościowe czy hormonalne) i środowiskowe (maści i kremy steroidowe, gwałtowne zmiany temperatur, uszkodzenia mechaniczne, alkohol, niezdrowa dieta, stres). W powstawaniu zmian największą rolę przypisuje się zjawiskom immunologicznym (autoimmunologiczny charakter choroby) i zaburzeniom naczynioruchowym (trądzik różowaty określa się jako „nerwicę małych naczyń skóry”). Przyczyną trądziku różowatego mogą być również zaburzenia ze strony przewodu pokarmowego (głównie niedokwasota i nieżyt żołądka) oraz zaburzenia wewnątrzwydzielnicze. Wykazano również związek między wystąpieniem schorzenia a zakażeniami skórnymi ("Demodex foliculorum" wywołującym stan zapalny wokół mieszka włosowego oraz "Helicobacter pylori" nasilającym wykwity skórne).
Obraz kliniczny.
W przebiegu trądziku różowatego wyróżnia się zmiany:
Objawom głównym może towarzyszyć świąd i pieczenie skóry. Trądzik różowaty najczęściej zajmuje centralne części twarzy – czoło, nos, policzki i brodę. W niektórych przypadkach zmiany umiejscawiają się na dekolcie i plecach, skórze głowy oraz w okolicach zausznych, powikłaniem jest często zapalenie spojówek.
Postacie.
Standardowa klasyfikacja przyjęta przez National Rosacea Society wyróżnia pięć postaci trądziku różowatego:
Leczenie.
W terapii trądziku różowatego dąży się do indywidualizacji leczenia i dostosowaniu go do rodzaju i zaawansowania zmian. W zależności od potrzeb stosuje się:

</doc>
<doc id="909935" url="https://pl.wikipedia.org/wiki?curid=909935" title="Republika Świętnieńska">
Republika Świętnieńska

Republika Świętnieńska, Wolne Państwo Świętno (niem. "Freistaat Schwenten") – proklamowane w styczniu 1919 we wsi "Schwenten" (obecne Świętno) w pobliżu Wolsztyna państwo, o formalnie i międzynarodowo uznanej niepodległości; państwo to zostało uznane przez Naczelną Radę Ludową w Poznaniu, reprezentującą Polaków w zaborze pruskim oraz Komisję Aliancką. Przetrwało siedem miesięcy.
Od 6 stycznia 1919 do 10 sierpnia 1919 Świętno było państwem z około tysiącem mieszkańców. Powstało z inicjatywy miejscowego duchownego ewangelickiego Emila Gustava Hegemanna, który 1 grudnia 1918 zwołał zebranie mieszkańców wsi (ludność tej wsi była w owym czasie mieszana, częściowo polska, w większości niemiecka), które wyłoniło miejscową radę zarządzającą. Docierały tam bowiem odgłosy niepokojów zarówno z odległej Rosji (po rewolucji październikowej 1917), z terenu rdzennych Niemiec (rewolucja listopadowa 1918), jak i z Wielkopolski (które doprowadziły pod koniec grudnia do wybuchu powstania wielkopolskiego). Hegemann chciał zapobiec zarówno wchłonięciu Świętna przez powstającą Polskę, jak i oddania wsi zrewoltowanym grupom robotników i demobilizowanych po właśnie zakończonej I wojnie światowej weteranom wojennym, tworzącym rady robotnicze i żołnierskie; w swoich pamiętnikach napisał: „musieliśmy się pospieszyć z wybraniem rad, bo zbolszewizowane elementy dążyły do przewrotu”. Kiedy na początku stycznia 1919 powstańcy wielkopolscy zajęli okolice Wolsztyna, Hegemann udał się do Głogowa, aby stamtąd otrzymać posiłki wojskowe mogące stawić opór powstańcom. Dowódca twierdzy i garnizonu głogowskiego oświadczył mu jednak: „Nie mam ani jednego żołnierza, ani żadnej władzy. O wszystkim decyduje rada robotnicza i żołnierska”. Skierował Hegemanna do głogowskiej rady miejskiej, ale tam także nie uzyskał on żadnego wsparcia, usłyszał jedynie pouczenie o prawie do samostanowienia i o tym, że – po zakończonej wojnie – mieszkańcy powinni żyć bez nadzoru wojskowych.
W tej sytuacji Hegemann powrócił do Świętna i – posługując się modną wówczas, zaczerpniętą od Lenina retoryką „o prawie do stanowienia narodów o swoim losie” – doprowadził do proklamowania przez lokalną radę Republiki Świętnieńskiej. Było to prawdopodobnie najmniejsze międzynarodowo uznane państwo świata. Miało swój własny „parlament” i „siły zbrojne” (120 zdolnych do walki ludzi dobrze wyposażonych w broń pozostałą po wojnie światowej); przez 218 dni „niepodległości” "Freistaat Schwenten" uprawiało ożywiony „handel międzynarodowy” zarówno z Polską, jak z Niemcami, przy czym wizy wjazdowe wydawało miejscowe biuro parafialne. Zniesiono tam obowiązkowe dostawy i inne świadczenia wojenne. Na terenie Republiki funkcjonował dworzec kolejowy; rozpoczęto też wydawanie znaczków pocztowych.
Formalnie Republika pozostawała państwem neutralnym, choć przeważały w niej wpływy sąsiada z zachodu. Zarówno Niemcy, jak i Polacy zainteresowani byli inkorporacją jej w swoje granice, w tym działający w pobliskim rejonie dowódca wielkopolskich powstańczych oddziałów obrzańskich, Nawrocki. 10 sierpnia, z obawy przed wkroczeniem do wsi powstańców, miejscowy „parlament” zdecydował o zakończeniu samodzielnego bytu Republiki Świętnieńskiej i włączeniu jej w granice państwa niemieckiego. Natychmiast po tej decyzji Niemcy ustanowili w Świętnie posterunki "Grenzschutzu".

</doc>
<doc id="909936" url="https://pl.wikipedia.org/wiki?curid=909936" title="Büssing 400T">
Büssing 400T

Büssing 400T – trolejbus produkowany przez niemiecką firmę Büssing. Pojazdy te były produkowane na bazie autobusu Büssing 400. Z racji innego umieszczenia zespołu napędowego w trolejbusie możliwe było umieszczenie drzwi wejściowych przed osią przednią, a nie jak w autobusie – za. Büssing 400T z osprzętem i zespołem napędowym firmy AEG jako jedyny z trolejbusów miał na przedniej ścianie umieszczoną atrapę osłony chłodnicy.

</doc>
<doc id="909944" url="https://pl.wikipedia.org/wiki?curid=909944" title="Büssing 900T">
Büssing 900T

Büssing 900T – trolejbus. Pojazdy te były produkowane na bazie autobusu Büssing 900. Do napędu użyto silników oraz osprzętu pochodzących ze zniszczonych wozów Henschel/AEG/Gdańska Fabryka Wagonów. Silniki trakcyjne miały moc wynoszącą 90 kW. Trolejbusy różniły się od autobusów przede wszystkim wystrojem przedniej części nadwozia, zamiast atrapy chłodnicy zastosowano jedynie płaskie blachy. W owym okresie w trolejbusach z zasady nie stosowano zwijaczy bębnowych. Zamiast tego stosowano specjalne rolki ze sznurami. Kierowca, aby opuścić pałąki lub umieścić ich końcówki na linii, musiał odwiązać linkę zaczepioną o tzw. „świński ogonek” znajdujący się na tylnej ścianie trolejbusu. Za pomocą linki wciągał specjalną rolkę spoczywającą u nasady pałąka na sam jego koniec. Gdy już jego końcówka zetknęła się z siecią, wystarczyło puścić linkę i pod własnym ciężarem rolka zsuwała się do miejsca spoczynku.

</doc>
<doc id="909947" url="https://pl.wikipedia.org/wiki?curid=909947" title="Joseph Tobin">
Joseph Tobin

Joseph William Tobin CSsR (ur. 3 maja 1952 w Detroit) – redemptorysta, przełożony generalny Zgromadzenia Redemptorystów w latach 1997–2009, sekretarz Kongregacji ds. Instytutów Życia Konsekrowanego i Stowarzyszeń Życia Apostolskiego w latach 2010–2012, arcybiskup Indianapolis w latach 2012–2016, arcybiskup Newark od 2017, kardynał od 2016, od 2021 członek Kongregacji ds. Biskupów i Najwyższego Trybunału Sygnatury Apostolskiej.
Życiorys.
Joseph William Tobin był najstarszym z trzynaściorga rodzeństwa. Po edukacji w seminariach redemptorystów w stanach Wisconsin i Nowy Jork zdobył licencjat z filozofii, magisterium z edukacji religijnej i z teologii. Pierwsze śluby zakonne złożył 5 sierpnia 1973, święcenia kapłańskie przyjął 1 czerwca 1978. Po święceniach pracował w kilku wspólnotach emigrantów hiszpańskojęzycznych.
Przed przybyciem do Rzymu w 1991 pełnił w Zgromadzeniu następujące funkcje: 
Ojciec Tobin pracował również w kilku diecezjach, m.in. jako proboszcz i wikariusz biskupi.
W 1991 XXI Kapituła Generalna wybrała go radnym ojca Juana Manuela Lasso de la Vega y Miranda, ówczesnego przełożonego generalnego zakonu. Ojciec Tobin w szczególny sposób zajmował się Apostolatem Powołań i Młodzieży Redemptorystowskiej.
9 września 1997 XXII Kapituła Generalna wybrała ojca Tobina Przełożonym Generalnym, a ponowny wybór (przez XXIII Kapitułę Generalną) nastąpił 26 września 2003.
5 maja 2009 przestał być przełożonym Zgromadzenia, którym kierował przez 12 lat. Jego następcą został wybrany o. Michael Brehl.
W latach 2001–2009 był członkiem Rady ds. relacji pomiędzy watykańską Kongregacją ds. Instytutów Życia Konsekrowanego i Stowarzyszeń Życia Apostolskiego a Międzynarodową Unią Przełożonych Generalnych zgromadzeń zakonnych męskich i żeńskich.
2 sierpnia 2010 został mianowany przez papieża Benedykta XVI tytularnym arcybiskupem Obby oraz sekretarzem Kongregacji ds. Instytutów Życia Konsekrowanego i Stowarzyszeń Życia Apostolskiego. Sakrę przyjął 9 października 2010 z rąk kardynała Tarcisio Bertone SDB.
18 października 2012 papież Benedykt XVI minował go arcybiskupem metropolitą Indianapolis. Ingres odbył się 3 grudnia 2012. Paliusz otrzymał z rąk papieża Franciszka w dniu 29 czerwca 2013.
9 października 2016 papież Franciszek mianował go kardynałem. Kreowany kardynałem prezbiterem Santa Maria delle Grazie a Via Trionfale 19 listopada 2016.
7 listopada 2016 papież Franciszek mianował go arcybiskupem metropolitą Newark. Ingres odbył się 6 stycznia 2017.
4 marca 2021 został mianowany przez papieża członkiem Kongregacji ds. Biskupów doradzającej papieżowi w sprawie nominacji biskupów na całym świecie. 21 czerwca tego samego roku Franciszek powołał go jeszcze na członka Najwyższego Trybunału Sygnatury Apostolskiej.
Zna język angielski, hiszpański, francuski, włoski i portugalski.

</doc>
<doc id="909948" url="https://pl.wikipedia.org/wiki?curid=909948" title="Rów (województwo warmińsko-mazurskie)">
Rów (województwo warmińsko-mazurskie)

Rów – osada leśna w Polsce położona w województwie warmińsko-mazurskim, w powiecie szczycieńskim, w gminie Dźwierzuty. Wchodzi w skład sołectwa Jeleniowo.
Według podziału administracyjnego Polski obowiązującego w latach 1975–1998 miejscowość należała do województwa olsztyńskiego.

</doc>
<doc id="909949" url="https://pl.wikipedia.org/wiki?curid=909949" title="Vetra VBR">
Vetra VBR

Vetra VBR – typ trolejbusu wytwarzanego w latach 1945–1964 przez francuską firmę Vetra.
Konstrukcja.
VBR to trolejbus ze stalowym nadwoziem zamontowanym na dwóch osiach. Z prawej strony umieszczono troje dwuskrzydłowych drzwi harmonijkowych. Fotel kierowcy był umieszczony dość wysoko, dzięki czemu kierujący pojazdem miał bardzo dobrą widoczność przez duże przednie okna. Kierownica umieszczona została na wysokiej kolumnie. Nietypowe było sterowanie napędem. Kierowca miał do dyspozycji trzy pedały. Jeden pedał służył do ruszania (pozwalał uzyskiwać większą moc), drugi do utrzymywania stałej prędkości i łagodniejszego przyspieszania, trzeci natomiast uruchamiał powietrzny system hamulcowy.
Dostawy.
Uwaga: Wykaz miast, do których dostarczono trolejbusy VBR, nie jest kompletny. Nie uwzględnia również miast, które otrzymały używane trolejbusy.

</doc>
<doc id="909950" url="https://pl.wikipedia.org/wiki?curid=909950" title="Godło Burkina Faso">
Godło Burkina Faso



</doc>
<doc id="909951" url="https://pl.wikipedia.org/wiki?curid=909951" title="Śledzie">
Śledzie

2 miejscowości w Polsce:

</doc>
<doc id="909954" url="https://pl.wikipedia.org/wiki?curid=909954" title="Jacek Rodziewicz">
Jacek Rodziewicz

Jacek Rodziewicz – polski saksofonista i pianista, członek zespołów Atrakcyjny Kazimierz i Opera. W latach 1998-1999 był także członkiem grupy Kult.

</doc>
<doc id="909958" url="https://pl.wikipedia.org/wiki?curid=909958" title="VerbaFreniX">
VerbaFreniX



</doc>
<doc id="909961" url="https://pl.wikipedia.org/wiki?curid=909961" title="Śledzie (województwo warmińsko-mazurskie)">
Śledzie (województwo warmińsko-mazurskie)

Śledzie (niem. "Heering") – kolonia w Polsce położona w województwie warmińsko-mazurskim, w powiecie szczycieńskim, w gminie Dźwierzuty. Miejscowość wchodzi w skład sołectwa Rańsk.
W latach 1975–1998 miejscowość administracyjnie należała do województwa olsztyńskiego.
Zobacz też: Śledzie

</doc>
<doc id="909964" url="https://pl.wikipedia.org/wiki?curid=909964" title="Škoda 8Tr">
Škoda 8Tr

Škoda 8Tr – typ czechosłowackiego trolejbusu. Był produkowany od połowy lat 50. do początku 60. lat XX wieku przez zakład Škoda (wówczas pod nazwą "Závody Vladimíra Iljiče Lenina") w Pilźnie a później w Ostrovie (od roku 1960).
Konstrukcja.
Trolejbus 8Tr konstrukcyjnie wywodzi się od swojego poprzednika – Škody 7Tr. Jedyną różnicą pomiędzy tymi wozami była moc silnika. Był to dwuosiowy pojazd z samonośną karoserią. Po prawej stronie umieszczono dwoje (tylko niektóre pojazdy na eksport) lub troje drzwi harmonijkowych.
Prototyp.
Prototyp wozu 8Tr powstał w 1955 roku. Był testowany w Kairze. Następnie, między 1956 i 1957 uczestniczył w testach porównawczych z trolejbusami dwuosiowymi i trójosiowymi w Pradze. W 1957 roku został przeniesiony do Mariańskich Łaźni, gdzie służył w regularnej komunikacji (otrzymał numer taborowy 7). Używany był do 1975 roku, kiedy to został sprzedany do Pilzna. Następnie został zezłomowany.
Dostawy.
W latach 1956–1961 wyprodukowano w 12 seriach łącznie 742 egzemplarze.
Uwaga: Wykaz miast, do których dostarczono trolejbusy 8Tr, nie jest kompletny. Nie uwzględnia również miast, które otrzymały używane trolejbusy.

</doc>
<doc id="909966" url="https://pl.wikipedia.org/wiki?curid=909966" title="August Dickmann">
August Dickmann

August Dickmann (ur. 7 stycznia 1910 w Dinslaken, zm. 15 września 1939 w Sachsenhausen) – Świadek Jehowy z Niemiec, pierwszy więzień rozstrzelany za odmowę pełnienia służby wojskowej podczas II wojny światowej. Jeden z około 250 niemieckich Świadków Jehowy straconych z tego powodu w latach 1939–1945.
Okoliczności wykonania wyroku.
August Dickmann ze Świadkami Jehowy, nazywanymi w Niemczech "Internationale Bibelforscher-Vereinigung" (Międzynarodowe Stowarzyszenie Badaczy Pisma Świętego), związał się w 1933 roku, wkrótce po wydaniu zakazu działalności tego ruchu w Niemczech. Został aresztowany przez Gestapo w październiku 1936 roku i skazany sądownie. Po odbyciu kary w październiku 1937 roku trafił do obozu w Sachsenhausen. 3 września 1939 roku dostał powołanie do wojska, a gdy odmówił podpisania dokumentu, został umieszczony w izolatce. Wówczas komendant obozu Hermann Baranowski zwrócił się do Reichsführera Heinricha Himmlera, dowódcy SS i policji, o zgodę na wykonanie publicznej, pokazowej egzekucji Dickmanna w obecności pozostałych przebywających w Sachsenhausen Świadków Jehowy. Miało to złamać ich opór wobec odbywania służby wojskowej. Egzekucję wykonano 15 września 1939 roku o godzinie 18:00 w obecności wszystkich więźniów obozu, w tym około 400 Świadków Jehowy i brata ofiary Heinricha Dickmanna.
August Dickmann został rozstrzelany na podstawie tajnego rozporządzenia wydanego na początku II wojny światowej, które zezwalało na wykonywanie wyroków śmierci bez procesu sądowego. Była to jedyna egzekucja przeprowadzona na placu apelowym, kolejne naziści przeprowadzali w specjalnie przygotowanych wykopach. Plutonem egzekucyjnym dowodził Rudolf Höß, późniejszy komendant obozu zagłady Auschwitz-Birkenau. Cel propagandowy nie odniósł oczekiwanego skutku – Świadkowie Jehowy, wierni przyjętym przez siebie religijnym zasadom, zarówno na wolności, jak i w obozach koncentracyjnych nie podejmowali służby wojskowej.
16 września 1939 roku o egzekucji Dickmanna poinformowało niemieckie radio, a następnego dnia informację o niej opublikowała prasa w Niemczech, a po niej prasa zagraniczna. Dwa dni po wyroku, dziennik The New York Times relacjonował z Niemiec: „August Dickmann, 29 lat, (...) został zastrzelony tutaj przez pluton egzekucyjny.” Gazeta odnotowała ponadto, że Dickmann został skazany za odmowę służby wojskowej „ze względów religijnych”. August Dickmann był pierwszym Niemcem rozstrzelanym podczas II wojny światowej za to, że kierując się głosem sumienia odmówił służby wojskowej.
Po zakończeniu II wojny światowej Rudolf Höß, uczestnik wielu egzekucji Świadków Jehowy, tak je opisał: „Tak wyobrażałem sobie pierwszych chrześcijańskich męczenników oczekujących na arenie na rozszarpanie ich przez dzikie zwierzęta. Szli oni na śmierć z jasnym obliczem, skierowanymi ku górze oczyma, złożonymi do modlitwy i podniesionymi rękoma. Wszyscy, którzy oglądali tę śmierć, byli wzruszeni, poruszony był nawet pluton egzekucyjny”.
Upamiętnienie.
18 września 1999 roku Brandenburska Fundacja Miejsc Pamięci upamiętniła ponad 890 Świadków Jehowy więzionych w Sachsenhausen tablicą pamiątkową, która została umieszczona na zewnętrznej ścianie dawnego obozu koncentracyjnego. Dodatkowo, odsłonięto kamień pamiątkowy upamiętniający śmierć Augusta Dickmanna. Na znajdującej się na kamieniu tablicy znalazły się słowa: "Ku Pamięci Augusta Dickmanna (ur. w 1910 r.), będącego Świadkiem Jehowy, zastrzelonego przez SS podczas publicznej egzekucji dn. 15 września 1939 r. z powodu odmowy służby wojskowej".
16 września 2014 roku, dla upamiętnienia 75. rocznicy egzekucji Augusta Dickmanna, na placu apelowym, w miejscu gdzie znajduje się poświęcony jego pamięci kamień pamiątkowy, Brandenburska Fundacja Miejsc Pamięci urządziła specjalną uroczystość. Główną jej częścią był wykład pt.: „Rozstrzelanie Augusta Dickmanna jako symboliczne wydarzenie w historii Świadków Jehowy w Trzeciej Rzeszy” dr. Detlefa Garbe, dyrektora Miejsca Pamięci obozu koncentracyjnego Neuengamme. Przedstawiono również wspomnienia i relacje byłych więźniów obozu. Ze strony Świadków Jehowy przedstawicielem był Walter Köbe, członek Biura oddziału Świadków Jehowy w Niemczech.

</doc>
<doc id="909970" url="https://pl.wikipedia.org/wiki?curid=909970" title="Zazdrość (Targowo)">
Zazdrość (Targowo)

Zazdrość (niem. "Louisenthal") – część wsi Targowo w Polsce, położona w województwie warmińsko-mazurskim, w powiecie szczycieńskim, w gminie Dźwierzuty. 
Zazdrość wchodzi w skład sołectwa Targowo.
Według podziału administracyjnego Polski obowiązującego w latach 1975–1998 Zazdrość należała do województwa olsztyńskiego.

</doc>
<doc id="909971" url="https://pl.wikipedia.org/wiki?curid=909971" title="Škoda 9Tr">
Škoda 9Tr

Škoda 9Tr – trolejbus produkowany przez czeską firmę Škoda, następca modelu Škoda 8Tr. Na pierwszy rzut oka nowy trolejbus różniło od poprzednika znacznie bogatsze przeszklenie. W przedniej i tylnej części wprowadzono duże, panoramiczne szyby. Zastosowano koła jezdne systemu Trilex (tzw. „gwiazdowe”). Wiele elementów oraz detali nadwozia zapożyczono, w ramach unifikacji, od autobusu Škoda-Karosa 706RTO. Trolejbusy Škoda 9Tr były eksportowane także do innych krajów RWPG. Stanowiły m.in. podstawę taboru w wielu miastach Związku Radzieckiego. Szczególnie ciekawym rozwiązaniem było łączenie dwóch trolejbusów 9Tr w pojazd członowy. W pierwszym z nich siedział kierowca zespołu, natomiast podniesione pałąki drugiego zasilały silniki obu członów.
W styczniu 2010 PKT Gdynia odkupiło jeden pojazd tego typu od Lubelskiego Towarzystwa Ekologicznej Komunikacji. Najkorzystniejszą ofertę na jego naprawę złożyła firma EKOVA ELECTRIC a.s z Czech. Trolejbus obsługuje obecnie linię sezonową 326.

</doc>
<doc id="909972" url="https://pl.wikipedia.org/wiki?curid=909972" title="Karosa ŠM 11/WPK">
Karosa ŠM 11/WPK



</doc>
<doc id="909973" url="https://pl.wikipedia.org/wiki?curid=909973" title="Zazdrość (gmina Stawiguda)">
Zazdrość (gmina Stawiguda)

Zazdrość – osada leśna w Polsce położona w województwie warmińsko-mazurskim, w powiecie olsztyńskim, w gminie Stawiguda. Miejscowość leży na wschodnim brzegu Jeziora Kielarskiego.
Przy drodze leśnej znajduje się miejsce spoczynku 20 żołnierzy armii niemieckiej oraz 43 żołnierzy armii rosyjskiej, poległych 28 sierpnia 1914 roku.
Według podziału administracyjnego Polski obowiązującego w latach 1975–1998, miejscowość należała do województwa olsztyńskiego. Osada znajduje się w historycznym regionie Warmia.

</doc>
<doc id="909980" url="https://pl.wikipedia.org/wiki?curid=909980" title="Jelcz PR100E">
Jelcz PR100E

Jelcz-Berliet PR100E – prototypowy trolejbus bazujący na autobusie Jelcz-Berliet PR100. Wyprodukowano go w warszawskim MZA, a testowany był w 1977 r. w Warszawie przy ulicy Stawki, gdzie rozwieszono kilkadziesiąt metrów sieci trakcyjnej. Po zakończeniu testów pojazd został oddany do Gdyni. Posiadał pomocniczy generator prądotwórczy firmy Ursus. Został zezłomowany na początku lat 80.

</doc>
<doc id="909988" url="https://pl.wikipedia.org/wiki?curid=909988" title="Ikarus 280E">
Ikarus 280E

Ikarus 280E – trolejbus, zbudowany na bazie węgierskiego autobusu Ikarus 280. Do 2012 roku istniała tylko 1 sztuka, która od 2006 r. znajdowała się na stanie Lubelskiego Towarzystwa Ekologicznej Komunikacji – egzemplarz ten po długim przestoju został zezłomowany. Pierwszy prototypowy model trolejbusu powstał w WPK Słupsk w 1987 roku. W latach 1990-2002 jeździł w gdyńskim PKT.

</doc>
<doc id="909990" url="https://pl.wikipedia.org/wiki?curid=909990" title="Henschel-Schumann-Siemens typ 01">
Henschel-Schumann-Siemens typ 01



</doc>
<doc id="909991" url="https://pl.wikipedia.org/wiki?curid=909991" title="Skoda-Karosa 706RTO">
Skoda-Karosa 706RTO



</doc>
<doc id="909992" url="https://pl.wikipedia.org/wiki?curid=909992" title="Skoda 9 Tr">
Skoda 9 Tr



</doc>
<doc id="909993" url="https://pl.wikipedia.org/wiki?curid=909993" title="Skoda 8 Tr">
Skoda 8 Tr



</doc>
<doc id="909994" url="https://pl.wikipedia.org/wiki?curid=909994" title="Group Sex">
Group Sex

Group Sex - pierwsza płyta zespołu Circle Jerks wydana w 1980 roku przez firmę Frontier Records. Nagrano w Byrdcliffe Studios w Culver City w Kalifornii.

</doc>
<doc id="909997" url="https://pl.wikipedia.org/wiki?curid=909997" title="Jonathan Rowson">
Jonathan Rowson

Jonathan Rowson (ur. 18 kwietnia 1977 w Aberdeen) – szkocki szachista, arcymistrz od 2000 roku.
Kariera szachowa.
W roku 1995 zdobył srebrny medal (za Robertem Kempińskim) na mistrzostwach Europy juniorów do lat 18. Drugi medal mistrzostw Europy juniorów zdobył w 1997 roku, zajmując II miejsce w kategorii do lat 20. W 1999 wywalczył swój pierwszy tytuł mistrza Szkocji, po kolejne złote medale sięgnął w 2001 i 2004 roku. W 2000 jako trzeci Szkot (po Paulu Motwanim oraz Colinie McNab) otrzymał tytuł arcymistrza. W roku 2002 zwyciężył w otwartym turnieju w Puli oraz podzielił I lokatę (wraz z m.in. Arturem Jusupowem, Kamilem Mitoniem oraz Aleksandrem Oniszczukiem) w turnieju "World Open" w Filadelfii. W 2004 zwyciężył (wraz z Vasiliosem Kotroniasem) w Hastings. W latach 2004, 2005 i 2006 trzykrotnie z rzędu zwyciężył w mistrzostwach Wielkiej Brytanii. W 2008 r. triumfował w turnieju "open" w Porto Mannu.
W latach 1996–2008 sześciokrotnie wystąpił na szachowych olimpiadach, w tym 5 razy na I szachownicy.
Najwyższy ranking w dotychczasowej karierze osiągnął 1 lipca 2005 r., z wynikiem 2599 punktów zajmował wówczas 1. miejsce wśród szkockich szachistów.

</doc>
<doc id="909998" url="https://pl.wikipedia.org/wiki?curid=909998" title="Wild in the Streets">
Wild in the Streets

Wild in the Streets - druga płyta zespołu Circle Jerks wydana w 1982 roku przez firmę Frontier Records. Nagrano w A &amp; M Studio D, Hollywood, (Kalifornia)

</doc>
<doc id="909999" url="https://pl.wikipedia.org/wiki?curid=909999" title="Golden Shower of Hits">
Golden Shower of Hits

Golden Shower of Hits - trzecia płyta zespołu Circle Jerks wydana w 1983 roku przez firmę LAX Records.

</doc>
<doc id="910001" url="https://pl.wikipedia.org/wiki?curid=910001" title="Wonderful">
Wonderful

Wonderful - czwarta płyta zespołu Circle Jerks wydana w 1985 roku przez firmę Combat Core.

</doc>
<doc id="910004" url="https://pl.wikipedia.org/wiki?curid=910004" title="VI (album)">
VI (album)

VI - piąta płyta zespołu Circle Jerks wydana w 1987 roku przez wytwórnię Relativity Records.

</doc>
<doc id="910008" url="https://pl.wikipedia.org/wiki?curid=910008" title="Juliusz Hibner">
Juliusz Hibner

Juliusz Hibner (Juliusz Hübner) właśc. Dawid Szwarc (ur. 12 października 1912 w Grzymałowie, zm. 13 listopada 1994 w Warszawie) – generał brygady ludowego Wojska Polskiego, polityk komunistyczny, uczestnik hiszpańskiej wojny domowej. Dowódca Korpusu Bezpieczeństwa Wewnętrznego (1948–1951), doktor fizyki. Bohater Związku Radzieckiego.
Życiorys.
Syn Zofii i Szymona. Urodził się w niezamożnej rodzinie żydowskiego sklepikarza i najemnego robotnika, jego ojciec w czasie wojny polsko-bolszewickiej wstąpił do organizowanej przez bolszewików Rady Regionu Zarudzia. W 1931 ukończył naukę w gimnazjum w Tarnopolu, latem tego samego roku wstąpił do Komunistycznego Związku Młodzieży Zachodniej Ukrainy (autonomicznej sekcji Komunistycznego Związku Młodzieży Polski), gdzie aktywnie działał w komórce propagandowej. Działalność w KZMZU kontynuował również podczas rozpoczętych w 1932 studiów na Politechnice we Lwowie, których nie ukończył. W 1933 wrócił do Tarnopola, gdzie kontynuował działalność w KZMZU, działając zarazem na rzecz Komunistycznej Partii Zachodniej Ukrainy. We wrześniu 1934 został aresztowany, jednak wkrótce został zwolniony z braku dowodów. Ponownie aresztowany został w styczniu 1935, uciekł i po krótkim pobycie na fałszywych dokumentach we Lwowie wyjechał do Warszawy, gdzie w 1936, pracując w fabryce „Elzaw”, nawiązał kontakt z Komunistyczną Partią Polski.
W lutym 1937 jako ochotnik przybył do Hiszpanii, aby walczyć w szeregach wojsk republikańskich przeciwko antyrepublikańskiemu buntowi generała Franco; został przydzielony do 20 batalionu Brygad Międzynarodowych; w maju 1937 został przyjęty do Komunistycznej Partii Hiszpanii. W swojej jednostce szybko awansował, już we wrześniu 1937 został komisarzem politycznym batalionu. W marcu 1938 przeniesiono go do jednostek liniowych; wkrótce został awansowany do stopnia kapitana, obejmując stanowisko dowódcy batalionu. W maju 1938 został ranny i do lipca przebywał na leczeniu w szpitalu. W lutym 1939, wraz z pozostałymi żołnierzami Brygad Międzynarodowych, został internowany we Francji, gdzie wszedł w skład kierownictwa „partorganizacji polskiej grupy”. W marcu 1939 polska grupa partyjna wraz z Hibnerem podjęła inicjatywę powrotu do Polski, wobec grożącej jej agresji niemieckiej; było to działanie zgodne z ówczesną antyfaszystowską jeszcze polityką ZSRR; w swoim partyjnym życiorysie z 1944 ocenił to posunięcie jako błąd: „Realizując tę słuszną linię (...) niedostatecznie jasno podkreśliliśmy faszystowski, zdradziecki charakter rządu”; jednak po podpisaniu paktu Ribbentrop-Mołotow (23 sierpnia 1939) przebywający we Francji polscy komuniści zachowali „właściwą” postawę, bowiem według Hibnera jego grupa „wykonała wielką, pozytywną pracę polityczną, dzięki której praktycznie 100% grupy nie poszło ani do Legionu Cudzoziemskiego, ani do Legionu Sikorskiego”; w ten sposób komuniści wypełniali we Francji sojusz niemiecko-sowiecki, działając przeciw wysiłkowi wojennemu Francji w wojnie z Niemcami. W końcu 1939, jako urodzony na „Zachodniej Ukrainie” (według własnego stwierdzenia) przeszedł z polskiej do ogólnosowieckiej grupy partyjnej, wchodząc wkrótce w skład jej kierownictwa.
Po wybuchu 22 czerwca 1941 wojny niemiecko-sowieckiej służył w Armii Czerwonej. 29 sierpnia 1943 w stopniu kapitana skierowany do 1 Dywizji Piechoty im. T. Kościuszki na stanowisko zastępcy dowódcy pułku ds. politycznych. Po bitwie pod Lenino uznany za zaginionego i „pośmiertnie” odznaczony Orderem Lenina i uhonorowany tytułem Bohatera Związku Radzieckiego. W rzeczywistości został ranny w obie nogi i – długo nierozpoznany – był leczony w szpitalu wojskowym. Po wyleczeniu wrócił do służby i jako dowódca pułku – podpułkownik, przeszedł szlak bojowy 2 Armii Wojska Polskiego. 11 marca 1944 został ranny w rękę i odesłany do szpitala. Po wyleczeniu, 8 maja 1944 został słuchaczem Akademii Wojskowej im. Frunzego w Moskwie, a następnie zastępcą dowódcy 37 pułku piechoty i dowódcą 32 pułku piechoty 8 Dywizji Piechoty 2 Armii WP, w którym brał udział w walkach m.in. pod Budziszynem. Podczas walk o Malkowitz został ponownie ranny. W 1946 pozostawał dowódcą pułku, stacjonującego wówczas w Sanoku.
We wrześniu 1946 został mianowany zastępcą dowódcy ds. liniowych Korpusu Bezpieczeństwa Wewnętrznego (odpowiednik Wojsk Wewnętrznych NKWD). W 1947 brał udział w akcji „Wisła” jako zastępca dowódcy Grupy Operacyjnej gen. Stefana Mossora. 27 kwietnia 1949 mianowany dowódcą KBW – w stopniu generała. 29 kwietnia 1951 został dowódcą Wojsk Wewnętrznych (KBW i WOP). 23 sierpnia 1956 został podsekretarzem stanu w Ministerstwie Spraw Wewnętrznych nadzorującym Wojska Wewnętrzne. Dowodzone przez Hibnera oddziały KBW są obciążone licznymi zbrodniami i represjami stosowanymi wobec działaczy opozycji i ludności cywilnej; szybki awans Hibnera w KBW i MBP świadczy o zaufaniu do jego umiejętności dowódczych żywionym przez kierownictwo PPR/PZPR i władze sowieckie.
Od 1959 w stanie spoczynku. W latach 1960–1969 zdobył stopień doktora nauk fizycznych i pracował w Instytucie Badań Jądrowych w Świerku. Autor traktatu filozoficznego „"O rozstrzygalności dwóch nierozstrzygalnych kontrowersji”" (Wydawnictwo Literackie, 1987).
Po przejściu na emeryturę mieszkał w Warszawie i Paryżu, gdzie prowadził wykłady z fizyki jądrowej na wyższych uczelniach. W 1988 roku wystąpił z PZPR.
Pochowany został na Cmentarzu Wojskowym na Powązkach w Warszawie (kwatera A41-1-7).
Życie prywatne.
Mieszkał w Warszawie. Od 1949 żonaty z Ireną z domu Puchalską (1926-2006), pracownikiem Akademii Nauk w Paryżu na etacie profesora. Małżeństwo miało córkę.

</doc>
<doc id="910012" url="https://pl.wikipedia.org/wiki?curid=910012" title="Gig (album)">
Gig (album)

Gig - szósta płyta zespołu Circle Jerks wydana w 1992 roku przez firmę Combat Records. Jest to album koncertowy.

</doc>
<doc id="910013" url="https://pl.wikipedia.org/wiki?curid=910013" title="Oddities, Abnormalities and Curiosities">
Oddities, Abnormalities and Curiosities

Oddities, Abnormalities and Curiosities - siódma płyta zespołu Circle Jerks wydana w 1995 roku przez firmę Mercury Records. 

</doc>
<doc id="910030" url="https://pl.wikipedia.org/wiki?curid=910030" title="Oddział Wydzielony rzeki Wisły">
Oddział Wydzielony rzeki Wisły



</doc>
<doc id="910031" url="https://pl.wikipedia.org/wiki?curid=910031" title="Draasy">
Draasy

Draasy (liczba pojedyncza: "draa") – bardzo dużej wielkości wały zbudowane z piasku, występujące na niektórych pustyniach. Długość dochodzi do 600 km, szerokość ok. 3 km i wysokość do 450 m. Draa powstaje setki tysięcy lat i cechuje się bardzo powolnym przemieszczaniem. Według niektórych źródeł (Jaroszewski et al., 1985) jest to rodzaj wydmy, według innych (Gradziński et al., 1986) jest to oddzielna forma akumulacji piasku, większa od wydmy. Do powstania draasów wymagana jest gruba pokrywa piasku, dlatego draasy tworzą się tylko na niektórych pustyniach (Sahara, pustynie Półwyspu Arabskiego), a brak ich na innych, np. pustyniach Australii. Nazwa pochodzi z języka arabskiego. 

</doc>
<doc id="910033" url="https://pl.wikipedia.org/wiki?curid=910033" title="Polmo">
Polmo

Zjednoczenie Przemysłu Motoryzacyjnego „Polmo” – zjednoczenie przemysłu z siedzibą w Warszawie przy ul. Stalingradzkiej 23, funkcjonujące w Polskiej Rzeczypospolitej Ludowej (1952–1982) i zajmujące się obrotem częściami zamiennymi do samochodów produkcji krajowej, motocykli i motorowerów. Na jego bazie powstało Zrzeszenie Producentów Samochodów Polmo.
Organem zarządzania branżą przed powołaniem zjednoczenia był Centralny Zarząd Przemysłu Motoryzacyjnego.
W skład Polmo wchodziły następujące zakłady i instytucje:

</doc>
<doc id="910042" url="https://pl.wikipedia.org/wiki?curid=910042" title="Konrad Kornek">
Konrad Kornek

Konrad Józef Kornek (ur. 12 lutego 1937 w Luboszycach, zm. 6 marca 2021 w Dormagen) – polski piłkarz występujący na pozycji bramkarza.
Życiorys.
Zawodnik między innymi Odry Opole i Legii Warszawa. Reprezentant Polski, w której wystąpił 15 razy. Po zakończeniu kariery w Polsce grał w polonijnym klubie w Nowym Jorku, a później w Cosmosie Nowy Jork.
Z Legią był wicemistrzem Polski w 1960. Z Odrą Opole wywalczył natomiast trzecie miejsce w sezonie 1963/1964. W reprezentacji zadebiutował 11 kwietnia 1962 w Paryżu w meczu z Francją wygranym przez Polaków 3:1.

</doc>
<doc id="910064" url="https://pl.wikipedia.org/wiki?curid=910064" title="SS Czeluskin">
SS Czeluskin

SS Czeluskin (ros. Челюскин) – parowiec o wyporności 7500 ton wybudowany w Danii w 1933 roku i zakupiony przez Związek Socjalistycznych Republik Radzieckich. Nazwany na cześć Siemiona Iwanowicza Czeluskina – badacza polarnego.
10 sierpnia 1933 r. wyszedł w rejs z dwudziestodniowym opóźnieniem z Murmańska do Władywostoku przez tzw. Przejście Północno-Wschodnie. Miał przejść tę trasę w asyście lodołamacza "Krasin" bez zawijania do portów. Szefem ekspedycji był O. J. Szmidt, kapitanem statku W. I. Woronin, resztę 110 uczestników rejsu stanowiła załoga oraz naukowcy i ich rodziny.
Podczas planowania wyprawy popełniono wiele błędów. Statek rozpoczął podróż, mimo iż nie był przystosowany do żeglugi na częściowo zamrożonych akwenach. Rejsu nie odwołano pomimo znacznego opóźnienia. Innym zaniedbaniem było zezwolenie na kontynuowanie ekspedycji po awarii, do której doszło w Cieśninie Matoczkin Szar, gdzie parowiec rozerwał dziób.
Po odwołaniu towarzyszącego lodołamacza okręt został zakuty w lodach 100 mil morskich od Cieśniny Beringa. Następnie dryfował na Morzu Czukockim i 13 lutego 1934 roku zatonął, zmiażdżony przez lody. Uczestnicy rejsu wyszli na lód, skąd zostali ewakuowani (ostatnia ekipa 13 kwietnia) na ląd (przylądek Wankarem) przez lotników radzieckich: Nikołaja Kamanina (dowódcę grupy ratowniczej), A.W. Lapidiewskiego, S. A. Lewoniewskiego, W. S. Mołokowa, M. T. Slepniowa, M. W. Wodopjanowa i I. W. Doronina. Lotnicy za swój czyn, jako pierwsi w Związku Radzieckim, byli nagrodzeni tytułami bohaterów Związku Radzieckiego.

</doc>
<doc id="910065" url="https://pl.wikipedia.org/wiki?curid=910065" title="Wydział Elektryczny Politechniki Warszawskiej">
Wydział Elektryczny Politechniki Warszawskiej

Wydział Elektryczny Politechniki Warszawskiej – drugi pod względem wielkości wydział Politechniki Warszawskiej.
Początki historii wydziału sięgają „Katedry Elektrotechnicznej” utworzonej w 1898 roku na Wydziale Mechanicznym. Dawne nazwy: „Wydział Budowy Maszyn i Elektrotechniczny” (od 1915 do 1921), „Wydział Elektrotechniczny” (do 1924), „Wydział Elektryczny Politechniki Warszawskiej” do chwili obecnej. Mieści się w kilku gmachach znajdujących się na Terenie Centralnym Politechniki Warszawskiej. Władze wydziału oraz dziekanat mieszczą się w Gmachu Głównym przy placu Politechniki 1. Z tego wydziału w 1966 wyłonił się późniejszy Wydział Elektroniki i Technik Informacyjnych Politechniki Warszawskiej.
Kierunki.
Wydział kształci studentów na pięciu podstawowych kierunkach:
Elektrotechnika.
Studia I stopnia inżynierskie – 7 semestrów:
Studia II stopnia magisterskie – od 2010 roku 3 lub 4 semestry (w zależności od programu wcześniej ukończonych studiów). Studia według zróżnicowanego programu odpowiadającego, specjalnościom jak na studiach I stopnia, oraz specjalizacjom związanym z procesem dyplomowania. Studia II stopnia będzie można rozpocząć po uzyskaniu dyplomu studiów I stopnia.
Elektromobilność.
Studia I stopnia inżynierskie – 7 semestrów:
Elektromobilność jest zagadnieniem interdyscyplinarnym. Obejmuje problematykę pojazdów elektrycznych, napędów, przetwarzania energii elektrycznej, funkcjonowania infrastruktury stacji ładowania, oszczędności energii, zmniejszenia emisji zanieczyszczeń i autonomiczności ruchu pojazdów. Wydział Elektryczny Politechniki Warszawskiej zaprojektował program studiów ukierunkowany na kształcenie specjalistów przygotowanych do twórczej pracy oraz zdolnych do kreowania nowych rozwiązań w dynamicznie rozwijającej się dziedzinie. W programie studiów na kierunku Elektromobilność preferowaną formą zajęć są warsztaty rozumiane jako forma zajęć ukierunkowana na kształtowanie umiejętności, a nie bierne przekazywanie wiedzy. Nowatorskim podejściem jest zastosowanie tej idei zarówno w przedmiotach kierunkowych, jak i podstawowych. Kluczowe jest samodzielne, pod opieką tutora, rozwiązywanie problemów prowadzonych w formule kształcenia ukierunkowanego problemowo i opartego na projektach.
Informatyka Stosowana.
Studia I stopnia inżynierskie – 7 semestrów:
Studia II stopnia magisterskie – 4 semestry, a od 2010 roku 3 lub 4 semestry (w zależności od programu wcześniej ukończonych studiów). Studia II stopnia będzie można rozpocząć po uzyskaniu dyplomu studiów I stopnia.
Automatyka i Robotyka Stosowana.
Studia I stopnia (inżynierskie) – 7 semestrów:
Studia II stopnia (magisterskie) – od 2010 roku 3 lub 4 semestry (w zależności od programu wcześniej ukończonych studiów). Studia II stopnia będzie można rozpocząć po uzyskaniu dyplomu studiów I stopnia. 

</doc>
<doc id="910068" url="https://pl.wikipedia.org/wiki?curid=910068" title="Osmometr">
Osmometr

Osmometr – (gr. "osmós" "ciśnienie" + "metreín" "mierzyć") fiz. przyrząd do pomiaru ciśnienia osmotycznego roztworów.
Budowa i Działanie.
Składa się z naczynka (woreczka) zawierającego badany roztwór oddzielony przegrodą półprzepuszczalną (stanowiącą ścianki woreczka) od czystego rozpuszczalnika. Woreczek osadzony jest na rurce szklanej, w górnej części zwężonej. Rozpuszczalnik przenikając osmotycznie do roztworu wywołuje podnoszenie się poziomu cieczy w cienkiej rurce; pomiar tego poziomu po ustaleniu się równowagi pozwala na określenie ciśnienia osmotycznego jako ciśnienia hydrostatycznego odpowiednio wysokiego słupa cieczy.

</doc>
<doc id="910070" url="https://pl.wikipedia.org/wiki?curid=910070" title="Raport Rokity">
Raport Rokity



</doc>
<doc id="910071" url="https://pl.wikipedia.org/wiki?curid=910071" title="Władysław Dec">
Władysław Dec



</doc>
<doc id="910072" url="https://pl.wikipedia.org/wiki?curid=910072" title="Władysław Dec (żołnierz)">
Władysław Dec (żołnierz)

Władysław Dec (ur. 13 lutego 1898 w Sokołowie Małopolskim, zm. 21 listopada 1965 w Warszawie) – pułkownik dyplomowany Wojska Polskiego, kawaler Orderu Virtuti Militari.
Życiorys.
Władysław Dec urodził się 13 lutego 1898 roku w Sokołowie Małopolskim, w chłopskiej rodzinie Macieja i Julii z domu Kisiel. Ukończył szkołę powszechną, następnie seminarium nauczycielskiej w Rzeszowie, gdzie w 1916 zdał maturę. W tym samym roku został powołany w stopniu podporucznika piechoty do wojsk austriackich. Walczył na froncie austriacko-rosyjskim, w Galicji i na Ukrainie.
W listopadzie 1918 roku wstąpił do Wojska Polskiego i rozpoczął służbę w 11 pułku piechoty formującym się w Zagłębiu Dąbrowskim. W pułku tym pełnił funkcję dowódcy kompanii. Od 14 maja 1920 dowodził 2 kompanią batalionu zapasowego Wojsk Wartowniczych i Etapowych Nr III w Kielcach. W chwili wybuchu I powstania śląskiego wraz z innymi oddziałami tego pułku wziął udział w walkach z niemieckimi oddziałami "Grenschutzu", a następnie brał udział w ochronie granicy ze Śląskiem i przejmowaniu Śląska od Niemców. Po zakończeniu działań wojennych, pełni służbę liniową w oddziałach piechoty.
W latach 1927–1929 był słuchaczem Kursu Normalnego Wyższej Szkoły Wojennej w Warszawie. Po ukończeniu kursu i uzyskaniu dyplomu naukowego oficera dyplomowanego, otrzymał przydział służbowy do 23 Dywizji Piechoty na stanowisko oficera sztabu. W trakcie studiów, 19 marca 1928 awansował na kapitana w korpusie oficerów piechoty ze starszeństwem z dniem 1 stycznia tego roku i 23 lokatą.
Następnie został awansowany do stopnia majora i skierowany na staż liniowy do 81 pułku Strzelców Grodzieńskich. Później otrzymał przydział do Departamentu Dowodzenia Ogólnego Ministerstwa Spraw Wojskowych w Warszawie, w którym pełnił służbę do września 1939 roku.
10 września 1939 został mianowany kwatermistrzem Grupy „Stryj” generała brygady Stefana Dembińskiego wchodzącej w skład Armii „Karpaty”. W składzie tej grupy brał udział w kampanii wrześniowej, a następnie 21 września 1939 wraz z resztkami grupy przekroczył granicę węgierską i został internowany.
W listopadzie 1939 przedostał się przez Jugosławię i Włochy do Francji, gdzie otrzymał przydział do formującej się w obozie wojskowym Camp de Coëtquidan 1 Dywizji Grenadierów. W grudniu 1939 roku został dowódcą II batalionu 2 pułku grenadierów Wielkopolskich, funkcję tę pełnił do lutego 1940, kiedy został skierowany na kurs dowódców batalionów do Centrum Wyszkolenia Armii Francuskiej.
Po ukończeniu kursu został dowódcą II batalionu Samodzielnej Brygady Strzelców Podhalańskich i wziął udział w bitwie o Narwik. Po wycofaniu wojsk alianckich z Norwegii znalazł się wraz z dowodzonym przez siebie batalionem w Wielkiej Brytanii.
Od 25 czerwca 1940 roku do 12 lipca 1941 roku dowodził 1 batalionem Strzelców Podhalańskich. We wrześniu 1942 został szefem wydziału organizacyjno-kwatermistrzowskiego sztabu 1 Dywizji Pancernej. W listopadzie 1943 roku został mianowany zastępcą dowódcy 3 Brygady Strzelców. W składzie 3 Brygady Strzelców bierze udział w walkach w Normandii, a następnie przeszedł szlak bojowy 1 Dywizji Pancernej przez Francję, Belgię i Holandię. 1 września 1944 został awansowany do stopnia pułkownika. W styczniu 1945 roku został dowódcą 3 Brygady Strzelców i wraz z nią uczestniczył w walkach w północnej Holandii i Niemczech.
Po zakończeniu II wojny światowej brał udział w okupacji Niemiec, a następnie po demobilizacji w lipcu 1947 wrócił do Polski. Po powrocie początkowo pracował jako nauczyciel w gimnazjum w Celestynowie a od 1948 w Spółdzielni Wydawniczej „Wiedza” w Warszawie i Robotniczej Spółdzielni Wydawniczej „Prasa”.
W 1957 roku został powołany do służby czynnej i przydzielony do Biura Historycznego Wojska Polskiego, gdzie prowadził badania nad dziejami Polskich Sił Zbrojnych na Zachodzie oraz był twórcą zakładu zajmującego się tą problematyką. W 1961 roku przeszedł na emeryturę. Zmarł 21 listopada 1965 w Warszawie, po ciężkiej i długotrwałej chorobie. Został pochowany na Cmentarzu Wojskowym na Powązkach (kwatera 2A-2-11).
Wydał wspomnienia: "Narwik i Falaise" wyd. MON, wyd. I (1957).
Od 1921 był mężem Marii z Ciepielowskich (zm. 1941), siostry Władysława Ciepielowskiego, z którą mieli dwie córki: Zdzisławę i Danutę.
Upamiętnienie.
W Sokołowie Małopolskim jedna z ulic nosi imię płk. Władysława Deca.

</doc>
<doc id="910073" url="https://pl.wikipedia.org/wiki?curid=910073" title="Cabanes (Alt Empordà)">
Cabanes (Alt Empordà)



</doc>
<doc id="910076" url="https://pl.wikipedia.org/wiki?curid=910076" title="Saparmurat Nijazow">
Saparmurat Nijazow



</doc>
<doc id="910077" url="https://pl.wikipedia.org/wiki?curid=910077" title="L’Aigüeta">
L’Aigüeta

L'Aigüeta – miejscowość w Hiszpanii, w Katalonii, w prowincji Girona, w comarce Alt Empordà, w gminie Cabanes.
Według danych INE z 2005 roku miejscowość zamieszkiwało 79 osób.

</doc>
<doc id="910078" url="https://pl.wikipedia.org/wiki?curid=910078" title="El Forn d’en Gestí">
El Forn d’en Gestí

El Forn d'en Gestí – miejscowość w Hiszpanii, w Katalonii, w prowincji Girona, w comarce Alt Empordà, w gminie Cabanes.
Według danych INE z 2005 roku miejscowość zamieszkiwało 75 osób.

</doc>
<doc id="910080" url="https://pl.wikipedia.org/wiki?curid=910080" title="Les Masies de Dalt">
Les Masies de Dalt

Les Masies de Dalt – miejscowość w Hiszpanii, w Katalonii, w prowincji Girona, w comarce Alt Empordà, w gminie Cabanes.
Według danych INE z 2005 roku miejscowość zamieszkiwało 138 osób.

</doc>
<doc id="910084" url="https://pl.wikipedia.org/wiki?curid=910084" title="El Pla (Alt Empordà)">
El Pla (Alt Empordà)

El Pla – miejscowość w Hiszpanii, w Katalonii, w prowincji Girona, w comarce Alt Empordà, w gminie Cabanes.
Według danych INE z 2005 roku miejscowość zamieszkiwało 16 osób.

</doc>
<doc id="910086" url="https://pl.wikipedia.org/wiki?curid=910086" title="Saparmyrat Nyyazow">
Saparmyrat Nyyazow



</doc>
<doc id="910089" url="https://pl.wikipedia.org/wiki?curid=910089" title="Liga Światowa w Piłce Siatkowej 2007">
Liga Światowa w Piłce Siatkowej 2007

18. edycja Ligi Światowej 2007 rozpoczęła się 25 maja 2007 roku. W fazie eliminacyjnej uczestniczyło 16 drużyn podzielonych na cztery grupy. Turniej finałowy po raz drugi odbył się w Katowicach (pierwotnie gospodarzem miał być Rzym). Reguły dotyczące finału były takie same jak rok wcześniej. Po raz pierwszy jako samodzielne państwo wystąpiła reprezentacja Serbii.
W tym sezonie zmieniono logo tejże imprezy.
Do rozegranego w Spodku finału LŚ weszły reprezentacje: Polski, Brazylii, USA, Rosji, Bułgarii i Francji (ta ostatnia dzięki dzikiej karcie).
W finale 15 lipca 2007 reprezentacja Brazylii pokonała (3:1) Rosję. W meczu o 3. miejsce, reprezentacja Polski uległa USA (1:3).
Faza interkontynentalna.
Wszystkie godziny według czasu lokalnego.
Grupa A.
Tabela
Wyniki spotkań
Miejsce spotkań: John Labatt Centre, London / Yu Gwan-soon Gymnasium, Cheonan
Miejsce spotkań: Ginásio Aecim Tocantins, Cuiabá / Jeonju Gymnasium, Jeonju
Miejsce spotkań: Ginásio do Ibirapuera, São Paulo / Isku Areena, Lahti
Miejsce spotkań: Mineirinho, Belo Horizonte / Turkuhalli, Turku
Miejsce spotkań: Yangsan Gymnasium, Yangsan / Hershey Centre, Mississauga
Miejsce spotkań: LänsiAuto Areena, Espoo / MTS Place, Winnipeg
Grupa B.
 Tabela 
Wyniki spotkań
Miejsce spotkań: Chiles Center, Portland / PalaBam, Mantua (6 lipca), PalaCandy, Monza (7 lipca)
Miejsce spotkań: Resch Center, Ashwaubenon / Nelson Mandela Forum, Florencja (1 czerwca), PalaAlgida, Livorno (3 czerwca)
Miejsce spotkań: Palais des Sports de Gerland, Lyon / Park Arena Komaki, Komaki
Miejsce spotkań: Jones Convocation Center, Chicago / Hall Rhénus, Strasburg
Miejsce spotkań: Palais omnisports de Paris-Bercy, Paryż / Kumamoto Prefectural Gymnasium, Kumamoto
Miejsce spotkań: PalaBarbuto, Neapol (29 czerwca), PalaDelMauro, Avellino (1 lipca) / Tokyo Metropolitan Gymnasium, Tokio
Grupa C.
Tabela
Wyniki spotkań
Miejsce spotkań: Coliseo de la Ciudad Deportiva, Hawana / Pałac Sportu "Dynamo", Moskwa
Miejsce spotkań: Centar Milenijum, Vršac (1 czerwca), SPC "Wojwodina", Nowy Sad (2 czerwca) / Coliseo de la Ciudad Deportiva, Hawana
Miejsce spotkań: Kompleks hal sportowych przy Stadionie Międzynarodowym, Kair / Coliseo de la Ciudad Deportiva, Hawana
Miejsce spotkań: Hala koszykarska, Kazań / Hala Pionir, Belgrad (16 czerwca), SPC "Wojwodina", Nowy Sad (17 czerwca)
Miejsce spotkań: Kompleks hal sportowych przy Stadionie Międzynarodowym, Kair / Hala koszykarska, Kazań
Miejsce spotkań: Kompleks hal sportowych przy Stadionie Międzynarodowym, Kair / Centar Milenijum, Vršac (29 czerwca), Hala Pionir, Belgrad (1 lipca)
Grupa D.
Tabela
Wyniki spotkań
Miejsce spotkań: Hala Sportowa MOSiR, Łódź / Pałac Kultury i Sportu, Warna
Miejsce spotkań: Hala Arena, Poznań (1 czerwca), Łuczniczka, Bydgoszcz (3 czerwca) / Pałac Kultury i Sportu, Warna 
Miejsce spotkań: Estadio Aldo Cantoni, San Juan / Sichuan Gymnasium, Chengdu
Miejsce spotkań: Polideportivo Fray Mamerto Esquiu, Catamarca / Sichuan Gymnasium, Chengdu
Miejsce spotkań: Pałac Kultury i Sportu, Warna / Sichuan Gymnasium, Chengdu
Miejsce spotkań: Spodek, Katowice / Estadio Cubierto Claudio Newell, Rosario
Turniej finałowy.
Miejsce turnieju: – Spodek, Katowice
Wszystkie godziny według strefy czasowej .
Rozgrywki grupowe.
Grupa E.
Tabela
Wyniki spotkań
Grupa F.
Tabela
Wyniki spotkań

</doc>
<doc id="910092" url="https://pl.wikipedia.org/wiki?curid=910092" title="Turkmenbaszy (ujednoznacznienie)">
Turkmenbaszy (ujednoznacznienie)



</doc>
<doc id="910096" url="https://pl.wikipedia.org/wiki?curid=910096" title="Jazda (film)">
Jazda (film)

Jazda – czeski film drogi, komediodramat z 1994 roku w reżyserii Jana Svěráka.
Opis fabuły.
Dwaj przyjaciele, mężczyźni przed trzydziestką, postanawiają wyruszyć w podróż, aby w ten sposób spędzić wakacje. Nie mają ani określonego planu, ani też celu podróży. Kupują używany samochód bez dokumentów, ucinają dach i jeżdżą nim po krętych, wiejskich drogach, unikając autostrad i policji. Na jednej z leśnych dróg spotykają rudą dziewczynę, która rusza z nimi w dalszą trasę, ścigana przez porzuconego przyjaciela. Beztroska jazda przebiega początkowo zupełnie bez problemów. Jednak czarny wóz "przyjaciela" dziewczyny coraz częściej krzyżuje drogę zielonemu kabrioletowi, zaś erotyczne napięcie, które narasta w bohaterach, zaczyna przybierać coraz bardziej niebezpieczne postaci. Film ten, określany mianem głosu pokolenia i porównywany do "Noża w wodzie" Romana Polańskiego, szybko zyskał miano kultowego.
Produkcja.
Budżet filmu wyniósł CZK.

</doc>
<doc id="910104" url="https://pl.wikipedia.org/wiki?curid=910104" title="Aňa Geislerová">
Aňa Geislerová



</doc>
<doc id="910112" url="https://pl.wikipedia.org/wiki?curid=910112" title="Pryzma akrecyjna">
Pryzma akrecyjna

Pryzma akrecyjna (kompleks subdukcyjny) – struktura geologiczna powstająca przed strefami subdukcji, gdzie gromadzi się materiał skalny zdarty z zanurzającej się płyty tektonicznej. W niektórych strefach subdukcji pryzmy nie powstają w ogóle, w pozostałych przyjmują różne kształty, przez co samo określenie odnosi się raczej do genezy niż do morfologii tej struktury.
Wstęp.
Zgodnie ze współczesną wersją tektoniki płyt, powstające w grzbietach śródoceanicznych płyty litosferyczne powracają do płaszcza ziemskiego w strefach subdukcji. W strefach tych jedna płyta - płyta dolna - podsuwa się pod drugą płytę - płytę górną. Ponieważ płyta dolna jest jednocześnie dnem oceanicznym, na jej powierzchnię mogą trafić znaczne nawet ilości osadów typu oceanicznego lub osadów terygenicznych pochodzących z okolicznych lądów. Płyta górna działa więc jak dłuto lub szufla, zbierając swoją krawędzią z powierzchni płyty dolnej wierzchnie warstwy jej skał. Gromadzą się one na czubku płyty górnej, a z biegiem czasu mogą być również przesuwane w kierunku łuku wulkanicznego (objaśniająca te zależności przestrzenne ilustracja znajduje się w artykule: "Subdukcja"). Zebrany w ten sposób materiał skalny określa się właśnie mianem pryzmy akrecyjnej.
Geneza pryzm akrecyjnych.
Aby mogła powstać pryzma akrecyjna, musi zostać spełnionych parę warunków.
Po pierwsze, na płycie dolnej muszą w ogóle znajdować się jakieś osady. W niektórych warunkach klimatycznych i geologicznych powstaje zbyt mała ilość osadów, by mogły one utworzyć dającą się rozpoznać pryzmę: może być to słabo rozwinięte życie oceaniczne (organizmy żywe stanowią w oceanach podstawowe źródło osadów krzemionkowych i wapiennych), brak dużych rzek nanoszących na płytę materiał skalny (piaski, muły, iły) czy wreszcie niewielka odległość strefy rozrostu od strefy subdukcji, która sprawia, że tonąca płyta jest zbyt młoda, by zdążyła zgromadzić znaczącą ilość osadów.
Po drugie, płyty muszą być do siebie przyciśnięte z odpowiednią siłą, co w geologii określa się mianem stopnia zwarcia płyt. Gdy w danej strefie subdukcji stopień zwarcia jest niski, płyta dolna stosunkowo łatwo "prześlizguje się" pod płytą górną, zabierając ze sobą również zalegające na niej osady. Gdy stopień zwarcia jest wysoki, płyta górna agresywnie "wgryza się" w płytę dolną, zabierając z niej czasem wręcz nie tylko skały osadowe, ale i leżące niżej skały magmowe, włączając je w pryzmę akrecyjną. Od czego zaś zależy stopień zwarcia płyt? Z pewnością od stosunku gęstości tych płyt (gdy płyta górna jest stosunkowo lekka, wywiera na płytą dolną mniejszy nacisk) oraz kąta, pod jakim płyta dolna zanurza się w płaszcz (gdy płyta dolna "nurkuje" stromo w głąb płaszcza, stopień jej zwarcia z płytą górną jest mniejszy), ale też i innych czynników o mniejszej wadze, m.in. charakteru wciąganych osadów, ich spoistości i in.
Te i inne czynniki sprawiają, że w konkretnych warunkach tektonicznych pryzmy akrecyjne miewają bardzo indywidualne własności; czasem zdarza się, że w obrębie tej samej strefy subdukcji sąsiadują ze sobą regiony o znacznie różniących się własnościach pryzmy.
Budowa pryzmy akrecyjnej.
Powierzchnia oddzielająca materiał zdzierany z płyty dolnej od tej jej części, która pogrąży się w płaszczu, nazywana jest głównym odkłuciem. Zależnie od stopnia zwarcia płyt główne odkłucie będzie leżeć niżej (silne zwarcie - płyta dolna zdzierana jest "do kości") lub wyżej (słabe zwarcie - płyta górna zbierze tylko "piankę" z płyty dolnej). Materiał leżący powyżej powierzchni odkłucia piętrzy się u czoła płyty górnej, fałdując się w podłużną łuską, leżącą równolegle do powierzchni płyty dolnej. Stopniowo łuska ta jest odsuwana, gdy ciągle narastający materiał skalny piętrzy się w kolejną łuskę - pryzma składa się więc z leżących równolegle płatów zdartych skał, piętrzących się jeden na drugim, przy czym najmłodsze skały znajdują się w bezpośredniej bliskości płaszczyzny odkłucia, a wraz z oddalaniem się od niej wiek skał rośnie.
Samo zdzieranie następuje w wąskiej strefie kontaktu między płytami: kanale subdukcyjnym (ang. "subduction channel"); im mniejszy jest stopień zwarcia, tym szerszy jest ten kanał i tym bardziej złożone występują w nim zjawiska. W najprostszym przypadku jest to po prostu wąska strefa, w której rozdzielone zostają osady mające utworzyć pryzmę od tych, które trafią do wnętrza Ziemi. Gdy warunki są sprzyjające, kanał subdukcyjny tworzy szeroką jamę, w której następuje mieszanie się upłynnionych osadów, intensywne procesy deformowania skał i metamorfizmu termicznego. Osady przybierają postać półpłynnej masy; część z nich osadza się na spodniej stronie płyty górnej (podklejanie pryzmy, ang. "underplating"), część migruje w głębsze rejony strefy granicznej i powraca w zmienionej pod wpływem temperatury i ciśnienia formie, część wreszcie zostaje zrzucona bezpośrednio na pryzmę akrecyjną.
Inne zjawiska.
Płyta litosferyczna pogrążająca się w strefie subdukcji poddana jest różnorakim napięciom, przede wszystkim przeginanie się jej w kierunku wnętrza ziemi powoduje rozciąganie powierzchni i powstawanie licznych zrębów i rowów. W tych drugich gromadzą się szczególnie duże ilości osadów, co ułatwia ich pochłonięcie w strefach subdukcji. Popękana powierzchnia dna oceanicznego jest więc czynnikiem utrudniającym powstawanie wyraźnych pryzm akrecyjnych.
Region leżący między pryzmą akrecyjną a łukiem wulkanicznym nosi miano basenu przedłukowego; gromadzą się w nim sedymenty pochodzące z obu tych wypiętrzeń - skały wulkanoklastyczne łuku oraz drobniejsze skały okruchowe powstałe z erozji materiału pryzmy akrecyjnej. Wewnątrz samej pryzmy mogą też występować pierwotne lub wtórne obniżenia, będące ośrodkiem osadzania się drobnego materiału klastycznego - baseny akrecyjne.
Bibliografia.
1. R. Dadlez, W. Jaroszewski: "Tektonika", Warszawa 1994.

</doc>
<doc id="910114" url="https://pl.wikipedia.org/wiki?curid=910114" title="Adelantando">
Adelantando

Adelantando – szósty album studyjny zespołu Jarabe de Palo (siódmy, wliczając album kompilacyjny Grandes éxitos), nagrany między 2 stycznia a 17 lutego 2007 roku w Madrycie, wydany 22 maja tego samego roku przez wytwórnię WEA Latina / WEA International.
Lista utworów.
Źródło:

</doc>
<doc id="910125" url="https://pl.wikipedia.org/wiki?curid=910125" title="Jan Sverák">
Jan Sverák



</doc>
<doc id="910135" url="https://pl.wikipedia.org/wiki?curid=910135" title="Ściana eksploatacyjna">
Ściana eksploatacyjna

Ściana eksploatacyjna (wydobywcza) – wyrobisko podziemne ograniczone dwoma, w zasadzie równoległymi do siebie, wyrobiskami poziomymi (chodnikami) (nadścianowym i podścianowym) lub pochyłymi (pochylnia). W ścianie eksploatacyjnej zachodzi urabianie węgla.

</doc>
<doc id="910147" url="https://pl.wikipedia.org/wiki?curid=910147" title="L'Aigueta">
L'Aigueta



</doc>
<doc id="910162" url="https://pl.wikipedia.org/wiki?curid=910162" title="Someone's Watching Over Me">
Someone's Watching Over Me



</doc>
<doc id="910177" url="https://pl.wikipedia.org/wiki?curid=910177" title="Santa Cruz FC">
Santa Cruz FC

Santa Cruz Futebol Clube – brazylijski klub piłkarski z siedzibą w mieście Recife, leżącym w stanie Pernambuco.
Historia.
Początki.
Klub założony został 3 lutego 1914 roku przez grupę chłopców w wieku 14-16 lat. Ponieważ chłopcy ci zwykle grali w piłkę na ulicach w pobliżu kościoła „Santa Cruz” położonego przy ulicy „Santa Cruz”, taką też nazwę nadali nowemu klubowi.
Skład pierwszego zarządu w historii klubu:
Na pierwszym oficjalnym zebraniu zarządu ustalono pełną nazwę klubu – Santa Cruz Foot-Ball Club (w późniejszych czasach nazwa ta została przetłumaczona na język portugalski przyjmując obecnie stosowaną formę Santa Cruz Futebol Clube). Ponadto ustalono barwy klubu.
Początkowo przyjęto barwy czarno-białe, lecz gdy okazało się, że takie same barwy ma inny niedaleko położony klub (Flamengo z miasta Arcoverde), za radą Teófilo Batista de Carvalho (znanego także jako "Lacraia" – brał udział w większości początkowych zebrań, choć nie należał do grona założycieli klubu) dodano kolor czerwony.
W swoim pierwszym meczu „drużyna chłopców” jak nazywano wtedy Santa Cruz pokonała drużynę "Rio Negro" aż 7:0. Zawodnicy "Rio Negro" domagali się rewanżu. Zarząd Santa Cruz, choć czołowy zawodnik klubu Silvio Machado (zdobył w pierwszym meczu 5 goli) nie mógł zagrać w proponowanym terminie, zgodził się na rewanż. Silvio Machado zastąpiony został przez Carlindo, który w rewanżu zdobył aż 6 goli, a Santa Cruz wygrał jeszcze wyżej, bo 9:0. Następne zwycięstwo nad drużyną "Western Telegraph Company", która była wtedy zespołem wiele znaczącym, przyniosło dużą popularność klubowi Santa Cruz.
Pierwszą piłkę dla klubu zakupił José Luiz Vieira za sumę 8500 reali (port. "réais").
W 1915 roku Santa Cruz na stadionie Aflitos wygrała aż 5:1 z klubem América Recife. W roku 1917 klub został przyjęty do piłkarskiej federacji stanowej zwanej wtedy "Pernambucan Sport League" (dzisiaj Federação Pernambucana de Futebol). Wielkie wrażenie zrobiło zwycięstwo Santa Cruz odniesione 30 stycznia 1919 roku na stadionie Malaquias nad potężnym klubem Botafogo w stosunku 3:2. Pierwszy raz w historii klub z północnej Brazylii pokonał klub z południowej części państwa. Swoje pierwsze w historii mistrzostwo stanu Santa Cruz zdobyła po pokonaniu klubu Torre 2:0 13 grudnia 1931 roku (czołowymi piłkarzami klubu byli wtedy Tará i Sherlock).
W październiku 1934 roku reprezentacja Brazylii, która właśnie wróciła do domu po włoskich mistrzostwach świata, rozegrała kilka towarzyskich meczów z głównymi klubami stanu Pernambuco. Najpierw pokonany został klub Sport Recife 4:2, następnie reprezentanci rozgromili klub Náutico Recife 8:3. Kolejnym przeciwnikiem była Santa Cruz i uległa reprezentantom 1:3. Po tym meczu reprezentacja miała udać się statkiem do Rio de Janeiro. Ponieważ statek się spóźniał, zostało jeszcze trochę czasu, by rozegrać drugi mecz. W tym nadprogramowym rewanżu Santa Cruz niespodziewanie pokonała reprezentację Brazylii 3:2.
Najlepsze lata.
W końcu lat 60. i w latach 70. XX wieku Santa Cruz osiągnęła wielką popularność. Główną przyczyna było pięciokrotne mistrzostwo stanu, a także robiące duże wrażenie występy w mistrzostwach narodowych, rozszerzające znaczenie klubu poza opłotki stanu Pernambuco.
Udział Santa Cruz w mistrzostwach Brazylii zaczynał być poważny począwszy od roku 1965. Wówczas Santa Cruz przyciągnęła powszechną uwagę pokonując na stadionie Maracanã słynny CR Flamengo Rio de Janeiro 3:1. W pierwszym etapie mistrzostw w 1965 roku klub zajął pierwsze miejsce. W roku 1972 Pelé rozegrał przeciwko Santa Cruz swój mecz numer 1000. W roku 1975 był następny wielki sukces – pierwszy raz w historii klub z północnej Brazylii dotarł do półfinału Campeonato Brasileiro Série A. W decydującym meczu półfinałowym Santa Cruz przegrała 7 grudnia z Cruzeiro Esporte Clube Belo Horizonte 2:3, plasując się ostatecznie na czwartym miejscu.
W roku 1978 i 1979 Santa Cruz grając w mistrzostwach Brazylii nie przegrała 48 meczów z rzędu. W dziejach futbolu brazylijskiego wynik ten plasuje Santa Cruz na czwartym miejscu. W tym samym roku Santa Cruz, zdobywając 20 punktów, była pierwszym brazylijskim klubem, który zapewnił sobie udział w drugiej fazie mistrzostw Brazylii. Na koniec rozgrywek Santa Cruz zajęła ostatecznie piąte miejsce.
Upadek.
W latach 80. XX wieku Santa Cruz spadł do drugiej ligi dwukrotnie, w roku 1982 i w roku 1989. W ogólnonarodowych mistrzostwach klub zaczął spisywać się coraz słabiej.
W latach 90. Santa Cruz trzykrotnie zdobyła mistrzostwo stanu (1990, 1993 i 1995), aczkolwiek występy w ogólnobrazylijskiej drugiej lidze przyćmiewały sukcesy ligowe na poziomie stanu Pernambuco.
Ponadto w latach 1995–2000 Santa Cruz musiała znieść szczególne upokorzenie, gdy jej główny derbowy rywal klub Sport Recife pięć razy z rzędu zdobył tytuł mistrza stanu Pernambuco.
W 1996 roku piłkarz Santa Cruz Maurício z 13 golami został królem strzelców drugiej ligi brazylijskiej.
Pamiętne drużyny.
1913 – pierwsza drużyna.
Waldemar Monteiro – Abelardo Costa, Humberto Barreto – Raimundo Diniz, Osvaldo Ramos, José Bonfim – Quintino Miranda, Sílvio Machado, José Vieira, Augusto Ramos, Osvaldo Ferreira.
1931 – pierwsza drużyna Santa Cruz, która zdobyła mistrzostwo stanu Pernambuco.
Dada, Sherlock, Fernando – Doía, Julinho, Zezé – Walfrido, Aluízio, Neves, Tará, Lauro, Estevão. Także João Martins i Popó.

</doc>
<doc id="910184" url="https://pl.wikipedia.org/wiki?curid=910184" title="Polska Liga Hokejowa (2007/2008)">
Polska Liga Hokejowa (2007/2008)

Polska Liga Hokejowa sezon 2007/2008
Złoty Kij za sezon otrzymał Arkadiusz Sobecki (GKS Tychy), a Srebrny Kij Tomasz Rajski (Podhale Nowy Targ) i Bartosz Stepokura (Zagłębie Sosnowiec).
Sezon zasadniczy.
I etap.
Tabela.
"L = lokata, M = liczba rozegranych spotkań, W = Wygrane (ogółem), P = Porażki (ogółem), R = Remisy, WpD = Wygrane po dogrywce, PpD = Porażki po dogrywce, G+ = Gole strzelone, G- = Gole stracone, Pkt = Liczba zdobytych punktów, +/- Różnica bramek"
II etap.
Po czterech rundach liga została podzielona na dwie grupy: sześciozespołową i czterozespołową. W play-offach zagrają wszystkie drużyny z pierwszej grupy i dwie najlepsze z drugiej, zaś dwie pozostałe będą grały o utrzymanie, w II etapie zespoły rozpoczęły rywalizację z zaliczeniem punktów z pierwszego etapu.
Grupa mocniejsza.
Tabela.
"L = lokata, M = liczba rozegranych spotkań, W = Wygrane (ogółem), P = Porażki (ogółem), R = Remisy, WpD = Wygrane po dogrywce, PpD = Porażki po dogrywce, G+ = Gole strzelone, G- = Gole stracone, Pkt = Liczba zdobytych punktów, +/- Różnica bramek"
Grupa słabsza.
Tabela.
"L = lokata, M = liczba rozegranych spotkań, W = Wygrane (ogółem), P = Porażki (ogółem), R = Remisy, WpD = Wygrane po dogrywce, PpD = Porażki po dogrywce, G+ = Gole strzelone, G- = Gole stracone, Pkt = Liczba zdobytych punktów, +/- Różnica bramek"
Play off.
Ćwierćfinały.
GKS Tychy – KH Sanok 3 – 0
Cracovia – TKH Toruń 3 – 1
Zagłębie Sosnowiec – Naprzód Janów 3 – 1
Stoczniowiec Gdańsk – Podhale Nowy Targ 2 – 3
Półfinały.
GKS Tychy – Podhale Nowy Targ 4 – 2
Cracovia – Zagłębie Sosnowiec 4 – 1
Finały.
Finał.
GKS Tychy – Cracovia 2 – 4
o 3. miejsce.
Zagłębie Sosnowiec – Podhale Nowy Targ 1 – 3
Play out.
Polonia Bytom – Unia Oświęcim 4 – 3
Ostateczna kolejność.
Legenda:
Awans do Ekstraligi – GKS Jastrzębie
Skład mistrza Polski.
Skład mistrza Polski – Cracovii (pochylonym drukiem zawodnik, który odszedł w trakcie sezonu):

</doc>
<doc id="910190" url="https://pl.wikipedia.org/wiki?curid=910190" title="Ajdabiya">
Ajdabiya



</doc>
<doc id="910196" url="https://pl.wikipedia.org/wiki?curid=910196" title="Louis de Jaucourt">
Louis de Jaucourt

Louis de Jaucourt zwany kawalerem (chevalier) de Jaucourt (ur. 16 września 1704 roku w Paryżu, zmarły 3 lutego 1779 w Compiègne) był głównym autorem "Encyclopédie".
Życiorys.
Kształcił się w takich miejscach jak Genewa (teologia), Cambridge (nauki przyrodnicze) Lejda (medycyna). Był więc wszechstronnie wykształcony. Gdy wrócił do Francji pracował 20 lat nad pracą medyczną: "Lexicon medicum universalis". Był członkiem "Royal Society".
W roku 1765 napisał i wydał biografię Leibniza.
Jaucourt był arystokratą i rzadko nawiązywał w pisanych artykułach bezpośrednio do ówczesnej polityki, co różniło go od większości autorów jak np. Denis Diderot. Z 71 818 wszystkich haseł "Encyclopédie" był autorem 17 266 czyli około 25% wszystkich artykułów. Między 1759 a 1765 rokiem pisał średnio osiem haseł dziennie, z powodu tej tytanicznej pracy nazywano go: "l'esclave de l’Encyclopédie" ("niewolnik Encyklopedii"). Inaczej niż większość współautorów był bogaty i niezależny finansowo mógł więc cały swój czas poświęcić Encyklopedii. 
Mimo apolityczności autora w niektórych artykułach można się dopatrzyć dość radykalnego antyklerykalizmu. Wiadomo też, że Jaucourt był zwolennikiem zniesienia handlu niewolnikami. Karcił czasem Woltera i jego przyjaciół za anglomanię.

</doc>
<doc id="910198" url="https://pl.wikipedia.org/wiki?curid=910198" title="Nabój 6,8 × 43 mm Remington SPC">
Nabój 6,8 × 43 mm Remington SPC

6,8 mm Remington SPC (6,8 × 43 mm) – nowy nabój pośredni zaprojektowany przez firmę Remington Arms we współpracy z członkami Dowództwa Operacji Specjalnych Stanów Zjednoczonych (US SOCOM). Według zapowiedzi ma on być lepszy od amunicji 5,56 × 45 mm NATO oraz 7,62 mm wz. 43, oraz może być stosowany w nieznacznie zmodyfikowanej (wymiana górnej części komory zamkowej oraz lufy) dzisiejszej broni. Firma Barrett Firearms Company wyprodukowała karabin M468, będący dostosowaną do tej amunicji modyfikacją karabinu M16. Do strzelania tym rodzajem amunicji ma być dostosowana każda wersja lżejszego typu karabinu FN SCAR (SCAR-L).
Dane techniczne.
Nowy nabój ma pocisk o masie 7,45 g. Posiada właściwości balistyczne zbliżone na względnie krótkich dystansach (do 300 m) do amunicji 7,62 × 51 mm NATO. Jak wykazują dotychczasowe testy znacznie przewyższa siłą rażenia istot żywych amunicję 5,56 × 45 mm NATO. Odrzut jest niewiele większy niż w przypadku amunicji 5,56 × 45 mm.

</doc>
<doc id="910200" url="https://pl.wikipedia.org/wiki?curid=910200" title="Banghazi">
Banghazi



</doc>
<doc id="910201" url="https://pl.wikipedia.org/wiki?curid=910201" title="6,8 mm Remington SPC">
6,8 mm Remington SPC



</doc>
<doc id="910213" url="https://pl.wikipedia.org/wiki?curid=910213" title="Doug Savant">
Doug Savant

Douglas Peter „Doug” Savant (ur. 21 czerwca 1964 w Burbank) – amerykański aktor telewizyjny i filmowy.
Życiorys.
Wczesne lata.
Urodził się w Burbank, w stanie Kalifornia. W szkole średniej grał w drużynie piłkarskiej. Studiował na Uniwersytecie Kalifornia w Los Angeles. Dorabiał jako roznosiciel pizzy.
Kariera.
Zadebiutował na kinowym ekranie w dramacie "Szybka zmiana" ("Swing Shift", 1984) u boku Goldie Hawn i Kurta Russella. Następnie pojawił się w serialu CBS "Cagney i Lacey" ("Cagney &amp; Lacey", 1985) jako nastoletni świadek gwałtu. W operze mydlanej Aarona Spellinga "Melrose Place" (1992-97) wystąpił w roli homoseksualnego lekarza Matta Fieldinga, który zginął podczas wypadku samochodowego.
Życie prywatne.
W latach 1983–1997 był żonaty z Dawn Dunkin, z którą ma dwie córki: Ariannę Josephine (ur. 17 stycznia 1992) i Madeline Marie (ur. 20 lipca 1993). W 1998 roku poślubił Laurę Leighton, mają dwójkę dzieci: syna Jacka Douglasa (ur. 10 października 2000) i córkę Lucy Jane (ur. 9 czerwca 2005).

</doc>
<doc id="910222" url="https://pl.wikipedia.org/wiki?curid=910222" title="Rewolucja marcowa">
Rewolucja marcowa

Rewolucja marcowa () – demonstracje i wystąpienia mieszkańców Berlina i Wiednia, stolic Prus i Austrii w początkach Wiosny Ludów w 1848 r.
Protestujący domagali się wolności politycznej, a także zjednoczenia państw niemieckich w jedno państwo. Rewolucja marcowa stała się początkiem Wiosny Ludów w Niemczech.
W wyniku demonstracji i nacisku społecznego Sejm Związkowy uznał barwy czarno-czerwono-złote (obecna flaga Niemiec) za narodowe. Frankfurckie Zgromadzenie Narodowe miało zaś wydać deklarację zjednoczenia Niemiec.
13 marca 1848 roku doszło w Wiedniu do manifestacji na ulicach miasta, utworzono Gwardię Narodową, ogłoszono wolność prasy, zapowiedziano reformy na wsi, kanclerz Klemens von Metternich pod naciskiem społecznym zmuszony został do dymisji.
Tego samego dnia rozpoczęły się zamieszki w Berlinie, w których brali udział rzemieślnicy i robotnicy. Także tu utworzono Gwardię Narodową, ogłoszono wolność prasy i zgromadzeń oraz amnestię dla więźniów politycznych. Walki ustały 20 marca, w ich wyniku tłum uwolnił szereg więźniów z więzienia w Moabicie, wśród których znajdowali się Polacy: Ludwik Mierosławski i Karol Libelt. Świadkiem wydarzeń w Berlinie był późniejszy poseł parlamentu niemieckiego Henryk Szuman, który opisał swoje doświadczenia w broszurze "Luźne kartki ze wspomnień życia własnego".

</doc>
<doc id="910223" url="https://pl.wikipedia.org/wiki?curid=910223" title="József Madaras">
József Madaras

József Madaras (ur. 16 sierpnia 1937 w Rigmány, Rumunia, zm. 24 kwietnia 2007 w Máriahalom) – węgierski aktor telewizyjny i filmowy, reżyser i pisarz.

</doc>
<doc id="910225" url="https://pl.wikipedia.org/wiki?curid=910225" title="Bitwa pod Rakvere (1603)">
Bitwa pod Rakvere (1603)

Bitwa pod Rakvere (w literaturze polskiej również bitwa pod Rakibor) – starcie, które miało miejsce 5 marca 1603 podczas wojny polsko-szwedzkiej 1600-1611.
Starosta żmudzki Jan Karol Chodkiewicz zostawił część sił pod Dorpatem i ruszył 2 marca wraz z 4 chorągwiami jazdy (300 żołnierzy) na pomoc zagrożonej załodze Rakvere. Na miejscu dołączyło do niego 500 żołnierzy z załogi. Na północ od Rakvere 5 marca Litwini natknęli się niespodziewanie na straż przednią armii szwedzkiej liczącą 1000 żołnierzy. Szwedami dowodził pułkownik Krister Somme. Gdy husaria ruszyła do szarży, rajtarzy uciekli, zostawiając osamotnioną chłopską piechotę.
W czasie, gdy husaria wycinała piechurów, wrócili rajtarzy wzmocnieni przez idący za awangardą oddział służby ziemskiej. Gdy husaria zostawiła piechotę i ruszyła na rajtarów, ci znów uciekli. Wkrótce pojawiły się idące z Rewla główne siły szwedzkie dowodzone przez pułkownika . Na ich widok husaria wstrzymała pościg, czekając na nadejście piechoty. Ta jednak długo nie nadchodziła i Chodkiewicz, widząc znaczną przewagę liczebną nieprzyjaciela, wycofał się. Lennartsson także obawiał się zaatakować i zdecydował się na odwrót. W bitwie Litwini stracili tylko jednego żołnierza zabitego i dwóch rannych. Pobici Szwedzi stracili 70 zaciężnych Niemców i 100 chłopów estońskich. Zwycięstwo pod Rakvere przyspieszyło kapitulację szwedzkiej załogi Dorpatu (13 kwietnia 1603).

</doc>
<doc id="910227" url="https://pl.wikipedia.org/wiki?curid=910227" title="1957 NBA Draft">
1957 NBA Draft

1957 NBA Draft, w 14 rundach tego draftu wybranych zostało 83 koszykarzy.

</doc>
<doc id="910229" url="https://pl.wikipedia.org/wiki?curid=910229" title="Jozsef Madaras">
Jozsef Madaras



</doc>
<doc id="910231" url="https://pl.wikipedia.org/wiki?curid=910231" title="Burszenszaft">
Burszenszaft



</doc>
<doc id="910233" url="https://pl.wikipedia.org/wiki?curid=910233" title="Andrzej Sadoś">
Andrzej Sadoś

Andrzej Marek Sadoś (ur. 17 marca 1972 w Warszawie) – polski dyplomata i urzędnik państwowy, w 2007 podsekretarz stanu w Ministerstwie Spraw Zagranicznych, od 2018 ambasador RP przy Unii Europejskiej.
Życiorys.
Jest absolwentem Wydziału Prawa i Administracji Uniwersytetu Warszawskiego (1997). Studiował także na Uniwersytecie im. Loránda Eötvösa w Budapeszcie (1990–1992).
W 1997 r. rozpoczął pracę w Ministerstwie Spraw Zagranicznych. Pracował w Departamencie Systemu Narodów Zjednoczonych MSZ i Stałym Przedstawicielstwie RP przy Biurze ONZ w Genewie. Od 1998 do 2005 r. wchodził w skład Delegacji RP na sesje Komisji Praw Człowieka ONZ. W latach 2000–2001 pełnił funkcję II sekretarza Ambasady RP w Budapeszcie ds. integracji europejskiej. Od 2001 do 2006 ponownie pracował w Stałym Przedstawicielstwie w Genewie, gdzie był II i I sekretarzem. Jednocześnie odpowiadał za współpracę ze Światowym Forum Ekonomicznym, a także wchodził w skład polskich delegacji na sesje organizacji międzynarodowych (m.in. WHO, IOM, ITU).
Po powrocie do kraju w 2006 r. pracował w Departamencie Systemu Narodów Zjednoczonych i Problemów Globalnych oraz Departamencie Unii Europejskiej MSZ. W maju tego samego roku objął jednocześnie funkcje rzecznika prasowego resortu, dyrektora Departamentu Systemu Informacji oraz pełnomocnika ds. ochrony i promocji wizerunku Polski w świecie, w stopniu radcy. W 2007 uzyskał stopień I radcy. Następnie pracował w Kancelarii Prezesa Rady Ministrów, gdzie od kwietnia do września 2007 był podsekretarzem stanu ds. zagranicznych. 6 września 2007 otrzymał nominację na podsekretarza stanu w Ministerstwie Spraw Zagranicznych. 22 listopada 2007 został odwołany z zajmowanego stanowiska. Pracował w Stałym Przedstawicielstwie RP przy Biurze ONZ w Genewie jako zastępca szefa misji w randze radcy-ministra (2007–2009). Od 2012 do 2017 r. pracował w International Catholic Migration Commission w Genewie. Od 2018 r. stały przedstawiciel Polski przy UE. W październiku 2018 stał się mimowolnie bohaterem mediów po usunięciu znajdującej się przy wejściu do Przedstawicielstwa RP przy Unii Europejskiej tabliczki z nazwiskami Donalda Tuska, Jerzego Buzka, Hermana Van Rompuya i Jose Manuela Barroso.
Jest wiceprezesem Fundacji Międzynarodowa Katolicka Komisja ds. Migracji Europa Wschodnia.
Deklaruje znajomość języków: angielskiego, niemieckiego, rosyjskiego, francuskiego oraz węgierskiego. Jest żonaty, ma córkę.

</doc>
<doc id="910239" url="https://pl.wikipedia.org/wiki?curid=910239" title="Bitwa pod Tourcoing">
Bitwa pod Tourcoing

Bitwa pod Tourcoing – starcie zbrojne, które miało miejsce 18 maja 1794 roku podczas wojny Francji z pierwszą koalicją.
Bitwa stoczona została w okolicach miejscowości Tourcoing między armią francuską (70 000 żołnierzy) dowodzoną przez generałów Souhama i Moreau a armią austriacko-angielsko-hanowerską (74 000 żołnierzy) dowodzoną przez księcia Yorku Fryderyka i księcia Coburga Jozjasza. Francuzi stracili 3 000 żołnierzy i 6 dział, podczas gdy pokonana armia sprzymierzonych straciła 5 500 żołnierzy i 60 dział.

</doc>
<doc id="910243" url="https://pl.wikipedia.org/wiki?curid=910243" title="Enrique Fernández">
Enrique Fernández

Enrique Fernández Viola (ur. 10 czerwca 1912 w Montevideo, zm. 6 października 1985) - piłkarz urugwajski grający na pozycji napastnika. Grał w klubach Club Nacional de Football oraz FC Barcelona. Był także trenerem reprezentacji Urugwaju, Barcelony (w latach 1947-1950), Nacionalu (1950-1952) Realu Madryt (1953-1954), Realu Betis (1959).

</doc>
<doc id="910244" url="https://pl.wikipedia.org/wiki?curid=910244" title="Daniel Sydlik">
Daniel Sydlik

Daniel Sydlik (ur. luty 1919 w Belleville w Stany Zjednoczone, zm. 18 kwietnia 2006 w Nowym Jorku) – amerykański działacz religijny, członek Ciała Kierowniczego Świadków Jehowy.
Życiorys.
Wychowywał się na farmie w stanie Michigan w Stanach Zjednoczonych, wychowywany był przez matkę – imigrantkę z Polski (ojciec zmarł w 1919 roku, będąc już Międzynarodowym Badaczem Pisma Świętego, jak wówczas nazywano Świadków Jehowy). Miał pięcioro rodzeństwa. Wkrótce został ochrzczony. We wrześniu 1941 roku został pionierem, czyli kaznodzieją pełnoczasowym. W roku 1942 Towarzystwo Strażnica wysłało Sydlika w charakterze pioniera specjalnego do San Pedro w Kalifornii. Współpracował tam z rodziną Boydów. Potem skierowany został do Richmond.
17 lipca 1944 roku za odmowę służby wojskowej został skazany na trzy lata ciężkich robót w federalnym zakładzie karnym McNeil Island w stanie Waszyngton. Tam też był odwiedzany przez A. H. Macmillana z Głównego Biura Towarzystwa Strażnica. W 1946 roku został zwolniony z więzienia i rozpoczął działalność kaznodziejską w Hollywood. 20 sierpnia 1946 roku zachęcony został przez Miltona Henschela do pracy jako wolontariusz w Betel – w Biurze Głównym Świadków Jehowy w Nowym Jorku. Pracował tam w introligatorni, w dziale prenumerat, brał udział w nadawaniu audycji w rozgłośni WBBR. Przez 20 lat pracował w dziale redakcyjnym. Od listopada 1974 roku, do końca swego życia w 2006 roku, był członkiem Ciała Kierowniczego. Jego żoną była Marina – pochodząca z miasta Hebburn w Anglii, którą poślubił w roku 1970. Często z nią podróżował po świecie, będąc na międzynarodowych kongresach (również w Polsce: 1985, 1989). Z oficjalną wizytą do Polski przybył pod koniec listopada 1977 roku, gdzie w roku 1999 był także na uroczystym otwarciu Sal Zgromadzeń.

</doc>
<doc id="910249" url="https://pl.wikipedia.org/wiki?curid=910249" title="Britney">
Britney



</doc>
<doc id="910250" url="https://pl.wikipedia.org/wiki?curid=910250" title="Anglomania">
Anglomania

Anglomania ("anglomanie") – objawiająca się w bezgranicznym uwielbieniu wszystkiego co angielskie, zwłaszcza angielskiego ustroju. Była to częsta postawa wśród francuskich "les philosophes" XVIII wieku. Prym wśród anglomaniaków wiódł Voltaire. Louis de Jaucourt – dobrze znający anglików członek Royal Society był bardziej sceptyczny i nieraz krytykował tą niepatriotyczną postawę.
Zjawiskiem tym zajmują się francuscy historycy Claude Bruneteau i Bernard Cottret.

</doc>
<doc id="910253" url="https://pl.wikipedia.org/wiki?curid=910253" title="The Here After">
The Here After



</doc>
<doc id="910274" url="https://pl.wikipedia.org/wiki?curid=910274" title="Richard Burgi">
Richard Burgi

Richard William Burgi (ur. 30 sierpnia 1958 w Montclair) – amerykański aktor telewizyjny i filmowy, najlepiej znany jako Karl Mayer, były mąż Susan (Teri Hatcher) z serialu ABC "Gotowe na wszystko" ("Desperate Housewives", 2004-2010).
Życiorys.
Wczesne lata.
Urodził się i dorastał w Montclair w stanie New Jersey. Jego dziadek był z pochodzenia Szwajcarem. Jego brat Chuck Burgi był perkusistą w zespole Billy’ego Joela. Studiował na Old Dominion University w Norfolk w stanie Wirginia, zanim w wieku dwudziestu ośmiu lat zdecydował się na karierę aktorską. 
Kariera.
Podbił serca telewidzów w operach mydlanych – NBC "Inny świat" ("Another World", 1986-88), ABC "Tylko jedno życie" ("One Life to Live", 1988) i CBS "As the World Turns" (1988-89).
Pierwotnie miał zagrać komiksową tytułową rolę w serialu fantasy CBS "Flash" ("The Flash"), jednak ostatecznie w postać tę wcielił się John Wesley Shipp, a jemu przypadł czarny charakter filantropa Curtisa Bohannana w serialu (1991) i na dużym ekranie w wersji kinowej "Flash 3" ("Flash III: Deadly Nightshade", 1992).
W 2017 roku zebrał dobre recenzje za rolę sędziego 3 w przedstawieniu "Dwunastu gniewnych ludzi" na scenie Laguna Playhouse.
Życie prywatne.
W latach 1987-1991 był związany z Anne Heche. 5 listopada 1995 roku poślubił Lori Kahn. Mają dwóch synów: Jacka Charlesa (ur. 8 grudnia 1996) i Samuela (ur. 15 sierpnia 2000). Jednak w roku 2011 doszło do rozwodu. 11 lutego 2012 ożenił się z Lilianą López.
Wspiera wiele organizacji charytatywnych zajmujących się ochroną środowiska, w tym Ośrodek Pomocy Ofiarom Ptaków Orange County, Fundację Surfrider i Centrum Ssaków Pacyfiku Morskiego.
W wolnym czasie zajmuje się surfingiem.

</doc>
<doc id="910275" url="https://pl.wikipedia.org/wiki?curid=910275" title="El Forn d'en Gesti">
El Forn d'en Gesti



</doc>
<doc id="910278" url="https://pl.wikipedia.org/wiki?curid=910278" title="Jezioro Agassiz">
Jezioro Agassiz



</doc>
<doc id="910282" url="https://pl.wikipedia.org/wiki?curid=910282" title="Postanowienia karlsbadzkie">
Postanowienia karlsbadzkie

Postanowienia karlsbadzkie (niem. "Karlsbader Beschlüsse") – antyrewolucyjne uchwały ministrów państw niemieckich z 1819 roku.
Postanowienia zostały podjęte w roku 1819 na zainicjowanym przez kanclerza Austrii Klemensa Metternicha zjeździe. Uchwały te miały zdławić ruch narodowo-demokratyczny, dążący do zjednoczenia i demokratyzacji Niemiec.
Postanowienia.
Postanowienia karlsbadzkie obowiązywały do roku 1848.

</doc>
<doc id="910284" url="https://pl.wikipedia.org/wiki?curid=910284" title="For Those About to Rock We Salute You">
For Those About to Rock We Salute You

For Those About to Rock We Salute You – ósmy album studyjny australijskiego zespołu AC/DC, wydany 23 listopada 1981 roku. Album jest następcą popularnego albumu "Back in Black". "For Those About to Rock" został sprzedany obecnie w ponad 4 milionach kopii w Stanach Zjednoczonych.
Nazwa albumu została zainspirowana przez książkę, przeczytaną przez Angusa Younga, o nazwie: "For Those About to Die, We Salute You", opowiadającej o rzymskich gladiatorach. Jest to ostatni album AC/DC wyprodukowany przez Roberta Lange.
Jest to pierwszy album AC/DC, który osiągnął 1. pozycję w USA (drugi jest "Black Ice" z 2008 r.). Po jego wydaniu zespół wyruszył na swoją pierwszą trasę stadionową w Ameryce Północnej. Podczas tej trasy popularnym stał się tytułowy utwór z tego albumu, który zespół zwykł grać na bis oraz przy którym na scenie pojawiały się armaty, które oddawały salwy zgodnie z utworem.
W Hiszpanii, wczesne kopie albumu miały odwrócony kolor okładki, czyli brązową armatę na czarnym tle.
Film.
For Those About to Rock We Salute You jest także nazwą filmu zawierającego występy na żywo AC/DC, Metalliki, The Black Crowes, i Pantery z pamiętnego koncertu z 28 września 1991 r., na lotnisku Tuszyno w Moskwie, Rosja, na którym szacuje się, że było od pół miliona do miliona widzów. Na tym filmie AC/DC gra utwory:

</doc>
<doc id="910285" url="https://pl.wikipedia.org/wiki?curid=910285" title="Przyłbice i kaptury">
Przyłbice i kaptury

Przyłbice i kaptury – polski kostiumowy serial telewizyjny, zrealizowany w 1985 roku, będący ekranizacją powieści "„Przyłbice i kaptury”" Kazimierza Korkozowicza - autora przede wszystkim powieści milicyjnych. 
Plenery: Zamek w Malborku, Inowłódz, Ldzań w powiecie pabianickim.
Opis fabuły.
Akcja serialu toczy się w okresie bezpośrednio poprzedzającym bitwę pod Grunwaldem. Serial opisuje losy Huberta „Czarnego” i Jaksy – szpiegów w służbie króla Władysława Jagiełły, prowadzących rozpoznanie na terytorium zakonu krzyżackiego oraz rozpracowujących krzyżacką siatkę szpiegowską działającą w Polsce.

</doc>
<doc id="910286" url="https://pl.wikipedia.org/wiki?curid=910286" title="Ochrona">
Ochrona



</doc>
<doc id="910288" url="https://pl.wikipedia.org/wiki?curid=910288" title="Winkelhaid">
Winkelhaid

Winkelhaid – miejscowość i gmina w Niemczech, w kraju związkowym Bawaria, w rejencji Środkowa Frankonia, w regionie Industrieregion Mittelfranken, w powiecie Norymberga. Leży w Okręgu Metropolitarnym Norymbergi, około 18 km na południowy wschód od Norymbergi i ok. 13 km na południe od Lauf an der Pegnitz, przy autostradzie A6, A3 i linii kolejowej Norymberga – Altdorf bei Nürnberg.
Dzielnice.
W skład gminy wchodzą następujące dzielnice: 
Polityka.
Rada gminy składa się z 16 członków:

</doc>
<doc id="910297" url="https://pl.wikipedia.org/wiki?curid=910297" title="Burgthann">
Burgthann

Burgthann – miejscowość i gmina w Niemczech, w kraju związkowym Bawaria, w rejencji Środkowa Frankonia, w regionie Industrieregion Mittelfranken, w powiecie Norymberga. Leży w Okręgu Metropolitarnym Norymbergi, około 21 km na południowy wschód od Norymbergi i ok. 15 km na południe od Lauf an der Pegnitz, przy drodze B8 i linii kolejowej Norymberga – Ratyzbona – Pasawa.
Dzielnice.
W skład gminy wchodzą następujące dzielnice:
Polityka.
Rada gminy składa się z 24 członków:
Współpraca.
Miejscowości partnerskie:

</doc>
<doc id="910300" url="https://pl.wikipedia.org/wiki?curid=910300" title="Heerenveen">
Heerenveen

Heerenveen (fryz. "It Hearrenfean") – duża miejscowość w północnej Holandii, we Fryzji.
W mieście znajduje się stacja kolejowa Heerenveen.
Od 2011 roku burmistrzem miasta jest Tjeerd van der Zwan.
Sport.
W mieście ma siedzibę najsilniejszy klub piłkarski we Fryzji, Sc Heerenveen.
Tor Thialf znajdujący się w mieście jest najważniejszym torem łyżwiarstwa szybkiego, dzięki czemu jest nazywana "mekką łyżwiarstwa".

</doc>
<doc id="910302" url="https://pl.wikipedia.org/wiki?curid=910302" title="Paul Motwani">
Paul Motwani

Paul Motwani (ur. 13 czerwca 1962 w Glasgow) – szkocki szachista, arcymistrz.
Kariera szachowa.
Od końca lat 70. należy do ścisłej czołówki szkockich szachistów. W roku 1992 został pierwszym Szkotem, któremu Międzynarodowa Federacja Szachowa nadała tytuł arcymistrza. Pierwsze znaczące sukcesy odniósł w roku 1978, zdobywając tytuł mistrza świata kadetów (juniorów do lat 17) oraz triumfując po raz pierwszy w mistrzostwach Szkocji. W swojej kolekcji posiada jeszcze 6 złotych medali mistrzostw kraju, które zdobył w latach 1986, 1987, 1992, 1993, 2002 i 2003. W latach 1986–2004 dziewięciokrotnie wystąpił na szachowych olimpiadach, w tym 5 razy na I szachownicy. W roku 2003 podzielił II miejsce w mistrzostwach Wspólnoty Brytyjskiej.
Najwyższy ranking w karierze osiągnął 1 lipca 2004 r., z wynikiem 2552 punktów zajmował wówczas 2. miejsce (za Jonathanem Rowsonem) wśród szkockich szachistów.
Jest stałym współpracownikiem magazynu "The Scottish Chess", prowadzi również szachową kolumnę w dzienniku "The Scotsman". Napisał też kilka książek o tematyce szachowej.

</doc>
<doc id="910304" url="https://pl.wikipedia.org/wiki?curid=910304" title="Valerius Herberger">
Valerius Herberger

Valerius Herberger (ur. 21 kwietnia 1562 we Wschowie niem. "Fraustadt", zm. 18 maja 1627 tamże) – kaznodzieja, teolog luterański. Działał jako poeta kościelny, nauczyciel i pastor we Wschowie.
Urodzony we Wschowie w rodzinie kuśnierza. Po wczesnej śmierci rodziców mieszkał u swojej ciotki, Barbary Wende, a jego wykształceniem i wychowaniem zajął się pastor Martin Arnold. Uczęszczał wówczas do renomowanej wschowskiej szkoły łacińskiej, następnie w latach 1579 – 1582 do szkoły w Kożuchowie. W latach 1582- 1584 studiował teologię na uniwersytetach we Frankfurcie nad Odrą oraz w Lipsku.
Jest autorem protestanckich hymnów, z których jeden ("Valet will ich dir sagen, du arge falsche Welt", tłum. pol. "Już się to żegnam z tobą, świecie niestateczny") jest wciąż w użyciu w polskich śpiewnikach ewangelickich. Został on wydany przez polskich ewangelików w roku 1782 w słynnym Kancjonale Wschowskim, a następnie w XIX-wiecznych śpiewnikach na Śląsku Cieszyńskim.
Valerius Herberger przetrwał epidemię dżumy we Wschowie, lecz podupadł na zdrowiu. W roku 1623 doznał wylewu krwi do mózgu, w 1627 z powodu powtórnego wylewu zmarł. Został pochowany na nowym cmentarzu wschowskim. We Wschowie znajduje się ulica nazwana na cześć poety.

</doc>
<doc id="910305" url="https://pl.wikipedia.org/wiki?curid=910305" title="Schwarzenbruck">
Schwarzenbruck

Schwarzenbruck – miejscowość i gmina w Niemczech, w kraju związkowym Bawaria, w rejencji Środkowa Frankonia, w regionie Industrieregion Mittelfranken, w powiecie Norymberga. Leży w Okręgu Metropolitarnym Norymbergi, około 15 km na południowy wschód od Norymbergi i ok. 18 km na południe od Lauf an der Pegnitz, przy autostradzie A9, drodze B8 i linii kolejowej Norymberga - Ratyzbona - Pasawa.
Dzielnice.
W skład gminy wchodzą następujące dzielnice: Schwarzenbruck, Altenthann, Gsteinach, Oberlindelburg, Ochenbruck, Pfeifferhütte und Rummelsberg i Unterlindelburg.
Historia.
Pierwsze wzmianki o Schwarzenbruck pochodzą z 6 maja 1025.
Polityka.
Rada gminy składa się z 20 członków:

</doc>
<doc id="910306" url="https://pl.wikipedia.org/wiki?curid=910306" title="Drachten">
Drachten

Drachten – miejscowość w północnej Holandii, we Fryzji. Liczy ok. 44 443 mieszkańców (początek 2007). Największy rozkwit po wybudowaniu przez firmę Philips fabryki w 1950 roku.

</doc>
<doc id="910308" url="https://pl.wikipedia.org/wiki?curid=910308" title="Eric Dolphy">
Eric Dolphy

Eric Allan Dolphy (ur. 20 czerwca 1928 w Los Angeles, zm. 29 czerwca 1964 w Berlinie) – amerykański multiinstrumentalista i kompozytor jazzowy. Grał na saksofonie, klarnecie, flecie oraz klarnecie basowym.
Jego rodzice wyemigrowali z Panamy. W Kalifornii Dolphy grał w zespołach Georga Browna, Geralda Wilsona, Buddy Collette’a i Chico Hamiltona. W 1959 na stałe zamieszkał w Nowym Jorku. W czerwcu 1961 stracił przytomność podczas berlińskiego koncertu z Karlem Bergerem. Zmarł w szpitalu w wieku 36 lat na skutek powikłań nieujawnionej cukrzycy.
Jego styl charakteryzuje się użyciem długich odstępów i dwunastostopniowej skali tonu. Po śmierci Dolphy'ego, jego styl został określony jako "zbyt wewnątrz by być na zewnątrz, i zbyt na zewnątrz by być wewnątrz".
Dolphy uczestniczył w nagraniach legendarnego albumu "" Ornette Colemana, uważanego za jeden z pierwszych albumów freejazzowych.

</doc>
<doc id="910318" url="https://pl.wikipedia.org/wiki?curid=910318" title="Art Blakey">
Art Blakey

Arthur „Art” Blakey vel Abdullah Ibn Buhaina (ur. 11 października 1919 w Pittsburghu, zm. 16 października 1990 w Nowym Jorku) – amerykański perkusista i kompozytor jazzowy, lider zespołu Jazz Messengers. Obok Kenny'ego Clarke'a i Maxa Roacha współtwórca nowoczesnego, bebopowego stylu gry na perkusyjnym zestawie jazzowym. Uważany również za jednego z najwybitniejszych przedstawicieli amerykańskiego hard bopu. Jego styl, pełen bluesowych i funkowych inspiracji wywarł olbrzymi wpływ zarówno na współczesnych mu jak i późniejszych twórców jazzowych.
W przeciągu 30 lat w zespole Blakeya zagrało bardzo wielu muzyków, którzy sami mieli się w przyszłości stać znaczącymi postaciami w świecie jazzu; byli wśród nich: Jackie McLean, Clifford Brown, Freddie Hubbard, Wayne Shorter, Curtis Fuller, Donald Byrd, Cedar Walton, Lee Morgan, Hank Mobley, Johnny Griffin, Benny Golson, Bobby Timmons, Jymie Merritt, Chuck Mangione, John Gilmore, Woody Shaw, Wynton Marsalis, Branford Marsalis, Gary Bartz, Keith Jarrett, Joanne Brackeen, Brian Lynch, James Williams, Mulgrew Miller, Benny Green, Donald Harrison, Terence Blanchard, czy John Hicks. Nierzadko wkład Blakeya w dziedzinę jazzu ocenia się w odniesieniu do ilości artystów kolejnych pokoleń, którzy stawiali pierwsze kroki w Jazz Messengers.
Początki kariery.
W latach 40. Blakey był perkusistą w zespołach Mary Lou Williams, Fletchera Hendersona i Billy'ego Eckstine'a. U progu lat 50. w czasie podróży do Afryki stał się wyznawcą islamu i przybrał imię Abdullah Ibn Buhaina, które dało mu później przydomek "Bu". Wydarzenie to było wielokroć przedmiotem ożywionej dyskusji: wydaje się, że Art Blakey nigdy nie opuszczał w tym okresie Stanów Zjednoczonych.
Na przełomie lat 40. i 50. był już uznanym perkusistą grającym w najlepszych zespołach, m.in. Milesa Davisa, Buda Powella i Theloniousa Monka. Owocna współpraca z tym ostatnim trwała blisko ćwierć wieku — od sesji w 1947 dla Blue Note Records aż do ostatniego wejścia Monka do studia w Londynie w 1971.
Jazz Messengers.
Za początki Jazz Messengers należy uznać współpracę Blakeya z Horace'em Silverem w połowie lat 50., chociaż nazwa zespołu jako taka jeszcze nie funkcjonowała. Najbardziej znanym utworem grupy określającej się wówczas jako The Art Blakey Quintet jest "A Night at Birdland" z lutego 1954. W nagraniu poza Blakeyem i Silverem udział wzięli również młody trębacz Clifford Brown, saksofonista altowy Lou Donaldson oraz kontrabasista Curly Russell.
Nazwa "Jazz Messengers" pojawiła się po raz pierwszy w roku 1954 jako nazwa kompozycji Horace'a Silvera. W następnym roku muzycy zasłynęli nagraniem "The Jazz Messengers at the Cafe Bohemia" a dwa lata później, w 1956 kwintet w składzie: Blakey, Horace Silver, Donald Byrd, Doug Watkins i Hank Mobley nagrał całą płytę dla Columbia Records zatytułowaną po prostu "The Jazz Messengers".
Po tym jak drogi muzyków rozeszły się w 1957 — Silver, Mobley, Byrd i Watkins utworzyli niezależny kwintet z różnymi, zmieniającymi się perkusistami — Blakey zaadaptował nazwę dla potrzeb swojego projektu ochrzczonego odtąd mianem Art Blakey and the Jazz Messengers.
Dwie konfiguracje muzyków Jazz Messengers zasługują na szczególną uwagę; w obu obok Blakeya najważniejszą rolę odegrał saksofonista Wayne Shorter. W latach 1959–1961 wraz z Blakeyem i Shorterem grali Jymie Merritt, Lee Morgan i Bobby Timmons. W roku 1961 Jazz Messengers stało się sekstetem po tym jak do grupy dołączył puzonista Curtis Fuller a Freddie Hubbard i Cedar Walton zastąpili Morgana i Timmonsa. Shorter przez cały ten okres był dyrektorem artystycznym grupy a wiele z jego kompozycji, jak choćby "Lester Left Town" stało się przebojami na długo kojarzonymi z bandem Blakeya i zagościło na stałe w repertuarze grupy nawet po tym, jak saksofonista opuścił Jazz Messengers. Olbrzymią popularność przyniosły też zespołowi wielokrotnie rearanżowane utwory "Moanin'" Timmonsa, i "Along Came Betty" Golsona.
Eksperymentalne inklinacje Shortera nieustannie pchały grupę w stronę granic jazzu ale kompozytor ani na chwilę nie odcinał się od bogatej bebopowej tradycji. Album "Free for All" (1964), postrzegany jako ukłon w stronę Coltrane'a stanowi ukoronowanie ambicji Shortera i uważany jest zarówno za jedno z największych osiągnięć grupy Blakeya jak i przykład najwyższej klasy hard bopu w ogóle.
Schyłek.
W przeciągu swojej kariery Blakey zagrał na dziesiątkach albumów, głównie z różnymi, nieustannie zmieniającymi się składami Jazz Messengers. Duża rotacja muzyków w jazzowych bandach była i jest raczej oczywistą normą niż czymś szczególnym (wyjątkami były raczej zespoły w których dokładnie ci sami muzycy grali ze sobą przez kilka lat). Blakey kładł jednak na ciągłe odświeżanie zespołu nacisk szczególny. Na nagraniu "A Night at Birdland" (1954) mówi: "Zawsze zostanę z młodymi. Kiedy ci dorosną – poszukam sobie młodszych. To zapewnia sprawność umysłu ".
Lata 60. i 70., za sprawą coraz bardziej popularnego fusion, nie okazały się dla grupy szczególnie łaskawe a nagrania z tego okresu nie cieszyły się popularnością, której Blakey doświadczał w latach 50. Szczęśliwie Jazz Messengers złapali wiatr w żagle w końcu lat 70., gdy gusta publiczności ponownie zwróciły się w stronę tradycyjnego jazzu, a dyrektorem artystycznym zespołu został genialny, grający na trąbce Wynton Marsalis.
Blakey koncertował i nagrywał do końca lat 80. Zmarł w 1990 roku w Nowym Jorku. Pozostawił po sobie niezliczone nagrania i wielu wychowanków, którym było dane grać w Jazz Messengers. Poza nagraniami z Messengers można go usłyszeć na między innymi na albumach Jimmy'ego Smitha, Herbiego Nicholsa, Cannonballa Adderleya, Sonny'ego Rollins'a, Milesa Davisa, Granta Greena oraz Lee Morgana i Hanka Mobleya. Dwaj ostatni zaczynali kariery jak członkowie grupy Blakeya.

</doc>
<doc id="910319" url="https://pl.wikipedia.org/wiki?curid=910319" title="Arthur Blakey">
Arthur Blakey



</doc>
<doc id="910320" url="https://pl.wikipedia.org/wiki?curid=910320" title="Jazz Messengers">
Jazz Messengers



</doc>
<doc id="910323" url="https://pl.wikipedia.org/wiki?curid=910323" title="Gerwin">
Gerwin

Gerwin – imię męskie pochodzenia germańskiego, złożone z członów "Ger-" ("oszczep, dzida") i "-win" ("przyjaciel"). W Polsce pierwszy raz notowane w 1264 roku u osoby o niejasnej narodowości. Istnieje dwóch świętych katolickich o tym imieniu.
Gerwin imieniny obchodzi 3 marca.
Żeński odpowiednik: Gerwina.

</doc>
<doc id="910325" url="https://pl.wikipedia.org/wiki?curid=910325" title="Al Marj">
Al Marj



</doc>
<doc id="910327" url="https://pl.wikipedia.org/wiki?curid=910327" title="Gerwina">
Gerwina

Gerwina – imię żeńskie pochodzenia germańskiego, złożone z członów "Ger-" ("oszczep, dzida") i "-win" ("przyjaciel"); żeński odpowiednik imienia Gerwin. Istnieje dwóch świętych patronów tego imienia, m.in. św. Gerwin, opat z Saint-Riquier.
Gerwina imieniny obchodzi 3 marca.

</doc>
<doc id="910337" url="https://pl.wikipedia.org/wiki?curid=910337" title="Darnah">
Darnah



</doc>
<doc id="910340" url="https://pl.wikipedia.org/wiki?curid=910340" title="Uunartoq Qeqertoq">
Uunartoq Qeqertoq

Uunartoq Qeqertoq – odkryta we wrześniu 2005 (gdzie indziej: 2006) wyspa o kształcie podobnym do litery W, leżąca 644 km na północ od kręgu polarnego przy wschodnim wybrzeżu Grenlandii. W języku grenlandzkim nazwa ta oznacza "Wyspa Ocieplenia".
Do 2005 roku obszar ten był zaznaczany na mapach jako półwysep. Dopiero gdy spajający dwa fragmenty lądu lodowiec wycofał się, okazało się, że jest to wyspa. Odkrywcą jest amerykański badacz Dennis Schmitt.

</doc>
<doc id="910345" url="https://pl.wikipedia.org/wiki?curid=910345" title="Konstanty Gaszyński">
Konstanty Gaszyński

Konstanty Gaszyński (ur. 10 marca 1809 Jeziornie koło Grójca, zm. 8 października 1866 w Aix-en-Provence) – polski poeta, prozaik, publicysta i tłumacz.
Życiorys.
Wywodził się ze zubożałej rodziny szlacheckiej. Był synem Antoniego Gaszyńskiego i Teresy z Młynarskich. Absolwent Liceum Warszawskiego. Studiował na Królewskim Uniwersytecie Warszawskim. W tym czasie zaprzyjaźnił się z Zygmuntem Krasińskim i bywał w salonie jego ojca Wincentego Krasińskiego.
Uczestniczył w powstaniu listopadowym w korpusie litewskim Antoniego Giełguda. Wyemigrował najpierw do Belgii, a następnie do Francji, gdzie w 1833 osiadł w Aix-en-Provence. Korespondował z Zygmuntem Krasińskim i wyjeżdżał na wspólne podróże (1850-1854). Był też wychowawcą jego synów.
Debiutował w 1827 poematem satyrycznym w sześciu pieśniach "Jaksjada". Tłumaczył na język polski poezję francuską i niemiecką oraz serbską epikę ludową. Na język francuski tłumaczył literaturę polską (m.in. "Anhellego" Słowackiego i "Przedświt" Krasińskiego). Współpracował z francuskimi czasopismami: „Gazette du Midi” i „Memorial d'Aix”, gdzie pełnił funkcję naczelnego redaktora.

</doc>
<doc id="910347" url="https://pl.wikipedia.org/wiki?curid=910347" title="Slowcore">
Slowcore

Termin slowcore (zazwyczaj używany naprzemiennie z terminem sadcore) odnosi się do powstałego pod koniec lat osiemdziesiątych w Stanach Zjednoczonych stylu indie rocka, charakteryzującego się powolnymi tempami i sennym, depresyjnym nastrojem. Jako pionierów gatunku zwykle wskazuje się grupę Galaxie 500. Do zespołów najczęściej kojarzonych ze slowcore należą m.in. Low, American Music Club, Codeine czy Red House Painters. 

</doc>
<doc id="910353" url="https://pl.wikipedia.org/wiki?curid=910353" title="Gumbert">
Gumbert

Gumbert — męskie imię germańskie Guntbert w zromanizowanej postaci, złożone z członów "Gund-" ("bitwa, bój") i "-bert" ("sławny, wspaniały, jasny"). W Polsce poświadczone po raz pierwszy w 1391 roku, poza tym notowane również w formach Gunbert, Gunbart, Gumbirt i Gumpart. Istnieje co najmniej trzech świętych o tym imieniu, w tym św. Gumbert z Senones.
Gumbert imieniny obchodzi 21 lutego.
Znane osoby noszące nazwisko Gumbert:

</doc>
<doc id="910354" url="https://pl.wikipedia.org/wiki?curid=910354" title="Otto Bonsema">
Otto Bonsema

Otto Bonsema (ur. 3 listopada 1909 w Groningen, zm. 10 lipca 1994 tamże), piłkarz holenderski grający na pozycji napastnika, a po zakończeniu kariery trener.
Kariera piłkarska.
Bonsema rozpoczynał piłkarską karierę w klubie Velocitas, pochodzącego z jego rodzinnej miejscowości Groningen, a od sezonu 1929/1930 został graczem pierwszej jedenastki. W Velocitas grał w latach 1926–1937 i prawie co roku zespół zostawał mistrzem Holandii Północnej. Największy sukces osiągnął jednak w 1934 roku, gdy wywalczył Puchar Holandii po wygraniu meczu z Feyenoordem. W 1937 roku Bonsema przeniósł się do klubu GVAV, innego klubu z Groningen. W 1940 roku został pierwszy i jedyny raz z GVAV mistrzem Holandii Północnej, a w klubie tym grał do roku 1942 i wtedy zakończył piłkarską karierę.
W reprezentacji Holandii Bonsema zadebiutował 29 maja 1932 roku w przegranym 1:2 meczu z Czechosłowacją i w debiucie zdobył gola. Natomiast rok później w wygranym 3:1 meczu z Belgią zdobył 2 gole. Karierę reprezentacyjną kończył w 1939 roku, a przez 7 lat gry w niej rozegrał 6 meczów i strzelił 3 gole.
Kariera trenerska.
W 1947 roku został trenerem GVAV. Po 14 latach pracy Bonsema został szkoleniowcem BV Veendam, a pracował w tym klubie także jako dyrektor techniczny. Zmarł w 1994 roku w swojej rodzinnej miejscowości Groningen.

</doc>
<doc id="910356" url="https://pl.wikipedia.org/wiki?curid=910356" title="Murzuq">
Murzuq



</doc>
<doc id="910357" url="https://pl.wikipedia.org/wiki?curid=910357" title="Slow core">
Slow core



</doc>
<doc id="910358" url="https://pl.wikipedia.org/wiki?curid=910358" title="Sadcore">
Sadcore



</doc>
<doc id="910359" url="https://pl.wikipedia.org/wiki?curid=910359" title="Sad core">
Sad core



</doc>
<doc id="910360" url="https://pl.wikipedia.org/wiki?curid=910360" title="Slow-core">
Slow-core



</doc>
<doc id="910361" url="https://pl.wikipedia.org/wiki?curid=910361" title="Sad-core">
Sad-core



</doc>
<doc id="910371" url="https://pl.wikipedia.org/wiki?curid=910371" title="Szeligi (województwo warmińsko-mazurskie)">
Szeligi (województwo warmińsko-mazurskie)

Szeligi (niem. "Seliggen") – wieś w Polsce położona w województwie warmińsko-mazurskim, w powiecie ełckim, w gminie Ełk.
W latach 1975–1998 miejscowość administracyjnie należała do województwa suwalskiego.
Miejscowość letniskowa nad jeziorem Selmęt Wielki, kąpielisko, plaża, camping, ośrodki wczasowe.
Zobacz też: Szeligi

</doc>
<doc id="910374" url="https://pl.wikipedia.org/wiki?curid=910374" title="Niekrasy">
Niekrasy

Niekrasy (niem. "Niekrassen", 1938–1945 "Krassau") – wieś w Polsce położona w województwie warmińsko-mazurskim, w powiecie ełckim, w gminie Ełk.
W latach 1975–1998 miejscowość administracyjnie należała do województwa suwalskiego.

</doc>
<doc id="910376" url="https://pl.wikipedia.org/wiki?curid=910376" title="Wyrówno (jezioro)">
Wyrówno (jezioro)

Wyrówno – przepływowe jezioro rynnowe na Pojezierzu Kaszubskim (powiat kościerski, województwo pomorskie). Powierzchnia całkowita jeziora wynosi 51,91 ha. Połączone z akwenem jezior Osty i Bielawy na północnym skraju Wdzydzkiego Parku Krajobrazowego.

</doc>
<doc id="910377" url="https://pl.wikipedia.org/wiki?curid=910377" title="Phaeochromocytoma">
Phaeochromocytoma



</doc>
<doc id="910378" url="https://pl.wikipedia.org/wiki?curid=910378" title="Souluk">
Souluk



</doc>
<doc id="910381" url="https://pl.wikipedia.org/wiki?curid=910381" title="Tibasti">
Tibasti



</doc>
<doc id="910383" url="https://pl.wikipedia.org/wiki?curid=910383" title="Osty">
Osty

Osty – przepływowe jezioro rynnowe na Równinie Charzykowskiej (powiat kościerski, województwo pomorskie). Powierzchnia całkowita jeziora wynosi 10,94 ha. Połączone z akwenem jezior Wyrówno i Bielawy na północnym skraju Wdzydzkiego Parku Krajobrazowego.
Zobacz też.
Rezerwat przyrody Wda - Trzebiocha

</doc>
<doc id="910387" url="https://pl.wikipedia.org/wiki?curid=910387" title="Bielawy (jezioro)">
Bielawy (jezioro)

Bielawy (kasz. "Jezoro Biélawë") – przepływowe jezioro morenowe, jezioro wytopiskowe położone na Równinie Charzykowskiej, na obszarze Kaszub Południowych, w gminie Dziemiany, powiecie kościerskim województwa pomorskiego i na obszarze Wdzydzkiego Parku Krajobrazowego. Powierzchnia całkowita jeziora wynosi 60,77 ha. Połączone z akwenem jezior Wyrówno i Osty.
Zobacz też.
Rezerwat przyrody Wda - Trzebiocha

</doc>
<doc id="910388" url="https://pl.wikipedia.org/wiki?curid=910388" title="Al Jabal al Akhdar">
Al Jabal al Akhdar



</doc>
<doc id="910390" url="https://pl.wikipedia.org/wiki?curid=910390" title="Az Zawiyah">
Az Zawiyah



</doc>
<doc id="910397" url="https://pl.wikipedia.org/wiki?curid=910397" title="Al Jifarah">
Al Jifarah



</doc>
<doc id="910403" url="https://pl.wikipedia.org/wiki?curid=910403" title="Bitwa o Harpers Ferry">
Bitwa o Harpers Ferry

Bitwa o Harpers Ferry – starcie zbrojne, które miało miejsce w dniach 12–15 września 1862 podczas wojny secesyjnej. Licząca około 19,9 tys. żołnierzy armia Konfederacji dowodzona przez generała dywizji Thomasa „Stonewalla” Jacksona, otoczyła, zbombardowała i pokonała oddziały Unii stacjonujące w miasteczku Harpers Ferry w stanie Wirginia (obecnie w stanie Wirginia Zachodnia), biorąc do niewoli 12 419 żołnierzy Unii i śmiertelnie raniąc dowódcę oddziałów Unii, pułkownika Dixona S. Milesa. 
Kampania konfederatów w Maryland.
Pierwsza inwazja konfederatów na północ zaczęła się 4 września 1862, gdy Armia Północnej Wirginii pod dowództwem generała Roberta E. Lee wkroczyła do Maryland, przekraczając rzekę Potomak w pobliżu brodu White's Ford. W ciągu następnych kilku dni armia założyła swój obóz w pobliżu miejscowości Frederick w stanie Maryland.
Generał Lee oczekiwał, że w obliczu inwazji liczące około 14 tysięcy żołnierzy oddziały Unii stacjonujące w Harpers Ferry oraz w Martinsburgu wycofają się na północ. Lee potrzebował dostępu do doliny Shenandoah, którędy prowadziły ich główne linie zaopatrzeniowe i komunikacyjne konfederatów. Zdobycie Harpers Ferry było konieczne do ich otwarcia. Oddziały Północy nie planowały jednak wycofywać się z zajmowanych pozycji, co doprowadziło generała Lee do rozterki.
Uważając, że siły Unii są „bardzo zdemoralizowane i w warunkach chaosu” po porażce w drugiej bitwie pod Manassas oraz określając ich dowódcę, generała George'a McClellana jako „generała zdolnego, ale ostrożnego”, Lee zdecydował się podzielić swoją armię na cztery części. Rozkaz specjalny 191 zawierał wszystkie szczegóły operacyjne: trzy oddzielne kolumny wojska liczące łącznie około 23 tysiące żołnierzy miały ruszyć w kierunku Harpers Ferry, okrążyć miasto i pojmać lub zniszczyć stacjonujący tam garnizon Unii. Po skutecznym przeprowadzeniu tej operacji oddziały armii generała Lee miały połączyć się ponownie w miejscowości Boonsboro, ponad 30 km na północ od Harpers Ferry. Do przeprowadzenia ataku na Harpers Ferry Lee wyznaczył generała majora Thomasa „Stonewalla” Jacksona.
Garnizon Unii w Harpers Ferry.
Kiedy pułkownik wojsk Unii Dixon S. Miles przybył do Harpers Ferry wiosną 1862 roku aby objąć dowództwo, zastał zniszczone wojną zgliszcza. Fabryka broni w Harpers Ferry, która przed wojną produkowała około 10 tysięcy sztuk broni rocznie, leżała w ruinach spalona przez wojska konfederatów w 1861 roku. Kościoły i młyny w mieście zostały przekształcone w szpitale. W sklepach i domach mieszkalnych urządzono koszary i stajnie. W liczącym przed wojną secesyjną 3 000 mieszkańców mieście pozostało zaledwie około 100 osób. Jeden z żołnierzy napisał, że „całe miasto nie było warte nawet 10 dolarów”.
Ale miasto wciąż posiadało znaczącą wartość pod względem militarnym. Harpers Ferry służyło jako ważna baza dostarczająca zapasów wojskom Unii działającym na terenie doliny Shenandoah. Miasto umożliwiało także kontrolę nad kanałem Chesapeake i Ohio oraz koleją Baltimore i Ohio, ważnymi szlakami transportowymi, którymi dostarczano zapasów oddziałom Unii. W sumie, we wrześniu 1862 roku pułkownik Miles dowodził około 14 tysiącami żołnierzy stacjonującymi w Harpers Ferry i Martinsburgu.
Atak konfederatów.
Operacja wojskowa zaplanowana w rozkazie specjalnym 191 z technicznego punktu widzenia była trudna do przeprowadzenia. Plan wymagał, aby trzy oddzielne kolumny wojska dotarły do Harpers Ferry z trzech różnych kierunków, maszerując okrężnymi drogami na swoje pozycje, wspinając się na trzy różne grzbiety górskie oddzielone od siebie dwiema rzekami. Oddziały musiały umieścić ciężką artylerię na odpowiednich pozycjach na szczytach wzniesień, wciągnąć tam wozy amunicji, komunikując się co najwyżej przy pomocy flag sygnałowych. Plan zakładał, że wszystko to zostanie wykonane w ciągu trzech dni. Armii generała Lee brakowało żywności, odzieży, butów i wydawało się, że nie jest ona zdolna fizycznie dotrzymać terminów określonych w planach ofensywy. Mimo tego, że plan wydawał się niemożliwy do wykonania, 10 września Lee pożegnał się z oddziałami, które wyruszyły w kierunku Harpers Ferry.
Generał brygadier John G. Walker dowodził jednym ze skrzydeł trójstronnego ataku oskrzydlającego dowodzonego przez Jacksona. Jego oddział przekroczył Potomak promem Noland's Ferry w pobliżu Point of Rocks w Maryland, a następnie zaczął się wspinać po wschodnich stokach wzgórz Loudoun Heights. Pułkownik Miles nie ustanowił żadnych posterunków ludzi czy artylerii na tych wzgórzach uważając, że są one w zasięgu artylerii Unii położonych na pobliskich wzgórzach Maryland Heights. Walker, bez jakiegokolwiek oporu ze strony oddziałów Unii ustanowił oddział artylerii na wzgórzach Loudoun Heights i 14 września po raz pierwszy wymienił ogień z oddziałami Unii stacjonującymi w Harpers Ferry.
Generał major Lafayette McLaws dowodził drugim skrzydłem ataku wojsk Konfederacji. McLaws bardzo dobrze rozumiał ukształtowanie terenu wokół Harpers Ferry i wiedział, że wzgórza Maryland Heights o wysokości 441 m n.p.m. są najwyższym grzbietem górskim w okolicy miasta. McLaws napisał: „Nie możemy zająć Harpers Ferry, dopóki wzgórza Maryland Heights będą zajmowane przez wroga. Jeżeli zdobędziemy te wzgórza, miasto znajdzie się w pozycji nie do obrony”.
McLaws rozkazał swoim dwóm brygadom piechoty podążać na południe wzdłuż grani grzbietu Elk Ridge, północnego przedłużenia wzgórz Maryland Heights. Mimo zdeterminowanego i upartego oporu obrońców, 13 września oddziałom Południa udało się wyprzeć ze wzgórz 4600 żołnierzy Północy. Dzień później, cztery działa dowodzone przez McLawsa otworzyły ogień na Harpers Ferry.
Trzecie skrzydło konfederatów dowodzone było osobiście przez generała majora Thomasa „Stonewalla” Jacksona. Oddziały Jacksona przeszły z Fredericka do Boonsboro i dalej przez zachodnią część stanu Maryland, przekraczając Potomak w pobliżu miejscowości Williamsport, zdobywając po drodze Martinsburg i ostatecznie zbliżyły się do Harpers Ferry od północnego zachodu, w dwa dni pokonując 82 kilometry. Czternastotysięczny oddział Jacksona zajął grzbiet School House Ridge, otaczając garnizon Unii w Harpers Ferry ze wszystkich stron.
Sytuacja bez wyjścia.
Ze sztabu w pobliżu miejscowości Halltown, „Stonewall” Jackson metodycznie i systematycznie dowodził swoją artylerią aby całkowicie zniszczyć wroga. Ogień artylerii konfederatów był skuteczny i demoralizujący. Pułkownik William H. Trimble napisał, że „nie było miejsca, w którym można by położyć dłoń i powiedzieć, że jest bezpieczna”.
Uświadamiając sobie, że samo bombardowanie z oddali nie wystarczy aby szybko zmusić wroga do kapitulacji, Jackson rozkazał generałowi A.P. Hillowi oskrzydlić pozycję Unii na szczycie wzgórz Bolivar Heights. Używając grzbietu School House Ridge jako osłony, Hill przesunął swoje oddziały w kierunku rzeki Shenandoah, zabierając ze sobą wzdłuż urwistych brzegów rzeki pięć sztuk artylerii. Ostatecznie udało mu się umieścić działa około 900 metrów od odsłoniętego lewego skrzydła pozycji żołnierzy Północy. Hill później napisał, że w tym momencie „los Harpers Ferry był przesądzony”. Pułkownik Trimble był tego samego zdania pisząc w swoim pamiętniku 14 września wieczorem: „Wszyscy zdają się uważać, że musimy się poddać lub zostaniemy pocięci na kawałki”.
Śmiała ucieczka kawalerii.
Zdając sobie sprawę, że kapitulacja Harpers Ferry przed wojskami Konfederacji jest nieuchronna, dowódca kawalerii Unii, pułkownik Benjamin F. „Grimes” Davis, uznał, że warto spróbować wydostać się z pułapki. Wieczorem 14 września liczące około 1500 żołnierzy oddziały Davisa, prowadzone przez porucznika Greena oraz cywilnego zwiadowcę Toma Noakesa, przekroczyły rzekę Potomak przy pomocy mostu pontonowego a następnie udały się drogą Johna Browna w kierunku Sharpsburga. Przypadkowo konfederaci wycofali oddziały strzegące drogi Johna Browna, przesuwając je do doliny Pleasant Valley, aby zapobiec zagrożeniu ze strony sił Unii przy przełęczy Crampton's Gap.
Kolumna kawalerii Davisa podążała w kierunku Sharpsburga, po drodze zdobywając w pobliżu Williamsportu mający 91 wagonów pociąg wiozący amunicję dla konfederatów i ostatecznie rankiem 15 września docierając bezpiecznie do miasta Greencastle w Pensylwanii. Sytuacja w Harpers Ferry miała się jednak dużo gorzej.
Kapitulacja.
Rankiem 15 września, dowódcy wojsk Unii w Harpers Ferry zwołali naradę wojenną. Otoczeni ze wszystkich stron przez dwukrotnie większe siły wroga i bez amunicji do dział dalekiego zasięgu, oficerowie jednogłośnie zgodzili się poddać. Około 9 rano białe flagi zostały wywieszone przez oddziały Unii na wzgórzach Bolivar Heights. Kilka minut później, zbłąkany pocisk artylerii konfederatów eksplodował bezpośrednio za pułkownikiem Dixonem Milesem, śmiertelnie raniąc głównego dowódcę wojsk Unii. Generał brygadier Julius White, drugi rangą dowódca Unii, dokonał ostatecznych ustaleń dotyczących kapitulacji.
W Harpers Ferry Jackson wziął do niewoli prawie 12 500 żołnierzy Unii, najwięcej podczas jednej bitwy w czasie całej wojny secesyjnej. Konfederaci zdobyli także 13 tysięcy sztuk broni oraz 47 sztuk artylerii.

</doc>
<doc id="910405" url="https://pl.wikipedia.org/wiki?curid=910405" title="Bob Glendenning">
Bob Glendenning

Robert ("Bob") Glendenning (ur. 6 czerwca 1888 w Washington, zm. 19 listopada 1940) – piłkarz angielski grający na pozycji prawego pomocnika, a po zakończeniu kariery trener.
Kariera piłkarska.
Glendenning urodził się w New Washington leżącym w hrabstwie Tyne and Wear. Karierę rozpoczynał w Washington United, a następnie grał w Barnsley F.C. W 1910 roku dotarł z tym klubem do finału Pucharu Anglii, ale zespół przegrał w dwumeczu z Newcastle United. 2 lata później, czyli w 1912 roku, Glendenning z Barnsley znów wystąpił w finale krajowego pucharu, ale tym razem Barnsley okazał się lepszy od West Bromwich Albion i po raz pierwszy w swojej historii wywalczył to trofeum. W swojej karierze grał także w Bolton Wanderers oraz Accrington Stanley. Po wybuchu I wojny światowej zakończył karierę .
Kariera trenerska.
W 1923 roku Glendenning został po raz pierwszy selekcjonerem reprezentacji Holandii, ale niedługo potem został tymczasowo zastąpiony przez Williama Townleya. W 1924 roku wrócił do pracy i jednocześnie szkolił także piłkarzy HFC Haarlem. W 1934 roku doprowadził Holandię do awansu do finałów mistrzostw świata we Włoszech (Holandia wygrała między innymi aż 9:3 z Belgią). W 1/16 finału mistrzostw Holandia trafiła na Szwajcarię, ale poległa 2:3 i odpadła z turnieju. Glendenning pozostał na stanowisku, a 4 lata później znów wprowadził Holendrów do kolejnego turnieju o mistrzostwo świata – MŚ 1938. Jednak i na tych mistrzostwach Holandia odpadła już w pierwszej rundzie, tym razem przegrywając 0:3 z Czechosłowacją. Ostatni raz poprowadził Holandię 21 kwietnia 1940 w wygranym 4:2 meczu z Belgią. Jego bilans przez 16 lat pracy: 36 zwycięstw, 36 remisów i 15 porażek.

</doc>
<doc id="910408" url="https://pl.wikipedia.org/wiki?curid=910408" title="Lepaki Małe">
Lepaki Małe

Lepaki Małe (niem. "Klein Lepacken") – część wsi Lepaki Wielkie w Polsce, położona w województwie warmińsko-mazurskim, w powiecie ełckim, w gminie Ełk.
W latach 1975–1998 Lepaki Małe administracyjnie należały do województwa suwalskiego.

</doc>
<doc id="910410" url="https://pl.wikipedia.org/wiki?curid=910410" title="Al Qatrun">
Al Qatrun



</doc>
<doc id="910413" url="https://pl.wikipedia.org/wiki?curid=910413" title="Mrozy Małe">
Mrozy Małe

Mrozy Małe (niem. "Klein Mrosen") – część wsi Mrozy Wielkie w Polsce położona w województwie warmińsko-mazurskim, w powiecie ełckim, w gminie Ełk.
W latach 1975–1998 Mrozy Małe administracyjnie należały do województwa suwalskiego.

</doc>
<doc id="910414" url="https://pl.wikipedia.org/wiki?curid=910414" title="Benghazi">
Benghazi



</doc>
<doc id="910424" url="https://pl.wikipedia.org/wiki?curid=910424" title="Judziki (Bartosze)">
Judziki (Bartosze)

Judziki (niem. "Judzicken") – przysiółek wsi Bartosze w Polsce, położony w województwie warmińsko-mazurskim, w powiecie ełckim, w gminie Ełk.
W 1933 Judziki zamieszkiwało 100 osób, a w 1939 85 osób. Od 16 lipca 1938 przemianowana była na "Gutenborn" w ramach urzędowej germanizacji polsko brzmiących nazw miejscowości. Po przyłączeniu Mazur do Polski powrócono do tracyjnej nazwy. Judziki w latach 1945–1975 należały administracyjnie do województwa białostockiego, a W latach 1975–1998 do województwa suwalskiego.
Z Judzik wywodził się zasadźca wsi Judziki w powiecie oleckim – Jakub z Judzik, który założył wieś czynszową na prawie chełmińskim, na 40 włókach w 1561 roku.

</doc>
<doc id="910425" url="https://pl.wikipedia.org/wiki?curid=910425" title="Val Thorens">
Val Thorens

Val Thorens – najwyżej położona stacja narciarska w Europie.
Miasteczko znajduje się na wysokości 2300 m n.p.m. w południowo-wschodniej Francji w gminie Saint-Martin-de-Belleville, departamencie Savoie. Jest częścią Trzech Dolin (fr. Les Trois Valées), największego ośrodka narciarskiego w Europie. Na terenie stacji można znaleźć 5 Snowparków. Długość tras narciarskich wynosi 140 km. Infrastruktura hotelarsko-gastronomiczna składa się z 10 hoteli i ponad 50 restauracji.

</doc>
<doc id="910427" url="https://pl.wikipedia.org/wiki?curid=910427" title="Borecki Dwór">
Borecki Dwór

Borecki Dwór (niem. "Borkenhof") – kolonia w północno-wschodniej Polsce położona w województwie warmińsko-mazurskim, w powiecie ełckim, w gminie Ełk.
W latach 1975–1998 miejscowość administracyjnie należała do województwa suwalskiego.
Ok. 1,1 km na południe znajduje się wieś Borki.
Nazwę "Borecki Dwór" wprowadzono urzędowo w 1948 r., zastępując poprzednią niemiecką nazwę "Borkenhof".

</doc>
<doc id="910429" url="https://pl.wikipedia.org/wiki?curid=910429" title="Philip Kaufman">
Philip Kaufman

Philip Kaufman (ur. 23 października 1936 w Chicago, Illinois) – amerykański reżyser i scenarzysta.

</doc>
<doc id="910430" url="https://pl.wikipedia.org/wiki?curid=910430" title="Al Hizam al Akhdar">
Al Hizam al Akhdar



</doc>
<doc id="910432" url="https://pl.wikipedia.org/wiki?curid=910432" title="581c">
581c



</doc>
<doc id="910434" url="https://pl.wikipedia.org/wiki?curid=910434" title="Kazimierz Siemaszko">
Kazimierz Siemaszko

Kazimierz Siemaszko CM (ur. 19 grudnia 1847 we wsi Dyskajmie (lit. Dickaimis) na Litwie, zm. 20 maja 1904 w Krakowie) – polski prezbiter katolicki, misjonarz św. Wincentego a Paulo, pedagog, wychowawca i działacz społeczny.
Życiorys.
Był synem Kazimierza, pochodzącego z drobnej szlachty litewskiej i Józefy z d. Wojtkiewicz. Prawdopodobnie miał brata Teofila. Po ukończeniu szkoły ludowej w Betygole udał się do Wilna, gdzie zapisał się do gimnazjum męskiego. 3 czerwca 1863 był naocznym świadkiem egzekucji ks. Stanisława Iszory oraz innych mordów dokonywanych przez ludzi Michaiła Murawjowa. Znał osobiście przywódców powstania styczniowego Ludwika Narbutta i gen. Zygmunta Sierakowskiego. W sierpniu 1865 przystąpił do Bractwa Wzywania Dusz Czyśćcowych w kościele pw. Wszystkich Świętych w Wilnie. We wrześniu tego samego roku został zaliczony w poczet mieszczan wileńskich „spośród stanu byłej szlachty polskiej [...] jako pracujący mieszczanin”, po czym zwrócił się do Rady Miejskiej o pozwolenie na wstąpienie do stanu duchownego. Pozwolenie takie zostało wydane, jednak ze względu na brak miejsc w seminarium rządowym na jakiś czas zaniechał planu zostania księdzem.
W 1869 spotkał się z ks. Józefem Bąkowski, misjonarzem i rektorem seminarium w Białymstoku, od którego otrzymał list polecający do Zgromadzenia Księży Misjonarzy na Starym Kleparzu w Krakowie. 4 stycznia 1870 został przyjęty do Seminarium Internum. Po ukończeniu studiów teologicznych 19 grudnia 1875 przyjął święcenia kapłańskie we Lwowie. W grudniu 1885 otrzymał obywatelstwo austriackie. Był m.in. katechetą w szkole św. Stanisława, kapelanem w szpitalu św. Łazarza i szpitalu św. Ludwika, ekonomem domu kleparskiego, od 1880 ekonomem prowincji krakowskiej Zgromadzenia, kierownikiem duchowym wizytatora ks. Pierre’a Soubieille’a, nade wszystko jednak był twórcą instytucjonalnych form opieki dla młodzieży męskiej w Krakowie i Czernej. Zmarł po krótkiej chorobie 20 maja 1904 w zakładzie im. Helclów w Krakowie. Został pochowany w grobowcu Zgromadzenia na Cmentarzu Rakowickim.
Dzieło.
Opiekował się ubogimi i osieroconymi chłopcami, przez których nazywany był „Siemachą”. Dzięki wsparciu Sejmu Krajowego, władz miasta i społeczności Krakowa, w 1886 zakupił dom przy ul. Długiej 38 (obecnie 42), w którym założył „dom schronienia i dobrowolnej pracy dla biednych opuszczonych chłopców”, po jego śmierci w 1904 przemianowany na Zakład Wychowawczy im. ks. Siemaszki. Do licznego grona darczyńców należał Erazm Jerzmanowski, który dwukrotnie wspierał jego Zakład. W grudniu 1886 ks. Siemaszko otrzymał zgodę kuratorium na otwarcie w schronisku szkoły powszechnej z prawem publiczności, w której uczyła się także młodzież z miasta. W zakładzie było wtedy 60 chłopców, młodsi uczęszczali do klas dziennych, a starsi – terminatorzy – do wieczorowych, tzw. przemysłowych szkół miejskich. Szkoła miała warsztat introligatorski i własną orkiestrę. W 1889 powiększył schronisko, dobudowując trzypiętrową oficynę z kuchnią, pralnią, obszerną świetlicą i salą gimnastyczną. W tym samym roku w imieniu Zgromadzenia zakupił w Czernej k. Krzeszowic dziesięciomorgową parcelę pod budowę willi wakacyjnej dla najmłodszych chłopców, którą ukończył rok później.
Poza pracą wychowawczą i organizacyjną w zakładzie, którą przez 15 lat prowadził sam, brał udział w organizowaniu bliźniaczego domu opieki nad zaniedbaną młodzieżą – z fundacji księcia Aleksandra Lubomirskiego przy ul. Rakowickiej 27 (obecnie Uniwersytet Ekonomiczny) w Krakowie. Od 1887 był konsultantem projektów budowy zakładu. Fundator zamierzał oddać dzieło pod zarząd Zgromadzenia Misji, ale ks. Siemaszko po rozważeniu warunków i z obawy o losy zakładu przy ul. Długiej, odmówił przyjęcia kierownictwa. Od 1893 należał jednak do rady nadzorczej fundacji, a od 1902 był członkiem Wydziału Wykonawczego Kuratorii zakładu. Do końca życia utrzymywał kontakt z zarządem fundacji.
Upamiętnienie.
W uznaniu zasług, jego imieniem nazwano zakład przy ul. Długiej oraz jedną z ulic na Białym Prądniku w Krakowie. W 1987 z okazji stulecia zakładu w Czernej, na ścianie budynku, w którym obecnie mieści się dom pomocy społecznej wmurowana została tablica pamiątkowa, ufundowana przez byłych wychowanków zakładu. Zakłady utworzone przez ks. Kazimierza Siemaszkę działały do 1954, kiedy zostały zamknięte przez komunistyczne władze, a ich majątek przejęty przez państwo. Ostatnim dyrektorem był późniejszy biskup pomocniczy krakowski Albin Małysiak. Do idei wychowawczych ks. Siemaszki współcześnie odwołuje się Stowarzyszenie Siemacha. W budynku przy ul. Długiej 42 mieści się siedziba Stowarzyszenia i specjalistyczna placówka wsparcia dziennego dla dzieci, która przechowuje pamięć o swoim patronie.
W Szpitalu Miejskim Specjalistycznym im. Gabriela Narutowicza w Krakowie imię księdza Siemaszki nosi jeden z budynków.

</doc>
<doc id="910435" url="https://pl.wikipedia.org/wiki?curid=910435" title="Fiodor Jemieljanienko">
Fiodor Jemieljanienko

Fiodor Władimirowicz Jemieljanienko (ros. Фёдор Владимирович Емельяненко, ur. 28 września 1976 w Rubiżne) – rosyjski judoka, sambista i zawodnik MMA. Był mistrzem wagi ciężkiej organizacji RINGS, PRIDE FC i WAMMA oraz wielokrotnym mistrzem świata w sambo bojowym. Nieprzerwanie przez 7 lat (2003–2010) był klasyfikowany przez fachowe portale na 1. miejscu wśród zawodników MMA wagi ciężkiej na świecie. Prezes Rosyjskiego Związku MMA i działacz Komisji ds. Kultury Fizycznej i Sportu przy Ministerstwie Sportu Federacji Rosyjskiej.
Życie prywatne.
Fiodor Jemieljanienko był drugim dzieckiem Olgi Fiodorowny i Władimira Aleksandrowicza Jemieljanienki. Ma troje rodzeństwa: braci Aleksandra (również zawodnik sambo i MMA) i Iwana oraz siostrę Marinę. Kiedy miał 2 lata, jego rodzina przeniosła się z Ukrainy do Rosji. Fiodor rozpoczął naukę sambo i judo pod okiem trenera Wasilija Iwanowicza Gawriłowa. W 1991 roku skończył szkołę podstawową i podjął 3-letnią naukę w szkole przysposobienia zawodowego, którą ukończył z wyróżnieniem ze specjalizacją "elektryk". W latach 1995-1997 służył w armii rosyjskiej w jednostce przeciwpożarowej. W 2009 roku został absolwentem Państwowego Uniwersytetu Biełgorodzkiego na kierunku "kultura fizyczna i sport", a rok później rozpoczął tam studia doktoranckie.
W 1999 roku ożenił się z Oksaną. W tym samym roku urodziła się im córka Marija. W 2006 roku jego związek z Oksaną rozpadł się. Rok później jego nowa partnerka życiowa – Marina, urodziła córkę Wasilisę. W 2009 roku para zawarła małżeństwo. W 2011 roku narodziła się ich druga córka − Jelizawieta. W połowie 2013 roku Jemieljanienko rozwiódł się z Mariną i w 2014 roku ponownie zawarł związek małżeński ze swoją pierwszą żoną Oksaną.
Sambo i judo.
W 1997 roku Jemieljanienko zdobył czarny pas w judo i osiągnął stopień mistrzowski w sambo. W tym samym roku został mistrzem Rosji w judo w kategorii do 100 kg oraz mistrzem Rosji i Europy w sambo bojowym. W 1998 roku zdobył międzynarodowe uprawnienia mistrzowskie w sambo oraz został mistrzem Armii Rosyjskiej na turnieju w Moskwie, wywalczył też dwa brązowe medale na mistrzostwach Rosji − jeden w sambo bojowym, drugi w judo. W 1999 roku zdobył kilka kolejnych medali na turniejach w całej Rosji. Podczas mistrzostw Europy w Stambule był członkiem drużyny narodowej w sambo. Rosjanie zajęli 1. miejsce.
W kolejnych latach Jemieljanienko był niepokonany, czterokrotnie zostając mistrzem świata w sambo bojowym (dwukrotnie w klasie open oraz dwukrotnie w wadze ciężkiej). 16 listopada 2008 roku doznał sensacyjnej porażki (pierwszej od 8 lat) w półfinale Mistrzostw Świata w Sambo Bojowym w Petersburgu. Przegrał na punkty (5:8) z 23-letnim Bułgarem Błagojem Iwanowem.
W lutym 2009 roku został mistrzem Rosji w sambo bojowym w kategorii +100 kg. Wygrał wszystkie trzy turniejowe walki – żadna nie trwała dłużej niż pół minuty (odpowiednio 14, 26 i finał 20 sekund). W lutym 2012 roku po raz siódmy w karierze został mistrzem Rosji w najcięższej kategorii. Tym razem w finale zmierzył się ze swoim bratem Aleksandrem (czterokrotnym mistrzem), który nie podjął jednak walki i poddał się 6 sekund po rozpoczęciu pojedynku.
Kariera MMA.
RINGS.
W profesjonalnym MMA zadebiutował w maju 2000 roku w japońskiej organizacji RINGS. Na gali "Russia vs. Bulgaria" wygrał z Martinem Łazarowem. Walcząc w RINGS odniósł 9 zwycięstw, pokonując min. Ricardo Aronę czy Renato Sobrala. W 2001 roku został mistrzem RINGS w wadze ciężkiej, a w 2002 roku po zwycięstwie nad Chrisem Hasemanem zdobył mistrzostwo w klasie absolutnej (bez podziału na kategorie wagowe). Wcześniej, w 2000 roku poniósł pierwszą porażkę w swojej karierze w walce z Tsuyoshim Kōsaką. Pojedynek ten do dziś budzi kontrowersje. Już w pierwszych sekundach walki Kōsaka rozciął uderzeniem łokciem łuk brwiowy Jemieljanienki. Sekundanci Rosjanina nie byli w stanie doraźnie zasklepić rany, więc walkę przerwano i ogłoszono zwycięstwo Japończyka przez techniczny nokaut. Zgodnie z ówczesnym regulaminem organizacji uderzenia łokciem w głowę były zabronione, więc starcie powinno zostać przerwane i uznane za nierozstrzygnięte. Jednak z racji tego, że była to walka turniejowa i musiała wyłonić zwycięzcę, organizatorzy zdecydowali się ogłosić porażkę Jemieljanienki i awans Kōsaki do następnej rundy.
PRIDE FC.
W 2002 roku Jemieljanienko przeniósł się do PRIDE FC i w pierwszej walce pokonał przez decyzję Holendra Semmy’ego Schilta. Po zwycięstwie z Heathem Herringiem zmierzył się z mistrzem wagi ciężkiej Antônio Rodrigo "Minotauro" Nogueirą. Starcie to odbyło się w marcu 2003 roku na gali Pride 25 i uznawane jest za jedną z najlepszych walk Jemieljanienki. Przez większą część walki dominował w stójce oraz przejawiał inicjatywę w parterze, zasypując Brazylijczyka ciosami pięściami. Wygrał przez jednogłośną decyzję i zdobył mistrzowski pas, który dzierżył do końca istnienia PRIDE FC.
Trzy miesiące później stanął do walki z japońskim zapaśnikiem Kazuyukim Fujitą i omal nie został znokautowany po otrzymaniu celnego ciosu sierpowego. Jednak wyszedł z opresji i wygrał walkę przez duszenie zza pleców. Jednym z następnych rywali miał być główny pretendent do mistrzostwa, była gwiazda K-1, Mirko Filipović. Do pojedynku jednak nie doszło, gdyż Jemieljanienko złamał palec we wcześniejszej walce z Garym Goodridge’em.
W 2004 roku wystartował w turnieju Pride Grand Prix, pokonując kolejno: byłego mistrza UFC i zwycięzcę Pride Grand Prix 2000 Marka Colemana, byłego mistrza UFC Kevina Randlemana oraz wielokrotnego mistrza świata judo, Japończyka Naoyę Ogawę. Każdą z tych trzech walk wygrał przez poddanie. W finale turnieju ponownie spotkał się z Nogueirą, ale po przypadkowym zderzeniu głowami, w wyniku którego Rosjanin doznał głębokiego rozcięcia na czole, walkę przerwano i uznano za nierozstrzygniętą. Pojedynek powtórzono w grudniu 2004 roku na gali Shockwave − ponownie wygrał Jemieljanienko przez jednogłośną decyzję sędziów.
W kwietniu 2005 roku Jemieljanienko zrewanżował się Kōsace, kiedy to na gali Pride Bushido 6 pokonał go przez techniczny nokaut. W sierpniu tego samego roku, na gali Final Conflict doszło do długo oczekiwanej walki z Mirko Filipoviciem. Rosjanin, w obawie przed znakomitymi umiejętnościami kick-bokserskimi Chorwata, trenował przez kilka tygodni boks tajski pod okiem Ernesto Hoosta, czterokrotnego mistrza K-1. Dzięki temu zaprezentował cały arsenał kopnięć i uderzeń, kontrolując walkę w stójce. Zdecydowaną przewagę osiągnął w parterze, gdzie zmusił Chorwata do ciągłej obrony, mimo że, jak stwierdził po walce sam Jemieljanienko, kontuzja ręki uniemożliwiła mu w pełni wykorzystać umiejętności chwytacza.
Bardzo udany rok 2005 Jemieljanienko zakończył na gali Shockwave, szybko nokautując Brazylijczyka Zuluzinho.
W 2006 roku poddał się skomplikowanej operacji ręki, która wykluczyła go z turnieju Open Weight Grand Prix. Powrócił na ring w październiku 2006 roku na pierwszej gali Pride w USA, gdzie ponownie przez poddanie pokonał Marka Colemana. Gdy Filipović wygrał turniej Open Weight Grand Prix, spekulowano nad możliwą walką rewanżową pomiędzy nim a Jemieljanienką. Jednak starcie nie doszło do skutku, gdyż Chorwat wkrótce odszedł do UFC.
Jemieljanienko bronił więc tytułu w walce przeciwko byłemu mistrzowi K-1 Markowi Huntowi. Hunt to typowy pięściarz, posiadający małe doświadczenie w walce w parterze, mimo to założył Jemieljanience dźwignię na ramię, ale nie był w stanie zmusić go do poddania. Kilka minut później Rosjanin sam założył mu dźwignię, wygrywając walkę.
Kolejny pojedynek Jemieljanienko stoczył w Petersburgu w kwietniu 2007 roku na gali BodogFIGHT (dzięki klauzuli w kontrakcie z PRIDE, zezwalającej na starty dla innych promotorów), pokonując srebrnego medalistę olimpijskiego z 2000 roku w zapasach klasycznych Matta Lindlanda. Pojedynek ten obserwowali prezydenci Władimir Putin oraz Jacques Chirac.
M-1 Global.
W 2007 roku PRIDE FC zostało sprzedane UFC. Rosjanin stał się wolnym agentem i przystąpił do negocjacji z władzami tej organizacji. Spekulowano o możliwej walce z najbardziej utytułowanym zawodnikiem UFC w historii Randym Couture’em. Jemieljanienko uznał jednak, że proponowane mu warunki (m.in. zakaz udziału w turniejach sambo) są nie do przyjęcia. Ostatecznie związał się więc z organizacją M-1 Global, podpisując w październiku 2-letni kontrakt na 6 walk (z klauzulą zezwalającą mu na walki dla innych promotorów). W 2008 roku został również jej współwłaścicielem. Pod szyldem M-1 Global, na gali Yarennoka! w grudniu 2007 roku, stoczył walkę z koreańską gwiazdą K-1 Choi Hong-manem. Wygrał ją przez poddanie.
Affliction.
W 2008 roku M-1 Global podjęło współpracę z nowo powstałą amerykańską organizacją Affliction Entertainment. 19 lipca 2008 roku podczas gali "Affliction: Banned" Jemieljanienko zmierzył się w walce o tytuł mistrza świata WAMMA w kategorii ciężkiej z byłym dwukrotnym mistrzem UFC Timem Sylvią. Pokonał go przez duszenie zza pleców w 36 sekundzie walki. 24 stycznia 2009 roku (gala "Affliction: Day of Reckoning") obronił tytuł przeciwko innemu byłemu mistrzowi UFC Białorusinowi Andrejowi Arłouskiemu, nokautując go w pierwszej rundzie.
Trzecia walka w obronie pasa mistrzowskiego była planowana 1 sierpnia podczas gali "Affliction: Trilogy". Jednak przeprowadzona wcześniej kontrola antydopingowa wykryła w próbce moczu rywala Rosjanina, Josha Barnetta, ślady sterydu anabolicznego − drostanolonu. Sankcjonująca walkę California State Athletic Commission odmówiła w rezultacie wydania licencji Amerykaninowi, a całą galę organizatorzy postanowili odwołać. 24 lipca Affliction ogłosiło wycofanie się z dalszej działalności promotorskiej.
Strikeforce.
Na początku sierpnia, po kolejnych nieudanych negocjacjach z UFC, Jemieljanienko podpisał kontrakt na trzy walki z amerykańską organizacją Strikeforce, która równocześnie nawiązała ścisłą współpracę z jego grupą promotorską M-1 Global. Pierwsza współorganizowana przez obie organizacje gala, na której wystąpił Rosjanin, odbyła się 7 listopada 2009 roku w Hoffman Estates (przedmieścia Chicago). W walce wieczoru Jemieljanienko zwyciężył niepokonanego dotychczas Bretta Rogersa przez techniczny nokaut w drugiej rundzie.
Druga gala Strikeforce i M-1 odbyła się 26 czerwca 2010 roku w San Jose. Podczas niej Jemieljanienko sensacyjnie przegrał w pierwszej rundzie z Fabricio Werdumem. Na początku walki Rosjanin zdołał sprowadzić Brazylijczyka do parteru. Jednak wkrótce po tym Werdum wykonał duszenie trójkątne, jednocześnie zakładając dźwignię na ramię. Jemieljanienko poddał walkę w 1 minucie i 9 sekundzie pojedynku, doznając pierwszej porażki od ponad 9 lat.
W styczniu 2011 roku podpisał ze Strikeforce nowy kontrakt na cztery kolejne walki. W lutym wystartował w 8-osobowym turnieju skupiającym najlepszych zawodników Strikeforce w wadze ciężkiej. W jednym z ćwierćfinałów zmierzył się z Brazylijczykiem Antônio Silvą. Pierwsza runda była wyrównana i toczyła się głównie w stójce. Druga stała pod znakiem dominacji cięższego od swego rywala w chwili walki o 25 kg Silvy (16 kg w dniu oficjalnego ważenia), który najpierw obalił Rosjanina, a następnie kontrolował pojedynek w parterze, próbując zakończyć go kolejno: ciosami pięściami z dosiadu, duszeniem trójkątnym rękami, duszeniem zza pleców oraz dźwignią na staw kolanowy. Jemieljanienko zdołał odeprzeć te ataki, jednak na skutek otrzymanych cisów jego prawe oko było na tyle spuchnięte, że lekarz ringowy nakazał przerwać walkę w przerwie między drugą a trzecią rundą. Tym samym Rosjanin doznał drugiej z rzędu porażki przed czasem. W wywiadzie po walce zasygnalizował możliwość zakończenia kariery, mówiąc że "być może jest to czas, by odejść. Tak, być może to był ostatni raz, może to najwyższy czas. Dziękuję za wszystko. Miałem wspaniałą, piękną, długą sportową karierę". Kilka dni później w wypowiedzi dla rosyjskich dziennikarzy zaznaczył jednak, że wciąż nie wyklucza dalszych startów.
W marcu władze Strikeforce ujawniły, że Jemieljanienko powróci do rywalizacji w lipcu 2011 roku. Jego rywalem ogłoszono mistrza wagi półciężkiej, Dana Hendersona. Pojedynek, który zakontraktowano w wadze ciężkiej, odbył się 30 lipca w Hoffman Estates. Odmiennie niż w swoich poprzednich walkach, Rosjanin miał znaczącą przewagę wagi nad rywalem − w przeddzień starcia ważył 101 kg, a Amerykanin niecałe 94 kg. Mimo to Henderson w wyniku początkowej wymiany ciosów w stójce przyparł Jemieljanienkę do siatki, wykorzystując klincz. Po jego rozerwaniu Rosjanin zdołał trafić zawodnika gospodarzy prawym sierpowym, doprowadzając do jego nokdaunu, i próbował zakończyć bój ciosami z góry w parterze. Henderson szybko odwrócił jednak losy walki − zrzucił z siebie Jemieljanienkę, wyszedł za jego plecy i trafił go prawym podbródkowym. Chwilowo zamroczony Rosjanin upadł twarzą na ring. Widząc to sędzia zdecydował się przerwać pojedynek.
4 sierpnia spółka Zuffa Ltd., właściciel Strikeforce, rozwiązała kontrakt z Jemieljanienką. Kilka dni później menadżer zawodnika zapowiedział, że mimo trzech porażek z rzędu, Rosjanin nie zamierza kończyć kariery.
Po Strikeforce.
20 listopada 2011 roku Jemieljanienko po raz pierwszy od ponad 4 lat wystąpił w ojczyźnie, gdy podczas gali M-1 Global w hali "Olimpijskij" w Moskwie pokonał przez jednogłośną decyzję Jeffa Monsona. Rosjanin walczył ostrożnie, utrzymując walkę w stójce, w której to płaszczyźnie wyraźnie dominował nad rywalem (Amerykanin kilkukrotnie leżał po celnych ciosach pięściami na deskach, ponadto wskutek niskich kopnięć Jemieljanienki doznał złamania nogi). Na widowni zasiadło 22 153 ludzi (w tym Władimir Putin), dzięki czemu został pobity europejski rekord frekwencji na zawodach MMA.
Po ponad 4 latach stoczył kolejną walkę w Japonii. Na współorganizowanej przez DREAM, M-1 Global i Antonio Inokiego sylwestrowej gali "Fight For Japan: Genki Desu Ka Omisoka 2011" znokautował w pierwszej rundzie mistrza olimpijskiego w judo z 2008 roku, Satoshiego Ishiiego.
21 czerwca 2012 roku Jemieljanienko stoczył pojedynek przeciwko Pedro Rizzo. Odbył się on w petersburskim Pałacu Lodowym. Rosjanin znokautował Brazylijczyka w półtorej minuty ciosami pięściami. Wkrótce potem 35-letni Jemieljanienko ogłosił, że była to ostatnia walka w jego 12-letniej karierze MMA.
Po ponad 3-letniej przerwie w zawodowym uprawianiu sportu zapowiedział jednak, iż powróci do startów w MMA. We wrześniu 2015 roku poinformował, iż pierwszą walkę stoczy 31 grudnia 2015 roku w Japonii dla nowo powstałej organizacji, kierowanej przez dawnego szefa PRIDE FC − Noboyukiego Sakakibarę. 8 października podczas konferencji prasowej zorganizowanej przez Sakakibarę oficjalnie potwierdzono występ Rosjanina, wtedy też przedstawiona została nazwa nowej organizacji - RIZIN Fighting Federation. W sylwestrową noc 31 grudnia udanie powrócił do startów w MMA pokonując na gali Rizin FF hinduskiego kickboksera, mistrza DEEP Jaideepa Singha przez TKO w 1. rundzie.

</doc>
<doc id="910437" url="https://pl.wikipedia.org/wiki?curid=910437" title="DDCMP">
DDCMP

DDCMP (ang. Digital Data Communications Message Protocol) – zorientowany znakowo protokół warstwy łącza danych opracowany przez firmę DEC z przeznaczeniem do szerokiego zestawu sieci komputerowych pracujących w trybie synchronicznym i asynchronicznym, z kanałami dedykowanymi lub komutowanymi, pracującymi w trybie półdupleksowym bądź dupleksowym, z połączeniem typu punkt-punkt względnie punkt-wielopunkt. DDCMP może też współpracować z interfejsami przystosowanymi do transmisji szeregowej bądź równoległej.
W protokole DDCMP występują trzy typy ramek:
Do oznaczenia poszczególnych ramek stosuje się znaki sterujące kodu ASCII:

</doc>
<doc id="910438" url="https://pl.wikipedia.org/wiki?curid=910438" title="Brodowo (Giże)">
Brodowo (Giże)

Brodowo (niem. "Brodowen") – przysiółek wsi Giże w Polsce, położony w województwie warmińsko-mazurskim, w powiecie ełckim, w gminie Ełk.
W latach 1975–1998 przysiółek administracyjnie należał do województwa suwalskiego.

</doc>
<doc id="910439" url="https://pl.wikipedia.org/wiki?curid=910439" title="Polska Liga Koszykówki (2007/2008)">
Polska Liga Koszykówki (2007/2008)

Polska Liga Koszykówki sezon 2007/2008 najwyższa klasa rozgrywkowa w męskiej koszykówce w Polsce
Zespoły.
"zespoły, które w sezonie 2007/2008 grały w play-off"
"zespoły, które utrzymanie wywalczyły w play-out"
"zespoły, które awansowały z I ligi"
Terminarz.
Anwil Włocławek-Polpharma Starogard Gdański
Śląsk Wrocław-Czarni Słupsk
Bot Turów Zgorzelec-Polpak Świece
Prokom Trefl Sopot-Stal Ostrów
Ziemny Koszalin-Kager Gdynia
Kotwica Kołobrzeg-Polonia Spec Warszawa
Górnik Wałrzych-Kwidzyn
Play-off.
pre-play-off.
5. Atlas Stal Ostrów Wielkopolski - 12. Górnik Wałbrzych 2:1.
2 kwietnia 2008
5 kwietnia 2008
9 kwietnia 2008
6. KS Polpak Świecie - 11. Energa Czarni Słupsk 2:1.
2 kwietnia 2008
5 kwietnia 2008
9 kwietnia 2008
7. AZS Koszalin - 10. Polonia SPEC Warszawa 2:1.
2 kwietnia 2008
5 kwietnia 2008
10 kwietnia 2008
8. Bank BPS Basket Kwidzyn - 9. Kotwica Kołobrzeg 0:2.
3 kwietnia 2008
7 kwietnia 2008
Play-off.
Ćwierćfinał.
1. BOT KS Turów Zgorzelec - 9. Kotwica Kołobrzeg 3:0.
16 kwietnia 2008
17 kwietnia 2008
21 kwietnia 2008
2. Prokom Trefl Sopot - 7. AZS Koszalin 3:1.
16 kwietnia 2008
17 kwietnia 2008
19 kwietnia 2008
20 kwietnia 2008
3. Anwil Włocławek - 6. KS Polpak Świecie 2:3.
16 kwietnia 2008
17 kwietnia 2008
20 kwietnia 2008
21 kwietnia 2008
24 kwietnia 2008
4. ASCO Śląsk Wrocław - 5. Atlas Stal Ostrów Wielkopolski 3:1.
16 kwietnia 2008
17 kwietnia 2008
20 kwietnia 2008
21 kwietnia 2008
Półfinał.
1. BOT KS Turów Zgorzelec - 4. ASCO Śląsk Wrocław 4:1.
27 kwietnia 2008
29 kwietnia 2008
2 maja 2008
5 maja 2008
7 maja 2008
2. Prokom Trefl Sopot - 6. KS Polpak Świecie 4:2.
28 kwietnia 2008
30 kwietnia 2008
3 maja 2008
5 maja 2008
8 maja 2008
11 maja 2008
O 3 miejsce.
4. ASCO Śląsk Wrocław - 6. KS Polpak Świecie 2:1.
17 maja 2008
20 maja 2008
23 maja 2008
Finał.
1. BOT KS Turów Zgorzelec - 2. Prokom Trefl Sopot 3:4.
17 maja 2008
18 maja 2008
24 maja 2008
25 maja 2008
28 maja 2008
31 maja 2008
4 czerwca 2008
Ostateczna kolejność.
Do PLK awansowały: Znicz Jarosław i Sportino Inowrocław. W PLK zagrają też Polpharma Starogard Gdański (w pierwszej wersji miała spaść) i PBG Basket Poznań, które wykupiły dziką kartę.

</doc>
<doc id="910440" url="https://pl.wikipedia.org/wiki?curid=910440" title="Janisze">
Janisze

2 miejscowości w Polsce:

</doc>
<doc id="910443" url="https://pl.wikipedia.org/wiki?curid=910443" title="Jaghbub">
Jaghbub



</doc>
<doc id="910444" url="https://pl.wikipedia.org/wiki?curid=910444" title="Colin McNab">
Colin McNab

Colin Anderson McNab (ur. 3 lutego 1961 w Dundee) – szkocki szachista, arcymistrz.
Kariera szachowa.
Od pierwszych lat 80. znajduje się w ścisłej czołówce szkockich szachistów. Czterokrotnie (1983, 1991, 1993, 1995) zdobył tytuł mistrza swojego kraju. W latach 1980–2010 piętnastokrotnie wziął udział w szachowych olimpiadach i pod tym względem jest rekordzistą wśród reprezentantów Szkocji. Poza tym trzykrotnie (1989, 1992, 2005) znalazł się w składzie narodowego zespołu na drużynowych mistrzostwach Europy, za każdym razem występując na I szachownicy. W 1992 r. został drugim Szkotem w historii (po Paulu Motwanim), któremu Międzynarodowa Federacja Szachowa przyznała tytuł arcymistrza. W 2003 r. podzielił II miejsce w kołowym turnieju w Klaksvik, natomiast na przełomie 2003 i 2004 r. odniósł duży sukces, dzieląc II miejsce (za Zacharem Jefimienko, wspólnie z Bartoszem Soćko i Bogdanem Laliciem) w otwartym turnieju w Hastings. W 2005 r. zajął III miejsce (za Jonathanem Levittem i Jonathanem Speelmanem) w memoriale Howarda Stauntona w Londynie oraz zwyciężył w Coulsdon. W 2006 r. w turnieju rozegranym w tym mieście podzielił I miejsce (wspólnie z m.in. Danielem Gormallym).
Najwyższy ranking w karierze osiągnął 1 stycznia 1998 r., z wynikiem 2500 punktów zajmował wówczas 1. miejsce wśród szkockich szachistów.
Na liście rankingowej w dniu 1 kwietnia 2014 r. dotyczącej rozgrywek w rozwiązywaniu zadań zajmował 49. miejsce na świecie z wynikiem 2405 punktów.
Jest stałym współpracownikiem magazynu "The Scottish Chess". Napisał kilka książek o tematyce szachowej, przede wszystkim poświęconych debiutom: "The Fianchetto King's Indian", "English with c5", "Pirc without Classical", był również współautorem (obok Johna Nunna) książki poświęconej obronie Pirca, "The Ultimate Pirc".

</doc>
<doc id="910445" url="https://pl.wikipedia.org/wiki?curid=910445" title="Janisze (województwo warmińsko-mazurskie)">
Janisze (województwo warmińsko-mazurskie)

Janisze (niem. "Johannisberg") – osada folwarczna w Polsce położona w województwie warmińsko-mazurskim, w powiecie ełckim, w gminie Ełk. 
W latach 1975–1998 miejscowość administracyjnie należała do województwa suwalskiego w powiecie ełckim.
Nazwa miejscowości.
W historycznych dokumentach parafialnych wymieniane są następujące dawne nazwy od osobowe św. Jana Chrzciciela do osady folwarcznej: "Johann berg" (1750), "Johannsberg" (1787), "Johannisberg" (1787-1945). Prefiks (końcówka nazwy) dodana do nazwy odmiejscowej oznaczał -berg, iż jest to góra lub wzgórze natomiast - burg, że jest to twierdza (fortu lub umocnienia) bądź (klasztor czy zamek). Johannisberg, zwany jako (góra Jana Chrzciciela) również przez starszych mieszkańców z lat 1946-70 oraz odwiedzającego w kolędzie osadę proboszcza Straduńskiego ks. Józef Kącki. 
Obecną nazwę Janisze, nawiązującą do lokalnej tradycji mazurskiej, nadała w 1946 r. Komisja Ustalania Nazw Miejscowości. Janisze obecnie przynależą do parafii w Stradunach.
Lata 1944-1990.
Po 1944 r. osada folwarczna została opuszczona przez mieszkańców Prus wschodnich w wyniku ofensywy Armii Czerwonej na Zachód. Większość budynków wiejskich została zrujnowana, a po dawnym folwarku Johannisberg zaginął charakter pruskiej osady. 
W latach 50. folwark Janisze pozostał przekształcony w oddział majątku Państwowego Gospodarstwa Rolnego z siedzibą w Stradunach. 
W latach 1960-1970 PGR oddział (rejon) w m. Janisze, zajmowało się hodowlą bydła mlecznego a szczególnie krów rasy holsztyńsko-fryzyjskiej na potrzeby gospodarki państwowej, surowiec:
Obecnie w Janiszach są dwa gospodarstwa rolne specjalizujące się w hodowli koni i trzody chlewnej - tucznik. 
Sołectwo.
Miejscowości Janisze i Skup tworzą wspólne sołectwo. 
Zabytki.
Jako zabytek osady Janisze przedstawia się w byłym folwarku na którym znajduje się podpiwniczony budynek piętrowy wraz z przybudową parterową wybudowany w XIX wieku.
Cegielnia była usytuowana nieopodal wzgórza, pozostały fragmenty fundamentów i wyrobiska gliny. 
Turystyka i wypoczynek.
Wypoczynek i rekreacja w tej miejscowości, opiera się o rekreację ruchową jazdy konnej, wędkarstwo, zbieractwo runa leśnego i ziół. Pole kempingowe i namiotowe.

</doc>
<doc id="910448" url="https://pl.wikipedia.org/wiki?curid=910448" title="Shanghai Stock Exchange">
Shanghai Stock Exchange



</doc>
<doc id="910449" url="https://pl.wikipedia.org/wiki?curid=910449" title="Malinówka Mała">
Malinówka Mała

Malinówka Mała (niem. "Klein Malinowken", 1938-45 "Kleinschmieden") – część wsi Malinówka Wielka w Polsce, położona w województwie warmińsko-mazurskim, w powiecie ełckim, w gminie Ełk.
W latach 1975–1998 Malinówka Mała administracyjnie należała do województwa suwalskiego.

</doc>
<doc id="910450" url="https://pl.wikipedia.org/wiki?curid=910450" title="Euforia (film 2006)">
Euforia (film 2006)

Euforia (tytuł oryginalny Эйфория, "Ejforija"), melodramat produkcji rosyjskiej z 2006 r. w reżyserii Iwana Wyrypajewa.
Fabuła filmu.
Akcja toczy się w małej wiosce. Zamknięta w sobie, małomówna Wiera wraz z mężem Walerym i małą córką mieszka w domu pośrodku stepu. Pewnego dnia poznaje Pawła, nieposkromionego budowniczego łodzi pływających po Donie. Kiedy Walery podnosi na żonę rękę, ta ucieka. Zazdrosny mąż śledzi kochanków, zamierzając zniszczyć ich namiętność.

</doc>
<doc id="910451" url="https://pl.wikipedia.org/wiki?curid=910451" title="Joshua Kadison">
Joshua Kadison

Joshua Kadison (ur. 8 lutego 1963 w Los Angeles) – amerykański piosenkarz, kompozytor i pisarz.
Życiorys.
Dzieciństwo i wczesne lata życia.
Urodził się i dorastał w Los Angeles w stanie Kalifornia jako syn producenta i scenarzysty telewizyjnego Ellisa Arnolda Kadisona (1928–1998) i aktorki Glorii Castillo (1933–1978). W wieku dwunastu lat zaczął grać na pianinie i pisać piosenki. Wychowywał się ze starszym bratem Davidem Ricardo (ur. 1958). Gdy miał piętnaście lat, zmarła jego matka. Tuż po tym wydarzeniu zdobył prawo jazdy i opuścił rodzinny dom, by zarabiać na chleb grając na ulicy. Jak sam przyznał, złość i gniew po stracie matki były głównym tematem napisanych w tym okresie piosenek. Wówczas powstała między innymi piosenka "Mama's Arms", wydana na pierwszym albumie "Painted Desert Serenade". Na początku lat 90. Kadison został zauważony przez EMI i wkrótce podpisał kontrakt z tą wytwórnią.
Kariera.
Pierwszą płytą Kadisona była wydana w 1994 roku "Painted Desert Serenade", zawierająca między innymi przeboje "Jessie" czy "When A Woman Cries". Artysta dostał między innymi nagrodę BMI za najczęściej grane piosenki w radio w 1994 roku. Jego międzynarodowy przebój "Beautiful in My Eyes" często grany jest do dzisiaj na weselach. "Painted Desert Serenade" zdobyła platynową płytę w Stanach Zjednoczonych oraz Multiplatynę w Australii i Nowej Zelandii.
Drugi album "Delilah Blue" okazał się mniejszym sukcesem komercyjnym niż jego poprzednik. Wybiła się z niego zaledwie jedna piosenka – "Take It On Faith". Słabe wyniki sprzedaży zaowocowały zerwaniem przez EMI kontraktu. Kadison powrócił trzy lata później, w 1998 roku wydając książkę "17 Ways To Eat A Mango: A Discovered Journal Of Life On An Island Of Miracles" oraz mini-album "Saturday Night In Storyville", zawierający jedynie pięć utworów. Krążek trudno było nabyć w sklepach, dużym powodzeniem za to cieszyła się strona internetowa artysty poprzez którą również można było dokonać zakupu. Album przyjął się bardzo dobrze w Niemczech.
Kadison milczał przez kolejne trzy lata, po których podpisał kontrakt z EMI Germany i wydał płytę "Vanishing America". Album, wydany jeszcze przed wydarzeniami z 11 września, przedstawiał rozczarowanie muzyka społecznością amerykańską i wartościami, które zostały przez nią utracone.
Życie prywatne.
Znany z licznych plotek o romansach, w tym z Sarah Jessica Parker (1991), która była inspiracją dla piosenki "Jessie" (1993); w roku 2005 na swojej oficjalnej stronie internetowej Joshua napisał, że jest biseksualistą.

</doc>
<doc id="910453" url="https://pl.wikipedia.org/wiki?curid=910453" title="Pisanica">
Pisanica

2 miejscowości w Polsce:

</doc>
<doc id="910454" url="https://pl.wikipedia.org/wiki?curid=910454" title="Misratah">
Misratah



</doc>
<doc id="910457" url="https://pl.wikipedia.org/wiki?curid=910457" title="Pisanica (gmina Ełk)">
Pisanica (gmina Ełk)

Pisanica (niem. "Birkenwalde, Forsthaus") – osada leśna śródleśna w Polsce położona w województwie warmińsko-mazurskim, w powiecie ełckim, w gminie Ełk.
W latach 1975–1998 miejscowość administracyjnie należała do województwa suwalskiego.
Zobacz też: Pisanica (gmina Kalinowo)

</doc>
<doc id="910460" url="https://pl.wikipedia.org/wiki?curid=910460" title="Fortuna Sittard">
Fortuna Sittard

Fortuna Sittard Combinatie – holenderski klub piłkarski mający siedzibę w mieście Sittard. Swoje domowe mecze klub rozgrywa na stadionie Wagner &amp; Partners Stadion, który może pomieścić 13 tysięcy widzów. Klub powstał jako fuzja zespołów "Fortuna 54" oraz "Sittardia" i dzięki tej fuzji 1 lipca 1968 powstał Fortuna Sittard Combinatie. Największym sukcesem Fortuny 54 było wywalczenie Pucharu Holandii w 1957 roku i wicemistrzostwa Holandii (2. miejsce za Ajaksem Amsterdam) w tym samym roku. W 1964 roku Fortuna 54 po raz drugi zdobyła krajowy puchar. Sittardia natomiast nie odnosiła sukcesów i najczęściej broniła się przed spadkiem.
Historia.
W latach 90. klub niemal nieprzerwanie grał w Eredivisie i wychował wówczas paru znanych piłkarzy, w tym reprezentantów Holandii, jak choćby Kevina Hoflanda, Marka van Bommela czy Fernando Ricksena. Niedługo potem zawodnicy odeszli do PSV Eindhoven czy Rangers F.C. W klubie grali wówczas także młodzi wychowankowie PSV, którzy mieli się ogrywać w zespole Fortuny, a byli to Wilfred Bouma i Patrick Paauwe. Zawodników tych wychowywał Bert van Marwijk, który w zespole z Sittard rozpoczynał swoją karierę trenerską.
Po zakończeniu sezonu 1999/2000 van Marwijk został zatrudniony w Feyenoordzie i od tego czasu zespół zaczął upadać. System szkoleniowy nie sprawdzał się, a piłkarze którzy przyszli do Fortuny nie prezentowali wysokich umiejętności. Efektem tego był spadek z Eredivisie w 2001 roku, a klub zaczął przeżywać kłopoty finansowe. Światełko pojawiło się w 2003 roku, gdy kibice klubu wygrywając na loterii przeznaczyli część pieniędzy na klub.
W sezonie 2005/2006 klub pobił nowy niechlubny rekord w historii ligi holenderskiej, gdy nie potrafił wygrać przez 28 ligowych meczów, a do tego trzykrotnie z rzędu zajmował ostatnią pozycję w drugiej lidze.

</doc>
<doc id="910461" url="https://pl.wikipedia.org/wiki?curid=910461" title="Ełk (osada)">
Ełk (osada)

Ełk (dawniej "Ełk POHZ") – osada w Polsce położona w województwie warmińsko-mazurskim, w powiecie ełckim, w gminie Ełk.
W latach 1975–1998 miejscowość administracyjnie należała do województwa suwalskiego.
W miejscowości działało Państwowe Gospodarstwo Rolne – "Państwowy Ośrodek Hodowli Zarodowej Ełk". Od 1993 jako "Ośrodek Hodowli Zarodowej Skarbu Państwa Ełk".

</doc>
<doc id="910463" url="https://pl.wikipedia.org/wiki?curid=910463" title="Zakładnicy Szymbarscy">
Zakładnicy Szymbarscy

Zakładnicy Szymbarscy – 10 działaczy ruchu oporu z organizacji "Gryf Pomorski", rozstrzelanych podczas okupacji niemieckiej w dniu 24 maja 1944 roku w Szymbarku. Niemieccy żandarmi dokonali zbrodni w odwecie za zastrzelenie miejscowego Niemca - byłego strażnika w obozie koncentracyjnym Stutthof. Uroczystości pogrzebowe pomordowanych zakładników odbyły się dopiero w maju 1946, po przeniesieniu ciał ofiar z miejsca rozstrzelania na cmentarz w Szymbarku. Wśród ofiar znajdowali się m.in. Bronisław Brunka i Stanisław Patoka. W miejscu zbrodni znajduje się pomnik.

</doc>
<doc id="910472" url="https://pl.wikipedia.org/wiki?curid=910472" title="Leon Popielarz">
Leon Popielarz

Leon Popielarz (ur. 28 czerwca 1948 w Stargardzie) – dziennikarz, prezenter telewizyjny, publicysta, reżyser filmów dokumentalnych, podróżnik i działacz żeglarski.
Absolwent (1973) Politechniki Szczecińskiej, (automatyka przemysłowa), obecnie ZUT - Zachodniopomorski Uniwersytet Technologiczny w Szczecinie, członek Akademickiego Radia "Pomorze" (zastępca redaktora naczelnego), współpracownik Dwutygodnika "Student", Tygodnika "Politechnik", oraz Programu II Polskiego Radia, przez 33 lata (1974 - 2007) pracował w szczecińskim oddziale TVP. Współzałożyciel (z Waldemarem Heflichem i Markiem Kwaśnickim) i Prezes Fundacji Polski Jacht w Pucharze Ameryki "Polska 1".

</doc>
<doc id="910475" url="https://pl.wikipedia.org/wiki?curid=910475" title="Kama (bóg)">
Kama (bóg)

Kamadewa (dewanagari कामदेव trl. Kāmadeva, ang. Kamadeva) – bóg miłości w hinduizmie. Ma postać pięknego młodzieńca, uzbrojonego w łuk (wykonany z trzciny cukrowej) i w strzały z kwiatów. Cięciwę łuku tworzą połączone ze sobą pszczoły. Kamie towarzyszą jego święte zwierzęta: kukułka i papuga. Jego porą roku jest wiosna, a żoną Rati. Znakiem Kamy jest krokodyl.

</doc>
<doc id="910477" url="https://pl.wikipedia.org/wiki?curid=910477" title="Wagner &amp; Partners Stadion">
Wagner &amp; Partners Stadion

Wagner &amp; Partners Stadion – wielofunkcyjny stadion w mieście Sittard w Holandii. Najczęściej używany jest jako stadion piłkarski, a swoje mecze rozgrywa na nim drużyna Fortuna Sittard. Stadion może pomieścić 12 500 widzów, a został wybudowany w 1999 roku. Zastąpił on dawny stadion Fortuny, De Baandert.

</doc>
<doc id="910481" url="https://pl.wikipedia.org/wiki?curid=910481" title="John Shaw">
John Shaw

John Shaw (ur. 16 października 1968) – szkocki szachista, arcymistrz.
Kariera szachowa.
Pierwszy znaczący sukces odniósł w roku 1991, triumfując w otwartym turnieju w Aberdeen. Od połowy lat 90. znajduje się w ścisłej czołówce szkockich szachistów. Trzykrotnie (1995, 1998, 2000) zdobył tytuł mistrza swojego kraju. W 2003 odniósł duży sukces, dzieląc III miejsce (za Nigelem Shortem oraz Vasiliosem Kotroniasem) w otwartym turnieju w Gibraltarze. Również w tym samym roku zajął II miejsce w Thorshavn&gt; i zwyciężył (wspólnie z Nigelem Daviesem i Abhijitem Kunte) w Blackpool. W 2006 wypełnił trzecią normę na tytuł arcymistrza i w tym samym roku został czwartym Szkotem w historii, któremu Międzynarodowa Federacja Szachowa przyznała ten tytuł.
W latach 1992–2008] siedmiokrotnie reprezentował Szkocję na szachowych olimpiadach oraz czterokrotnie – na drużynowych mistrzostwach Europy (w tym 2 razy na I szachownicy). 
Najwyższy ranking w karierze osiągnął 1 stycznia 2002 r., z wynikiem 2506 punktów zajmował wówczas 3. miejsce wśród szkockich szachistów.

</doc>
<doc id="910485" url="https://pl.wikipedia.org/wiki?curid=910485" title="Test parafinowy">
Test parafinowy

Test parafinowy – technika śledcza badania mikrośladów, polegająca na sprawdzeniu, czy na ciele (zwłaszcza na dłoniach) badanego nie pozostały ślady wystrzału z broni palnej, w tym ślady gazów wylotowych (azotany i azotyny). Test polega na pokryciu ciała ciepłą parafiną, która rozszerza pory i wchłania ewentualne zanieczyszczenia (takie jak drobiny prochu), które mogą zostać następnie wykryte i zbadane za pomocą specjalistycznych analiz chemicznych.
Test parafinowy nie należy do testów jednoznacznie rozstrzygających ze względu na to, że na obecność śladów strzału mogą mieć wpływ różne czynniki (typ broni, warunki atmosferyczne, próby zacierania śladów, inne źródła mikrośladów, itp.). Ze względu na naturalne procesy biologiczne (jak złuszczanie naskórka) winien być przeprowadzany stosunkowo szybko, nie później niż w ciągu ok. 72 godzin od zajścia. 
Test bywa stosowany zarówno wobec osób podejrzanych (jako jeden z dowodów użycia przez nich broni), jak i wobec ofiar (np. w celu określenia odległości, z jakiej do nich strzelano).

</doc>
<doc id="910488" url="https://pl.wikipedia.org/wiki?curid=910488" title="Greg Hetson">
Greg Hetson

Greg Hetson (ur. 29 czerwca 1961 Brooklyn, Nowy Jork) – amerykański gitarzysta związany z zespołami Circle Jerks i Bad Religion. W wieku 2 lat zamieszkał z rodziną w Los Angeles. W 1978 roku założył swój pierwszy zespół Red Kross z byłym wokalistą Black Flag Ronem Reyesem. Rok później opuścił ten zespół, by założyć Circle Jerks z innym byłym wokalistą Black Flag, Keithem Morrisem. Wkrótce wydali swój debiut "Group Sex" i wystąpili w filmie dokumentalnym "The Decline of Western Civilization" wraz z innymi punkrockowymi zespołami z Los Angeles. W Circle Jerks udziela się do dziś (z przerwami 1989–1994 i 1996–2001).
W 1982 Greg został uwzględniony na debiutanckiej płycie Bad Religion "How Could Hell Be Any Worse?", gdzie zagrał w jednej z piosenek. Pierwszy pełny album Hetsona z Bad Religion to "Back to the Known" z 1984 roku, na którym zespół powrócił do punkrockowych korzeni po słabo przyjętej płycie "Into the Unknown" (1983). Po wydaniu tego albumu Bad Religion przerwał działalność.
W 1987, Hetson reaktywował zespół z powrotem i wydali album "Suffer", który został dobrze przyjęty na rynku. W tym czasie dzielił czas pomiędzy Bad Religion i Circle Jerks. Kiedy w 1989 ci ostatni zawiesili działalność Hetson nagrał z Bad Religion płyty: "No Control", "Against the Grain", "Generator" i kilka innych. W 1994 roku ponownie zaczął grać razem z Keithem Morrisem w Circle Jerks, jednak Bad Religion traktuje jako swój najważniejszy zespół.
W 2006 roku brał udział w projekcie muzycznym Black President.

</doc>
<doc id="910492" url="https://pl.wikipedia.org/wiki?curid=910492" title="Ottensoos">
Ottensoos

Ottensoos – miejscowość i gmina w Niemczech, w kraju związkowym Bawaria, w rejencji Środkowa Frankonia, w regionie Industrieregion Mittelfranken, w powiecie Norymberga. Leży w Okręgu Metropolitarnym Norymbergi, około 18 km na wschód od Norymbergi i ok. 3 km od Lauf an der Pegnitz, nad rzeką Pegnitz, przy drodze B14 i linii kolejowej Norymberga – Schwandorf/Weiden in der Oberpfalz i Monachium – Berlin.
Dzielnice.
W skład gminy wchodzą dwie dzielnice: 

</doc>
<doc id="910494" url="https://pl.wikipedia.org/wiki?curid=910494" title="Nightshade Forests">
Nightshade Forests

Nightshade Forests to minialbum zespołu Summoning, wydany w 1997 roku przez Napalm Records. Zawarty na nim materiał (z wyjątkiem ostatniego utworu) pochodzi z sesji nagraniowej "Dol Guldur" i uznawany jest za drugą jego część, mimo że stanowi odrębną produkcję. Odgłosy walki w utworze "Flesh and Blood" pochodzą z filmu "Braveheart. Waleczne serce" Mela Gibsona.

</doc>
<doc id="910499" url="https://pl.wikipedia.org/wiki?curid=910499" title="Jadarit">
Jadarit

Jadarit – minerał z gromady krzemianów. Skład tego minerału to m.in. sód, lit oraz bor.
Po raz pierwszy znaleziony w listopadzie 2006 w dolinie rzeki Jadar, w Serbii, stąd nazwa. Jego odkrycie przykuło uwagę mediów, ponieważ jego skład chemiczny jest bardzo podobny do tego, który został podany dla kryptonitu w filmie z 2006 roku (zasadowy krzemian litu i boru z fluorem). Jadarit nie zawiera jednak fluoru.

</doc>
<doc id="910501" url="https://pl.wikipedia.org/wiki?curid=910501" title="Rewolucja Marcowa">
Rewolucja Marcowa



</doc>
<doc id="910502" url="https://pl.wikipedia.org/wiki?curid=910502" title="Reichenschwand">
Reichenschwand

Reichenschwand – miejscowość i gmina w Niemczech, w kraju związkowym Bawaria, w rejencji Środkowa Frankonia, w regionie Industrieregion Mittelfranken, w powiecie Norymberga. Leży w Okręgu Metropolitarnym Norymbergi, około 20 km na północny wschód od Norymbergi i ok. 5 km na wschód od Lauf an der Pegnitz, nad rzeką Pegnitz, przy drodze B14 i linii kolejowej Norymberga – Cheb.
Dzielnice.
W skład gminy wchodzą następujące dzielnice: 
Polityka.
Rada gminy składa się z 14 członków:
Współpraca.
Miejscowość partnerska:

</doc>
<doc id="910503" url="https://pl.wikipedia.org/wiki?curid=910503" title="Lambach">
Lambach



</doc>
<doc id="910506" url="https://pl.wikipedia.org/wiki?curid=910506" title="Jadaryt">
Jadaryt



</doc>
<doc id="910513" url="https://pl.wikipedia.org/wiki?curid=910513" title="PLTR">
PLTR



</doc>
<doc id="910515" url="https://pl.wikipedia.org/wiki?curid=910515" title="Tadeusz Hennel">
Tadeusz Hennel

Tadeusz Cyprian Hennel (ur. 17 grudnia 1888 w Warszawie, zm. 25 marca 1962 tamże) – inżynier, jeden z twórców Fabryki Samochodów Ursus S.A. w Czechowicach w 1924.
Życiorys.
Był synem Jana Teofila Hennela i Pauliny z domu Golanowskiej. W 1910 ukończył Szkołę Inżynierską w Mittweidzie w królestwie Saksonii. Od młodych lat brał udział w ruchu niepodległościowym w Królestwie Polskim, wziął udział w Rewolucji 1905 roku, za co był aresztowany i przetrzymywany w więzieniach dla przestępców politycznych. Brał również udział w wojnie polsko-bolszewickiej.
Początkowo był jednym z projektantów, budowniczym fabryki, później kierownikiem wydziału mechanicznego fabryki samochodów w Państwowych Zakładach Inżynierii w Czechowicach, a następnie mianowany został zastępcą dyrektora ds. technicznych Zakładów Mechanicznych „Ursus”. Na tym stanowisku pracował do 1939 r. Po zakończeniu II wojny światowej był jednym z pierwszych pracowników, którzy podjęli się trudu odgruzowania i odbudowy fabryki.
Mąż Władysławy z Ładów (1894–1947). Ojciec Jana Hennela (1922–2014) i stryj Jacka Hennela.
Pochowany na cmentarzu Powązkowskim w Warszawie (kwatera R-2-26).
Upamiętnienie.
W 40 lat po śmierci Tadeusza Hennela mieszkańcy Ursusa wystąpili z wnioskiem o nadanie jednej z nowych ulic w gminie Warszawa-Ursus jego imienia. Rada miasta stołecznego Warszawy podjęła uchwałę w tej sprawie na posiedzeniu w dniu 13 maja 2004. Ulica Tadeusza Hennela znajduje się na terenie niegdyś zajmowanym przez ZM Ursus.

</doc>
<doc id="910519" url="https://pl.wikipedia.org/wiki?curid=910519" title="Doyle Brunson">
Doyle Brunson

Doyle "Texas Dolly" Brunson (ur. 10 sierpnia 1933 w Longworth, Teksas) – amerykański pokerzysta, autor książek o pokerze.
W trwającej ponad 40 lat karierze wygrał dwa razy z rzędu main event na World Series of Poker (1976 oraz 1977). Do historii przeszła jego ręka 10-2. Te dwie teoretycznie słabe karty dały mu obydwa tytuły. Najpierw pokonały A-J Jessego Alto przy kartach wspólnych A-J-10-2-10, a rok później na stole pojawiły się 10-8-5-2-10 i pokonały 8-5 Gary'ego Berlanda. Zdobył łącznie 10 bransolet za zwycięstwo w poszczególnych turniejach WSOP, co daje mu 2. miejsce w historii pod względem liczby zdobytych bransolet przez jednego gracza, ex aequo z Johnny Chanem (rekord w wysokości 16 bransolet należy do Phila Hellmutha). W 1988 został wprowadzony do Poker Hall of Fame.

</doc>
<doc id="910520" url="https://pl.wikipedia.org/wiki?curid=910520" title="Ćpun (powieść)">
Ćpun (powieść)

Ćpun (ang. "Junk") – powieść dla młodzieży, autorstwa angielskiego pisarza Melvina Burgessa. Po raz pierwszy została wydana w 1996 roku. Opowieść o ucieczce z domu i powolnym zatracaniu się grupy nastolatków w świecie heroiny.
Fabuła utworu.
Akcja powieści toczy się w latach osiemdziesiątych. Główni bohaterowie, para czternastolatków, Gemma i jej chłopak Smółka, borykają się z samotnością i niezrozumieniem. W poszukiwaniu szansy na urzeczywistnienie swojej miłości, zniechęceni nudą małomiasteczkowego życia, buntują się, porzucają rodzinne domy i postanawiają wyjechać do Bristolu. Tam trafiają do środowiska ludzi żyjących w squatach. Zostają tam dobrze przyjęci i nawiązują się przyjaźnie. Obydwoje odnajdują tam swój nowy dom. Niektórzy z ich nowych przyjaciół biorą heroinę. Gemma i Smółka również zaczynają zażywać heroinę i popadają w uzależnienie, chociaż początkowo nie zdają sobie z tego sprawy. W świecie heroiny gotowi są zrobić wszystko, by ją zdobyć, kraść, żebrać, a nawet sprzedawać własne ciało. Próby uwolnienia się od nałogu kończą się niepowodzeniem.
W każdym rozdziale świat i wydarzenia opisywane są z perspektywy innego bohatera (ang. termin "polyphony"), czasami te same wydarzenia i sytuacje opisywane są wielokrotnie z różnych punktów widzenia.
Nagrody i nominacje.
Ćpun zdobył w 1997 roku dwie brytyjskie nagrody literackie przyznawane w kategorii literatury młodzieżowej: Carnegie Medal i Nagrodę Literacką Dziennika Guardian; prawa do książki zakupili wydawcy z ponad 20 krajów. W rankingu popularności literatury obcej w Polsce w 1999 roku "Ćpun" osiągnął piąte miejsce.

</doc>
<doc id="910522" url="https://pl.wikipedia.org/wiki?curid=910522" title="Milkor MGL">
Milkor MGL



</doc>
<doc id="910524" url="https://pl.wikipedia.org/wiki?curid=910524" title="61. Skwierzyńska Brygada Rakietowa Obrony Powietrznej">
61. Skwierzyńska Brygada Rakietowa Obrony Powietrznej



</doc>
<doc id="910525" url="https://pl.wikipedia.org/wiki?curid=910525" title="Dariusz Banek">
Dariusz Banek

Dariusz Banek (ur. 1 czerwca 1967 w Warszawie, zm. 15 marca 2023 tamże) – polski reżyser i scenarzysta.
Dariusz Banek był absolwentem Liceum im. Stefana Batorego w Warszawie, Uniwersytetu Warszawskiego – Wydziału Polonistyki (praca magisterska dotyczyła historii idei w literaturze XX wieku: "Dramat świata w świecie dramatu") oraz warszawskiej PWST – Wydział Reżyserii.
Długoletni scenarzysta serialu "Samo życie". Od roku 2016 do śmierci w 2023 dramaturg i reżyser Teatru Miejskiego w Lesznie. We wrześniu 2016 odbyła się premiera Królowej Śniegu w jego inscenizacji.
Autor wierszy i tekstów piosenek (m.in: "Świat nie jest z tego co pokażesz palcem", "Nie ma czasu się śpieszyć", "Nie-bieski sunąc cień po zmroku"). Mieszkał w Milanówku.
Jego przodkami byli m.in. Stanisław Chromik, Józef Banek.

</doc>
<doc id="910527" url="https://pl.wikipedia.org/wiki?curid=910527" title="Organizacja Kościoła kalwińskiego">
Organizacja Kościoła kalwińskiego

Organizacja Kościoła Ewangelicko-Reformowanego – kościół tworzy tak zwaną gminę ewangelicko reformowaną, nazywaną też zborem w którym panuje całkowita demokracja - wierni podczas Walnego Zgromadzenia Zboru decydują o wszystkim, powołują i odwołują pastorów oraz świeckich seniorów, nazywanych obecnie starszymi zboru, lub członkami kolegium kościelnego. Wybrani seniorzy oraz pastorzy tworzyli zarząd (kolegium kościelne) gminy i tworzą najwyższe gremium wykonawcze. Do ich zadań należy wykonywanie uchwał Walnego Zgromadzenia Zboru, które jest najwyższym ciałem ustawodawczym i składa się ze wszystkich członków danego zboru.
Wzorcowa gmina znajdowała się w Genewie.
Gminy ewangelicko-reformowana charakteryzowały się tym że większość żyjących tam ludzi należało do burżuazji lub też do szlachty albo mieszczaństwa aktywnego ekonomicznie (ważną rolę w kalwinizmie odgrywa praca oraz uczciwe bogacenie się).

</doc>
<doc id="910530" url="https://pl.wikipedia.org/wiki?curid=910530" title="Dekanat Bytom">
Dekanat Bytom

Dekanat Bytom − jeden z 16 dekanatów katolickich diecezji gliwickiej. 
Parafie.
W skład dekanatu wchodzi 10 parafii.
Historia.
Dekanat bytomski powstał w 1331 w wyniku wydzielenia części parafii dekanatu sławkowskiego. Oba dekanaty podlegały diecezji krakowskiej. Sprawozdanie z poboru świętopietrza z lat 1334-1342 w diecezji krakowskiej sporządzone przez Galharda z Cahors w dekanacie bytomskim (decanatus Bithomiensis) wymienia następujące parafie (lista ta była niepełna, zawierała jedynie dłużników): Wojkowice Kościelne (Woycowicz), Będzin (Bandin/Bandzen), Grodziec (Grodzecz/Grozecz), Koziegłowy (Cosseglow/Cosseglov), Mikulczyce (Niculczicz/Niculcicz), Siemonia (Symuna), Chorzów (Stary) (Cargow), Siewierz (Sevor), Bytom (św. Małgorzaty) (sancta Margareta), Ciągowice (Sancovicz), Kamień (Camen), Biskupice (Biscupicz), Czeladź (Czelacz); Z powyższych jedynie Będzin (Bandin/Bandzen) i Ciągowice (Sancovicz) leżały w Polsce. Te dwie parafie były również jedynymi parafiami dekanatu bytomskiego w XVI wieku poza dawnym Śląskiem (w tym księstwie siewierskim) pomimo reorganizacji sieci dekanalnej w XV wieku (w granicach Polski leżało jednak wiele miejscowości należących do parafii z siedzibami w granicach państwa czeskiego, np. z obszaru dzisiejszego Sosnowca podlegającemu do 1810 roku parafii mysłowickiej). 
W XV w. stworzono dekanat sławkowsko-bytomski ("Decanatus Slawkoviensis alias in Bithom"), liczący 25 parafii i opisany przez Jana Długosza w "Liber beneficiorum dioecesis Cracoviensis". W okresie późniejszym siedzibę dekanatu przeniesiono ze Sławkowa do Bytomia, a w 1765 podzielono go na dekanaty bytomski i siewierski.
Po soborze trydenckim pierwszej wizytacji dokonał archidiakon krakowski Krzysztof Kazimirski na zlecenie biskupa Jerzego Radziwiłła w listopadzie 1598. Wiele kościołów w śląskiej części dekanatu była w rękach luteran. Wizytator spotkał się z wrogim przyjęciem w Bytomiu, pomimo że w rękach katolików znajdowały się dwa kościoły bytomskie św. Ducha i św. Małgorzaty, a ponadto kościoły w Chorzowie, Kamieniu, Michałkowicach, Bogucicach, Mysłowicach i Dziećkowicach. Część siewierska dekanatu pozostawała katolicka.
W latach 1747–1749 dekanat obejmował 33 parafie. Ówczesną liczbę katolików szacuje się 31127, żydów na 548, protestantów na 760 (luteran).
Od 1811 roku dekanat znajdował się pod zarządem diecezji wrocławskiej a ostatecznie przyłączony do niej został na mocy bulli papieża Piusa VII De salute animarum z 16 lipca 1821. Diecezję katowicką utworzono w 1925.

</doc>
<doc id="910534" url="https://pl.wikipedia.org/wiki?curid=910534" title="Plac Szczepański w Krakowie">
Plac Szczepański w Krakowie

Plac Szczepański – plac w Krakowie usytuowany między Plantami a ulicami: św. Tomasza i Szczepańską.
Historia.
Plac Szczepański powstał na początku XIX w. po wyburzeniu średniowiecznego kościoła św. Szczepana, do którego nawiązuje nazwa placu, i kościółka św. Macieja i Mateusza wraz z przylegającymi zabudowaniami pojezuickimi. Początkowo nadano mu nazwę placu Gwardii Narodowej, gdyż w dn. 3 sierpnia 1811 r. dokonano tu pierwszego przeglądu utworzonej w Krakowie Gwardii Narodowej, która w sile jednego batalionu wystąpiła w pełnym umundurowaniu i uzbrojeniu. Na pamiątkę tego wydarzenia umieszczono na kamienicy Szołayskich tablicę z czarnego marmuru z wyrytym na niej napisem: "Plac Gwardyi Narodowey ogłoszony dnia 3-go sierpnia 1811 roku". Nazwa ta jednak nie przyjęła się wśród krakowian i wkrótce ustaliła się ostatecznie – używana potocznie od ok. 1808 r. – dzisiejsza nazwa placu. Od XIX w. funkcjonowało tu jedno z największych targowisk w Krakowie, a w II połowie XX w. (do 2007 r.) - parking. W 2010 r. wykonano modernizację placu, m.in. dodając na nim fontannę.
Budynki.
Plac otacza szereg interesujących budynków, m.in.:

</doc>
<doc id="910537" url="https://pl.wikipedia.org/wiki?curid=910537" title="Organizacja Kościoła Kalwińskiego">
Organizacja Kościoła Kalwińskiego



</doc>
<doc id="910538" url="https://pl.wikipedia.org/wiki?curid=910538" title="Tamanghist">
Tamanghist



</doc>
<doc id="910540" url="https://pl.wikipedia.org/wiki?curid=910540" title="Dekanat Zabrze">
Dekanat Zabrze

Dekanat Zabrze – jeden z 16 dekanatów katolickich wchodzących w skład diecezji gliwickiej, w którego skład wchodzi 10 parafii.

</doc>
<doc id="910541" url="https://pl.wikipedia.org/wiki?curid=910541" title="Tamanghasset">
Tamanghasset



</doc>
<doc id="910543" url="https://pl.wikipedia.org/wiki?curid=910543" title="Richard M. Watt">
Richard M. Watt

Richard Martin Watt (ur. 10 listopada 1930, zm. 26 stycznia 2015) – amerykański pisarz, historyk i przedsiębiorca.
Życiorys.
Urodził się w 1930 w Stanach Zjednoczonych. Po ukończeniu Dartmouth College służył przez trzy lata jako oficer w marynarce wojennej USA. Później pracował w firmie chemicznej, której był prezesem. Mieszkał w Mendham w stanie New Jersey.
Jego zainteresowania historyczne skupiały się na najnowszych dziejach Europy. Oprócz artykułów publikowanych w „The New York Times” i „The Washington Post” wydał trzy książki przetłumaczone na kilka języków:
Richard M. Watt w listopadzie 2005 promował "Gorzką chwałę" na Międzynarodowych Targach Książki w Warszawie.

</doc>
<doc id="910544" url="https://pl.wikipedia.org/wiki?curid=910544" title="Al-Hadżdżar">
Al-Hadżdżar



</doc>
<doc id="910546" url="https://pl.wikipedia.org/wiki?curid=910546" title="Lakhdaria">
Lakhdaria



</doc>
<doc id="910549" url="https://pl.wikipedia.org/wiki?curid=910549" title="Zosin (powiat krasnostawski)">
Zosin (powiat krasnostawski)

Zosin – kolonia w Polsce położona w województwie lubelskim, w powiecie krasnostawskim, w gminie Fajsławice.
W latach 1975–1998 miejscowość administracyjnie należała do ówczesnego województwa lubelskiego.

</doc>
<doc id="910550" url="https://pl.wikipedia.org/wiki?curid=910550" title="Al-Arba">
Al-Arba



</doc>
<doc id="910552" url="https://pl.wikipedia.org/wiki?curid=910552" title="Kamienica Pod Siedmioma Elektorami we Wrocławiu">
Kamienica Pod Siedmioma Elektorami we Wrocławiu

Kamienica Pod Siedmioma Elektorami ("Kamienica Pod Siedmioma Książętami") (niem.: "Haus Zu den sieben Kurfürsten") – renesansowa kamienica na wrocławskim Rynku z drugiej połowy XIII wieku. Odznacza się bogatymi zdobieniami (malarstwo iluzjonistyczne, barokowe freski z podobizną cesarza Leopolda I oraz siedmiu elektorów). W tympanonie umieszczony został habsburski orzeł. W XVII w. kamienicę nazywano "Köbersche Haus" albo "Stellenfeldsche Haus".
Historia kamienicy i jej architektura.
Budynek na działce nr 8 należy do najstarszych, obok kamienicy nr 52, 17 i 24 budynków na wrocławskim Rynku. Według przeprowadzonych badań ich powstanie datuje się przed 1241 rokiem. Z tego okresu zachowały się ściany piwniczne sięgające do stropu nad pierwszym piętrem ułożone z cegieł w wątku wendyjskim. Układ planu piwnicy i parteru był podobny do rozmieszczenia pomieszczeń na pierwszym i drugim piętrze przy czym podzielone węższe pomieszczenia na wyższych kondygnacjach nie były podzielone. W XV wieku kamienice rozbudowano o jeden tylny trakt oraz południową oficynę. W południowej części parteru zachowały się sklepienia datowane najpóźniej na początek XVI wieku. W narożniku północno-zachodnim znajdowały się schody Pod koniec XV i na początku XVI wieku budynek ponownie przebudowano; dodano jeszcze jeden tylny trakt o rozpiętości około 10 metrów. Sień tylna została połączona z południowym pomieszczeniem za pośrednictwem portalu o dwuramiennym nadprożu datowanym na rok ok. 1500. Pomieszczenie przykryte było drewnianym stropem a jego belki miały profil gotyckich żeber sklepieniowych pokrytych malowidłami z motywami roślinnymi w tonacji różowej. Schody zostały przeniesione do południowo-zachodniego narożnika, przy ścianie graniczącej z nowo powstałą oficyną. Nad zachowanym oknem z tego okresu widnieje data "1505" 
Po 1672 roku w wyniku modernizacji powstał nowy portal oraz obramowania okien. Nad portalem, w wieńczącym rozsuniętym gzymsie tympanonu ustawiono rzeźbę cesarskiego orła z insygniami władzy. Fasada budynku została wzbogacona o bogatą dekoracje malarską przedstawiającą elektorów Rzeszy i cesarza Leopolda I a pomiędzy kolumnami na trzecim piętrze, w niszach, umieszczono ich antyczne popiersia. W sieni znajdującej się w tylnej części kamienicy zmieniono strop: na dotychczasowy gotycki pokryto bogata sztukaterią oraz przebudowano schody nadając im barokowe dekoracje. W osi kamienicy ustawiony został kolumnowy portal o otworze zamkniętym łękiem koszowym. 
Około 1730 roku wykonano stolarkę oraz bogatą kratę nadświetla portalu. W latach czterdziestych XVIII wieku na elewacji ponad portalem, na krótko prawdopodobnie pojawił się wykusz. Polichromię fasady i dekoracje malarskie odnawiano latach 1783 (pod kierunkiem Adalberta Longinusa Höckera), 1865 (pod kierunkiem Ferdinanda Wagnera z Augsburga), 1989, 1991, 1995 i w 1998 (pod kierunkiem Jana Żelbromskiego).
Właścicielami budynku byli, m.in., w XVII wieku spadkobiercy Kiliana Uthamanna, od 1672 Benjamin Hell von Hellenfeld, potem hrabiowie von Hochberg: Hans Heinrich II, Conrad Ernst Maximilian i Heinrich Carl.

</doc>
<doc id="910554" url="https://pl.wikipedia.org/wiki?curid=910554" title="SS Rex">
SS Rex

SS Rex – włoski turbinowy statek pasażerski o 12 pokładach (zamówiony przez "Lloyd Triestino", lecz przejęty w trakcie budowy przez armatora "NGI") zbudowany w roku 1932 przez stocznię "Ansaldo S.A." z Genui (aktu chrztu statku dokonał król włoski Wiktor Emanuel III) i wprowadzony na linię genueńsko-nowojorską (jednostką podobną konstrukcyjnie był SS Conte di Savoia). "Rex" charakteryzował się nowoczesną architektonicznie sylwetką i nowymi rozwiązaniami technicznymi. W podróż dziewiczą do Nowego Jorku wyruszył 27 września 1932 roku (podczas której doznał awarii maszyn i zawinął do Gibraltaru, w którym to część niezadowolonych pasażerów przesiadła się na niemiecki liniowiec pasażerski SS Europa – ku zdziwieniu pasażerów "Europy" po zawinięciu do Nowego Jorku – "SS Rex" stał już przycumowany w porcie Nowego Jorku). Całokształt konstrukcyjny statku stał się pierwowzorem przyszłej "szkoły włoskiej" projektowania wielkich liniowców pasażerskich. Statek zdobył w roku 1933 Błękitną Wstęgę Atlantyku. We wrześniu 1944 "Rex" uległ zbombardowaniu i wypalony zatonął w okolicy słoweńskiego portu w Koprze.

</doc>
<doc id="910559" url="https://pl.wikipedia.org/wiki?curid=910559" title="Timimoun">
Timimoun



</doc>
<doc id="910560" url="https://pl.wikipedia.org/wiki?curid=910560" title="Eugeniusz Szulborski">
Eugeniusz Szulborski

Eugeniusz Szulborski (ur. 12 sierpnia 1938 w Nowym Zalesiu, zm. 18 września 2011 w Białymstoku – poeta, prozaik, satyryk, animator życia literackiego w Białymstoku. Absolwent historii na Uniwersytecie im. Marii Curie-Skłodowskiej w Lublinie.
Życiorys.
Debiutował w 1966 r. Współzałożyciel i wieloletni prezes Nauczycielskiego Klubu Literackiego w Białymstoku. Współtwórca i redaktor ukazujących się w Białymstoku: kwartalnika literackiego „Najprościej” i kwartalnika muzealnego „Ananke” wydawanego przez Galerię im. Sleńdzińskich. Współtwórca konkursu poetyckiego „O Buławę Hetmańską”, autor szkiców historycznych o Branickich i wileńskim rodzie malarzy Sleńdzińskich. Autor licznych artykułów ukazujących się na łamach pism literackich w regionie Podlasia i ogólnopolskich oraz parędziesięciu tomików poetyckich. Jego fraszki i wiersze publikowano w wielu almanachach i antologiach, m.in.: w "Księdze aforystyki polskiej XXI wieku. Potęga myśli" (Katowice, 2002), "Fraszki polskie" (Kęty, 2002), "Księdze aforyzmów" (Warszawa, 2005), "Z fraszką przez stulecia (XV-XX wiek) Antologia" (Kęty, 2005). Od 2010 r. pełnił funkcję prezesa białostockiego oddziału Związku Literatów Polskich.
Za pracę zawodową, społeczną i literacką otrzymał: nagrody od Ministra Oświaty i Wychowania (1976), Ministra Kultury (1991), oraz literacką Nagrodę „Głosu Nauczycielskiego” (1995). Laureat licznych konkursów literackich. Uhonorowany również odznaczeniami: Zasłużony Działacz Kultury (1979), Zasłużony Białostocczyźnie (1980), Złoty Krzyż Zasługi (1985), Medal 40-lecia Polski Ludowej (1985), Zasłużony Białostocczyźnie (1988).
Ważniejsze publikacje książkowe:

</doc>
<doc id="910563" url="https://pl.wikipedia.org/wiki?curid=910563" title="Openmoko">
Openmoko



</doc>
<doc id="910564" url="https://pl.wikipedia.org/wiki?curid=910564" title="Kamienica Pod Złotym Psem we Wrocławiu">
Kamienica Pod Złotym Psem we Wrocławiu

Kamienica Pod Złotym Psem () – kamienica na wrocławskim rynku, na jego wschodniej pierzei, na tzw. stronie "Zielonej Trzciny" (niem. "Grüne-Rohr-Seite") lub "Zielonej Rury"(według Mateusza Golińskiego ta część pierzei nosiła nazwę "Pod Podcieniami Kapeluszników").
Historia i architektura.
Pierwszy murowany, jednotraktowy, budynek na posesji został wzniesiony w XIII wieku. Miał około 19 łokci szerokości i był na ok. 55 łokci długi i nie sięgał do linii ulicy Wita Stwosza. W pierwszej połowie XIV wieku do budynku dodano dłuższe pasmo wzdłuż ulicy. W drugiej połowie XIV wieku budynek od frontu jak i od strony północnej posiadał przedproża, przy czym w ścianie frontowej od strony Rynku wydzielone było jedno wejście, a od strony ulicy Wita Stwosza znajdowało się siedem lub sześć wejść. Wejścia te prowadziły do pojedynczych pomieszczeń na parterze oddzielonych od siebie drewnianymi przepierzeniami. Do dnia dzisiejszego z tego okresu zachowały się pozostałości ściany wymurowanej w wątku jednowozówkowym. Do 1408 roku kamienica była połączona z sąsiadująca parcelą Rynek 40. W fazie późnogotyckiej kamienica została przebudowana w dwutraktową.
Po raz pierwszy kamienica udokumentowana została na planie Wrocławia autorstwa Weyhnera i Vberusa z 1562 (później także na planie Hogenbergera z 1713). Około roku 1680, za sprawą jego ówczesnego właściciela Johanna von Guttsmutha, budynek został przebudowany, a jego dwupiętrowej fasadzie z trzykondygnacyjnym szczytem nadano formę barokową (według Rudolfa Steina, a za nim Edmunda Małachowicza, przebudowa barokowa miała miejsce w 1714 roku).
Kamienica miała wydłużony, nieregularny rzut. Od strony Rynku posiada rzeźbiarską fasadę o czterech osiach okiennych. Prostokątna kamieniarka okienna o masywnych zwornikach została ozdobiona puttami oraz zwieńczona naczółkami na przemian trójkątnymi i półkolistymi. Narożniki budynku zasygnalizowano boniami, a elewacje zostały dodatkowo podzielone płaskimi gzymsami. W partii dachowej kamienica otrzymała barokowy szczyt i dwie lukarny. Bogaty szczyt zdobiony w górnej partii kompozytowymi pilastrami korynckimi, gzymsami, obeliskami i wazonami został odcięty od reszty elewacji silnym wysuniętym gzymsem i pasmem tralkowej balustrady częściowo kamiennej, częściowo kutej z żelaza. Elementem charakterystycznym szczytu były wieńczące po obu stronach kamienne małżowinowe woluty.
W 1713 kamienica wzbogaciła się o drewniany, pięcioboczny wykusz obejmujący dwie środkowe osie okienne. Na niej, w 1772 roku umieszczono tablicę z informacją, że wykonano ją na zlecenie Krätza w 1713. Wykonawcą wykuszu jak i innych drobnych prac był Johannes Kohlbrenner K.K. Baumeister. W 1730 kamienicę wzbogacono o portal z wysuniętymi ku przodowi kolumnami stojącymi na postumentach. Wejście przykryte było łękiem dwuramiennym, płaskim, koszowym. Pośrodku przechodził gzyms, wygięty ku górze nad kartuszem z monogramem właściciela „MK” oraz datą „1730”, w stronę kolumn. Na gzymsie, nad kolumnami stały wazy oraz dwie figurki putta, a na tle nadbudowy została umieszczona figurka psa, będąca odtąd godłem domu.
W 1772 roku, za sprawą właściciela Jacoba Hauffmanna dokonano kolejnych odnowień wykuszu, co zostało udokumentowane kolejną tablica z inskrypcją: „Diser Balcon ist Anno 1713 in Monath August von Herrn Matheus Kratz Kaiserlichen Juvelen Inspector als damaliger Besitzer des Hauses neu erbauet und 1772 in obigen Monath, nachdem daselbe fat gantz eingegangen auf veranlassung des damaligen besitzer Herrn Jacob Friedrich Bremer Kauffmann alhier durch den Tischler Thorandt wieder hergestell worden. 1713 &amp; 1772”. W latach 1880–1884 miała miejsce kolejna przebudowa budynku, podczas której drewniany wykusz zastąpiono murowanym, trójbocznym w planie. Wykusz ozdobiono na lustrach podokiennych i na cokołach pilastrów szczytu girlandami. Kolejne drobniejsze remonty budynku miały miejsce w 1897 i w 1914 roku.
Właściciele i postacie związane z kamienicą.
Pierwsze zachowane w źródłach informacje o właścicielach posesji pochodzą z 1346 roku. W spisach podatkowych występuje wiele nazwisk osób, które miały udziały w różnych częściach posesji 40/41 oraz w małych działkach bezpośrednio graniczących przy ulicy Wita Stwosza. Jednym z pierwszych właścicieli skupiających w swoich rękach większą część obu jeszcze połączonych posesji był Piotr Sybot z Legnicy wraz z żoną Anną. Jak wynikało ze spisu podatkowego z 1374 roku był on właścicielem obu posesji. Przez kolejne trzydzieści lat posesje, w różnych stopniu podzielone, miały kilku właścicieli. W 1408 roku nastąpiło rozdzielenie posesji, a właścicielem tej narożnej został Michał Sarworchter. W 1420 kamienicę zakupił złotnik Mikołaj Krommendorf, dotychczasowy właściciel posesji przy Kurzym Targu 3. W jego rękach kamienica znajdowała się do 1426 roku. Kolejnym właścicielem został złotnik i wieloletni starszy przysięgły cechu Matthias Kauder (w różnych latach od 1415 do 1427). Od 1423 roku był on właścicielem innej kamienicy przyrynkowej nr 34 Pod Złotą Gwiazdą oraz od 1421 do 1425 kamienicy przy Kurzym Targu. Jego żoną była Barbara, która po jego śmierci w 1448 roku odziedziczyła kamienicę a następnie sprzedała ją kuśnierzowi Johannesowi Dreusnerowi, ówczesnemu właścicielowi kamienicy Rynek 30. Przez kolejne 50 lat właścicielami kamienicy byli przedstawiciele różnych zawodów, głównie złotników m.in. Niklas Rotchein, Gregor Strader czy Stephan Sachse. W 1487 roku kamienicę zakupił Niklas Hunernann i była ona w jego rękach do 1502, kiedy posesję nabył Valten Rhemer.
Od 1659 roku właścicielem kamienicy był Johannes II von Gutsmuth (ur. 4 października 1621 w Laucha w Turyngii, zm. 4 kwietnia 1690 we Wrocławiu). We Wrocławiu zamieszkał w 1660; był właścicielem m.in. Pasterzyc, Jaksonów, Pełczyc. Miał dwie żony. Pierwsza była córką pastora z kościoła Marii Magdaleny, Maria Johanna von Kurtzmann, a druga, poślubiona w 1675, Anna Justina von Bachstein und Frantzendorff córką radcy cesarskiego i kanclerza księstwa wrocławskiego. W 1688 roku Gutsmuth zapisał kamienice w spadku swojemu bratankowi Johannowi Lewinowi von Guttsmuthowi. Od niego w 1714 roku kamienice odkupił, za 5000 pruskich talarów, cesarski inspektor jubilerski Mathias Krätz. Kolejnym właścicielem kamienicy był Jacob Friedrich Bremer Hauffmann w 1772.
II wojna światowa.
Podczas oblężenia Wrocławia w 1945 poważnie uszkodzona, została w następnych latach rozebrana, zachowały się tylko piwnice i jeden portal, który został przeniesiony do Muzeum Architektury. Została odbudowana od podstaw w latach 1993–1994 wg projektu Macieja Małachowicza, na podstawie zachowanych planów i fotografii nawiązujących do XVIII-wiecznego wyglądu. Obecnie w kamienicy znajduje się browar restauracyjny Złoty Pies.

</doc>
<doc id="910565" url="https://pl.wikipedia.org/wiki?curid=910565" title="Jean-Claude Izzo">
Jean-Claude Izzo

Jean-Claude Izzo (ur. 20 czerwca 1945 w Marsylii, zm. 26 stycznia 2000 tamże) – francuski poeta, prozaik, dziennikarz i scenarzysta.
Życiorys.
Jego ojciec był włoskim imigrantem, a dziadek od strony matki – hiszpańskim. W czasach swojej szkolnej edukacji, w swoim wolnym czasie, pisał opowiadania i poematy. Z powodu swojego statusu imigranta uczęszczał do technikum, gdzie został nauczony obsługi tokarki.
W 1963 rozpoczął pracę w księgarni. Uczestniczył też w pokojowym ruchu katolickim – Pax Christi. Później w 1964 otrzymał powołanie do wojska. Swoją służbę odbył w Tulonie, a także w Dżibuti. Pracował w wojskowej gazecie jako fotograf i dziennikarz.
Izzo wydał kilka tomików poezji. Osiągnął jednak sławę jako prozaik w połowie lat 90. XX w., pisząc trylogię (zwaną "trylogią marsylską"), na którą składają się: "Total Cheops" (1995), "Szurmo" (1996) i "Solea" (1996). Wszystkie trzy książki – wydane m.in. w polskim tłumaczeniu Maryny Ochab – są powieściami detektywistycznymi poświęconymi Marsylii, ukochanemu miastu pisarza.
W 2002 na podstawie "Total Cheops" powstał wyreżyserowany przez Alaina Bévériniego film z Richardem Bohringerem, a cała trylogia została zrealizowana jako serial telewizyjny z Alainem Delonem.
Twórczość.
Powieści.
Trylogia marsylska

</doc>
<doc id="910568" url="https://pl.wikipedia.org/wiki?curid=910568" title="Sudół Dominikański">
Sudół Dominikański

Sudół Dominikański także Rozrywka (dawniej Suchydół Dominikański) – potok o długości ok. 9,3 km w województwie małopolskim. Lewy dopływ Białuchy.
Przebieg.
&lt;mapframe height="240" width="243" text="Sudół Dominikański wraz ze starym korytem i przebiegiem podziemnego kolektora"&gt;
 "type": "ExternalData",
 "service": "geoline",
 "ids": "Q9347906",
 "properties": {
 "stroke": "#00F",
 "stroke-width": 3,
},{
 "type": "Feature", "geometry": { "type": "Point", "coordinates": [19.9653736, 50.0732512] },
 "properties": {
 "title": "ujście",
 "marker-color": "#99F",
 "marker-size": "small",
 "marker-symbol": "u",
}]
&lt;/mapframe&gt;
Źródło znajduje się w Bosutowie. Dalej potok płynie przez Węgrzce, Dziekanowice, Batowice, pod torami linii kolejowych nr 8 i 95 . Następnie przepływa przez osiedla Mistrzejowice i Prądnik Czerwony, tam dociera do Żabiego Młyna, gdzie dawniej łączył się jako lewy dopływ z wodami Młynówki Olszeckiej zwanej Młynówką Dominikańską, stanowiącej północne ramię Białuchy. Po zasypaniu Młynówki w latach 70. XX wieku płynie dalej jej dawnym korytem do połączenia z głównym korytem Białuchy. W okolicach starej rzeźni przy ulicy Olszeckiej i Lublańskiej potok znika w betonowym kolektorze, pokonując w nim tereny Olszy i wypływa dopiero tuż przed ujściem do Prądnika w rejonie ul. Olszyny.
Długość całkowita potoku wynosi ok. 9,3 km (z czego 6,3 km w granicach Krakowa), powierzchnia zlewni to 16,4 km². Szerokość koryta potoku waha się od ok. 1 m do ok. 2 m.
Zagospodarowanie.
W XXI wieku jakość wód potoku waha się od I do V klasy jakości z uwagi na odprowadzane do nich w wielu miejscach ścieki, nie spełnia norm do zaopatrzenia ludności w celach spożywczych, do bytowania zarówno dla ryb łososiowatych jak i karpiowatych a także wymagań dla kąpielisk.
Na terenie miasta Krakowa tereny zielone znajdujące się w bezpośrednim sąsiedztwie potoku wykorzystywane są na cele rekreacji mieszkańców.
Na lewym brzegu w dzielnicy Mistrzejowice znajdują się ogródki działkowe (osiedle Złotego Wieku). Pomiędzy Sudołem a ulicą Rozrywka został w 2019 roku utworzony Park Reduta o powierzchni 7,8 ha. Z parku lewym brzegiem potoku, w stronę fortu Batowice, poprowadzono ścieżkę edukacyjną dla najmłodszych „Drugie życie drzew”.
W bezpośrednim sąsiedztwie potoku przy ulicy Naczelnej w Krakowie w 2021 roku otwarto park miejski Ogród nad Sudołem o powierzchni 1,3 ha.
Planowana jest w tej okolicy budowa tzw. parku rzecznego w okolicach ulic Strzelców i Rozrywka.
Od nazwy potoku pochodzi nazwa fortu pancernego pomocniczego 47 ½ „Sudół”, wchodzącego w skład Twierdzy Kraków, a leżącego na wzgórzu nad doliną potoku na Prądniku Czerwonym (przy ulicy Powstańców).
Od drugiej nazwy potoku pochodzi nazwa ulicy Rozrywka na Prądniku Czerwonym.
Zagrożenie powodziowe, regulacja.
Niegdyś Sudół Dominikański płynął od ulicy Lublańskiej, przez Olszę wzdłuż ulic Młyńska Boczna i Pilotów. W obliczu budowy dużych osiedli mieszkaniowych na terenie Olszy II postanowiono na tym odcinku potok schować pod ziemią. Stare koryto wciąż znajduje się w okolicy stacji benzynowej koło estakady im. gen. pil. Mateusza Iżyckiego wybudowanej w 2007 roku.
W 2004 roku zaplanowano w ramach Programu Małej Retencji Województwa Małopolskiego budowę suchego zbiornika retencyjnego na Sudole Dominikańskim w Węgrzcach o pojemności 135 tys. m³, poprzez budowę zapory o wysokości 8 m i długości 240 m, w 1 grupie kolejności realizacji jako najbardziej efektywny w Krakowie. Prace nad jego budową rozpoczęto wiele lat później, wraz z budową północnej obwodnicy Krakowa (drogi ekspresowej S52), która przebiega nad zbiornikiem w formie obiektu mostowego.
W 2007 roku przeprowadzono prace porządkowe w korycie potoku. W rejonie ul. Strzelców oraz Naczelnej sztucznie wytyczono koryto, likwidując naturalne meandry, wyłożono dno oraz brzeg betonowymi płytami. Potok stracił swój urok, a ptaki wodne miejsce gniazdowania. Dzięki tym pracom wzrósł jednak poziom ochrony przeciwpowodziowej dla obszaru osiedla Prądnik Czerwony. Nie uchroniło to jednak rejonu od kolejnych podtopień, wynikających z małej przepustowości kolektora i przepustów. W czerwcu 2010 roku w wyniku wylewu potoku spowodowanego obfitymi opadami zalaniu uległy rejony ulic Dobrego Pasterza, Majora i Łepkowskiego.

</doc>
<doc id="910570" url="https://pl.wikipedia.org/wiki?curid=910570" title="World Series of Poker">
World Series of Poker

World Series of Poker – najbardziej prestiżowy cykl turniejów pokerowych na świecie. WSOP Main Event (z ang. dosłownie "Główne wydarzenie") uznawany jest za nieoficjalne mistrzostwa świata w pokerze.
Początki.
World Series of Poker po raz pierwszy zorganizował Tom Moore w 1969 w Holiday Hotel and Casino w Reno. Wygrał Crandell Addington, który później znalazł się jeszcze osiem razy w pierwszej dziesiątce Main Event, co pozostaje rekordem do 2007 roku.
W rozwoju WSOP dużą rolę odegrała rodzina Bionionów. Ale rozgrywanie turniejów pokerowych na dużą skalę nie byłoby w ogóle możliwe bez ogólnej poprawy metod walki z pokerowymi oszustami.
W 1970 roku rozegrano serię gier ringowych ("cash game", "ring game") w różnych odmianach pokera, a zwycięzcę wyłoniono przez głosowanie. Od 1971 do dziś Main Event jest turniejem typu freezeout w grze Texas Hold'em.
Rozwój.
W kolejnych latach WSOP rozszerzało swój program, by w 2006 roku osiągnąć liczbę 45 turniejów rozgrywanych w większości pokerowych wariantów. Zwycięzca każdego turnieju (ang. "event" – wydarzenie) otrzymuje złotą bransoletę i wygraną pieniężną, którą tradycyjnie otrzymuje w gotówce.
Do 2006 roku rekord 10 zdobytych bransolet należał do trzech graczy – Doyle'a Brunsona, Johnny Chana i Phila Hellmutha. W 2007 roku Phil Hellmuth zdobył swoją 11. bransoletę w karierze, dzięki czemu jest teraz samodzielnym rekordzistą tych zawodów, aktualnie posiada rekordowe 14 bransolet.
Liczba uczestników turnieju rośnie z roku na rok. Początek XXI wieku to eksplozja zainteresowania. W roku 2000 było 4 780 uczestników, w 2005 – 23000. W Main Event w 2003 roku wzięło udział 839 graczy, a w 2006 – 8 773. Taki wzrost zainteresowania tłumaczy się popularnością telewizyjnych relacji i internetowym boomem na pokera.
Jak we wszystkich turniejach pokerowych, kasyno pobiera od 6 do 10 procent opłaty za wejście. Reszta tworzy pulę nagród. Dlatego im więcej graczy, tym większa wygrana. W 2005 roku 52 818 610 dolarów puli wygranych w Main Event zostało podzielone na 560 graczy, a zwycięzca Joe Hachem zainkasował 7,5 miliona. W 2020 ze względu na pandemię Covid-19 festiwal World Series of Poker został przeniesiony do sieci (na platformę GGPoker). Podczas rekordowej serii turniejów online przyznano 54 złote bransoletki WSOP oraz wyłoniono zwycięzcę Main Eventu 2020. Łącznie rozdano blisko $150 milionów podczas WSOP Online Series 2020. Main Event WSOP 2020 został rozegrany po raz pierwszy w historii w formie hybrydowej (kwalifikacje online, finałowy stół na żywo). Reprezentant Argentyny Damian Salas pokonał Josepha Heberta w finałowym heads-upie Main Eventu i w nagrodę otrzymał $1 mln, złotą bransoletkę oraz tytuł mistrza WSOP Main Event.
Zwycięzcy.
Poniższa tabela przedstawia listę zwycięzców WSOP Main Event wraz z krótką informacją na temat turniejów z poszczególnych lat:

</doc>
<doc id="910571" url="https://pl.wikipedia.org/wiki?curid=910571" title="Lord’s Cricket Ground">
Lord’s Cricket Ground

Lord’s Cricket Ground – stadion krykietowy w St John’s Wood w City of Westminster Londynie, stanowiący własność Marylebone Cricket Club (MCC). Jeden z najbardziej renomowanych obiektów tej dyscypliny sportu na świecie.

</doc>
<doc id="910576" url="https://pl.wikipedia.org/wiki?curid=910576" title="Łukoil">
Łukoil

Łukoil, Lukoil, ŁUKoil, właściwie OAO Nieftianaja kompanija „ŁUKOJŁ” (ros. "ПАО «Нефтяная компания „Лукойл“»") – drugie pod względem wielkości rosyjskie przedsiębiorstwo naftowe. Powstało w 1991 roku z połączenia trzech zakładów państwowych: „Łangiepasnieftiegaz”, „Urajnieftiegaz” i „Kogałymnieftiegaz”. Ich nazwy pochodziły od miast w zachodniej Syberii: Łangiepas, Uraj i Kogałym. Pierwotnie przedsiębiorstwo nazywało się „ŁangiepasUrajKogałymnieft (ŁUKOJŁ)” ("ЛангепасУрайКогалымнефть (ЛУКОЙЛ)"). W 1993 przedsiębiorstwo przekształcono w spółkę akcyjną (OAO, „otwarte towarzystwo akcyjne”) pod obecną nazwą. Skrótowiec „ŁUKoil” powstał z pierwszych liter połączonych jednostek oraz angielskiego słowa "oil" („ropa naftowa”).
W roku 2006 Łukoil wyprodukował ponad 95 milionów ton ropy naftowej i wydobył 13 miliardów metrów sześciennych gazu ziemnego. 16 kwietnia 2007 wartość giełdowa spółki wyniosła 73 miliardy dolarów. Przedsiębiorstwo zatrudnia ponad 100 tysięcy pracowników. W Polsce posiadało 115 stacji paliw, poprzednio funkcjonujących pod marką Jet, w większości zakupionych od amerykańskiego koncernu ConocoPhillips, wycofującego się z europejskiego rynku detalicznego.
W roku 2002 Łukoil, w konsorcjum z brytyjskim Rotch Energy, bezskutecznie dążył do przejęcia gdańskiego Lotosu, jednak Rotch Energy ostatecznie utworzył konsorcjum z PKN Orlen, a przetarg prywatyzacyjny został unieważniony przez Ministerstwo Skarbu Państwa. Łukoil był także konkurentem Orlenu do przejęcia litewskiej rafinerii w Możejkach w latach 2005–2006. Jesienią 2009 roku prezes Łukoilu ogłosił wycofanie koncernu z planów dynamicznej rozbudowy sieci stacji i budowy terminalu paliwowego w Polsce. Powodem zamrożenia inwestycji miało być negatywne nastawienie Polaków do rosyjskiego biznesu.
Łukoil wydobywa ropę naftową w Rosji, Azerbejdżanie, Kazachstanie, Egipcie i Iraku. Swoje stacje paliw posiada w 11 państwach w Europie i Stanach Zjednoczonych.
Do koncernu należy linia lotnicza Łukoil-Awia.

</doc>
<doc id="910578" url="https://pl.wikipedia.org/wiki?curid=910578" title="Pojedyncza komórka burzowa">
Pojedyncza komórka burzowa

Pojedyncza komórka burzowa (ang. "single cell thunderstorm") – rodzaj burzy, którą tworzy pojedyncza chmura burzowa "Cumulonimbus", zwykle "Cumulonimbus capillatus". Są krótkimi i słabymi burzami, które zwykle zanikają w ciągu mniej więcej godziny po powstaniu. Zazwyczaj są napędzane energią słońca w letnie popołudnie. Burze jednokomórkowe powodują zwykle krótkotrwałe ulewne deszcze i wyładowania atmosferyczne.
Jednym z powodów szybko przemijającego charakteru burz jednokomórkowych jest fakt, że powstają one w środowisku o „słabym pionowym uskoku wiatru”, co oznacza, że prędkość i kierunek wiatru zmieniają się bardzo nieznacznie wraz ze wzrostem wysokości. To właśnie ten słaby pionowy uskok wiatru umożliwia opadanie prądu zstępującego burzy bardzo blisko prądu wstępującego.
„Cykl życia” pojedynczej komórki burzowej.
Można go podzielić na trzy zasadnicze etapy.
Etap pierwszy – rozwój cumulusa w cumulonimbus.
Proces rozpoczyna się zazwyczaj późnym rankiem lub wczesnym popołudniem, gdy partie powietrza o dodatniej wyporności wznoszą się do poziomu kondensacji, tworząc cumulusy. Ostatecznie pojawia się pojedyncza wznosząca się kolumna powietrza o dodatnim wyporze, zwana prądem wstępującym, ponieważ ocieplenie zachodzące w chmurze z powodu kondensacji, zwiększa dodatnią wyporność partii powietrza. Początkowe cumulusy zwykle szybko zanikają, ale nowe często rozwijają się w tej samej kolumnie, co pierwotne cumulusy i „korzystają” z pary wodnej z kropelek chmur, które wyparowały wcześniej. Jeśli istnieje wystarczająca ilość wilgoci o niskim poziomie i utrzymujących się z czasem partii powietrza o dodatniej wyporności, ciąg cumulusów może teraz rosnąć w pojedynczej kolumnie powietrza, tworząc z czasem chmury "Cumulus congestus".
Obecność strzelistych "Cumulus congestus" wskazuje na radykalną zmianę tonu konwekcji. Na tym etapie rosnący cumulus jest zdominowany przez prądy wznoszące, które przyspieszają do około 10 metrów na sekundę, gdy powietrze ze znacznej powierzchni zbiera się, aby zasilać prądy wznoszące. Pod koniec fazy chmura staje się bardzo wysoka i zimna, a górna część chmury staje się „zlodowaciała” (złożona z kryształków lodu), co oznacza przekształcenie się w chmurę "Cumulonimbus".
Etap drugi – „dojrzały”.
Etap „dojrzały” rozpoczyna się, gdy opady osiągną ziemię. Cechą charakterystyczną dojrzałego etapu jest jednoczesna obecność prądu wstępującego i zstępującego w każdej komórce. Prądy zstępujące powstają zasadniczo z dwóch powodów: oporu wywieranego przez spadające krople deszczu oraz chłodzenia związanego z odparowywaniem małych kropel deszczu. Ochłodzenie spowodowane parowaniem zwiększa gęstość opadających partii powietrza, zwiększając ich ujemną wyporność i przyspieszenie w dół. Prędkość opadania może osiągnąć 20 metrów na sekundę. Zasadniczo opady nie spadają bezpośrednio do rdzenia prądu wstępującego. Kiedy prądy zstępujące uderzają w ziemię i rozprzestrzeniają się, mogą wytwarzać porywisty wiatr. Chociaż burze jednokomórkowe często nie powodują groźnych podmuchów wiatru, w rzadkich mogą się one zdarzyć. Szczególnie silne burze jednokomórkowe nazywane są burzami pulsacyjnymi.
Na tym etapie zjawiska zachodzące w trakcie burzy są najsilniejsze – prądy wstępujące są najmocniejsze, opad ma największą intensywność, wyładowań jest najwięcej, chmura osiąga największą wysokość. Kiedy partie powietrza wznoszą się na szczyt troposfery, szybko stają się chłodniejsze niż ich otoczenie powyżej tropopauzy (stratosfera jest stabilna), co oznacza, że osiągają ujemną wyporność i powoli się zatrzymują. Z tropopauzą działającą w tym sensie jak „pokrywa”, partie powietrza rozchodzą się poziomo wzdłuż niej, tworząc kowadło (łac. "incus"). Burze jednokomórkowe mogą czasami powodować niewielki grad w fazie dojrzałej (zwykle nie jest on wystarczająco duży, aby spowodować uszkodzenia). Jednak dojrzałość pojedynczej komórki trwa zwykle zaledwie około dziesięciu minut. Faza rozpraszania komórki następuje szybko.
Etap trzeci – faza rozpraszania.
Napędzany deszczem prąd zstępujący, który uderzając w powierzchnię ziemi, rozprzestrzenia się poziomo, nieuchronnie odcina dopływ ciepłego, wilgotnego powietrza do prądu wstępującego burzy, przez co prąd wstępujący pojedynczej komórki słabnie. Ponieważ prąd wstępujący zanika, a opady nadal podtrzymują prąd zstępujący (aczkolwiek słabszy, ponieważ spada też intensywność opadów), prąd zstępujący dominuje obecnie w burzy jednokomórkowej, stanowiącej stan, który definiuje fazę rozpraszania. Burza zanika dość szybko. Opadające powietrze w strumieniu zstępującym powoduje parowanie małych kropel chmur, a gdy prąd wznoszący zanika, pozostałe krople deszczu mogą „wychwytywać” krople chmur, gdy opadają, przyspieszając zanik chmury "Cumulonimbus". Ostatecznie kowadło może stać się jedyną pozostałością po burzy jednokomórkowej.

</doc>
<doc id="910588" url="https://pl.wikipedia.org/wiki?curid=910588" title="XXXII Samolotowe Mistrzostwa Polski">
XXXII Samolotowe Mistrzostwa Polski

XXXII Samolotowe Mistrzostwa Polski – zawody lotnicze rozegrane w dniach 9-15 października 1989 roku we Włocławku.
W mMistrzostwach wzięło udział 38 pilotów z 19 aeroklubów regionalnych, z czego sklasyfikowano 34 pilotów. Ze względów oszczędnościowych, załogi były jednoosobowe, przez co nie rozgrywano konkurencji rajdowych i obowiązywał regulamin zawodów w lataniu precyzyjnym. Gospodarzem mistrzostw był Aeroklub Włocławski, na swoje trzydziestolecie. Wszyscy piloci latali na samolotach PZL-104 Wilga 35. Kierownikiem sportowym był Andrzej Osowski.
Przebieg.
W skład konkurencji nawigacyjnych wchodziły osobno punktowane próby regularności lotu na trasie oraz rozpoznania lotniczego. Za jedną sekundę odchylenia od regularności lotu naliczano trzy punkty karne, za nie zidentyfikowanie obiektu lub nie odnalezienie znaku naliczano 20 punktów karnych. Trasy konkurencji nawigacyjnych miały długość 160–180 km. 
Pierwsza konkurencja nawigacyjna rozgrywana była we wtorek 10 października, w trudnych warunkach atmosferycznych. Do zidentyfikowania było 10 obiektów i do odnalezienia 14 znaków. W konkurencji tej czołowe miejsca zajęli: 
Wacław Nycz był w tej konkurencji dziewiąty (165 pkt).
Druga konkurencja nawigacyjna rozgrywana była 11 października, w nieco lepszych warunkach atmosferycznych. W konkurencji tej czołowe miejsca zajęli:
Trzecia konkurencja nawigacyjna rozgrywana była 12 października, ponownie w trudnych warunkach atmosferycznych. W konkurencji tej czołowe miejsca zajęli: 
Włodzimierz Skalik był siódmy (122 pkt), lecz po trzech konkurencjach zajmował pierwsze miejsce z 275 pkt, za nim Nycz (314 pkt) i Darocha (315 pkt).
13 października próbowano rozegrać czwartą konkurencję nawigacyjną, odwołaną jednak z powodu załamania pogody. 14 października rozegrano próby precyzji lądowań. Każdy zawodnik wykonywał po dwa lądowania normalne, znad bramki, bez użycia silnika i bez użycia silnika i klap. Za przelot linii lub niedolot naliczano punkty karne. W konkurencji tej czołowe miejsca zajęli: 
Janusz Darocha był w tej konkurencji dziesiąty (78 pkt).

</doc>
<doc id="910589" url="https://pl.wikipedia.org/wiki?curid=910589" title="Toast">
Toast

Toast – gatunek literatury stosowanej, skonwencjonalizowana formuła lub krótka przemowa wznoszona dla uczczenia kogoś lub czegoś, życzenia komuś pomyślności itp. Po toaście następuje wypicie napoju, często też stuknięcie się kieliszkami. Toast może przybrać charakter konwencjonalnej, krótkiej formuły (np. „na zdrowie!”) lub dłuższej, bardziej oryginalnej przemowy, w którą jednak elementy konwencjonalne często są wbudowane.
Toast może przybrać także charakter krótkich pieśni. Śpiewanie ich w czasie biesiad i uczt było popularne zwłaszcza w okresie staropolskim, pieśni o charakterze toastu są jednak znane w tradycji ludowej do dziś. Podobnie jak toast w postaci przemowy, pieśń o charakterze toastu za pomocą konwencjonalnych formuł określa intencje uczestników spotkania towarzyskiego dotyczące danej osoby, wydarzenia czy sytuacji.
Charakter toastu ma słynna mowa Sędziego o grzeczności w "Panu Tadeuszu" Adama Mickiewicza (w księdze I).

</doc>
<doc id="910591" url="https://pl.wikipedia.org/wiki?curid=910591" title="AllMusic">
AllMusic

AllMusic (AMG) – baza metadanych o tematyce muzycznej, część All Media Guide. AMG zostało stworzone w 1991 przez archiwistę popkultury Michaela Erlewine’a i matematyka Vladimira Bogdanova, jako przewodnik dla konsumentów. Pierwsze materiały zostały opublikowane rok później. AMG wyprzedziło sieć WWW, będąc pierwszą stroną opartą na protokole gopher. Serwis był notowany w rankingu Alexa na miejscu 7359 (stan na 22 kwietnia 2022).
Zawartość.
Zawartość AMG jest tworzona przez zespół edytorów i pisarzy. Sieć pisarzy składa się z ponad 900 krytyków muzycznych piszących recenzje albumów i piosenek oraz biografie artystów. Wśród recenzentów są m.in. Stephen Thomas Erlewine, William Ruhlmann, Richie Unterberger, Opal Louis Nations, John Storm Roberts, Eugene Chadbourne, Jo-Anne Greene, John Bush, Scott Yanow, Jason Ankeny, Thom Jurek, Andy Kellman, Greg Prato, Ned Raggett.
Baza danych AMG jest licencjonowana i używana przez niektórych dystrybutorów muzyki. Składa się z:
AMG twierdzi, że posiada największe na świecie archiwum muzyki, składające się z około 6 milionów utworów (w pełni cyfrowych), a także największą na świecie galerię okładek płyt, składającą się z około pół miliona skanów.
Strona internetowa została uruchomiona w 1995 roku jako internetowa prezentacja przeznaczona dla potencjalnych licencjobiorców rozległej zawartości bazy.
AMG jest także używane przez niektóre wersje Windows Media Player i Musicmatch Jukebox do rozpoznawania i organizacji zbiorów muzycznych. Windows Media Player 11 i wbudowany sklep muzyczny MTV Urge rozszerzyły użycie danych AMG do powiązanych artystów, biografii, recenzji, list odtwarzania i innych danych.
All Music Guide jest także używane przez iTunes Music Store, eMusic, AOL, Yahoo!, Amazon.com i inne sklepy muzyczne.
Siedziba AMG znajduje się w Ann Arbor w stanie Michigan.
AMG LASSO.
Baza danych All Music Guide została włączona w 2004 do AMG LASSO – obszernego serwisu rozpoznawania mediów. Serwis automatycznie rozpoznaje CD, pliki cyfrowe i DVD. Po rozpoznaniu serwis dostarcza metadane pobrane z baz danych All Media Guide.

</doc>
<doc id="910593" url="https://pl.wikipedia.org/wiki?curid=910593" title="Allmusic.com">
Allmusic.com



</doc>
<doc id="910596" url="https://pl.wikipedia.org/wiki?curid=910596" title="Antyfaszystowska Organizacja Bojowa">
Antyfaszystowska Organizacja Bojowa

Antyfaszystowska Organizacja Bojowa (AOB) – podziemna organizacja utworzona w 1942 w białostockim getcie.
Historia.
W ramach działalności organizacji utworzono tajne archiwum, zorganizowane na wzór Archiwum Ringelbluma w Warszawie, działające do kwietnia 1943. Zbierano dzienniki, dokumenty Judenratu i administracji niemieckiej. Większość pochodzących z niego materiałów znajduje się obecnie w Instytucie Jad Waszem.
AOB zajmowała się również organizowaniem ucieczek Żydów z getta oraz pozyskiwaniem broni mającej posłużyć w przyszłości do walki z Niemcami.
Działalność.
Od lutego 1943 zaczęła przeprowadzać ataki na żołnierzy i budynki wroga na terenie getta. Z powodu rozpoczęcia przez Niemców likwidacji getta, 15 sierpnia AOB rozpoczęła powstanie, które wobec niewspółmiernie większych sił wroga skończyło się klęską. 
W powstaniu zginęła większość członków AOB. Po jego upadku około 150 bojownikom udało się zbiec z tzw. małego getta do Puszczy Knyszyńskiej, gdzie dołączyli do grup partyzanckich tworząc żydowską grupę partyzancką „Kadimah”. W grudniu 1943 została ona wchłonięta przez ruch partyzancki dowodzony przez Sowietów.

</doc>
<doc id="910598" url="https://pl.wikipedia.org/wiki?curid=910598" title="Ćpun">
Ćpun



</doc>
<doc id="910601" url="https://pl.wikipedia.org/wiki?curid=910601" title="Pułapka">
Pułapka



</doc>
<doc id="910608" url="https://pl.wikipedia.org/wiki?curid=910608" title="I Krajowy Lot Okrężny">
I Krajowy Lot Okrężny

I Krajowy Lot Okrężny – zawody lotnicze rozegrane w Polsce w dniach 16–17 września 1922 roku. Były to pierwsze zawody lotnicze zorganizowane w Polsce. 
Z inicjatywą zorganizowania zawodów wystąpił Departament Żeglugi Powietrznej Ministerstwa Spraw Wojskowych. Zostały one zorganizowane przez Departament wspólnie z powołanym w 1921 Aeroklubem RP, który sprawował kontrolę sportową zawodów, kierując się przepisami Międzynarodowej Federacji Lotniczej (FAI). 
W zawodach wzięło udział 14 załóg oraz jeden pilot poza konkursem, startujących wyłącznie na sprzęcie wojskowym. Sześć załóg startowało na samolotach rozpoznawczo-bombowych Breguet XIV, pięć na dwumiejscowych myśliwcach Bristol F.2 Fighter, dwie na rozpoznawczych Ansaldo A.300 i jedna na Ansaldo SVA-9. Samoloty różniły się prędkościami, najwolniejsze były Breguety. Załogi zostały wystawione przez pułki lotnicze, także obsługę samolotów zapewniali mechanicy poszczególnych pułków. Większość sprzętu była dość zużyta i głównym problemem zawodników były niesprawności silników. Poza konkursem leciał kpt. Tomasz Turbiak na jednomiejscowym myśliwcu Ansaldo A.1 Balilla. 
Punktowany był przelot w jak najkrótszym czasie na całej trasie Warszawa-Lwów-Kraków-Poznań-Warszawa, długości 1245 km oraz jej poszczególnych czterech etapach. 
Załogi startowały z lotniska mokotowskiego w Warszawie od godziny 5 rano 16 września. Do Lwowa nie doleciały dwie załogi, które wylądowały przymusowo na trasie. Drugi etap odbył się częściowo w deszczu. Do Krakowa nie doleciała jedna załoga. Na etapie do Poznania załogi borykały się z silnym wiatrem czołowym, ostatecznie nie doleciały tam trzy załogi. Ostatni etap do Warszawy i całe zawody ukończyło 7 załóg oraz kpt. Turbiak poza konkursem, dolatując tam wieczorem 16 września. Ostatnim elementem zawodów była próba precyzyjnego lądowania w Warszawie w pobliżu wyznaczonego punktu, z silnikiem wyłączonym na wysokości 1000 m (najlepszy wynik w niej osiągnął Mieczysław Szczudłowski).
Wyniki zawodów (piloci):
Ponadto lot ukończyli: por. Czeszunist, sierż. Paweł Tysler, kpt. Józef Hendricks i kpt. Tomasz Turbiak (poza konkursem). 
Zwycięska załoga Stefana Pawlikowskiego pokonała trasę w 11 godzin 41 minut.
II Krajowy Lot Okrężny rozegrano 4 sierpnia 1923 (zwyciężył Ignacy Giedgowd).

</doc>
<doc id="910609" url="https://pl.wikipedia.org/wiki?curid=910609" title="Ansaldo Balilla">
Ansaldo Balilla



</doc>
<doc id="910617" url="https://pl.wikipedia.org/wiki?curid=910617" title="Bezirk Bialystok">
Bezirk Bialystok

Bezirk Bialystok (pl. "Okręg Białostocki") – jednostka administracyjna utworzona 22 lipca 1941 w związku z utworzeniem na Białostocczyźnie niemieckiej administracji cywilnej, która zastąpiła wojskowe władze okupacyjne działające na tym terenie po ataku Niemiec na ZSRR 22 czerwca 1941.
Okręg Białostocki miał charakter rejencji ze strukturą administracyjną analogiczną do istniejącej w Prusach Wschodnich. W jego granicach znalazło się przedwojenne województwo białostockie (bez Suwalszczyzny i dwóch gmin na prawym brzegu Pisy) oraz część powiatów prużańskiego i brzeskiego z dawnego województwa poleskiego. Na mocy dekretu z 18 września 1941 terytorium okręgu powiększono o obwód grodzieński.
Okręg Białostocki miał powierzchnię 31 426 km².
Struktura administracyjna.
Okręg Białostocki dzielił się na 8 jednostek administracyjnych szczebla powiatu, tzw. komisariatów powiatowych (kreisskomissariatów). Były to komisariaty białostocki ("Kreisskomissariat Białystok"), bielsko-podlaski ("Kreisskomissariat Bielsk"), grajewski ("Kreisskomissariat Grajewo"), grodzieński ("Kreisskomissariat Grodno"), łomżyński ("Kreisskomissariat Lomscha"), sokólski ("Kreisskomissariat Sokolka"), wołkowyski ("Kreisskomissariat Wolkowysk") oraz miasto Białystok. Niższymi jednostkami były tzw. obwody urzędowe ("Amtskomissariat") i było ich 114. Ostatnim szczeblem administracyjnym były gminy i sołectwa.
Na czele administracji stał gauleiter Prus Wschodnich, Erich Koch. Jednocześnie był on komisarzem Rzeszy okupowanej Ukrainy i posłem w Reichstagu. Wobec sprawowania tak wielu urzędów, Koch nie mógł ciągle przebywać w Białymstoku, dlatego powołał na swego stałego zastępcę, szefa Niemieckiego Frontu Pracy w Królewcu, Waldemara Magunię. Szybko popadł on jednak w niełaskę i jego miejsce zajął landrat tylżycki, Friedrich de Brix.
Okręg Białostocki i Prusy Wschodnie były w tej sytuacji połączone nie tylko poprzez osobę Kocha, ale także przez kadrę urzędniczą która wywodziła się z kadry wschodniopruskiej, aparat bezpieczeństwa, który otrzymywał rozkazy od swych przełożonych w Królewcu, pocztę i inne organy. Jednak Okręg Białostocki nie został bezpośrednio włączony do Prus Wschodnich, choć prawdopodobnie stać się tak miało w przyszłości. 16 lipca 1941 Hitler na tajnej konferencji z udziałem Göringa, Keitla, Lammersa i Rosenberga, zapowiedział włączenie Okręgu do Rzeszy. Jedynym wyznacznikiem odrębności była granica policyjna między nimi. Aby ją przekroczyć należało uzyskać stosowne zezwolenie. Natomiast granicę celną zniesiono w listopadzie 1941.
Szczegółowy podział administracyjny.
Według stanu z 31 lipca 1944 Bezirk Bialystok był podzielony na 13 miast i 114 gmin wiejskich:
Powiat miejski Białystok.
Powiat Bialystok Stadt obejmował 1 miasto:
Powiat białostocki.
Landkreis Bialystok dzielił się na 1 miasto i 17 gmin wiejskich:
Landkreis Bialystok obejmował obszar przedwojennego powiatu białostockiego (bez fragmentów dawnych gmin Trzcianne i Dolistowo), północno-wschodnią część powiatu wysokomazowieckiego oraz skrawek powiatu bielskiego (północna część dawnej gminy Narew).
Powiat bielski.
Landkreis Bielsk dzielił się na 4 miasta i 25 gmin wiejskich:
Landkreis Bielsk obejmował obszar przedwojennego powiatu bielskiego (bez północnej części dawnej gminy Narew), południowe pasmo powiatu wołkowyskiego (obejmujące zalesione tereny Puszczy Białowieskiej i obszar dawnej gminy Tarnopol) oraz skrawek powiatu wysokomazowieckiego (część dawnej gminy Klukowo) – z dawnego woj. białostockiego; ponadto północną część powiatu brzeskiego (5 gmin i 2 miasta) i zachodnią część powiatu prużańskiego (5 gmin i miasto Prużana) – należące przed wojną do woj. poleskiego.
Powiat grajewski.
Landkreis Grajewo dzielił się na 2 miasta i 12 gmin wiejskich:
Landkreis Grajewo obejmował obszar przedwojennego powiatu szczuczyńskiego (bez gminy Lachowo) oraz zachodnią część powiatu augustowskiego (bez gmin Dowspuda i Szczebro-Olszanka, które weszły w skład powiatu suwalskiego w rejencji gąbińskiej).
Powiat grodzieński.
Landkreis Grodno dzielił się na 2 miasta i 17 gmin wiejskich:
Landkreis Grodno obejmował środkowo-północną część przedwojennego powiatu grodzieńskiego, wschodnią część powiatu augustowskiego i skrawek powiatu suwalskiego (cypel dawnej gminy Giby) z dawnego woj. białostockiego, a także cztery gminy na obrzeżach powiatu szczuczyńskiego, należącego przed wojną do woj. nowogródzkiego.
Powiat łomżyński.
Landkreis Lomscha dzielił się na 1 miasto i 15 gmin wiejskich:
Landkreis Lomscha obejmował obszar przedwojennego powiatu łomżyńskiego, wschodnią część powiatu ostrowskiego oraz fragment powiatu ostrołęckiego (gmina Piski), należące przed wojną do woj. warszawskiego (co prawda tylko od 1 kwietnia 1939); a także południowo-zachodnią część powiatu wysokomazowieckiego oraz fragmenty powiatów szczuczyńskiego (dawna gmina Lachowo) i białostockiego (fragment dawnej gminy Trzcianne), należące przed wojną do woj. białostockiego.
Powiat sokólski.
Landkreis Sokolka dzielił się na 1 miasto i 11 gmin wiejskich:
Landkreis Sokolka obejmował obszar przedwojennego powiatu sokólskiego, południowo-zachodnią część powiatu grodzieńskiego oraz fragment powiatu białostockiego (północna część dawnej gminy Dolistowo).
Powiat wołkowyski.
Landkreis Wolkowysk dzielił się na 1 miasto i 17 gmin wiejskich:
Landkreis Wolkowysk obejmował obszar przedwojennego powiatu wołkowyskiego (bez południowego pasma składającego się z zalesionych obszarów Puszczy Białowieskiej i bez dawnej gminy Tarnopol) i dwa oddzielne kawałki powiatu grodzieńskiego (gminy Mosty i Wołpa na południowym wschodzie i część gminy Hołynka na południowym zachodzie), a także miasto i gminę Różana, należące przed wojną do powiatu iwacewickiego w woj. poleskim.
Zagłada Żydów.
2 listopada 1942 w ramach akcji „Reinhardt” w całym okręgu przeprowadzono akcję likwidacji gett dla ludności żydowskiej. Większość Żydów została wywieziona do najbliższych obozów przejściowych, które utworzono w Białymstoku, Wołkowysku, Zambrowie, Buguszach koło Grajewa oraz Kiełbasinie koło Grodna. Stamtąd po 3–10 dniach byli wywożeni do obozu zagłady w Treblince, a także do obozu Auschwitz-Birkenau. Nie zlikwidowano wtedy gett w Jasionówce, Prużanach, Krynkach i Sokółce (zostały one zlikwidowane w styczniu 1943), Grodnie (w okresie styczeń-marzec 1943) oraz w Białymstoku (w sierpniu 1943).
W okresie okupacji niemieckiej zginęło ok. 210 tys. Żydów i 72 tys. Polaków mieszkających w Okręgu Białostockim.

</doc>
<doc id="910618" url="https://pl.wikipedia.org/wiki?curid=910618" title="Okręg białostocki">
Okręg białostocki



</doc>
<doc id="910619" url="https://pl.wikipedia.org/wiki?curid=910619" title="Los Angeles (album)">
Los Angeles (album)

Los Angeles – pierwszy album zespołu X, wydany w 1980 przez firmę Slash Records.
W 2003 album został sklasyfikowany na 286. miejscu listy 500 albumów wszech czasów magazynu Rolling Stone.
Muzycy.
gościnnie:

</doc>
<doc id="910620" url="https://pl.wikipedia.org/wiki?curid=910620" title="Wild Gift">
Wild Gift

Wild Gift – drugi album zespołu X, wydany w maju 1981 przez firmę Slash Records.
W 2003 album został sklasyfikowany na 334. miejscu listy 500 albumów wszech czasów magazynu Rolling Stone.

</doc>
<doc id="910621" url="https://pl.wikipedia.org/wiki?curid=910621" title="Under the Big Black Sun">
Under the Big Black Sun

Under the Big Black Sun – trzecia płyta zespołu X wydana w czerwcu 1982 przez firmę Elektra Records.

</doc>
<doc id="910622" url="https://pl.wikipedia.org/wiki?curid=910622" title="More Fun in the New World">
More Fun in the New World

More Fun in the New World – czwarta płyta zespołu X wydana we wrześniu 1983 przez firmę Elektra Records.

</doc>
<doc id="910623" url="https://pl.wikipedia.org/wiki?curid=910623" title="Ain't Love Grand!">
Ain't Love Grand!

Ain't Love Grand! – piąta płyta zespołu X wydana w czerwcu 1985 przez firmę Elektra Records.

</doc>
<doc id="910624" url="https://pl.wikipedia.org/wiki?curid=910624" title="See How We Are">
See How We Are

See How We Are – szósta płyta zespołu X wydana w 1987 przez firmę Elektra Records.

</doc>
<doc id="910625" url="https://pl.wikipedia.org/wiki?curid=910625" title="Live at the Whisky a Go-Go">
Live at the Whisky a Go-Go

Live at the Whisky a Go-Go – siódma płyta zespołu X wydana w 1987 przez firmę Elektra Records. Koncert nagrano w klubie „Whisky a Go Go” w Los Angeles.

</doc>
<doc id="910626" url="https://pl.wikipedia.org/wiki?curid=910626" title="Hey Zeus!">
Hey Zeus!

Hey Zeus! – ósma płyta zespołu X wydana w 1993 przez firmę Mercury Records.

</doc>
<doc id="910627" url="https://pl.wikipedia.org/wiki?curid=910627" title="Unclogged">
Unclogged

Unclogged – dziewiąta płyta zespołu X wydana w 1995 przez firmę Infidelity Records. Koncert nagrano w "Noe Valley Ministries Church" w San Francisco w listopadzie 1994 roku.

</doc>
<doc id="910628" url="https://pl.wikipedia.org/wiki?curid=910628" title="Bleyen-Genschmar">
Bleyen-Genschmar

Bleyen-Genschmar – gmina w kraju związkowym Brandenburgia, w powiecie Märkisch-Oderland, wchodzi w skład urzędu Golzow. W 2008 r. gmina liczyła 511 mieszkańców, a jej powierzchnia wynosi 29.73 km². Leży przy granicy polsko-niemieckiej, w obrębie historycznej ziemi lubuskiej.
Gmina powstała 1 stycznia 2002 roku po połączeniu gmin Bleyen i Genschmar.
Podział administracyjny.
Jednostki administracyjne gminy Bleyen-Genschmar:
Bleyen.
Dzielnica Bleyen liczyła 1 stycznia 2005 roku 235 osób.
Osada stanowiła część posiadłości templariuszy w ziemi lubuskiej po nadaniach polskich książąt piastowskich w XIII w.
Genschmar.
Dzielnica Genschmar () liczyła 1 stycznia 2005 roku 341 osób.
Najstarsza wzmianka o osadzie pochodzi z dokumentów diecezji lubuskiej z pocz. XV w.
Demografia.
Wykres zmian populacji Bleyen-Genschmar w granicach z 2013 r. od 1875 r.:

</doc>
<doc id="910630" url="https://pl.wikipedia.org/wiki?curid=910630" title="22. pp Strzelec Siedlce">
22. pp Strzelec Siedlce



</doc>
<doc id="910633" url="https://pl.wikipedia.org/wiki?curid=910633" title="We're Desperate">
We're Desperate

We're Desperate – singel zespołu X wydany w 1978 roku przez firmę Dangerhouse.

</doc>
<doc id="910634" url="https://pl.wikipedia.org/wiki?curid=910634" title="White Girl">
White Girl

White Girl – singel zespołu X wydany w 1980 roku przez firmę Slash Records.

</doc>
<doc id="910635" url="https://pl.wikipedia.org/wiki?curid=910635" title="Blue Spark">
Blue Spark

Blue Spark – singel zespołu X wydany w 1982 roku przez firmę Elektra Records.

</doc>
<doc id="910636" url="https://pl.wikipedia.org/wiki?curid=910636" title="Breathless (singel)">
Breathless (singel)

Breathless – singel zespołu X wydany w 1983 roku przez firmę Elektra Records.

</doc>
<doc id="910637" url="https://pl.wikipedia.org/wiki?curid=910637" title="True Love Part II">
True Love Part II

True Love Part II – singel zespołu X wydany w 1983 roku przez firmę Elektra Records.

</doc>
<doc id="910638" url="https://pl.wikipedia.org/wiki?curid=910638" title="Burning House of Love">
Burning House of Love

Burning House of Love – singel zespołu X wydany w 1985 roku przez firmę Elektra Records.

</doc>
<doc id="910639" url="https://pl.wikipedia.org/wiki?curid=910639" title="Country at War">
Country at War

Country at War – singel zespołu X wydany w 1993 roku przez firmę Big Life.

</doc>
<doc id="910640" url="https://pl.wikipedia.org/wiki?curid=910640" title="Aster (przedsiębiorstwo)">
Aster (przedsiębiorstwo)

Aster Sp. z o.o. (zapis stylizowany: ASTER; dawniej Aster City Cable) – polski operator telekomunikacyjny. Firma ta, jako Grupa ASTER, oferowała swoje usługi w zakresie telewizji kablowej, telefonii oraz dostępu do Internetu od 1994 roku w Warszawie i okolicach, Krakowie, Skawinie oraz w Zielonej Górze i jej okolicach. 
Według danych Polskiej Izby Komunikacji Elektronicznej ASTER miała w marcu 2009 roku ok. 370 000 abonentów (8,22% rynku) i była pod tym względem czwartą siecią kablową w Polsce.
ASTER (jako Aster City Cable Sp. z o.o.) powstała w Warszawie w 1994 z połączenia się lokalnych sieci kablowych: Sunsat, Mesat i Mescomp, a następnie rozwijała się poprzez przejęcie wielu małych sieci, m.in. sieci Autocom z Krakowa oraz Zielonogórskiej Telewizji Przewodowej. Właścicielem grupy od 8 grudnia 2006 był fundusz inwestycyjny Mid Europa Partners LLP. 
6 grudnia 2010 poinformowano o podpisaniu umowy o zakupie akcji spółki przez Liberty Global, spółkę matkę UPC Polska, a 5 września 2011 UOKiK wydał zgodę zezwalającą na powyższą transakcję. 2 stycznia 2012 doszło do oficjalnego połączenia Aster z UPC Polska.
W marcu 2013 część dawnej sieci Aster została odkupiona od UPC Polska przez Netię, co zostało potwierdzone stosowną decyzją Prezesa UOKiK .
Oferta.
Na początku czerwca 2009 oferta Aster wzbogaciła się o usługę VoD (Video on Demand – Wideo na życzenie). Do końca czerwca 2009 usługa VoD miała być udostępniona wszystkim użytkownikom dekoderów HD oraz HD-PVR.
Aster oferował swoim klientom: 6 prędkości łączy internetowych (1 Mbps, 4 Mbps, 10 Mbps, 20 Mbps, 60 Mbps, 120 Mbps); pakiet TV analogowej (51 kanałów); pakiet TV cyfrowej (53 kanały) z kanałami premium (m.in. HBO, Canal+, Cinemax) i kanałami HD (do wyboru dekodery HD oraz HD + PVR); usługę VoD; telefonię stacjonarną (4 pakiety); telefonię komórkową (2 pakiety).
Usługi.
Aster świadczył następujące usługi:

</doc>
<doc id="910642" url="https://pl.wikipedia.org/wiki?curid=910642" title="Kathleen Kenyon">
Kathleen Kenyon

Kathleen Mary Kenyon, dame, DBE (ur. w Londynie 5 stycznia 1906, zm. w Erbistock, Wrexham w Walii 24 sierpnia 1978) – brytyjska archeolog, odkrywczyni Jerycha jako najstarszego stale zamieszkanego miasta świata. Znawczyni starożytnych kultur Żyznego Półksiężyca, prowadziła prace wykopaliskowe m.in. w Jerozolimie.
Życiorys.
Córka Frederica G. Kenyona, dyrektora Muzeum Brytyjskiego i jego żony Amy. Absolwentka Sommerville College na Uniwersytecie Oksfordzkim. Po ukończeniu studiów w 1929 uczestniczyła w afrykańskiej kampanii wykopaliskowej prowadzonej przez Gertrudę Caton-Thopmson w Wielkim Zimbabwe. W 1930 roku dołączyła do dużego zespołu archeologów kierowanego przez Mortimera i Tessę Wheeler w Verulamium. Wspólnie z Mortimerem Wheelerem wypracowała nowe zasady prowadzenia wykopalisk, nazwane metodą Wheeler-Kenyon (ang. "Wheeler-Kenyon method"), a polegające na dzieleniu terenu badań na mniejsze sekcje.
W latach 1936–1939 prowadziła badania nad tzw. Jewry Wall w Leicester. Ze względu na wagę odkrycia, w kwietniu 1937 powierzono jej funkcję dyrektora instytutu archeologicznego Uniwersytetu Londyńskiego, którą pełniła do 1946. W tym okresie pracowała m.in. na wykopaliskach w Sabracie. Została wybrana honorowym dyrektorem British School of Archaeology w Jerozolimie (1951-1966).
Jej prace badawcze w Jerychu ("Tell as-Sulṭān") umożliwiły wyznaczenie dolnej granicy zasięgu kultury natufijskiej pod koniec epoki lodowcowej (10000–9000 p.n.e.). Kenyon prowadziła również prace wykopaliskowe w jerozolimskim Mieście Dawida. W 1962 roku jako pierwsza kobieta w historii wybrana została przewodniczącą Oxford Archaeological Society (Oksfordzkiego Towarzystwa Archeologicznego).
Emerytowana w 1973, została odznaczona Orderem Imperium Brytyjskiego.

</doc>
<doc id="910643" url="https://pl.wikipedia.org/wiki?curid=910643" title="Aster City Cable">
Aster City Cable



</doc>
<doc id="910644" url="https://pl.wikipedia.org/wiki?curid=910644" title="Wzgórze Ofel">
Wzgórze Ofel

Wzgórze Ofel () – niewielkie wzniesienie w południowo-wschodniej Jerozolimie w Izraelu (708 do 630 m n.p.m.). Kolebka miasta, która pierwotnie obejmowała swym terytorium tylko najwyższą część Ofelu (X w.p.n.e.). Nazwa "Ofel" oznacza "kopiec", "stos" i jest zapewne odwołaniem do skalistej rzeźby wzgórza.
Wzgórze Ofel leży pomiędzy dolinami Cedronu i Tyropeonu, na południe od Wzgórza Świątynnego. Ma kształt podłużnej nerki, rozciągającej się z północy ku południowi. Jego wyższa część znajduje się na północy, to tutaj musiały znajdować się pałace królewskie w czasach monarchii izraelskiej. Najniższa część leży na południu, skąd stoki wzniesienia nieco łagodniej schodzą w kierunku Sadzawki Siloe.
Wzgórze Ofel było rzeczywistym starotestamentowym Syjonem, o którym mówią liczni biblijni autorzy. Obecnie nazwę tę nosi wzniesienie, na którym znajduje się chrześcijański Wieczernik, co wynika z błędnego przekonania, że tu znajdowało się starożytne Miasto Dawida.
Paradoksalnie Ofel, który było pierwszą dzielnicą Jerozolimy w czasach Dawida i Salomona, znajduje się dzisiaj poza linią murów "Starej Jerozolimy".

</doc>
<doc id="910654" url="https://pl.wikipedia.org/wiki?curid=910654" title="FIFA 99">
FIFA 99



</doc>
<doc id="910662" url="https://pl.wikipedia.org/wiki?curid=910662" title="Eugen von Boehm-Bawerk">
Eugen von Boehm-Bawerk



</doc>
<doc id="910664" url="https://pl.wikipedia.org/wiki?curid=910664" title="Egzempcja wojskowa">
Egzempcja wojskowa

Egzempcje wojskowe były dylacjami występującymi w prawie I Rzeczypospolitej. Żołnierze na mocy konstytucji sejmowej lub z upoważnienia hetmana otrzymywali dokument zawieszający dalsze postępowanie sądowe przed każdym rodzajem sądów z wyłączeniem sądownictwa wojskowego. Wstrzymywały one postępowanie (nawet egzekucyjne, gdy wyrok nie miał powagi rzeczy osądzonej) wobec osób biorących udział w wyprawie wojennej oraz ich rodziny. Podnosiło to atrakcyjność służby wojskowej i zapobiegało opuszczaniu przez żołnierzy armii.
Egzempcje były instytucją znaną prawu zwyczajowemu. Kształtowały ją jednak – przez konstytucje – sejmy. Sejm ustalał zakres osobowy, stosował bardziej lub mniej rygorystyczne kryteria, zmieniał zakres czasowy obowiązywania egzempcji, zapobiegał jego nadużywaniu, a co najważniejsze – zdecydowanie reagował na nieuznawanie tej formy odroczeń przez sądy.
Obok siebie w XVI i XVII w. występowały zarówno egzempcje generalne wydawane przez sejm, jak i hetmańskie, wydawane bez sankcji sejmowej. Konstytucje o "exemptach" miały zawsze charakter czasowy. Wobec postępującego paraliżu prac sejmu w XVII w. coraz bardziej powszechne stały się egzempty wydawane przez hetmanów.

</doc>
<doc id="910668" url="https://pl.wikipedia.org/wiki?curid=910668" title="Gizela Niedurny">
Gizela Niedurny

Gizela Niedurny (obecnie Zygadło) (ur. 31 stycznia 1939 w Nowym Bytomiu) - gimnastyczka.
Wychowanka Pogoni Nowy Bytom (Ruda Śląska), w latach 1950 - 1968 trenowała pod okiem Jerzego Dziuby. Była wielokrotną mistrzynią kraju i czterdziestojednokrotną reprezentantką Polski w latach (1957 - 1967), a także olimpijką z Rzymu (1960) i Tokio (1964), gdzie zajęła odpowiednio 37 i 56 miejsce.
Obecnie mieszka w Niemczech.

</doc>
<doc id="910669" url="https://pl.wikipedia.org/wiki?curid=910669" title="Hans Heinrich XV Hochberg książę von Pless">
Hans Heinrich XV Hochberg książę von Pless



</doc>
<doc id="910672" url="https://pl.wikipedia.org/wiki?curid=910672" title="Ibis czczony">
Ibis czczony

Ibis czczony ("Threskiornis aethiopicus") – gatunek dużego ptaka z rodziny ibisów (Threskiornithidae). W stanie dzikim zamieszkuje Afrykę na południe od Sahary i Irak.
Taksonomia.
Po raz pierwszy gatunek opisał John Latham w 1790. Holotyp pochodził z obszaru określonego przez autora jako "Aethiopia"; prawdopodobnie był to Egipt. Autor przydzielił nowemu gatunkowi nazwę "Tantalus aethiopicus". Dawniej uznawano gatunek za konspecyficzny z ibisem białookim ("Threskiornis bernieri"); obecnie (2020) Międzynarodowy Komitet Ornitologiczny umieszcza te ptaki jako osobne gatunki w rodzaju "Threskiornis". Blisko spokrewnione z ibisem czczonym są również ibisy: siwopióry ("T. melanocephalus") i czarnopióry ("T. moluccus"). Ibis czczony jest gatunkiem monotypowym.
Morfologia.
Długość ciała wynosi 65–89 cm; masa ciała około 1530 g, zaś rozpiętość skrzydeł 112–124 cm. Anton Reichenow podał następujące wymiary szczegółowe: długość skrzydła 340–380 mm, długość ogona 140–180 mm, długość dzioba 140–180 mm, długość skoku – 90–115 mm. Większość upierzenia ma kolor od białego po brudnobiały. Niebiesko-czarne barkówki tworzą kępkę piór, która opada na zamknięte skrzydła oraz krótki, prostokątny ogon. Lotki są białe z ciemnymi, niebieskozielonymi końcówkami. Głowa jest naga, szaroczarna. Tęczówka brązowa, oko okala naga, czerwona obrączka oczna. Dziób długi, zgięty w dół, nozdrza w kształcie szczelin. Po bokach piersi i w zgięciu skrzydła znajduje się czerwona, naga skóra. Brak dymorfizmu płciowego czy wiekowego; samce są jedynie nieco większe od samic.
Zasięg występowania.
Zasięg występowania ibisa czczonego obejmuje subsaharyjską Afrykę oraz południowo-wschodni Irak. W Egipcie wymarł. Introdukowano gatunek do Francji i Włoch, a także na Tajwan.
Ekologia i zachowanie.
Środowiskiem życia ibisów czczonych są głównie obrzeża kontynentalnych mokradeł, do tego okolice oczyszczalni, solniska, zbiorniki wodne na farmach, rzeki w otwartych lasach, obszary trawiaste, uprawy, nadbrzeżne laguny, watty, nadbrzeżne wyspy i namorzyny. Potrafią również żyć w miastach i na wsiach. Ibisy czczone żywią się przeważnie owadami, takimi jak prostoskrzydłe i chrząszcze, jedzą również skorupiaki, robaki, mięczaki, ryby, płazy bezogonowe, jaszczurki, małe ssaki, jaja krokodyli i pelikanów różowych ("Pelecanus onocrotalus"), pisklęta kormoranów przylądkowych ("Phalacrocorax capensis"), padlinę, odpadki i ziarno. Przeważnie przedstawiciele "T. aethiopicus" milczą. W sytuacjach konfliktowych zarówno samce, jak i samice odzywają się różnorodnymi kwikami, jękami i charczącymi dźwiękami. W locie głośno rechoczą.
Lęgi.
Ibisy czczone zakładają swe gniazda na drzewach i krzewach, a na wyspach również i na ziemi. Okres lęgowy zaczyna się po deszczach, jednak na podmokłych obszarach może lęgnąć się również w porze suchej. W Iranie gniazduje od kwietnia do maja. Ibisy czczone są monogamiczne, zakładają duże kolonie lęgowe, liczące od 50 do 2000 par. Samica składa od 1 do 5 jaj, lecz zwykle w zniesieniu są dwa. Wymiary jaj według Reichenowa: 57–65 na 39,5–45 mm (inne źródło mówi o minimalnej długości 43 mm). Skorupka ma barwę matowobiałą z niebieskim odcieniem, niekiedy zdobią ją czerwonawe kropki. Inkubacja trwa 21–29 dni; samiec wysiaduje na zmianę z samicą, zmieniając się przynajmniej co dobę. Przez pierwsze 7–10 dni życia młodych przez całą dobę w gnieździe przebywa jeden z rodziców. Po 2–3 tygodniach pisklęta opuszczają gniazdo, jednak nadal przebywają w obrębie kolonii. Po 35–40 dniach od wyklucia młode są w pełni opierzone.
Status i zagrożenia.
IUCN uznaje ibisa czczonego za gatunek najmniejszej troski (LC, "Least Concern") nieprzerwanie od 2004, kiedy to dokonano taksonomicznego podziału gatunku. Dawniej występował w Egipcie, gdzie był czczony przez starożytnych Egipcjan i często mumifikowany. Liczebność światowej populacji szacuje się na 200–450 tysięcy dorosłych osobników. BirdLife International uznaje ogólny trend populacji za stabilny w oparciu o dane organizacji Wetlands International z 2018. Na atolu Aldabra liczebność populacji zmalała przez kłusownictwo oraz niepokojenie przez sezonowych pracowników na wyspie. Ibisy czczone są podatne na zatrucie jadem kiełbasianym. BirdLife International wymienia 12 ostoi ptaków IBA, w których występują reprezentanci "T. aethiopicus".

</doc>
<doc id="910673" url="https://pl.wikipedia.org/wiki?curid=910673" title="Ondansetron">
Ondansetron

Ondansetron – organiczny związek chemiczny, lek przeciwwymiotny, który jest specyficznym antagonistą receptorów 5-HT3 wykorzystywanym do objawowego leczenia nudności i wymiotów głównie w onkologii. Wprowadzony na rynek w latach 90. XX wieku.
Mechanizm działania.
Jest silnym wybiórczym antagonistą receptorów dla serotoniny 5-HT3 zlokalizowanych centralnie w obszarze chemowrażliwej strefy wyzwalającej (ang. "chemoreceptor trigger zone") na dnie komory IV oraz w zakończeniach nerwu błędnego ośrodkowo w jądrze pasma samotnego i obwodowo w splocie śródściennym przewodu pokarmowego.
Ondansetron hamuje nudności i wymioty związane z działaniem serotoniny uwalnianej w jelicie cienkim przez leki cytostatyczne i radioterapię, a także blokując ośrodkowe receptory 5-HT3. Po podaniu doustnym wchłania się całkowicie z przewodu pokarmowego. Maksymalne stężenie w osoczu po podaniu doustnym osiąga po 1,5 godziny (tmax), a po podaniu domięśnowym – po 10 minutach. Lek w 70–76% wiąże się z białkami osocza. Metabolizowany jest w wątrobie przez układ enzymatyczny cytochromów CYP1A2, CYP2D6, CYP3A4, a następnie ulega sprzężeniu z kwasem glukuronowym i siarczanami. Okres półtrwania wynosi ok. 3 godzin niezależnie od drogi podania. Wydalany z ustroju na drodze metabolizmu wątrobowego.
Pod wpływem promieniowania jonizującego i chemioterapii w jelicie cienkim uwalniana jest serotonina, która pobudza receptory 5-HT3 i wyzwala odruch wymiotny (nudności i wymioty). Ondansetron hamuje to działanie, a także blokuje ośrodkowe receptory 5-HT3.
Wskazania.
Ondansetron jest zalecany w zapobieganiu i hamowaniu nudności i wymiotów wywołanych chemio- i radioterapią nowotworów, a także w zapobieganiu nudnościom i wymiotom okresu pooperacyjnego.
Działania niepożądane.
Jest dobrze tolerowany a najczęstszym działaniem niepożądanym są zaparcie, bóle głowy, uderzenia gorąca, czkawka.

</doc>
<doc id="910676" url="https://pl.wikipedia.org/wiki?curid=910676" title="Daily Afghanistan">
Daily Afghanistan

The Daily Afghanistan (dari, paszto: روزنامه افغانستان) – dziennik afgański publikowany w Kabulu. Jego nakład osiąga 7 tys. egzemplarzy; gazeta dociera do 32 afgańskich prowincji. Jest publikowana w dwóch językach: Dari i Paszto. The Daily Afghanistan jest niezależną gazetą i należy do grupy największych gazet wydawanych w Afganistanie.
The Daily Outlook Afghanistan.
"The Daily Outlook Afghanistan" jest pierwszą niezależną gazetą w języku angielskim w historii Afganistanu, należy do tej samej grupy gazet, co "The Daily Afghanistan".

</doc>
<doc id="910679" url="https://pl.wikipedia.org/wiki?curid=910679" title="Rekord z wariantami">
Rekord z wariantami

Rekord z wariantami jest to rodzaj rekordu, posiadającego tę właściwość, że zbiór rekordów posiada wspólny typ, lecz różną postać, określoną aktualną wartością specjalnego "pola znacznikowego".
Pola wariantowe.
Rekord jest strukturą, agregatem danych, składającą się z pól rozmieszczonych kolejno w pamięci, zgodnie z deklaracją rekordu. W przypadku rekordu z wariantami, część pól – a konkretnie pól wariantowych – może być rozmieszczona w pamięci począwszy od tego samego adresu pamięci. Pola te (lub grupy pól stanowiące jeden z wariantów), mogą być różnego typu.
Przykład w języku Pascal:
 type adres=record
 kod : "string"[6];
 poczta : "string"[30];
 case wies : "Boolean" of
 "True" : (nazwa : "string"[25]; numer : "integer");
 "False": (ulica : "string"[30]; numer : "integer"
 mieszkanie : "integer");
 end;
przy czym pole nazwa i ulica zlokalizowane będą w pamięci począwszy od tego samego adresu pamięci operacyjnej.
Pole znacznikowe.
Wartość pola znacznikowego określa jaką postać ma aktualnie rekord, tzn. które pola wariantowe posiadają rzeczywiście, aktualnie, przypisaną prawidłową wartość. Pole znacznikowe może być polem anonimowym, tzn. nie posiadać jawnie określonej nazwy (tak może być np. w języku Pascal), ew. może być w ogóle niedostępne dla programisty (np. Algol 68), w rekordach z wariantami zawsze jednak takie pole występuje.
Porównanie z innymi konstrukcjami.
Warianty zawarte w rekordzie są podobne do unii (np. język C). Rekord wariantowy, składający się tylko z wariantów (bez pól poza wariantami), różni się od unii w zasadzie tylko występowaniem pola znacznikowego. Tak więc w unii wszystkie pola rozmieszczone są począwszy od tego samego adresu, a w rekordzie z wariantami mogą występować pola zwykłe rekordu, oraz pola wariantowe zawsze poprzedzone polem znacznikowym. Unię można uznać za odpowiednik rekordu z wariantami w językach niższego rzędu. Powyższe uwagi dotyczą także analogii jaką można dostrzec w odniesieniu do grupy deklaracji zmiennych rozmieszczonych przez programistę w pamięci począwszy od tego samego adresu (np. dyrektywą "absolute" w Turbo Pascalu).
Porównując rekordy z wariantami i „typ wariantowy”, występujący w niektórych językach programowania (np. Visual Basic), należy zauważyć, że
Przykłady.
Ada.
 record
 pola ...;
 [case wyróżnik is
 when wartość_1 =&gt; pola_wariantowe_1
 when wartość_n =&gt; pola_wariantowe_n
 end case;]
 pola
 [case wyróżnik is
 when wartość_1 =&gt; pola_wariantowe_1
 when wartość_n =&gt; pola_wariantowe_n
 end case;codice_1
 end record;
Algol 68.
Istnieje możliwość deklarowania unii (w rzeczywistości rekordów z wariantami) wyłącznie z pól całkowitych i logicznych, a pole znacznikowe jest ukryte, obsługa następuje automatycznie.
Modula 2.
 RECORD
 pola ...
 [CASE pole_znacznikowe OF
 pola_wariantowe
 END]
 [pola ...
 [CASE pole_znacznikowe OF
 pola_wariantowe
 ENDcodice_1
 END
W Moduli 2 mogą występować wielokrotne pola wariantowe w tym samym rekordzie.
Pascal.
 record
 pola ...;
 [case [pole_znacznikowe:]typ_porządkowy of
 wartość_1 : (pola_warianotwe_1);
 wartość_n : (pola_warianotwe_n);
 end;
Może wystąpić tylko jedna sekcja wariantowa na końcu rekordu.

</doc>
<doc id="910681" url="https://pl.wikipedia.org/wiki?curid=910681" title="Jan Antoni Krasulski">
Jan Antoni Krasulski

Jan Antoni Krasulski (ur. 1912 r. we Lwowie, zm. 15 kwietnia 1941 r. nad rzeką Stryj), pseud. „Tońko”, „Naganowski” – urodz. w 1912 r. we Lwowie, batiar lwowski, Biały Kurier, zapalony kibic lwowskiej Pogoni. Podczas walk o Lwów w 1918 r. wziął do niewoli ukraińskiego żołnierza. Po samobójstwie narzeczonej – Marii, przekradł się przez zieloną granicę na Węgry, gdzie został zwerbowany w ambasadzie polskiej na członka SZP, a później ZWZ. Od zdobytego rewolweru na bolszewiku nazwany „Tońkiem Naganowskim”. W trasę „białokurierską” chodził wspólnie z hm. Tadeuszem Chciukiem. Był uważany za KPH (członka Koła Przyjaciół Harcerstwa) przez Białych Kurierów. Po wyjeździe Tadeusza Chciuka do podchorążówki do Francji w trasę chodził ze Zbigniewem Janickim. Zginął w potyczce nad rzeką Stryj 15.04.1940 r., podczas próby przejścia grupy Zbigniewa Janickiego na Węgry, osłaniając grupę przy moście.
Jego siostra mieszkała we Lwowie, przy ul. Zielonej 34 (94), działała w konspiracji i była zagrożona aresztowaniem.

</doc>
<doc id="910682" url="https://pl.wikipedia.org/wiki?curid=910682" title="Rudolf Regner">
Rudolf Regner

Rudolf "Rudek" Regner - „...mańkut, że nie daj Bóg!...” – urodzony w 1917 r., w m. Dolina, zmarły w 1941 r.(?), kpr. rezerwy WP, harcerz w stopniu harcerza orlego. Przed wojną księgowy w spółdzielni w Turce nad Stryjem. Biały Kurier. Wraz z „Małym Władziem” przeprowadzał spod okupacji sowieckiej ludzi, wiadomości, „bibułę”, a z Budapesztu pieniądze informacje o sytuacji w Europie, wiadomości od „Sikurskiegu"”. Pierwotna wersja, jakoby został zastrzelony prawdopodobnie w maju 1940 roku przez NKWD podczas przeprowadzania grupy uciekinierów spod okupacji sowieckiej nie potwierdziła się.
W rzeczywistości został aresztowany w Komarnikach 8 lipca 1940 roku w drodze na Węgry, więziony początkowo w Drohobyczu wyrokiem Sądu Wojskowego 6. Armii Kijowskiego Okręgu Wojskowego z 16 maja 1941 r. otrzymał wyrok – kara śmierci. W czerwcu 1941 r. przebywał w Więzieniu nr 1 we Lwowie przy ul. Łąckiego i tam prawdopodobnie stracony przed wybuchem wojny niemiecko-sowieckiej (22 czerwca 1941 r.).
Materiały sądowe jego sprawy i 10 innych osób, w tym Władzia Ossowskiego zostały niedawno opublikowane przez IPN: Polskie Podziemie 1939-1941. Od Wołynia do Pokucia. cz. 2, Warszawa-Kijów 2004, Wyd. Rytm, str. 1221-1319. 

</doc>
<doc id="910684" url="https://pl.wikipedia.org/wiki?curid=910684" title="Richard Cantillon">
Richard Cantillon

Richard Cantillon (ur. 1680, zm. 1734) – teoretyk ekonomii. Był Irlandczykiem z hiszpańskim nazwiskiem, żyjącym we Francji. Osiągnął duże zyski z udziałów w Kompanii Missisipi. Zginął w pożarze w swoim londyńskim domu.
Cantillon znany jest w szczególności ze swojego traktatu: "Essai Sur la Nature du Commerce en Général", napisanego we Francji w 1730 i opublikowanego anonimowo w Anglii około dwudziestu lat po jego śmierci. Pomimo że jego dzieło było dobrze znane fizjokratom i szkole francuskiej, Cantillon został zapomniany w Anglii, dopóki nie został ponownie odkryty przez Jevonsa pod koniec XIX wieku.
Cantillon był prawdopodobnie pierwszym, który zdefiniował długookresową równowagę jako równowagę przepływów dochodu, tworząc tym samym podstawy dla fizjokratów, ekonomii klasycznej oraz szkoły austriackiej. Jasny i system Cantillona przecierał nowe szlaki. Opracował system ogólnej równowagi, który doprowadził go do teorii cen (determinowanych przez koszt produkcji) i teorię wyjścia. Jego praca jest cytowana przez Adama Smitha w jego Bogactwie narodów.
Cantillona opis mechanizmu popytu i podaży, determinującego krótkoterminowe ceny rynkowe (ale nie długoterminowe ceny naturalne) czyni z niego prekursora rewolucji marginalistycznej. W szczególności, jego poglądy na przedsiębiorczość (jako typ arbitrażu) uczyniły z niego ulubieńca szkoły austriackiej. Cantillon jako pierwszy opracował ilościową teorię pieniądza.
Efektem jego teorii był przejście na pozycje quasi-merkantylistyczne, i popierania równowagi handlowej, jednak z pewną osobliwością: Cantillon popierał import produkcji rolnej i eksport dóbr „nierolnych” jako sposób na wzrost narodowego bogactwa.

</doc>
<doc id="910686" url="https://pl.wikipedia.org/wiki?curid=910686" title="Duży Jabłuszek">
Duży Jabłuszek

Duży Jabłuszek (dodatkowa nazwa w j. kaszub. Dużi Jabùszk; niem. "Jabluschek") – osada kaszubska w Polsce położona w województwie pomorskim, w powiecie kościerskim, w gminie Lipusz nad południowym brzegiem jeziora Wieckiego.
W latach 1975–1998 miejscowość administracyjnie należała do województwa gdańskiego.

</doc>
<doc id="910688" url="https://pl.wikipedia.org/wiki?curid=910688" title="Mały Jabłuszek">
Mały Jabłuszek

Mały Jabłuszek (dodatkowa nazwa w j. kaszub. Môłi Jabùszk; niem. "Sawadda", dawniej "Schartowitz", "Klein Jabluszek") – osada kaszubska w Polsce położona w województwie pomorskim, w powiecie kościerskim, w gminie Lipusz nad północnym brzegiem jeziora Wielkie Sarnowicze.
W latach 1975–1998 miejscowość administracyjnie należała do województwa gdańskiego.

</doc>
<doc id="910690" url="https://pl.wikipedia.org/wiki?curid=910690" title="Helena Świątek">
Helena Świątek

Helena Świątek (z domu Kamińska) urodzona w 1924 r., córka Teodora Kamińskiego – leśniczego z Malmanstalu (na południe od Drohobycza), którego dom był bazą dla białokurierskiej działalności przerzutowej na Węgry. Po aresztowaniu ojca, w styczniu 1940 i wcześniejszej ucieczce na Węgry zagrożonych braci Józefa i Tadeusza, została deportowana 10 lutego 1940 do rejonu Semipałatyńska (wywieziono 8 członków rodziny). Uratowała się z Armią gen. Andersa i obecnie mieszka w Kanadzie. Najprawdopodobniej ona była pierwowzorem „Zosi z domku Myśliwskiego w Malmanstalu”, chociaż Tadeusz Chciuk-Celt - autor „Białych Kurierów” literacko rozbudował wspomnienia o niej. Losy Kamińskich i przypuszczenia identyfikacyjne są opisane w informacji "Generał Sosabowski u „Zosi” w Malmanstalu," „Ziemia Drohobycka” nr 12, 1999, s. 61–63.

</doc>
<doc id="910693" url="https://pl.wikipedia.org/wiki?curid=910693" title="Wielkie Sarnowicze">
Wielkie Sarnowicze

Wielkie Sarnowicze – jezioro rynnowe na Równinie Charzykowskiej (powiat kościerski, województwo pomorskie) na obszarze Borów Tucholskich w województwie pomorskim, w powiecie kościerskim, w gminie Dziemiany. Powierzchnia całkowita jeziora wynosi 34,11 ha. Na wschód od Jeziora znajduje się wieś Kalisz, na zachodnim zaś krańcu sąsiaduje z Jeziorem Somińskim.

</doc>
<doc id="910695" url="https://pl.wikipedia.org/wiki?curid=910695" title="Mała Ślęza">
Mała Ślęza

Mała Ślęza (niem. "Kleine Lohe") – rzeka w Polsce, prawy, największy dopływ Ślęzy w dorzeczu Odry, jedna z dłuższych rzek Wzgórz Niemczańsko-Strzelińskich. Długość Małej Ślęzy wynosi 40,7 km.
Przebieg.
Źródła rzeki położone są na wysokości 325 m n.p.m. na północno-zachodnim stoku Babiej Góry na Wzgórzach Dobrzenieckich, w okolicy wsi Kobyla Głowa. Zasadniczy kierunek biegu rzeki jest północno-zachodni, w dolnym biegu rzeka płynie południkowo, równolegle do Wzgórz Dobrzenieckich, w środkowym biegu skręca w kierunku północno-wschodnim, w górnym biegu w okolicach miejscowości Górzec, dużym zakolem skręca na północny zachód i płynie w kierunku ujścia do Ślęzy, do której uchodzi w okolicy miejscowości Bartoszowa. Jest to rzeka zbierająca wody ze wschodnich zboczy Wzgórz Dobrzenieckich, zachodnich zboczy Wzgórz Lipowych i Równiny Wrocławskiej. Rzeka w większości swojego biegu nieuregulowana.
Dopływy:
Historia.
Groźna powódź spowodowana przez rzekę miała miejsce w lipcu 1997.
Nazwę "Mała Ślęza" ustalono urzędowo w 1951 roku, zastępując niemiecką nazwę "Kleine Lohe".
W pierwszej dekadzie XXI wieku planowano w ramach programu małej retencji budowę w rejonie Maleszowa zapory wodnej o wysokości 11,11 m i długości 338 m. Utworzony zbiornik retencyjny miał mieć pojemność użytkową 2,3 mln m³ i pojemność całkowitą 5,6 mln m³.

</doc>
<doc id="910701" url="https://pl.wikipedia.org/wiki?curid=910701" title="Epaksa">
Epaksa

Epaksa, właśc. Lee Yong-seok () (ur. 5 października 1954 w prowincji Gyeonggi) – południowokoreański wokalista z gatunku techno-trot, który był popularny w latach 90. i 2000.

</doc>
<doc id="910710" url="https://pl.wikipedia.org/wiki?curid=910710" title="Strypa (dopływ Dniestru)">
Strypa (dopływ Dniestru)

Strypa () – lewy dopływ Dniestru, o długości 147 km i powierzchni dorzecza 1610 km2.
Od Buczacza płynie głębokim, wąskim jarem.
W czasie I wojny światowej w latach 1915–1916 rzeka stanowiła linię frontu pomiędzy wojskami rosyjskimi i austro-węgierskimi, w wojnie polsko-bolszewickiej linię obrony armii Ukraińskiej Republiki Ludowej, sojusznika Wojska Polskiego, pod dowództwem gen. Omelianowicza-Pawlenki przed nacierającą Armią Czerwoną (sierpień 1920).
Wzdłuż jej dolnego biegu (od ujścia do Dniestru do okolic Jazłowca) biegła zachodnia granica województwa podolskiego Korony.
Nad Strypą leżą miasta Buczacz i Zborów.
Lewym dopływem rzeki jest Olchowiec.

</doc>
<doc id="910714" url="https://pl.wikipedia.org/wiki?curid=910714" title="Smotrycz">
Smotrycz

Smotrycz () – rzeka w obwodzie chmielnickim Ukrainy, lewy dopływ Dniestru, przepływa przez Kamieniec Podolski. Długość - 169 km, powierzchnia zlewni - 1800 km².
Płynie przez Wyżynę Podolską. W swym dolnym biegu tworzy wąski, głęboki, malowniczy jar. 10 km poniżej Kamieńca Podolskiego znajduje się "Smotrycki kanion", którego wapienne brzegi sięgają 50 m wysokości.

</doc>
<doc id="910715" url="https://pl.wikipedia.org/wiki?curid=910715" title="George D. Gangas">
George D. Gangas

George D. Gangas (ur. 17 lutego 1896, zm. 28 lipca 1994) – amerykański działacz religijny greckiego pochodzenia, członek Ciała Kierowniczego Świadków Jehowy.
Życiorys.
Z pochodzenia był Grekiem. Urodził się na terenie dzisiejszej Turcji w okolicach miasta Koushadasi (Efez), w czasie pierwszej wojny światowej wyjechał do Aten. W 1920 roku wyemigrował do Stanach Zjednoczonych do miasta Marietta, (stan Ohio).
W wieku 25 lat (15 lipca 1921 roku) został ochrzczony na kongresie jako Międzynarodowy Badacz Pisma Świętego (tak wówczas nazywali się Świadkowie Jehowy). W marcu 1928 roku rozpoczął pełnoczasową służbę kaznodziejską – jako tzw. pionier. 31 października 1928 roku został niepłatnym pracownikiem Biura Głównego Towarzystwa Strażnica w Nowym Jorku. W latach czterdziestych XX wieku był tłumaczem publikacji Świadków Jehowy na język grecki. 15 października 1971 roku został członkiem Ciała Kierowniczego Świadków Jehowy. Wśród licznych podróży zagranicznych, w 1985 roku był obecny na kongresie międzynarodowym „Lud zachowujący prawość” w Atenach. Z 98 lat życia, 66 lat był wolontariuszem w Biurze Głównym Świadków Jehowy. Biegle posługiwał się językiem angielskim, greckim i hiszpańskim.

</doc>
<doc id="910716" url="https://pl.wikipedia.org/wiki?curid=910716" title="Uszyca (rzeka)">
Uszyca (rzeka)

Uszyca ( "Uszycia") – rzeka na Ukrainie na Podolu, lewy dopływ Dniestru, o długości 122 km i powierzchni zlewni 1400 km².
W środkowym i dolnym biegu płynie wąskim jarem, posiada wiele progów i katarakt.

</doc>
<doc id="910723" url="https://pl.wikipedia.org/wiki?curid=910723" title="Duńscy arcymistrzowie szachowi">
Duńscy arcymistrzowie szachowi

Lista duńskich szachistów, posiadających tytuły arcymistrzów (GM) i arcymistrzyń (WGM), zarówno w grze klasycznej, korespondencyjnej, kompozycji szachowej, jak i w rozwiązywaniu zadań szachowych oraz tytuły arcymistrzów honorowych (HGM), przyznawanych za osiągnięcia w przeszłości. Obejmuje także zawodników, którzy barwy Danii reprezentowali tylko w pewnym okresie swojego życia.

</doc>
<doc id="910725" url="https://pl.wikipedia.org/wiki?curid=910725" title="Wzgórze 502">
Wzgórze 502



</doc>
<doc id="910726" url="https://pl.wikipedia.org/wiki?curid=910726" title="Zdzisław Ostrowski">
Zdzisław Ostrowski

Zdzisław Ostrowski (ur. 16 lutego 1933 w Puznowie k. Garwolina, zm. 10 stycznia 2019) – generał brygady Ludowego Wojska Polskiego.
Życiorys.
W latach 1948–1951 był elewem Korpusu Kadetów Korpusu Bezpieczeństwa Wewnętrznego, a w latach 1951–1952 słuchaczem Oficerskiej Szkoły KBW w Legnicy. Po ukończeniu nauki pozostał w szkole. W latach 1952–1953 był zastępcą dowódcy kompanii, w latach 1953–1955 dowodził plutonem, a przez kolejne dwa lata kompanią. W latach 1958–1960 był szefem sztabu batalionu w 9 Pomorskim Pułku KBW w Bydgoszczy. Do 1963 roku wykładał w Oficerskiej Szkole KBW w Legnicy.
W latach 1964-66 studiował w Akademii Sztabu Generalnego WP w Warszawie, a po jej ukończeniu pozostał w niej jako pracownik dydaktyczny – starszy asystent ds. taktyki, a następnie – wykładowca taktyki i sztuki operacyjnej (do 1968 roku).
W 1967 roku uczestnik misji rozjemczej w Wietnamie Północnym. W 1969 roku szef sztabu 2 Brygady Wojsk Obrony Wewnętrznej w Białymstoku, następnie do 1972 roku dowodził tą jednostką. W 1970 roku został mianowany na stopień pułkownika.
W latach 1972–1974 był szefem sztabu dywizji zmechanizowanej. W latach 1974-76 studiował w Wojskowej Akademii Sztabu Generalnego Sił Zbrojnych ZSRR im. K. Woroszyłowa w Moskwie. W latach 1977–1979 dowodził 15 Dywizją Zmechanizowaną im. Gwardii Ludowej w Olsztynie. Awansowany na stopień generała brygady w październiku 1979 roku.
W latach 1979–1980 szef sztabu Śląskiego Okręgu Wojskowego, następnie szef Wojewódzkiego Sztabu Wojskowego w Olsztynie (15 września 1980 – 4 listopada 1981), szef sztabu Pomorskiego Okręgu Wojskowego (1981–1984) i zastępca dowódcy Pomorskiego Okręgu Wojskowego ds. Obrony Terytorialnej (1984–1990).
W okresie stanu wojennego w Polsce (1981–1983) był pełnomocnikiem Komitetu Obrony Kraju – komisarzem wojskowym na województwo toruńskie.
Od października 1990 roku pełnomocnik Rządu Rzeczypospolitej Polskiej ds. Pobytu Wojsk Radzieckich w Polsce i przewodniczący Delegacji Polskiej w Polsko-Rosyjskiej Komisji Mieszanej. Razem z zespołem rządowym prowadził rokowania dotyczące wycofania wojsk radzieckich. Kierował wycofaniem Północnej Grupy Wojsk Armii Radzieckiej, zakończonym 17 września 1993, po 48 latach ich „czasowego pobytu”.
Zawodową służbę wojskową zakończył 13 lutego 1995 roku. Zamieszkały w Bydgoszczy, działacz społeczny organizacji kombatanckich – Związku Byłych Żołnierzy Zawodowych i Oficerów Rezerwy.
Odznaczony Krzyżem Komandorskim z Gwiazdą, Krzyżem Komandorskim i Krzyżem Kawalerskim Orderu Odrodzenia Polski oraz Złotym Krzyżem Zasługi, Złotym, Srebrnym i Brązowym Medalem Siły Zbrojne w Służbie Ojczyzny i Złotym Medalem Za zasługi dla obronności kraju.
Pochowany na cmentarzu na bydgoskich Bielawach w dniu 16 stycznia 2019.

</doc>
<doc id="910732" url="https://pl.wikipedia.org/wiki?curid=910732" title="Kabul Weekly">
Kabul Weekly

Kabul Weekly – jeden z największych tygodników afgańskich, dystrybuowany w miastach afgańskich prowincjach. Działalność rozpoczął w 1991, ale został zamknięty po publikacji artykułu krytykującego rząd Mudżahedinów w 1994. Gazetę reaktywowano podczas rządów Talibów. Kabul Weekly jest najchętniej czytanym afgańskim tygodnikem. Gazeta jest wydawana co tydzień we środy w językach Dari i Paszto. Jego nakład wynosi 10 tys. Jest jedyną gazetą afgańską, która wykorzystuje materiały języka angielskiego.
Kabul Weekly jest niezależną gazetą bardzo poczytną w wielu prowincjach. Daje swoim czytelnikom dużo do poczytania.
Tworzy ją grupa najważniejszych afgańskich dziennikarzy.
Jest drukowana na dobrym papierze, przez co jest gazetą drogą.

</doc>
<doc id="910742" url="https://pl.wikipedia.org/wiki?curid=910742" title="Józef Stebelski">
Józef Stebelski

Józef Stebelski (ur. 16 stycznia 1918 w Mołotkowie k. Krzemieńca na Wołyniu, zm. 7 marca 1977 w Zakopanem) – generał brygady Wojska Polskiego.
W 1939 skończył liceum i zdał maturę w Krzemieńcu. W czasie okupacji terenów wschodnich Polski przez Armię Czerwoną był nauczycielem w szkole podstawowej w Mołotkowie i 1940–1941 skończył jeden rok studiów w Instytucie Matematyczno-Fizycznym w Krzemieńcu, a od 1942 pracował w Tarnopolu na kolei. 29 kwietnia 1944 w Zbarażu zgłosił się ochotniczo do służby w Polskich Siłach Zbrojnych w ZSRR. Służbę wojskową rozpoczął w czerwcu 1944. Ukończył Szkołę Oficerów Polityczno-Wychowawczych w Moskwie i wziął udział w walkach w 1945 jako oficer 3 Brygady Pontonowo-Mostowej. Przeszedł szlak bojowy od Warszawy do Berlina przez Odrę. Po wojnie został szefem wydziału organizacyjnego zarządu politycznego III Okręgu Wojskowego w Poznaniu, potem szefem wydziału w Głównym Zarządzie Politycznym Wojska Polskiego. W latach 1950–1954 był wykładowcą w Akademii Sztabu Generalnego w Rembertowie. W 1956 ukończył Akademię Wojskową im. K. Woroszyłowa w Moskwie. W latach 1962–1965 był dowódcą 12 Dywizji Zmechanizowanej.
W październiku 1962 mianowany generałem brygady; nominację wręczył mu w Belwederze przewodniczący Rady Państwa Aleksander Zawadzki. Od października 1968 roku generał dywizji i I zastępca Głównego Inspektora Szkolenia – szef Inspektoratu Szkolenia Ministerstwa Obrony Narodowej. Od 1972 roku był pełnomocnikiem rządu Polskiej Rzeczypospolitej Ludowej ds. stacjonowania wojsk radzieckich w Polsce i przewodniczącym polskiej delegacji w Komisji Mieszanej Polsko-Radzieckiej. Delegat na VI Zjazd PZPR.
Zmarł na zawał mięśnia sercowego. Pochowany na Cmentarzu Wojskowym na Powązkach w Warszawie (kwatera C4-tuje-2).
Odznaczenia.
i inne.

</doc>
<doc id="910746" url="https://pl.wikipedia.org/wiki?curid=910746" title="Carsten Høi">
Carsten Høi

Carsten Høi (ur. 16 stycznia 1957 w Kopenhadze) – duński szachista, arcymistrz od 2001 roku.
Kariera szachowa.
Jest trzykrotnym złotym medalistą indywidualnych mistrzostw Danii, tytuły mistrzowskie zdobył w latach 1978, 1986 i 1992. Pomiędzy 1978 a 1996 rokiem pięciokrotnie reprezentował barwy swojego kraju na szachowych olimpiadach oraz dwukrotnie na drużynowych mistrzostwach Europy.
W 1979 r. samodzielnie zwyciężył, a w 1997 r. podzielił I miejsce w tradycyjnym otwartym turnieju "Politiken Cup" w Kopenhadze. W 2002 r. zwyciężył w kolejnym turnieju "open" rozegranym w Kopenhadze. W 2004 r. podzielił II miejsce w turnieju "The North Sea Cup" w Esbjergu, natomiast w 2005 r. zajął II miejsce (za Nickiem de Firmianem) w kolejnym turnieju "open" w Taastrup. W 2009 r. podzielił III m. (za Jurijem Drozdowskim i Thorstenem Michaelem Haubem, wspólnie z Mirosławem Grabarczykiem) w turnieju "Scandinavian Open" w Kopenhadze.
Najwyższy ranking w karierze osiągnął 1 lipca 1989 r., z wynikiem 2510 punktów zajmował wówczas 4. miejsce wśród duńskich szachistów.

</doc>
<doc id="910747" url="https://pl.wikipedia.org/wiki?curid=910747" title="USS Tarawa (CV-40)">
USS Tarawa (CV-40)

USS Tarawa (CV-40) (także CVA-40, CVS-40) – lotniskowiec United States Navy typu "Essex" z przedłużonym kadłubem (podtyp "Ticonderoga"). Służył przede wszystkim na Pacyfiku. Wycofany ze służby w okresie 30 czerwca 1949 – 3 lutego 1951. Na przełomie 1954–1955 przebudowany na lotniskowiec ZOP.

</doc>
<doc id="910748" url="https://pl.wikipedia.org/wiki?curid=910748" title="Carsten Hoi">
Carsten Hoi



</doc>
<doc id="910760" url="https://pl.wikipedia.org/wiki?curid=910760" title="Universal subscriber identity module">
Universal subscriber identity module

USIM (, uniwersalny moduł identyfikacji abonenta) – używany w sieciach UMTS (3G) moduł umożliwiający identyfikację abonenta niezależnie od tego, z jakiego terminala korzysta (odpowiednik karty SIM używanej w sieciach 2G). Moduł ten jest fizycznie realizowany w postaci karty elektronicznej (inaczej mikroprocesorowej) UICC (ang. "universal integrated circuit card"). Jego wymiary są identyczne jak kart używanych w systemie GSM.
Budowa.
Moduł zbudowany jest z dwóch bloków funkcjonalnych: bloku MT (ang. "mobile termination"), który jest odpowiedzialny za realizację funkcji zapewniających łączność z radiową siecią dostępową, oraz z bloku TE (ang. "terminal equipment"), który realizuje aplikacje. Transfer danych pomiędzy tymi blokami odbywa się za pośrednictwem funkcji TAF (ang. "terminal adaptation function").
Charakterystyka.
Karta USIM pełni w UMTS funkcje związane z przechowywaniem danych systemowych i użytkownika, a także z realizacją niektórych procedur systemowych. Karta zawiera identyfikator abonenta oraz parametry wykorzystywane podczas dostępu do zasobów sieci, między innymi umożliwiające wybór komórek sieci. W module przechowywane są dane związane z przemieszczaniem się abonenta, w tym lokalizacja stacji ruchomej na obszarze sieci i wykazy sieci, z których usług abonent nie może korzystać. Oprócz danych systemowych w karcie USIM mogą być zapisywane SMS-y; abonent może tam także umieścić książkę telefoniczną.

</doc>
<doc id="910770" url="https://pl.wikipedia.org/wiki?curid=910770" title="Stefan Aładżow">
Stefan Aładżow

Stefan Aładżow (ur. 18 października 1947 w Sofii), bułgarski piłkarz grający na pozycji obrońcy. Jest wychowankiem Spartaka Sofia, ale większą część kariery spędził w Lewskim. Występował w nim przez czternaście lat (1967-1981) i w tym czasie rozegrał 483 mecze (368 w lidze), co jest rekordem w historii Lewskiego. Z klubem ze stolicy Bułgarii zdobył pięć tytułów mistrza kraju (1968, 1970, 1974, 1977 i 1979), tyleż raz triumfował w rozgrywkach o Puchar Armii Sowieckiej (1970, 1971, 1976, 1977 i 1979), dwukrotnie dotarł do ćwierćfinału Pucharu Zdobywców Pucharów (1969-1970 i 1976-1977) i raz do ćwierćfinału Pucharu UEFA (1975-1976). W 1970 roku został wybrany na najlepszego piłkarza Bułgarii. Z reprezentacją tego kraju, w której barwach rozegrał 30 meczów (1969-1979), brał udział w Mundialach 1970 i 1974.

</doc>
<doc id="910773" url="https://pl.wikipedia.org/wiki?curid=910773" title="XMODEM">
XMODEM

XMODEM – protokół dzielący dane na bloki, z których każdy zawiera: numer sekwencyjny bloku, 128-bajtowe dane i 4-bajtową sumę kontrolną, która jest wyliczana z bloku danych. 
Synchronizacja jest zachowana poprzez sprawdzenie numeru sekwencyjnego aktualnie przesłanego bloku oraz wyliczenie sumy kontrolnej danych i porównanie jej z przesłaną sumą kontrolną. 
W przypadku błędu wysyłane jest żądanie o ponowne wysłanie bloku.

</doc>
<doc id="910776" url="https://pl.wikipedia.org/wiki?curid=910776" title="Acipenser oxyrinchus">
Acipenser oxyrinchus



</doc>
<doc id="910784" url="https://pl.wikipedia.org/wiki?curid=910784" title="Maurycy Wolff">
Maurycy Wolff

Maurycy Wolff herbu Postęp, (ur. 11 lutego 1798 w Warszawie, zm. 26 kwietnia 1861 tamże) – polski lekarz związany z Warszawą.
Życiorys.
Przodkiem rodziny Wolff był Abraham Emanuel, nadworny lekarz księcia Augusta Sułkowskiego, później generalny sztabslekarz wojsk polskich, którego syn Ferdynand August (1768–1846), lekarz, żonaty z Beatą Barbarą Michler, uszlachcony w roku 1820, był ojcem Maurycego.
Po ukończeniu Liceum Warszawskiego w roku 1813 Maurycy Wolff rozpoczął studia w warszawskiej Szkole Lekarskiej, ale został, z powodu udziału w bójce studenckiej (prawdopodobnie porachunki korporacji akademickich), z niej usunięty w roku 1817, po czym kontynuował studia za granicą, w Berlinie, Paryżu i Würzburgu, gdzie otrzymał w roku 1819 tytuł doktora medycyny. Po dwuletniej praktyce w różnych szpitalach niemieckich Wolff powrócił w 1821 do Warszawy i otworzył tam prywatną praktykę. Wziął udział jako lekarz wojskowy w powstaniu listopadowym, niosąc pomoc rannym w lazarecie urządzonym w koszarach Mirowskich. Już w czasie powstania otrzymał stanowisko ordynatora warszawskiego Szpitala św. Ducha, którym pozostał do roku 1832, po czym powrócił do swej prywatnej praktyki. Bardzo wzięty lekarz, był znany z tego, że ubogich leczył bezpłatnie.
Życie prywatne.
Maurycy Wolff był dwukrotnie żonaty: 1822 z Antoniną Nowakowską, z którą miał syna Maurycego (1825–1884), urzędnika ceł w Petersburgu i od 1855 z Wiktorią Borzęcką, z którą miał syna Konstantego (1856-1923), rosyjskiego generała majora i dowódcę Lejb-Gwardyjskiego Pułku Kirasjerów Jego Wysokości.
Maurycy Wolff został pochowany 29 kwietnia 1861 na cmentarzu Powązkowskim (kwatera 178-2-31/32). Na pogrzebie zjawiły się liczne rzesze warszawian.

</doc>
<doc id="910786" url="https://pl.wikipedia.org/wiki?curid=910786" title="Zbrodnia w Wawrze">
Zbrodnia w Wawrze

Zbrodnia w Wawrze – egzekucja 107 cywilnych mieszkańców podwarszawskiej miejscowości Wawer (niebędącej wówczas dzielnicą Warszawy), dokonana przez okupanta niemieckiego 27 grudnia 1939.
Obok zbrodni w Bochni, była to jedna z pierwszych masowych egzekucji na ziemiach polskich oraz w Generalnym Gubernatorstwie podczas II wojny światowej, w której wbrew prawu międzynarodowemu zastosowano zasadę odpowiedzialności zbiorowej.
Historia.
Okupanci, stosując wbrew prawu międzynarodowemu zasadę odpowiedzialności zbiorowej, aresztowali wcześniej 114 obywateli polskich, w większości mieszkańców Wawra i Anina, w odwecie za śmierć dwóch podoficerów z niemieckiego batalionu budowlanego numer 538 (niem. "Baubatalion 538") w karczmie przy ulicy Widocznej. Zbrodni dokonali znani policji miejscowi kryminaliści – Marian Prasuła i Stanisław Dąbek.
W reakcji na wiadomość o śmierci Niemców w stan pogotowia postawiona została policja niemiecka. Z rozkazu podpułkownika Maxa Daumego, który zastępował na tym stanowisku dowódcę 31. pułku "Ordnungspolizei" (znanego także jako "Polizei-Regiment Warschau"), w nocy z 26 na 27 grudnia 1939 2. i 3. kompania batalionu numer 6 pułku 31. "Ordnungspolizei" pod dowództwem majora Friedricha Wilhelma Wenzla przystąpiła do aresztowań mieszkańców Wawra i Anina.
Podczas aresztowania zatrzymano 120 mężczyzn z Wawra i Anina, w większości Polaków, ale też grupę Żydów i 1 Rosjanina. Mężczyźni liczyli od 15 do 70 lat, wśród nich byli zarówno rzemieślnicy, kupcy i robotnicy, jak również pracownicy umysłowi, dziennikarz oraz oficer Wojska Polskiego. Część zatrzymanych przebywała w Wawrze jedynie tymczasowo, odwiedzając rodzinę na święta Bożego Narodzenia.
Mężczyzn postawiono przed tak zwanym sądem doraźnym (niem. "Standgericht"), będącym elementem terroru sądowego i stanowiącym parodię prawa mającego uzasadniać represje, pod przewodnictwem majora policji Wenzla i w obecności dowodzącego akcją podpułkownika Daumego. Nie przesłuchano zatrzymanych oraz nie dokonano spisania ich zeznań, rejestrując jedynie personalia. 114 mężczyzn zostało skazanych na śmierć, pozostałych „ułaskawiono”, zlecając im wykopanie grobów. Antoni Bartoszek, właściciel restauracji, w której zginęli dwaj Niemcy, został dotkliwie pobity i powieszony u wejścia do lokalu przed zapadnięciem „wyroku” sądu doraźnego.
Egzekucja skazańców odbyła się przy świetle reflektorów samochodowych na niezabudowanym placu pomiędzy ulicami Błękitną a Spiżową (obecnie ulica 27 grudnia) w Wawrze, mężczyźni zostali rozstrzelani przy użyciu karabinów maszynowych. W czasie przeprowadzania na miejsce kaźni jednemu z mężczyzn udało się zbiec. Samą egzekucję, mimo odniesionych ran, przeżyło 7 osób.
Ofiary śmiertelne, w sumie 107 osób, zostały początkowo pochowane w tymczasowej zbiorowej mogile w pobliżu miejsca straceń. Wśród zabitych najmłodszy Tadeusz Ryszka był w wieku lat 15, sześciu było powyżej 60 lat. We wspólnej mogile spoczęli Polacy, Żydzi i Rosjanin, także dwóch obywateli Stanów Zjednoczonych.
W dniach od 25 do 27 czerwca 1940, decyzją niemieckiego starosty (niem. "Kreishauptmann") na powiat warszawski, dokonano ekshumacji. Zidentyfikowano 106 ofiar, jedna pozostała jako N.N. 85 zabitych było stałymi mieszkańcami Wawra lub Anina, 22 pochodziło z innych miejscowości. 76 wydobytych zwłok pochowano na cmentarzu przy ulicy Śnieżki (obecnie ulica Kościuszkowców) w rejonie Wawer Glinki (Marysin Wawerski), a 20 pozostałych pomordowanych złożono w grobach rodzinnych na terenie Warszawy. 11 Żydów pochowano na cmentarzu żydowskim w Warszawie.
Zbrodnia w Wawrze była jedną z pierwszych masowych zbrodni na ludności cywilnej Warszawy i okolic oraz w Generalnym Gubernatorstwie. W reakcji na to wydarzenie polskie podziemie utworzyło konspiracyjną młodzieżową Organizację Małego Sabotażu „Wawer”, związaną z organizacją harcerską Szare Szeregi, która liczyła 500 członków i wykonała w latach 1940–1945 około 170 akcji przeciwko okupacyjnym siłom niemieckim.
Osądzenie sprawców.
Po wojnie sądy polskie osądziły współodpowiedzialnych za zbrodnię w Wawrze. Podczas trzeciego procesu Najwyższy Trybunał Narodowy skazał Maxa Daume wyrokiem z dnia 3 marca 1947 na karę śmierci. Friedrich Wilhelm Wenzel otrzymał karę śmierci wyrokiem Sądu Wojewódzkiego dla miasta stołecznego Warszawy w 1951.
Opisy w literaturze.
Opis zajścia i zbrodni na podstawie relacji świadków podał Melchior Wańkowicz w jednym z rozdziałów swej powieści "Drogą do Urzędowa", wspomina ją także w innym dziele – "Hubalczycy".

</doc>
<doc id="910792" url="https://pl.wikipedia.org/wiki?curid=910792" title="An-Nama">
An-Nama

An-Nama (arab. النعمة, fr. "Néma") – miasto w południowo-wschodniej Mauretanii, stolica regionu Haud asz-Szarki, ok. 47 tys. mieszkańców (stan z roku 2013). Miasto położone jest niedaleko granicy z Mali, na wschodnim krańcu "Route de l'Espoir" – najdłuższej asfaltowej drogi w Mauretanii. Dodatkowo od miasto odchodzą drogi gruntowe w kierunku zabytkowej Walaty (na północ) oraz na południe w kierunku ruin średniowiecznego Kumbi Salih. Z An-Namy prowadzi też droga do miejscowości Nara w Mali.

</doc>
<doc id="910793" url="https://pl.wikipedia.org/wiki?curid=910793" title="Néma">
Néma



</doc>
<doc id="910794" url="https://pl.wikipedia.org/wiki?curid=910794" title="Nema">
Nema



</doc>
<doc id="910795" url="https://pl.wikipedia.org/wiki?curid=910795" title="Bitwa pod Tripstadt">
Bitwa pod Tripstadt

Bitwa pod Tripstadt – starcie zbrojne, które miało miejsce 13 lipca 1794 roku podczas wojny Francji z pierwszą koalicją.
Wstęp.
W lipcu 1794 roku młoda Republika Francuska prowadziła wojnę od dwóch lat, w ciągu których sytuacja zmieniła się zdecydowanie. Po początkowych niepowodzeniach sytuacja zmieniła się na korzyść Francji wkrótce po tym, jak na czele Ministerstwa Wojny (właściwie wydziału wojny Komitetu Ocalenia Publicznego) stanął Lazare Carnot. Na skutek masowego poboru do wojska łączna liczebność frontowych wojsk francuskich osiągnęła stan 800 000 żołnierzy, a łączna liczba ludzi powołanych pod broń – 1.4 do 1.6 miliona. Siły te podzielono na 13 głównych armii polowych.
Największą z tych armii była Armia Renu, która w lipcu 1794 roku liczyła około 115 000 żołnierzy dowodzonych przez generała Michauda. Armia Renu rozlokowana była na długim, 70-kilometrowym froncie, a naprzeciwko niej znajdowała się armia austriacko-prusko-saska licząca 70 000 żołnierzy dowodzonych przez feldmarszałka von Möllendorfa. Armia sprzymierzonych zajmowała silna pozycję na wzgórzach, a w okolicach jej centrum znajdowało się miasto Tripstadt.
Bitwa.
Generał Michaud 2 lipca ruszył do natarcia na całym froncie, jednak francuska armia wszędzie została zatrzymana. Wyjątkiem był młody dowódca dywizji Louis Desaix, któremu udało się zepchnąć prawe skrzydło armii sprzymierzonych. Jednak sukces ten spowodował, że dywizja Desaixa znalazła się w izolacji i nie mając wsparcia nie zdołała oprzeć się kontratakowi księcia Badenii i Blüchera. W końcu zmuszona została do odwrotu, ponosząc przy tym ciężkie straty w liczbie 1 000 żołnierzy. Na koniec dnia obie armie zajmowały w przybliżeniu te same pozycje co przed walką.
W myśl rozkazów Carnota Michaud 13 lipca przeprowadził kolejną ofensywę. Po prawej stronie francuskiej linii generał Gouvion Saint-Cyr (przyszły marszałek napoleoński), wspierany przez ogień artylerii dywizji generała Desaixa, zdobył wioskę Kaiserslautern. W centrum pola bitwy korpus generała Taponniera wyparł pruski korpus księcia von Höhenlohe do Tripstadt, a w tym samym czasie na lewym skrzydle Francuzi rozdzielili linie wojsk sprzymierzonych tak, że generał Kalckreuth nie miał żadnych szans, by wesprzeć spychanego w centrum Höhenlohe. Atak Taponniera na Tripstadt okazał się decydujący dla dalszego przebiegu bitwy, gdyż dzięki niemu Austriacy nie potrafili wesprzeć wojsk pruskich.
Möllendorf rozkazał swym wojskom, by nocą z 13 lipca na 14 lipca przegrupowały się na wschodnim brzegu Renu, co oznaczało zakończenie pobytu wojsk sprzymierzonych na zachodnim brzegu. O godzinie 16:00 Kalckreuth i Höhenlohe w większości połączyli rozdzieloną przez Francuzów armię Möllendorf, jednak aż do września nie podejmowali prób odzyskania straconych pozycji. We wrześniu Höhenlohe zdołał złapać Michauda w pułapkę. Jednak ten późniejszy sukces nie przyniósł sprzymierzonym przywrócenia utraconych pozycji i na długi czas w działaniach obu armii nastąpiła stagnacja.

</doc>
<doc id="910796" url="https://pl.wikipedia.org/wiki?curid=910796" title="Wołodymyr Sereda">
Wołodymyr Sereda

Wołodymyr Sereda, ukr. Володимир Середа (ur. 2 grudnia 1934 w Laszkach) – ukraiński działacz społeczny i polityczny, prezes Towarzystwa „Nadsanie” i Towarzystwa „Zakierzonnia”.
Jego rodzina została wysiedlona wiosną 1946 do wsi Bajkowce w rejonie tarnopolskim.
Wykładał na Politechnice Lwowskiej.

</doc>
<doc id="910797" url="https://pl.wikipedia.org/wiki?curid=910797" title="FN MAG">
FN MAG



</doc>
<doc id="910800" url="https://pl.wikipedia.org/wiki?curid=910800" title="BOMARC">
BOMARC

Bomarc () – wspólne przedsięwzięcie amerykańsko-kanadyjskie w latach 1957–1971 mające zapobiegać zagrożeniu bombardowaniami ze strony ZSRR. Sednem programu było rozmieszczenie taktycznych stacji wyposażonych w rakiety typu Bomarc wzdłuż wschodnich i zachodnich wybrzeży Ameryki Północnej oraz w wewnątrz obszaru tego kontynentu. Systemy naprowadzające Bomarc i SAGE zlikwidowano w późnych latach sześćdziesiątych, jako że okazały się niewydajne i kosztowne oraz całkowicie nieprzydatne w zwalczaniu rakiet balistycznych.
Naddźwiękowe rakiety typu Bomarc były pierwszymi rakietami dalekiego zasięgu o przeznaczeniu przeciwlotniczym. Były w stanie przenosić ładunki konwencjonalne o masie 130 kg jak i głowice atomowe W-40 o mocy 7-10kT. Ich rolą w systemie obronnym było zapobieganie wniknięciu na chroniony obszar. Rakiety Bomarc rozmieszczone na wybrzeżach Ameryki Północnej miały w teorii zniszczyć wrogie bombowce zanim zdążą one zbombardować zadane im cele. Bomarc był jedynym na świecie zestawem ze skrzydlatym pociskiem przeciwlotniczym jaki wszedł na uzbrojenie. Sam pocisk pierwotnie był projektowany jako bezzałogowy samolot myśliwski. Miał to być samolot jednorazowego użytku, który po wystrzeleniu, kierowany radiowymi komendami z ziemi, miał przechwycić cel. Faktycznie był to więc kierowany radiem skrzydlaty pocisk przeciwlotniczy, choć nazywano go "samolotem bezpilotowym". W 1949 roku producent pocisku firma Boeing uzyskała oficjalny kontrakt na budowę pocisku. Po uzyskaniu kontraktu Boeing nawiązał współpracę z centrum badawczym Michigan Aerospace Research Center w celu budowy pocisku. Powstała wówczas nazwa BOMARC od Boeing i Michigan Aerospace Research Center. Oficjalnie pocisk otrzymał oznaczenie nadane mu przez USAF jako XF-99 (X oznaczał prototyp, F oznaczał myśliwiec). Przed rozpoczęciem prób prototypu zmieniono oznaczenie pocisku na XIM-99, co oznaczało oficjalne uznanie go za pocisk a nie samolot (X – prototyp, I – intercept/przechwytujący, M – missile/pocisk rakietowy). Próby pocisku rozpoczęto w lutym 1955 roku. 16 maja 1957 roku Boeing otrzymał kontrakt na budowę seryjnych pocisków IM-99A Bomarc A. Napęd pocisku stanowił rakietowy silnik startowy Aerojet LR59-AG-13 o ciągu 140 kN. Pozwalał on na pionowy start rakiety i osiągnięcie prędkości umożliwiającej włączenie silników marszowych. Silnik startowy pracował na ciekłym paliwie – nafcie i kwasie azotowym co powodowało szybką korozję zbiorników jak również samo paliwo było bardzo niestabilne i w trakcie tankowania rakiety mogło dojść i dochodziło do samozapłonu paliwa. 30 września 1957 roku siłom powietrznym dostarczono pierwszy seryjny IM-99 Bomarc A. W 1958 roku zmówiono w firmie Boeing kolejną wersję rakiety oznaczonej jako IM-99 Bomarc B. W wersji tej wprowadzono nowy silnik startowy na stały materiał pędny M-51, dawał on większy ciąg 220 kN. Zmodernizowano również silniki marszowe Marquardt RJ43-MA-7 o zwiększonym ciągu do 53 kN. 27 czerwca 1963 roku pociski Bomarc A i Bomarc C otrzymały nowe oznaczenia CIM-10A i CIM-10B, litera C w nazwie oznaczała słowo "coffin" – trumna, jako że tak nazywano schrony stanowisk startowych rakiet. 1 października 1972 roku rozwiązano ostatni dywizjon rakiet Bomarc a zadanie przechwytywania nieprzyjacielskich bombowców przejęły na siebie samoloty myśliwskie. Łącznie wyprodukowano 269 rakiet Bomarc A i 301 Bomarc B.
W projektowaniu tego systemu rakietowego brał udział pisarz amerykański
Thomas Pynchon.

</doc>
<doc id="910801" url="https://pl.wikipedia.org/wiki?curid=910801" title="Kułakowice">
Kułakowice



</doc>
<doc id="910804" url="https://pl.wikipedia.org/wiki?curid=910804" title="Emoviolence">
Emoviolence



</doc>
<doc id="910816" url="https://pl.wikipedia.org/wiki?curid=910816" title="Prawo flamandzkie">
Prawo flamandzkie

Prawo flamandzkie – było wzorowane na prawie niemieckim. Rozwinęło się na terenach między Soławą a Odrą w XII w. na podstawie przywilejów udzielanych osiedlającym się tam kolonistom flamandzkim, holenderskim oraz frankońskim. W związku z różnicami wynikającymi z odmiennej techniki osadniczej grup i odmiennych zwyczajów prawnych (dziedziczenie) rozróżniano prawo flamandzkie oraz frankońskie.
Przykładem miasta lokowanego na prawie flamandzkim jest Racibórz czy Nysa.

</doc>
<doc id="910818" url="https://pl.wikipedia.org/wiki?curid=910818" title="Fosforylaza glikogenu">
Fosforylaza glikogenu

Fosforylaza glikogenu – enzym klasy transferaz (EC 2.4.1.1) katalizujący odłączanie cząsteczek glukozy (w postaci glukozo-1-fosforanu) od łańcucha glikogenu w procesie fosforolizy, co stanowi pierwszy etap glikogenolizy. Reakcja ta nazywa się fosfolitycznym rozszczepieniem glikogenu i jest korzystna energetycznie, gdyż związek ten wchodząc w przemiany glikolityczne nie musi być ufosforylowany, tym samym nie zużywa cząsteczki ATP. Fosforylaza glikogenu może usuwać tylko te reszty glukozy, które są oddalone od miejsca rozgałęzienia o więcej niż cztery reszty glukozy. Działa ona do chwili, gdy produktem końcowym jest cząsteczka zbudowana z ośmiu glukoz.
Reakcja przebiega w sposób stereospecyficzny z retencją konfiguracji α na anomerycznym atomie węgla oszczepianej cząsteczki glukozy:
Fosforylaza glikogenu jest aktywna wtedy, kiedy jest ufosforylowana, fosforylację przeprowadza enzym regulatorowy kinaza fosforylazy. Fosforylaza glikogenu występuje w ludzkim organizmie w trzech różnych formach, które z języka angielskiego otrzymały nazwy tych części ciała, w których zostały wytworzone: wątrobowa – PYGL ("liver"), mięśniowa – PYGM ("muscle") i sercowo-mózgowa – PYGB ("brain/heart"). U ludzi gen kodujący PYGM położony jest na chromosomie 11, PYGL – na chromosomie 14, a PYGB – na chromosomie 20. Mutacje w genach kodujących fosforylazy glikogenu mogą powodować choroby spichrzeniowe glikogenu typu V (choroba McArdle’a) i typu VI (choroba Hersa). 
Przy zawale serca dochodzi do podwyższenia poziomu PYGB. Enzym ten przechodzi bezpośrednio do układu krążenia i jest bardzo szybko obecny w wysokim stężeniu. Pierwsze badania kliniczne wykazują bardzo wysokie stężenie PYGB we krwi już w pierwszej godzinie po wystąpieniu bólu w klatce piersiowej. Stwierdzenie podwyższonego poziomu PYGB jest bardzo szybką i pewną metodą diagnozy zawału serca.

</doc>
<doc id="910819" url="https://pl.wikipedia.org/wiki?curid=910819" title="Joachaz">
Joachaz

Joachaz – imię dwóch postaci biblijnych ze Starego Testamentu.

</doc>
<doc id="910821" url="https://pl.wikipedia.org/wiki?curid=910821" title="Glykogen Phosphorylase BB">
Glykogen Phosphorylase BB



</doc>
<doc id="910822" url="https://pl.wikipedia.org/wiki?curid=910822" title="Joasz (król Judy)">
Joasz (król Judy)

Joasz lub Jehoasz – postać biblijna ze Starego Testamentu, król Judy.
Syn króla Ochozjasza (Achazjasza). Został królem w wieku siedmiu lat. Kiedy był niemowlęciem, życie uratowała mu Joszeba (Jehoszeba). W początkowym okresie swych czterdziestoletnich rządów (837-797 p.n.e.) kierował nim kapłan Jojada (Jehojada). Po śmierci Jojady Joasz wprowadził kult bożków i zamordował syna Jojady, Zachariasza. Zerwał złoto ze Świątyni, by wyjednać pokój u nadciągających Aramejczyków (Syryjczyków). Został zamordowany w wyniku buntu niezadowolonych mieszkańców Jerozolimy. Pojawia się w 2 Krl 11-12 oraz 2 Krn 24.

</doc>
<doc id="910823" url="https://pl.wikipedia.org/wiki?curid=910823" title="Zbrodnia w Distomo">
Zbrodnia w Distomo

Masakra w Distomo – zamordowanie przez żołnierzy 4. Dywizji Grenadierów Pancernych SS Polizei 218 mieszkańców greckiej wioski Distomo 10 czerwca 1944 roku. Miejsce to położone jest w zachodniej części pogórza Helikonu. Podobna zbrodnia miała miejsce w miasteczku Kalawrita, położonym na Peloponezie.

</doc>
<doc id="910825" url="https://pl.wikipedia.org/wiki?curid=910825" title="Wielka Synagoga w Jerozolimie">
Wielka Synagoga w Jerozolimie

Wielka Synagoga w Jerozolimie (hebr. בית הכנסת הגדול) – druga pod względem wielkości synagoga w Jerozolimie, przy ulicy króla Jerzego VI Windsora 56 (56 King George Street).
Na początku 1923 roku dwaj naczelni rabini Mandatu Palestyńskiego, Awraham Kuk i Jacob Meir mieli w planach budowę nowej, wielkiej, centralnej synagogi w Jerozolimie. Dokładnie 35 lat później, w 1958 roku, zasiadający w izraelskim rabinacie Heichal Shlomo ufundował małą bożniczkę, która znajdowała się na terenie dzisiejszej synagogi.
Wkrótce jednak się okazało, że synagoga jest po prostu za mała i zadecydowano wznieść nową i znacznie większą. Głównym sponsorem synagogi był sir Isaac Wolfson, żydowski filantrop pochodzący z Wielkiej Brytanii.
Architektem synagogi był Alexander Freidman, który projektując budynek, nawiązywał do Świątyni Jerozolimskiej. Całość budowy kosztowała 18 milionów dolarów.
Uroczyste otwarcie synagogi nastąpiło w 1982 roku, w uroczystość Tu B’Av. Nowym, głównym kantorem został pochodzący z Węgier Naftali Hershtik, który pełni to stanowisko do dnia dzisiejszego. W korytarzu synagogi znajduje się duża, prywatna kolekcja mezuz.

</doc>
<doc id="910826" url="https://pl.wikipedia.org/wiki?curid=910826" title="Jochanan">
Jochanan

Jochanan, syn Kareacha (hebr. Jehochanan - "Jahwe łaskaw", pol. Jan) – żyjąca w VI w. p.n.e. postać biblijna ze starotestamentowej Księgi Jeremiasza, przywódca grupy uchodźców żydowskich zmierzającej do Egiptu. 
Należał początkowo do grupy emisariuszy przybyłych na zlecenie króla Ammonitów, Baalisa. Posłańcy zatrzymali się w Mispie, gdzie Jochanan, według Biblii, ostrzegł Godoliasza, namiestnika Judy, o zamachu na jego życie i proponował wyeliminowanie spiskowca. Rządca nie uwierzył przestrogom podkomendnego i wkrótce rzeczywiście został zamordowany przez dowódcę grupy – Izmaela. Zamachowiec sterroryzował tutejszą ludność i uprowadził część z nich. Należeli do nich m.in. prorok Jeremiasz i jego sekretarz Baruch.
Zbrodnie Izmaela oburzyły Jochanana; zgromadziwszy swych żołnierzy rozpoczął pościg za terrorystami. Jeńcy zostali uwolnieni, a mordercy uciekli do kraju Ammonitów. Jochanan, wbrew radom Jeremiasza, poprowadził ludzi do Egiptu i osiedlił się z nimi w Tafnes.
Pojawia się w Księdze Jeremiasza 40-43.

</doc>
<doc id="910827" url="https://pl.wikipedia.org/wiki?curid=910827" title="Jesiotr syberyjski">
Jesiotr syberyjski

Jesiotr syberyjski ("Acipenser baerii") – anadromiczny gatunek ryby z rodziny jesiotrowatych (Acipenseridae), o dużym znaczeniu gospodarczym.
Występowanie.
Ujścia wielkich rzek w Azji północnej. W Bajkale tworzy formę słodkowodną.
Budowa.
Osiąga do 2 m długości i 100 kg masy ciała. Budowa typowa dla jesiotrów. Cechą charakterystyczną są wyrostki na pokrywie skrzelowej oraz gwiazdkowatego kształtu, małe płytki kostne pokrywające skórę. Rostrum długie. Grzbiet jasnoszary do ciemnobrązowego. 
Odżywianie.
Żywi się rybami i bezkręgowcami.
Rozród.
Dojrzałość płciową osiąga w wieku około 14 lat. Wiosną odbywa długie wędrówki do górnego biegu rzek, aby odbyć tarło. Żyje do 60 lat.
Znaczenie gospodarcze.
Ryba poławiana na dużą skalę ze względu na smaczne mięso oraz ikrę, z której wyrabiany jest kawior. Hodowana w gospodarstwach rybnych. Prezentowana w dużych akwariach publicznych.
Zagrożenia.
Gatunek zagrożony wyginięciem na niektórych terenach naturalnego występowania, głównie z powodu wolnego tempa wzrostu i późnego osiągania dojrzałości do rozrodu. Samce dojrzewają w wieku 9–15, a samice 16–20 lat.

</doc>
<doc id="910828" url="https://pl.wikipedia.org/wiki?curid=910828" title="Acipenser baerii">
Acipenser baerii



</doc>
<doc id="910829" url="https://pl.wikipedia.org/wiki?curid=910829" title="Joel">
Joel

Joel (hebr. יואל), łac. "Joël" – prorok, który spisał biblijną Księgę Joela.
Jeden z tzw. "proroków mniejszych", syn Petuela. W swej księdze Joel opisuje plagę szarańczy i straszną suszę. Jego przesłanie było ostrzeżeniem dla Izraelitów. Wzywał do nawrócenia i mówił o nowej erze wylania Ducha Bożego na wszelkie ciało. Wtedy to Bóg pobłogosławi tych, którzy Mu zaufali.
W Martyrologium Rzymskim znalazł się za sprawą Ado z Vienne i wymieniany jest razem z Ezdraszem, a jego wspomnienie obchodzone jest 13 lipca.

</doc>
<doc id="910833" url="https://pl.wikipedia.org/wiki?curid=910833" title="Jojada">
Jojada

Jojada, hebr. יהוידע (skrócona forma imienia Jehojada: "Oby Jahwe znał [wiedział]", ur. ?, zm. przed 796 p.n.e.) – arcykapłan żydowski.
Ożenił się z Joszebą, siostrą króla Judy Ochozjasza. Kiedy po jego morderstwie matka Atalia przejęła władzę i rozkazała zabicie rodziny królewskiej, małżeństwo ukryło Joasza, jednego z synów Ochozjasza. Po sześciu latach wprowadził go na tron i Atalia została zabita. Jojada rządził jako regent, dopóki Joasz nie osiągnął wieku, w którym mógł sam sprawować władzę. 
Pojawia się w 2 Księdze Królewskiej 11-12 oraz w 2 Księdze Kronik 23-24

</doc>
<doc id="910837" url="https://pl.wikipedia.org/wiki?curid=910837" title="Synagoga Janina w Jerozolimie">
Synagoga Janina w Jerozolimie

Synagoga Janina w Jerozolimie – synagoga znajdująca się w Dzielnicy Chrześcijańskiej Starego Miasta w Jerozolimie
Synagoga została zbudowana w XIX wieku, przez greckich Żydów pochodzących z miasta Janina. Gmina posiada jeszcze jedną synagogę znajdującą się w dzielnicy Ohel Mosze.

</doc>
<doc id="910840" url="https://pl.wikipedia.org/wiki?curid=910840" title="Jojakim">
Jojakim

Jojakim (, właśc. Eliakim (skrócona forma imienia Jehojakim, znaczącego prawdopodobnie „Jahwe podnosi”; ur. 634 p.n.e., zm. 598 p.n.e.) – król starożytnej Judy, panujący w latach 609–598 p.n.e., syn króla Jozjasza i Zebiddy z Rumy.
Został wyniesiony na tron przez faraona Necho II i był od niego zależny. Wkrótce potem kraj Necho został podbity przez Chaldejczyków, a ich władca – Nabuchodonozor II – uczynił Jojakima swym lennikiem. 
Z niejaką Nechusztą miał syna i następcę Jechoniasza.

</doc>
<doc id="910843" url="https://pl.wikipedia.org/wiki?curid=910843" title="Jojakin">
Jojakin

Jojakin , hebr. יְהֹויָכִין\Jehojakin ("Jahwe umacnia"), również (ur. 616, zm. po 562 p.n.e.) − król Judy, panował przez 3 miesiące i 10 dni w 598 r. przed Chr. Dziadek Zorobabela, znanego z odbudowy Świątyni Jerozolimskiej.
Nabuchodonozor wziął go do niewoli babilońskiej. Później inny król, Ewil-Merodak, ułaskawił Jojakina ok. roku 561 p.n.e (na podstawie informacji z Jr 52) i umieścił na swym dworze.
Pojawia się m.in. w 2 Księdze Królewskiej 24,8-16; 25,27 nn. oraz w 2 Księdze Kronik 36,9-10. Znalezione w Babilonie tabliczki klinowe z czasów Nabuchodonozora wymieniają tego władcę w wykazach przydzielanych racji żywieniowych.

</doc>
<doc id="910845" url="https://pl.wikipedia.org/wiki?curid=910845" title="Jonasz">
Jonasz

Jonasz ( "Jona", dosł. „gołąb”; ) – prorok izraelski, żyjący i działający w VIII wieku p.n.e., w Izraelu i Asyrii, pochodzący z Gat-Chefer. Opisany w biblijnej "Księdze Jonasza", której autorstwo jemu się właśnie przypisuje.
Przepowiadał zdobycze terytorialne Królestwa Izraela za panowania Jeroboama II oraz ostrzegał mieszkańców Niniwy przed zburzeniem miasta, co spotkało się z pozytywnym odbiorem.
Działalność Jonasza wśród Asyryjczyków zbiegła się w czasie z zaćmieniem Słońca widocznym z Niniwy w 763 p.n.e. To zdarzenie mogło być niewspomnianym w Biblii czynnikiem, który przekonał mieszkańców miasta do wysłuchania proroka.
Przekaz Biblijny.
Według Księgi Jonasza, Bóg kazał mu się udać do Niniwy, stolicy Asyrii, wroga Izraelitów. Miał nawoływać jej mieszkańców, aby zaniechali swych niegodziwości. Jonasz, chcąc się uchylić od tego polecenia, wsiadł na statek udający się w przeciwnym kierunku, do Tarszisz. Rozpętała się jednak burza i dla Jonasza stało się jasne, że tego powodem jest jego ucieczka przed Bogiem. Kazał załodze wyrzucić się za burtę. Kiedy to uczynili, sztorm ucichł, a Jonasz został połknięty przez wielką rybę, w której brzuchu spędził trzy dni i trzy noce.
Gdy ryba wypluła go na brzeg, postanowił spełnić swą misję w Niniwie, której mieszkańcy w rezultacie okazali skruchę Bogu, zaczęli pościć i modlić się o przebaczenie. Dzięki temu JHWH odwołał zapowiedzianą karę za nieposłuszeństwo i miasto zostało oszczędzone.
Grobowiec.
24 lipca 2014 Państwo Islamskie wysadziło w powietrze grobowiec proroka Jonasza w Mosulu.

</doc>
<doc id="910846" url="https://pl.wikipedia.org/wiki?curid=910846" title="Jotam (król Judy)">
Jotam (król Judy)

Jotam ("Jahwe jest doskonały" lub "oby Jahwe uczynił zupełnym") − postać biblijna ze Starego Testamentu, król Judy w latach 740-732 p.n.e. albo 740/739-734/733 p.n.e.
Był synem i następcą króla Azariasza. Faktyczne rządy objął jeszcze za życia ojca, gdy Azariasz zachorował na trąd. Jako władca popierał kult jahwistyczny, jednak nie zdołał wprowadzić całkowitej czystości i jedności kultu, stąd lud składał jeszcze ofiary krwawe i kadzielne na wyżynach. Jotam był królem-budowniczym, zbudował m.in. Bramę Górną świątyni jerozolimskiej. Odniósł sukces w wojnie z Ammonitami.
Został pochowany w Jerozolimie.
Rządy po nim objął jego syn Achaz.

</doc>
<doc id="910847" url="https://pl.wikipedia.org/wiki?curid=910847" title="Joszeba">
Joszeba

Joszeba – królewna judzka, postać biblijna ze Starego Testamentu.
Była córką Jorama, króla Judy, i siostrą jego następcy Ochozjasza. Poślubiła Jojadę, żydowskiego arcykapłana.
Po śmierci Ochozjasza jego matka Atalia kazała wymordować wszystkich synów zmarłego króla. Joszeba zdołała uratować jednego ze swoich bratanków, Joasza.
Siedem lat później Jojada, mąż Joszeby, dokonał przewrotu pałacowego. Kazał zamordować Atalię, osadzając na tronie małoletniego Joasza.

</doc>
<doc id="910848" url="https://pl.wikipedia.org/wiki?curid=910848" title="Bonfire (album)">
Bonfire (album)

Bonfire – 5-płytowy album kompilacyjny australijskiego zespołu AC/DC, wydany 11 listopada 1997 roku. Został stworzony jako hołd dla zmarłego wokalisty zespołu, Bona Scotta. Nazwa "Bonfire" jest oryginalnie pomysłem Scotta; członkowie zespołu twierdzą, że Scott chciał tak nazwać swój album solowy, który miał zamiar nagrać w przyszłości.
Zawartość.
Live from the Atlantic Studios.
Album koncertowy nagrany 7 grudnia 1977 r. w Atlantic Recording Studios w Nowym Jorku, USA. Wyprodukowany został przez George'a Younga.
Let There Be Rock.
Podwójny album koncertowy nagrany 9 grudnia 1979 r. w The Pavillon w Paryżu, Francja. Oryginalnie wydawany jako film koncertowy od 1980 r., ten album jest ścieżką dźwiękową z tego filmu, ale zawiera utwór "T.N.T.", który nie jest zawarty w filmie. Wyprodukowany został przez Tony'ego Platta.
Volts.
Album zawierający głównie niektóre dema zespołu, dwa utwory na żywo, jeden cover, dwa utwory wydane już oficjalnie, oraz wycinki z kilku wywiadów. Wyprodukowany został przez George'a Younga.
Back in Black.
Zremasterowana wersja albumu z 1980 roku.

</doc>
<doc id="910852" url="https://pl.wikipedia.org/wiki?curid=910852" title="FlashDrive">
FlashDrive



</doc>
<doc id="910854" url="https://pl.wikipedia.org/wiki?curid=910854" title="Finger Disk">
Finger Disk



</doc>
<doc id="910856" url="https://pl.wikipedia.org/wiki?curid=910856" title="Massive Storage Device">
Massive Storage Device



</doc>
<doc id="910857" url="https://pl.wikipedia.org/wiki?curid=910857" title="Flash Memory">
Flash Memory



</doc>
<doc id="910858" url="https://pl.wikipedia.org/wiki?curid=910858" title="Smordy">
Smordy

Jezioro Smordy (Jakuba) – linowo-szczupakowe jezioro położone na południowo-zachodnim krańcu Ostródy. Dorzecze Drwęcy. Zbiornik o mało rozwiniętej linii brzegowej, mulistej ławicy przybrzeżnej i mulistym dnie, o maksymalnej szerokości nieprzekraczającej 200 m oraz długości do 1450 m. 
Od północy jezioro łączy się z krótkim ciekiem z Drwęckim a od południa z Morlinami. Brzegi jeziora przeważnie wysokie, łagodnie wzniesione, obrzeża na południowych krańcach płaskie. Część zachodnich brzegów porasta las, pozostałe brzegi zajmują łąki.
Jezioro udostępnione jest tylko dla członków Towarzystwa Wędkarskiego.

</doc>
<doc id="910859" url="https://pl.wikipedia.org/wiki?curid=910859" title="Ruch Błękitnych Koszul">
Ruch Błękitnych Koszul

Ruch Błękitnych Koszul (ang. Blueshirts Movement, irl. Lucht na Léine Gorma) – irlandzki nacjonalistyczny i faszyzujący ruch polityczny działający w latach 30. XX w. w Irlandii
W latach 20. Irlandia przeżywała okres wewnętrznych kryzysów spowodowanych m.in. wzrostem aktywności lewicy rewolucyjnej i jej bojówek paramilitarnych, w tym Komunistycznej Partii Irlandii. W obawie przed dokonaniem przez nią rewolucji doszło do aktywizacji weteranów walk o niepodległość kraju. W lutym 1932 r. utworzyli oni Związek Towarzyszy Broni (Army Comrades Association, ACA). W sierpniu na jego czele stanął Thomas O’Higgins, poseł do parlamentu irlandzkiego. ACA pełniła podwójną rolę; broniła interesów weteranów walk o niepodległość, a z drugiej strony odgrywała rolę protektora partii Cumann na nGaedhael, której wiece były atakowane przez bojowników zdelegalizowanej w marcu 1933 r. Irlandzkiej Armii Republikańskiej. Coraz częściej dochodziło do starć ulicznych między członkami ACA i IRA, których eskalacja nastąpiła w styczniu 1933 r. podczas wyborów parlamentarnych. 
8 kwietnia 1933 r. w Dublinie ACA przekształcił się w Ruch Błękitnych Koszul. Nazwa pochodziła od koloru oficjalnego stroju partyjnego, symbolizującego zjednoczoną Irlandię otoczoną w całości przez błękitny ocean. Hymn dla ruchu napisał znany poeta, współtwórca „irlandzkiego renesansu”, laureat literackiej Nagrody Nobla w 1923 r. i senator, William Butler Yeats. W lipcu 1933 r. na czele Błękitnych Koszul stanął gen. Eoin O’Duffy, b. bohater powstania wielkanocnego z 1916 r. i uczestnik wojny o niepodległość kraju, który w lutym został zdymisjonowany ze stanowiska naczelnego komisarza irlandzkiej policji zwanej Garda Síochána na hÉireann. Próbował on przekształcić ruch w Gwardię Narodową. Do jego programu wprowadził różne elementy kojarzone z faszyzmem, jak pozdrawianie się wyciągnięciem w górę ręki i powiedzeniem „Hoch O’Duffy!”, czy urządzanie masowych wieców. Członkami Błękitnych Koszul mogli zostawać jedynie Irlandczycy, których oboje rodzice byli chrześcijanami. Wzorem dla E. O’Duffy’ego był Benito Mussolini i jego Narodowa Partia Faszystowska. Ponadto, program Błękitnych Koszul zawierał hasła obrony interesu narodowego i kultury społecznej, niwelowania różnić klasowych, zjednoczenia Irlandii, poprowadzenie młodzieży do konstruktywnej akcji narodowej oraz wprowadzenia w kraju systemu korporacyjnego, który polegałby na współpracujących ze sobą organizacjach pracowników i pracodawców, zapobiegających strajkom i zwolnieniom za pomocą trybunałów sądowych, co doprowadziłoby do harmonijnej współpracy pomiędzy poszczególnymi branżami. System taki bardziej pasował formie katolickiej, niż faszystowskiej. Dużą rolę odgrywał także antysemityzm, gdyż – według E. O’Duffy’ego – jego ruch miał walczyć przeciwko międzynarodowemu żydostwu o przywrócenie należnego miejsca rasie aryjskiej. Przywódca Błękitnych Koszul nawiązał kontakty z międzynarodowym ruchem faszystowskim, biorąc udział w grudniu 1934 r. na Międzynarodowej Konferencji Faszystowskiej w Montreux w Szwajcarii. 
Wzrost liczebny ruchu był bardzo szybki; pod koniec 1934 r. liczył już ok. 120 tys. członków. W sierpniu 1934 r. odbył się w Dublinie uroczysty przemarsz ok. 20 tys. członków ruchu w celu uczczenia poległych w walkach o niepodległość kraju, który zakończył się przed budynkiem parlamentu. Stało się to pretekstem dla władz państwowych do zdelegalizowania Błękitnych Koszul z obawy przed przewrotem faszystowskim. Na byłych członków posypały się różnego rodzaju represje, a nielegalne demonstracje były brutalnie rozpędzane, np. w 1935 r. w mieście Cork policja otworzyła ogień do nieuzbrojonych działaczy ruchu, zabijając 1 osobę. 
Na miejsce Ruchu Błękitnych Koszul E. O’Duffy powołał organizację Młoda Irlandia (Young Ireland), też zdelegalizowaną, podobnie jak następna – Liga Młodych (League of Youth); ostatecznie utworzona została Zjednoczona Partia Irlandzka Fine Gael (United Ireland Party of the Fine Gael). Po jej opuszczeniu przez E. O’Duffy’ego wielu b. członków Błękitnych Koszul wstąpiło do nowego ugrupowania pod nazwą Narodowa Partia Korporacyjna, a następnie wyruszyło w szeregach Brygady Irlandzkiej do Hiszpanii, aby walczyć po stronie gen. Francisco Franco z republikanami.
Linki zewnętrzne.
Historia Ruchu Błękitnych Koszul (jęz. angielski)

</doc>
<doc id="910860" url="https://pl.wikipedia.org/wiki?curid=910860" title="Fosforylaza glikogenowa">
Fosforylaza glikogenowa



</doc>
<doc id="910861" url="https://pl.wikipedia.org/wiki?curid=910861" title="Morliny (jezioro)">
Morliny (jezioro)

Morliny – jezioro w woj. warmińsko-mazurskim, w pow. ostródzkim, w gminie Ostróda leżące niedaleko Ostródy. Zbiornik przepływowy.
Powierzchnia zwierciadła wody według różnych źródeł wynosi od 57,5 ha do 66,0 ha.
Zwierciadło wody położone jest na wysokości 95,1 m n.p.m.. Średnia głębokość jeziora wynosi 9,2 m, natomiast głębokość maksymalna 19,5 m.
Istnieje kilka dopływów – największy, w południowej części niesie wody z jez. Lichtajny. Odpływ znajduje się w północnej części i łączy jezioro Morliny z jeziorem Smordy (Jakuba), a dalej z jeziorem Drwęckim.

</doc>
<doc id="910863" url="https://pl.wikipedia.org/wiki?curid=910863" title="E! Online">
E! Online



</doc>
<doc id="910864" url="https://pl.wikipedia.org/wiki?curid=910864" title="Substantia nigra">
Substantia nigra



</doc>
<doc id="910871" url="https://pl.wikipedia.org/wiki?curid=910871" title="Aït Benhaddu">
Aït Benhaddu



</doc>
<doc id="910874" url="https://pl.wikipedia.org/wiki?curid=910874" title="Geografia Abchazji">
Geografia Abchazji

Ukształtowanie powierzchni.
Większą część terytorium zajmują południowe stoki głównego grzbietu Kaukazu (ważniejsze przełęcze: Kłuchorska i Maruchska) oraz jego odgałęzienia: na północnym zachodzie Góry Gagryjskie, w centrum Góry Bzypijskie i Góry Abchaskie, na południowym wschodzie Góry Kodorskie). Najwyższy szczyt Dombaj-Ulgen (4046 m n.p.m.). W północnej części krainy góry dochodzą bezpośrednio do urwistych brzegów Morza Czarnego – często występują tutaj nadmorskie osuwiska. Bardziej na południe, począwszy od rzeki Kodori, przecinającej Wąwóz Kodori, wzdłuż wybrzeża, rozciąga się stopniowo rozszerzający się ku południowemu wschodowi fragment Niziny Kolchidzkiej. Od gór jest on oddzielony strefą przedgórzy. W znacznej części kraju szeroko rozwinięte zjawiska krasowe; największe jaskinie: "Nowoatońska, Pantiuchina, Śnieżna". W Abchazji, w rejonie masywu Arabika, znajduje się aktualnie najgłębsza jaskinia świata j. Woronia-Krubera – 2160 m głębokości.
Budowa geologiczna i zasoby mineralne.
Kaukaz jest fałdowym górotworem alpejskim o skomplikowanej budowie geologicznej.
Góry Gagryjskie oraz Góry Bzypijskie zbudowane są głównie z wapieni. Występują zjawiska krasowe
Występują tu częste trzęsienia ziemi.
Niewielkie zasoby węgla kamiennego, rud cynku, ołowiu, miedzi, rtęci i barytu, surowców budowlanych.
Hydrografia.
Główne rzeki: Kodori, Bzyb, Gumista, Galidzga, mają charakter górski. Jezioro: Rica.
Liczne źródła mineralne (miejscowość Awdachara).
Klimat.
Na wybrzeżu klimat podzwrotnikowy, wilgotny, w górach od 500 do 2000 m n.p.m. górski umiarkowany, powyżej 2000 m n.p.m. – górski chłodny. 
Średnia temperatura w styczniu od –2 °C do 4-7 °C, w lipcu 16-24 °C, roczne opady 1300-2400 mm.
Gleby.
Na wybrzeżu i pogórzu przeważają czerwonoziemy i żółtoziemy, wyżej gleby próchniczno-węglanowe, brunatne gleby leśne i gleby górskie. 
Roślinność.
Pierwotna roślinność, chroniona w rezerwatach (Rica, Gumistyński, Pschuski, Picundyjsko-Miusserski) to do wys. 1000 m n.p.m. zrzucające na zimę lasy liściaste (buk, kasztan, dąb, grab) z podszytem z wiecznozielonych krzewów (laurowiśnia wschodnia, rododendron, ostrokrzew, bukszpan). Wyżej górskie lasy bukowe i bukowo-jodłowe. Powyżej górnej granicy lasu roślinność piętra alpejskiego i turniowego.
Lasy do dziś zajmują ponad 55% powierzchni.
Świat zwierzęcy.
W lasach występują niedźwiedzie, dziki, jelenie, sarny, żubry. Z ptactwa bażanty.

</doc>
<doc id="910879" url="https://pl.wikipedia.org/wiki?curid=910879" title="Posesor">
Posesor



</doc>
<doc id="910880" url="https://pl.wikipedia.org/wiki?curid=910880" title="D.B. Cooper">
D.B. Cooper

D.B. Cooper – inicjały i nazwisko przypisywane mężczyźnie, który 24 listopada 1971 w Stanach Zjednoczonych porwał samolot pasażerski Boeing 727 z 42 osobami na pokładzie, lecący z Portland do Seattle i po otrzymaniu okupu w wysokości 200 000 dolarów amerykańskich wyskoczył z niego ze spadochronem nad południowymi Górami Kaskadowymi. Porywacza nie udało się ująć. W samolocie używał nazwiska Dan Cooper, jednak przez późniejsze nieporozumienie w mediach stał się znany jako „D.B. Cooper”. Mimo setek tropów w ciągu wielu lat, żaden dowód nie pozwolił odkryć prawdziwej tożsamości ani miejsca pobytu Coopera, a większość pieniędzy nigdy nie została odzyskana. Kilka konkurencyjnych teorii proponuje wyjaśnienie co stało się po skoku, jednak agenci Federalnego Biura Śledczego (FBI) uważają, że porywacz nie przeżył.
Sposób ucieczki D.B. Coopera i brak pewności co do jego dalszych losów ciągle intrygują ludzi. Sprawa Coopera (FBI nadało jej kryptonim „Norjak”) jest jedynym nierozwiązanym przypadkiem porwania samolotu w USA i jednym z niewielu na świecie.
Sprawa Coopera wprawia w zakłopotanie służby rządowe oraz prywatnych detektywów od dziesięcioleci, wszelkie nowe informacje w sprawie zawsze prowadziły do ślepych zaułków. W marcu 2008 pojawiła się szansa na przełom, gdy dzieci odnalazły spadochron na obszarze, gdzie Cooper prawdopodobnie wyskoczył, niedaleko Amboy, w stanie Waszyngton. Jednak, zdaniem ekspertów, znaleziony spadochron nie mógł należeć do porywacza.
W ciągu wielu lat znaleziono kilka wskazówek związanych ze sprawą porwania samolotu. W 1978 tabliczka zawierająca instrukcję jak opuścić schody na ogonie Boeinga 727 (później potwierdzono, że pochodzi z tylnych schodów samolotu, z którego Cooper wyskoczył), została znaleziona o kilka minut lotu od prawdopodobnej strefy lądowania porywacza. W lutym 1980 ośmioletni Brian Ingram znalazł na brzegu rzeki Kolumbia 5880 dolarów w gnijących banknotach 20-dolarowych. Dowiedziono, że banknoty te były częścią okupu.
W październiku 2007, FBI ujawniło, że uzyskano częściowy profil DNA Coopera z krawata, który zostawił na pokładzie samolotu. 31 grudnia 2007 FBI wznowiło niezamkniętą sprawę publikując w Internecie nigdy wcześniej niepublikowane portrety pamięciowe, próbując wywołać wspomnienia, które mogłyby pomóc zidentyfikować Coopera. Według relacji prasy, FBI nie wierzy, aby Cooper przeżył skok, ale wyraża zainteresowanie ustaleniem jego tożsamości.
W lipcu 2016 FBI oficjalnie zawiesiło sprawę dalszych poszukiwań D.B. Coopera. Mimo tego agencja rządowa nadal czeka na każdy fizyczny dowód, który może dotyczyć spadochronów lub skradzionych pieniędzy dostarczonych do analizy.
Porwanie.
W środę 24 listopada 1971, dzień przed świętem dziękczynienia, mężczyzna używający nazwiska Dan Cooper wsiadł na pokład Boeinga 727-100, linii lotniczych Northwest Orient (później Northwest Airlines, obecnie część Delta Air Lines) lot numer 305, lecący z Portland International Airport w mieście Portland (stan Oregon) do Seattle-Tacoma International Airport w Seattle (stan Waszyngton). Cooper był opisywany jako czterdziestokilkuletni mężczyzna, między 1,78 m a 1,83 m wzrostu. Miał na sobie czarny płaszcz, mokasyny, ciemny garnitur, starannie wyprasowaną białą koszulę z kołnierzykiem, czarny krawat ze spinką z masy perłowej oraz czarne okulary przeciwsłoneczne. Usiadł z tyłu samolotu na miejscu 18C. Kiedy samolot wystartował z Portland, Cooper wręczył notatkę stewardesie Florence Schaffner, która siedziała obok drzwi do schodów na ogonie, z lewej strony za jego siedzeniem. Myślała, że mężczyzna daje jej swój numer telefonu, więc schowała kartkę do kieszeni nie otwierając jej. Cooper przechylił się bliżej i powiedział: „Powinna pani lepiej przyjrzeć się tej notatce. Mam bombę”. W kopercie była notatka następującej treści: „W walizce mam bombę. Użyję jej jeśli będzie to konieczne. Chcę żebyś usiadła obok mnie. Zostaliście porwani”.
Notatka zawierała również żądanie 200 000 dolarów, w nieoznaczonych banknotach oraz dwóch zestawów spadochronów – dwóch głównych plecowych oraz dwóch awaryjnych piersiowych. Według instrukcji rzeczy te miały zostać dostarczone do samolotu, gdy ten wyląduje na lotnisku Seattle-Tacoma; jeśli żądania nie zostałyby spełnione porywacz miał zdetonować ładunek wybuchowy. Kiedy stewardesa poinformowała kokpit o Cooperze i notatce, pilot William Scott, skontaktował się ze służbą kontroli ruchu lotniczego portu Seattle-Tacoma, która poinformowała policję oraz FBI. FBI skontaktowało się z prezesem linii Northwest Airlines, Donaldem Nyropem, który polecił Scottowi współpracować z porywaczem. Scott nakazał Schaffner, aby wróciła na miejsce obok Coopera i upewniła się czy bomba jest prawdziwa. Cooper otworzył walizkę, pozwalając stewardesie zobaczyć czerwone walce, dużą baterię oraz przewody, co przekonało ją, że bomba jest prawdziwa. Cooper wysłał stewardesę z powrotem do kokpitu, aby poleciła pilotowi wstrzymać się z lądowaniem dopóki rzeczy, których żądał, nie zostaną dostarczone na lotnisko.
Spełnienie żądań i uwolnienie pasażerów.
Zgodnie z żądaniami samolot oczekiwał krążąc nad zatoką Puget. W tym czasie dostarczano pieniądze i spadochrony. Gromadząc gotówkę, agenci FBI postąpili według instrukcji co do nieoznaczonych banknotów, ale zdecydowali dać wydrukowane w większości w 1969, z których przeważająca część miała numery seryjne zaczynające się od litery L, wyemitowane przez Federal Reserve Bank of San Francisco. Agenci przepuścili również wszystkie 10 000 banknotów przez urządzenie Recordak, tworząc mikrofilm z każdym banknotem i w ten sposób rejestrując wszystkie numery seryjne. Początkowo władze chciały dostarczyć wojskowe spadochrony z bazy sił powietrznych McChord, jednak Cooper zażądał cywilnych, ręcznie otwieranych spadochronów. Policja Seattle zdołała odnaleźć odpowiednie spadochrony w miejscowej szkole spadochroniarskiej. Tymczasem Cooper w samolocie popijał burbon z sodą cytrynowo-limonową, za który chciał zapłacić. Tina Mucklow, stewardesa, która spędziła najwięcej czasu z porywaczem, opisała go jako „raczej miłego” i wystarczająco troskliwego, aby zaproponować, żeby załodze dostarczono posiłek po wylądowaniu w Seattle. Jednakże śledczy FBI określili Coopera jako „nieprzyzwoitego” i używającego „plugawego języka”.
O 17:24 kontrola ruchu lotniska wywołała Scotta i poinformowała go, że rzeczy zażądane przez porywacza zostały dostarczone. Cooper dał więc kapitanowi Scottowi pozwolenie na lądowanie w pierwotnie wyznaczonym miejscu, na Seattle-Tacoma International Airport. Samolot wylądował o 17:39. Cooper poinstruował kapitana, by ten podkołował samolot do odległej części pola startowego oraz przyciemnił światła w kabinie, tak aby uniemożliwić strzelanie policyjnym snajperom. Polecił kontroli ruchu, aby jedna osoba samodzielnie dostarczyła okup oraz spadochrony. Wybrana osoba, pracownik linii Northwest Orient, podjechał do samolotu i wręczył pieniądze i spadochrony stewardesie Mucklow, przez schody ogonowe. Kilka minut później Cooper uwolnił wszystkich 36 pasażerów oraz stewardesę Schaffner przez schody ogonowe. Pilot Scott, stewardesa Mucklow, pierwszy oficer Bob Rataczak i mechanik pokładowy H.E. Anderson nie dostali pozwolenia na opuszczenie samolotu.
Plany Coopera i jego żądanie czterech spadochronów stanowiły zagadkę dla FBI. Agenci zastanawiali się czy Cooper miał na pokładzie wspólnika, czy cztery spadochrony były przeznaczone dla członków załogi, którzy pozostali na pokładzie. Dotąd, nikt nie próbował skakać ze spadochronem z porwanego samolotu cywilnego. Kiedy samolot był tankowany, urzędnik Federal Aviation Administration (FAA), który chciał wyjaśnić porywaczowi konsekwencje jego czynu, podszedł do drzwi samolotu i poprosił Coopera o pozwolenie na wejście na pokład. Ten natychmiast odmówił. Korek parowy w pompie cysterny spowalniał tankowanie. Cooper zaczął coś podejrzewać, kiedy po 15 minutach tankowanie jeszcze się nie zakończyło. Zagroził, że wysadzi samolot, wobec czego mechanicy spróbowali przyspieszyć pracę.
Z powrotem w powietrzu.
Po zatankowaniu, starannym sprawdzeniu okupu i spadochronów oraz negocjacjach dotyczących trasy lotu, Cooper rozkazał załodze startować około 19:40 i lecieć do Meksyku, z prędkością 170 węzłów (200 mph lub 320 km/h), na wysokości nie większej niż 10 000 stóp (3000 m, normalna wysokość przelotowa mieści się pomiędzy 7600 a 11 000 m), z otwartym podwoziem i z klapami w pozycji 15 stopni. Jednakże pierwszy oficer Rataczak stwierdził, że przy takich parametrach odrzutowiec może przelecieć tylko 1000 mil (1600 km). Po przedyskutowaniu różnych propozycji zdecydowano się na lądowanie i tankowanie w Reno, w stanie Nevada oraz lot drogą lotniczą Vector 23, mijającą od zachodu Góry Kaskadowe. Cooper polecił Scottowi, aby kabina podczas lotu nie była pod ciśnieniem – na wysokości 3000 m mógł normalnie oddychać przy równym ciśnieniu w kabinie i na zewnątrz – pozwoliło to uniknąć gwałtownego przepływu powietrza na zewnątrz przy próbie opuszczenia samolotu w powietrzu.
Krótko po wystartowaniu porywacz kazał stewardesie Mucklow, która siedziała z nim, aby poszła do kokpitu i tam została. Zanim weszła za zasłonę oddzielającą pomieszczenia załogi od przedziału pierwszej klasy, zauważyła, że mężczyzna przywiązuje sobie coś do paska – jej zdaniem linę. Chwilę później w kabinie załoga zauważyła kontrolkę wskazującą, że Cooper próbuje otworzyć drzwi. Kapitan zapytał go przez interkom, czy jest coś, co mogą dla niego zrobić – usłyszał krótką odpowiedź: „Nie”.
Załoga zauważyła zmianę ciśnienia w kabinie. Cooper opuścił schody ogonowe i wyskoczył. To był ostatni raz kiedy go widziano. FBI uważa, że wyskoczył o 20:13 nad południowo-zachodnią częścią stanu Waszyngton, ponieważ schody „podskoczyły” w tym czasie, jakby zostały uwolnione spod masy odpowiadającej człowiekowi. Gdy Cooper wyskoczył, samolot leciał przez potężną ulewę, przez chmury nie było widać żadnych świateł z ziemi. Z powodu słabej widoczności skoku nie zauważyli piloci myśliwców F-106 śledzący boeinga. Początkowo sądzono, że porywacz wylądował na południowym wschodzie obszaru Ariel, niedaleko jeziora Merwin, 48 km na północ od Portland (). Późniejsze teorie bazują na różnych źródłach – łącznie z zeznaniem dotyczącym warunków pogodowych pilota linii Continental Airlines Toma Bohana, który leciał 1200 metrów ponad i 4 minuty za lotem 305 – umiejscawiają strefę lądowania 30 km dalej na wschód. Jednak dokładne miejsce lądowania pozostaje nieznane.
Prawie 2,5 godziny po starcie z Seattle-Tacoma, około 22:15 boeing wylądował bezpiecznie w Reno, ze schodami ciągniętymi po pasie startowym. Lotnisko było otoczone przez agentów FBI i miejscową policję, chociaż po skontaktowaniu się z kapitanem Scottem było jasne, że Coopera nie ma w samolocie. Agenci weszli na pokład w celu poszukiwania pozostawionych dowodów. Odkryli wiele odcisków palców (które mogły należeć do porywacza lub innych osób), krawat ze spinką i dwa z czterech spadochronów. Nie odnaleziono Dana Coopera. Wraz z nim zniknęła jego walizka, torba z pieniędzmi oraz dwa spadochrony. Osoby, z którymi Cooper kontaktował się na pokładzie i na ziemi zostały przesłuchane, w celu sporządzenia portretu pamięciowego. Przesłuchania dały niemal identyczny opis, który pozwolił FBI na stworzenie portretu, używanego na listach gończych. Dan Cooper został opisany jako typ latynoski. FBI utrzymuje, ze portret jest dokładną podobizną Coopera, ponieważ wiele osób, przesłuchanych jednocześnie w osobnych miejscach, podało prawie identyczny opis.
Zniknięcie bez śladu.
Mimo prowadzonych z powietrza i na ziemi poszukiwań, w przypuszczalnej strefie lądowania porywacza – o powierzchni równej 28 mil kwadratowych (73 km²) – w końcu 1971 i wiosną 1972 nie znaleziono żadnego śladu Coopera, ani jego spadochronu. Dokładne miejsce lądowania było trudne do określenia; przy prędkości samolotu wynoszącej ponad 320 km/h i zmiennym wietrze, nawet małe różnice w czasie mogły znacznie przemieścić miejsce lądowania. To doprowadziło śledczych do przekonania, że Cooper nie mógł wiedzieć, gdzie wyląduje i dlatego nie mógł mieć na ziemi wspólników czekających, aby ułatwić mu ucieczkę. Początkowo poszukiwania prowadziły małe grupy agentów FBI wraz z zastępcami szeryfa hrabstw Clark i Cowlitz, pieszo oraz z helikopterów. Inni prowadzili łodzie patrolowe wzdłuż jezior Merwin i Yale. Ponieważ mijały miesiące i nie pojawiały się żadne znaczące tropy z innych źródeł, nadejście wiosennej odwilży stało się impulsem do bardzo dokładnego przeszukania terenu, prowadzonego przez FBI i ponad 200 żołnierzy US Army z pobliskiego Fort Lewis. Zespoły wojska i agentów przeszukiwały teren metr po metrze przez osiemnaście dni w marcu i osiemnaście dni w kwietniu 1972. Po sześciu tygodniach przeszukiwania strefy jeden z najintensywniejszych pościgów w historii północnego zachodu USA nie ujawnił żadnych dowodów związanych z porwaniem. W rezultacie pozostaje przedmiotem sporu, czy Cooper w rzeczywistości wylądował poza początkowo wyznaczoną strefą, czy też przeżył skok i następnie uciekł. Krótko po porwaniu FBI przesłuchało, a następnie zwolniło mężczyznę z Portland nazwiskiem D.B. Cooper, który nigdy nie był brany pod uwagę jako poważny podejrzany. Jednakże przez medialne nieporozumienie inicjały „D.B.” silnie kojarzą się z porywaczem i pod takim nazwiskiem jest teraz znany.
FBI zintensyfikowało wysiłki zmierzające do namierzenia 10 000 banknotów 20-dolarowych z okupu, powiadamiając banki i inne instytucje finansowe o numerach seryjnych banknotów. Organy ścigania na całym świecie również otrzymały informacje o Cooperze i numerach. Po porwaniu linie Northwest Airlines zaoferowały nagrodę w wysokości 15% z odzyskanej sumy – ale maksymalnie 25 000 dolarów – jednak ostatecznie odwołały ofertę, gdy nie pojawił się żaden solidny dowód w sprawie. W listopadzie 1973 "The Oregon Journal" z Portland zaczął publikować za pozwoleniem FBI pierwszą publiczną listę numerów, oferując 1000 dolarów dla pierwszej osoby, która znajdzie jeden z banknotów. Później "Seattle Post-Intelligencer" zaoferował 5000 dolarów nagrody za jeden banknot.
Pomimo zainteresowania zgłaszanego z całego kraju i kilku rzekomych bliskich trafień, gazety nigdy nie otrzymały informacji z dokładnie pasującym numerem. W dekadzie poprzedzającej porwanie, lokalni przedstawiciele prawa i FBI rozwiązali przynajmniej dwa poważne przestępstwa na północnym zachodzie – napad na bank i wymuszenie – śledząc numery seryjne banknotów. Jednak w obydwu sprawach, których rozwiązanie zajęło władzom tylko kilka tygodni, sprawcy wydawali namierzane pieniądze w kilka dni po przestępstwie i w tym samym rejonie.
Pod koniec 1978 myśliwy, przechodzący niedaleko na północ od przypuszczalnej strefy lądowania Coopera, znalazł tabliczkę z instrukcją, jak opuścić schody rufowe Boeinga 727. Tabliczka pochodziła z tylnej klatki schodowej samolotu, który porwał Cooper.
10 lutego 1980 ośmioletni Brian Ingram był ze swoją rodziną na pikniku, gdy znalazł 5880 dolarów w gnijących banknotach (294 banknoty 20-dolarowe). Leżały ciągle zapakowane w gumowe taśmy, około 12 m od brzegu i 5 cm pod powierzchnią, na płyciźnie rzeki Kolumbia, 8 km na północny zachód od Vancouver w stanie Waszyngton. Po porównaniu numerów banknotów z tymi, które otrzymał Cooper prawie 9 lat wcześniej, stało się pewne, że pieniądze znalezione przez Ingrama były częścią okupu. Po odkryciu prowadzący śledztwo agent FBI Ralph Himmelsbach stwierdził, że pieniądze musiały zostać tam umieszczone kilka lat po porwaniu ponieważ gumowe taśmy szybko niszczeją i nie mogły długo utrzymywać banknotów razem. Kilku naukowców współpracujących z FBI przy sprawie zauważyło, że agenci skłaniają się ku przekonaniu, że pieniądze znalazły się na plaży w rezultacie pogłębiania rzeki przez Korpus Inżynieryjny Armii Stanów Zjednoczonych w 1974. Ponadto niektórzy specjaliści szacowali, że umieszczenie pieniędzy musiało mieć miejsce jeszcze później. Geolog z Portland State University, Leonard Palmer podobno stwierdził, że prace z 1974 nie przemieściły pieniędzy, ponieważ Ingram znalazł banknoty ponad glinianym złożem wyciągniętym na brzeg przez pogłębiarkę. Generalnie FBI zgadza się obecnie, że banknoty musiały znaleźć się w tym miejscu nie wcześniej niż w 1974. Niektórzy detektywi i hydrolodzy sugerowali, że paczka spłynęła do rzeki z jednego z licznych dopływów, takich jak Washougal, który przebiega niedaleko prawdopodobnej strefy lądowania Coopera.
Odnalezienie banknotów z okupu wzmocniło przekonanie FBI, że porywacz zginął podczas skoku, głównie z powodu małego prawdopodobieństwa, iż przestępca zostawiłby część łupu, dla którego ryzykował życiem. Władze ostatecznie zezwoliły Brianowi Ingramowi zatrzymać udział z odzyskanych pieniędzy, wynoszący 2860 dolarów oraz kwotę zbliżoną do banknotów będących w złym stanie. 13 czerwca 2008, zgodnie z życzeniem Ingrama, galeria Heritage Auction z Dallas w Teksasie podczas aukcji "Americana Memorabilia Grand Format Auction" sprzedała piętnaście banknotów różnym kupcom, za łączną kwotę przekraczającą 37 000 dolarów.
Reszta pieniędzy pozostaje do dziś nieodnaleziona. Numery seryjne wszystkich 9998 banknotów dwudziestodolarowych z okupu są opublikowane w Internecie.
Podejrzani.
W śledztwie FBI pojawiło się około tysiąca „poważnych podejrzanych”, z których większość (lecz nie wszystkich) wykluczono.
Federalne Biuro Śledcze uważało, że Cooper znał obszar Seattle, skoro potrafił z powietrza rozpoznać lotnisko Tacoma, gdy samolot krążył nad zatoką Puget. Wspomniał również stewardesie Mucklow, że baza Sił Powietrznych McChord znajduje się około 20 minut lotu od portu lotniczego Seattle-Tacoma. Chociaż agenci początkowo sądzili, że Cooper mógł być obecnym lub byłym członkiem United States Air Force, bazując na jego widocznej wiedzy na temat aerodynamiki oraz skoków spadochronowych, później zrezygnowali z tego przypuszczenia, stwierdzając, że żaden doświadczony spadochroniarz nie spróbowałby tak ryzykownego skoku.
John List.
W 1971 masowy morderca John List był rozważany jako podejrzany w sprawie porwania, które miało miejsce tylko piętnaście dni po tym, jak zabił swoją rodzinę w Westfield, w stanie New Jersey. Wiek Lista, rysy twarzy i budowa ciała były podobne do tych przypisywanych porywaczowi. Agent Ralph Himmelsbach oświadczył, że List był „realnym podejrzanym”. Cooper wyskoczył z samolotu z sumą 200 000 dolarów, taką samą sumę z konta swojej matki wyczerpał List kilka dni przed morderstwem. Po ujęciu i osadzeniu w więzieniu (w 1989) List uparcie zaprzeczał, że jest D.B. Cooperem, a FBI nie rozważało go więcej jako podejrzanego. John List zmarł 21 marca 2008 w St. Francis Medical Center w Trenton, cztery dni po przewiezieniu z więzienia stanowego New Jersey.
Richard McCoy Jr..
7 kwietnia 1972, cztery miesiące po czynie Coopera, Richard McCoy Jr. (pod nazwiskiem „James Johnson”) wsiadł na pokład samolotu linii United Airlines lot 855 podczas międzylądowania w Denver, w stanie Kolorado i dał stewardesie kopertę podpisaną „Hijack Instructions”, która zawierała żądanie czterech spadochronów i 500 000 dolarów. Porwanym samolotem był również Boeing 727 ze schodami ogonowymi. Porywacz miał przy sobie przycisk do papieru imitujący granat i niezaładowany pistolet. Po otrzymaniu okupu uciekł w ten sam sposób, co D.B. Cooper. Zostawił w samolocie swoją odręcznie napisaną wiadomość, a na magazynie, który czytał, zostały odciski palców. FBI użyło ich później do identyfikacji porywacza.
Policja zaczęła prowadzić dochodzenie wobec McCoya, podążając za wskazówką jego przyjaciela, policjanta z drogówki z Utah Roberta Van Ieperena. Po porwaniu dokonanym przez Coopera McCoy wspomniał, że Cooper powinien zażądać 500 000 dolarów, zamiast 200 000. Van Ieperen pomyślał, że to dziwny zbieg okoliczności, więc poinformował FBI. McCoy miał żonę i dwójkę dzieci, był nauczycielem w mormońskiej szkółce niedzielnej, studiował stosowanie prawa na Uniwersytecie Brighama Younga. Był weteranem wojny w Wietnamie, pilotem helikopterów oraz zagorzałym skoczkiem spadochronowym.
9 kwietnia, na podstawie dopasowania odcisków palców oraz odręcznego pisma, McCoy został aresztowany za porwanie samolotu United 855. Przypadkowo McCoy, służąc w Gwardii Narodowej, pilotował jeden z helikopterów podczas poszukiwania porywacza. W jego domu agenci FBI znaleźli kombinezon do skakania ze spadochronem oraz torbę, w której było 499 970 dolarów w gotówce. McCoy twierdził, że jest niewinny, jednak został skazany na 45 lat więzienia. Krótko po osadzeniu w więzieniu, korzystając z prawa dostępu do gabinetu dentystycznego, McCoy wymodelował imitację pistoletu z pasty dentystycznej. On i kilku więźniów uciekło w sierpniu 1974, kradnąc śmieciarkę i rozbijając nią główną bramę więzienia. FBI odnalazło McCoya trzy miesiące później w Virginia Beach. Podczas próby zatrzymania przestępca otworzył ogień do agentów, na co agent Nicholas O’Hara odpowiedział wystrzałem ze strzelby, zabijając McCoya.
W 1991 Bernie Rhodes i były agent FBI Russell Calame napisali książkę "D.B. Cooper: The Real McCoy", w której twierdzą, że Dan Cooper i Richard McCoy to ta sama osoba. Powołują się na te same metody porwania oraz krawat ze spinką pozostawiony w samolocie przez Coopera. Ani Rhodes ani Calame nie brali udziału w dochodzeniu w sprawie Coopera, lecz Calame był szefem biura FBI w Utah, które prowadziło śledztwo wobec McCoya i aresztowało go za porwanie z 1972. Według autorów McCoy nigdy nie przyznał ani nie zaprzeczył, że był D.B. Cooperem. Kiedy został bezpośrednio zapytany, czy to on jest Cooperem, odpowiedział: „Nie chcę o tym mówić”. Zostały zacytowane słowa agenta, który zabił McCoya, który rzekomo miał powiedzieć: „Kiedy zastrzeliłem Richarda McCoya, zastrzeliłem tym samym D.B. Coopera”. Wdowa po Richardzie McCoyu, Karen Burns McCoy po oskarżeniu autorów i wydawcy o kłamstwo na temat jej udziału w porwaniu i późniejszych wydarzeniach uzyskała od nich 120 000 dolarów zadośćuczynienia, na mocy ugody zawartej podczas negocjacji z jej adwokatem.
Duane Weber.
W lipcu 2000 w magazynie "U.S. News &amp; World Report" ukazał się artykuł o wdowie z Pace w stanie Floryda, nazwiskiem Jo Weber, która twierdziła, że jej zmarły mąż, Duane L. Weber (urodzony w 1924, w Ohio), powiedział jej przed śmiercią 28 marca 1995: „Ja jestem Danem Cooperem”. Stała się nieufna wobec męża i zaczęła sprawdzać jego przeszłość. Weber służył w United States Army podczas II wojny światowej, a później pracował w więzieniu niedaleko Portland. Jo Weber zapamiętała, że mąż miał raz koszmar, podczas którego mówił przez sen o skakaniu z samolotu i powiedział coś o zostawieniu odcisków palców na schodach ogonowych. Jo przypomniała sobie, że krótko przed śmiercią Duane wyjawił jej, że starą kontuzję kolana odniósł podczas „wyskakiwania z samolotu”.
Weber opowiada również o urlopie, który spędzili w 1979 w Seattle, połączonym z wizytą nad rzeką Kolumbia – „sentymentalnej podróży”, jak powiedział Duane. Pamiętała, że Duane zszedł sam na brzeg rzeki – cztery miesiące przed znalezieniem części pieniędzy Coopera w tym rejonie. Wypożyczyła z biblioteki książkę na temat Coopera, w której zobaczyła zdjęcie jego odręcznego pisma. Stwierdziła, że pasuje do pisma jej męża. Zaczęła korespondować z Ralphem Himmelsbachem, byłym szefem śledczych w sprawie, który zgodził się, że dużo poszlak dotyczących Webera pasuje do profilu porywacza. Jednakże FBI przestało prowadzić dochodzenie wobec Webera w lipcu 1998 roku z powodu braku silnych dowodów.
FBI porównało odciski Webera z tymi znalezionymi w porwanym samolocie – stwierdzono, że nie pochodzą od tej samej osoby. W październiku 2007 Biuro ujawniło, że profil DNA ze śladu pozostawionego na krawacie zostawionym w samolocie również nie należy do Webera.
Kenneth Christiansen.
W publikacji z 29 października 2007 magazyn „New York” twierdzi, że Kenneth P. Christiansen został zidentyfikowany jako podejrzany przez firmę detektywistyczną Sherlock Investigations. W artykule podano, że Christiansen był spadochroniarzem w wojsku, pracował w liniach lotniczych, mieszkał w stanie Washington niedaleko rejonu porwania, znał okoliczne tereny, za gotówkę kupił nieruchomość rok po porwaniu, pił burbon oraz palił (tak jak Cooper podczas lotu) i przypominał Coopera z opisów świadków. Jednak FBI wykluczyło Christiansena z powodu jego karnacji, wzrostu, wagi i koloru oczu – nie pasowały do opisu podanego przez pasażerów i załogę.
Następstwa porwania.
Zmiany w infrastrukturze lotniczej.
Porwanie spowodowało poważne zmiany w dziedzinie bezpieczeństwa lotnictwa cywilnego, głównie w postaci wykrywaczy metalu instalowanych na lotniskach przez linie lotnicze, kilku związanych z tym zmian, ustanowionych przez Federal Aviation Administration i modyfikacji Boeinga 727. Po trzech kolejnych podobnych porwaniach w 1972 FAA wymaga, aby wszystkie 727 wyposażone były w element zwany „Cooper vane” (nazwany tak „na cześć” D.B. Coopera) – klin uniemożliwiający otwarcie schodów podczas lotu.
Ponowne zainteresowanie FBI i nowe dowody.
1 listopada 2007 FBI ujawniło szczegółowe informacje dotyczące dowodów będących w posiadaniu biura, których nie podano wcześniej do informacji publicznie. Pokazano bilet Coopera na samolot z Portland do Seattle, który kosztował 18,52 $. Ujawniono też, że zażądał czterech spadochronów. Władze niechcący dały Cooperowi fałszywy spadochron zapasowy, nie nadający się do użytku, służący tylko do demonstracji podczas szkoleń. Tego spadochronu nie odnaleziono w samolocie, niektórzy twierdzą, że Cooper nie zorientował się, iż ma niesprawny spadochron. Drugi działający spadochron zapasowy był otwarty, a jego linki były poprzecinane. Posłużyły prawdopodobnie do zabezpieczenia torby z pieniędzmi.
31 grudnia 2007 FBI wydało online oświadczenie prasowe, zawierające nieprezentowane wcześniej zdjęcia i szkice, próbując wywołać wspomnienia i uzyskać użyteczne informacje dotyczące tożsamości Coopera. Biuro wycofało się ze swych wcześniejszych założeń, że porywacz był doświadczonym spadochroniarzem. Początkowo wierzono, że Cooper musiał trenować, aby dokonać takiego wyczynu, późniejsze analizy łańcucha wydarzeń skłoniły śledczych do ponownej oceny tego twierdzenia. Uznano, iż tylko niedoświadczony skoczek zdecydowałby się na skok podczas ulewy bez żadnego światła z ziemi. Śledczy uważają również, że doświadczony skoczek – nawet zmuszony do pośpiechu – zatrzymałby się, aby skontrolować spadochrony.
24 marca 2008 FBI ogłosiło, że posiada spadochron znaleziony na polu w północnym hrabstwie Clark, w stanie Washington, niedaleko Amboy. Właściciel terenu budował drogę przy pomocy buldożera, gdy przeciął łopatą jakąś tkaninę, jego dzieci wyciągnęły materiał i ukazały się linki. Earl Cossey, człowiek, który dostarczył cztery spadochrony dane Cooperowi przez FBI, zbadał znalezisko 1 kwietnia 2008 i stwierdził z całą pewnością, że to nie jeden ze spadochronów, których użyto w 1971. Spadochrony Coopera zrobione były z nylonu, w przeciwieństwie do odnalezionego, który uszyto z jedwabiu prawdopodobnie około 1945. FBI potwierdziło później wnioski Cosseya po skonsultowaniu z innymi specjalistami: to po prostu inny typ spadochronu.
Agent Larry Carr rozważa, że porywacz mógł wziąć nazwisko podane w samolocie od Dana Coopera, bohatera belgijskiego komiksu, służącego w Royal Canadian Air Force i przedstawionego podczas skoku ze spadochronem na okładce jednego z wydań.
Earl Cossey.
W kwietniu 2013 r. Earl Cossey, właściciel szkoły spadochronowej, który dostarczył cztery spadochrony wydane Cooperowi, został znaleziony martwy w swoim domu w Woodinville, przedmieściu Seattle. Przyczyną śmierci było uderzenie tępym narzędziem w głowę. Sprawca zabójstwa pozostaje nieznany. Zwolennicy teorii spiskowych natychmiast zasugerowali związek ze sprawą Coopera, jednak zdaniem organów ścigania nie ma podstaw aby twierdzić, że taki związek istnieje. Zdaniem władz najbardziej prawdopodobnym motywem morderstwa był rabunek.

</doc>
<doc id="910881" url="https://pl.wikipedia.org/wiki?curid=910881" title="Meczet Karaouiyne">
Meczet Karaouiyne



</doc>
<doc id="910882" url="https://pl.wikipedia.org/wiki?curid=910882" title="Scott Parker">
Scott Parker

Scott Matthew Parker (ur. 13 października 1980 w Lambeth) – angielski piłkarz grający na pozycji pomocnika, zawodnik zespołu Fulham F.C., reprezentant Anglii.
Kariera piłkarska.
Przygodę z piłką rozpoczął po ukończeniu szkoły w 1997, podpisując kontrakt z Charlton Athletic. W 2000 został wypożyczony na dwa miesiące do Norwich City, gdzie został zauważony i powołany do drużyny narodowej U-21. Po powrocie do Charlton zastąpił kontuzjowanego kapitana Marka Kinsellę. W drużynie narodowej zadebiutował w 2003, wchodząc z ławki w meczu z Danią. W 2004 został uznany młodym zawodnikiem roku. Po wielu spekulacjach transferowych Parker przeszedł do Chelsea F.C. za 10 milionów funtów, gdzie miał być alternatywą dla Franka Lamparda i Claude’a Makélélé, ale większość swoich występów w barwach Chelsea zagrał na skrzydle. W tym też sezonie razem z Chelsea wygrał Premier League i Puchar Ligi.Latem 2005 za ponad 6 milionów funtów przeniósł się do Newcastle, gdzie przejął opaskę kapitańską po Alanie Shearerze.
W sezonie 2007/2008 przeszedł do West Ham United za 7 milionów funtów. W nowym zespole zadebiutował 26 września w spotkaniu Pucharu Ligi z Plymouth Argyle. W lidze swój pierwszy występ zaliczył natomiast 29 września w pojedynku z Arsenalem. Pierwszą bramkę dla West Hamu zdobył 22 grudnia w spotkaniu z Middlesbrough. Swój debiutancki sezon na Upton Park zakończył z 18 ligowymi występami. W lutym 2009 roku podpisał nowy kontrakt z klubem, wiążący go z drużyną do roku 2013.
31 sierpnia 2011 roku przeniósł się za 5,5 mln £ do Tottenhamu.
19 sierpnia 2013 podpisał trzyletni kontrakt z Fulham
W czerwcu 2017 roku Parker zakończył karierę sportową.

</doc>
<doc id="910883" url="https://pl.wikipedia.org/wiki?curid=910883" title="Uniwersytet Karawijjin">
Uniwersytet Karawijjin



</doc>
<doc id="910889" url="https://pl.wikipedia.org/wiki?curid=910889" title="Exene Cervenka">
Exene Cervenka

Exene Cervenka, właściwie Christine Cervenka (ur. 1 lutego 1956) – amerykańska wokalistka i aktorka. W 1977 spotkała muzyka Johna Doe i razem utworzyli punkrockowy zespół X. Ich debiutancka płyta "Los Angeles" wyszła w 1980 roku i przez następnych sześć lat wydali pięć dobrze przyjętych na rynku albumów. W 1982 Exene opublikowała pierwszą ze swoich czterech książek, "Adulterer's Anonymous" napisaną razem z Lydią Lunch. W 1986 roku spotkała Viggo Mortensena, z którym w następnym roku wzięła ślub. W 1988 Exene urodziła syna Henry'ego Mortensena. Viggo i Exene rozstali się w 1992 i rozwiedli w 1997. Obecnie Cervenka kontynuuje muzyczną karierę z X, występuje także jako solistka i udziela się w zespołach takich jak Knitters, Auntie Christ i Original Sinners.
Od 2006 roku mieszka z drugim mężem Jasonem Edgem w Missouri.
Występuje też czasem jako Christine Cervenka, Exene Cervenkova i Christine Edge (po drugim mężu).
Dyskografia.
X:
Single:
Albumy:
The Knitters:
Exene Cervenka:
Auntie Christ:
Original Sinners:
Linki zewnętrzne.
Oficjalna strona Exene

</doc>
<doc id="910890" url="https://pl.wikipedia.org/wiki?curid=910890" title="Stephen Marley">
Stephen Marley

Stephen Robert Nesta "Raggamuffin" Marley (ur. 20 kwietnia 1972 w Wilmington, Delaware) – jamajski muzyk i syn Boba Marleya. Gorliwy zwolennik legalizacji marihuany, ściśle związany z ruchem rastafarian.
Życie osobiste.
Stephen obecnie żyje w Miami na Florydzie, gdzie mieszka i nagrywa w studiu zwanym "Lion's Den". Jest ojcem ośmiorga dzieci: synowie – Joseph Marley, Stephan Marley, Yohan Marley i Jeremiah Marley; córki – Shacia Marley, Mystic Marley, Summer Marley i Zipporah Marley.
Kariera muzyczna.
Stephen był członkiem zespołu reggae Ziggy Marley &amp; The Melody Makers wraz ze swoim rodzeństwem Ziggy, Cedella i z przyrodnia siostrą Sharon. Stephen jest producentem trzech albumów swojego przyrodniego brata Damiana Marleya. Występuje gościnnie na płycie "Welcome to Jamrock" w utworach: "All Night", "Pimpas Paradise", "For The Babies", "Hey Girl". 20 marca 2007 roku wydał swój debiutancki album "Mind Control", który w pierwszym tygodniu sprzedaży osiągnął nakład 9500 egzemplarzy. Za płytę "Revelation Part 1: The Root of Life" 12 lutego 2012 Stephen Marley otrzymał nagrodę Grammy w kategorii "Najlepszy album reggae".

</doc>
<doc id="910893" url="https://pl.wikipedia.org/wiki?curid=910893" title="Cyrene">
Cyrene



</doc>
<doc id="910894" url="https://pl.wikipedia.org/wiki?curid=910894" title="Cyrene (ujednoznacznienie)">
Cyrene (ujednoznacznienie)



</doc>
<doc id="910895" url="https://pl.wikipedia.org/wiki?curid=910895" title="GPBB">
GPBB



</doc>
<doc id="910896" url="https://pl.wikipedia.org/wiki?curid=910896" title="Davor Palo">
Davor Palo

Davor Palo (ur. 16 stycznia 1985 w Sarajewie) – duński szachista pochodzenia bośniackiego, arcymistrz od 2005 roku.
Kariera szachowa.
Urodził się w Sarajewie, gdzie mieszkał do 1993 roku. W grudniu tego roku jego rodzina przybyła do Danii uciekając przed wojną domową, która wybuchła w Bośni. Pierwszy sukces szachowy odniósł dwa lata później, dzieląc I m. w turnieju juniorów. W roku 2002 triumfował w Greve oraz zajął II m. (za Rubenem Felgaerem) w Aarhus. Na przełomie 2003 i 2004 roku zwyciężył (przed Bartłomiejem Heberlą) w tradycyjnym turnieju juniorów w Hallsbergu. W 2004 podzielił również II m. (za Erwinem l'Ami) w kołowym turnieju w Gausdal, natomiast w 2005 zwyciężył w Montpellier oraz podzielił II m. (za Aleksandrem Areszczenko, a wraz z Kamilem Mitoniem) w Aarhus. W tym samym też roku Międzynarodowa Federacja Szachowa przyznała mu tytuł arcymistrza, dzięki czemu został najmłodszym w historii duńskim szachistą, który otrzymał ten tytuł.
Trzykrotnie zdobył medale indywidualnych mistrzostw Danii: złoty (2013), srebrny (2003) oraz brązowy (2004).
Wielokrotnie reprezentował Danię w turniejach drużynowych, m.in.: oraz .
Najwyższy ranking w karierze osiągnął 1 lipca 2006 r., z wynikiem 2558 punktów dzielił wówczas 4-5. miejsce wśród duńskich szachistów.

</doc>
<doc id="910897" url="https://pl.wikipedia.org/wiki?curid=910897" title="GP">
GP



</doc>
<doc id="910898" url="https://pl.wikipedia.org/wiki?curid=910898" title="Synagoga w Żarkach">
Synagoga w Żarkach

Synagoga w Żarkach – synagoga znajdująca się w Żarkach przy ulicy Stanisława Moniuszki 2, nad rzeką Leśniówką. Jest jedyną zachowaną spośród trzech istniejących w mieście wolno stojących synagog.
Historia.
Synagoga została zbudowana około 1870 r. z inicjatywy Żydów postępowych. Podczas II wojny światowej hitlerowcy zdewastowali synagogę, a następnie została uszkodzona podczas bombardowania. Po zakończeniu wojny, w latach 1954-1957 budynek synagogi został przebudowany na potrzeby Miejsko-Gminnego Ośrodka Kultury, który znajduje się w niej do dnia dzisiejszego. Wówczas wydłużono budynek w kierunku wschodnim, a także zmieniono ścianę frontową.
Synagoga została odrestaurowana w latach 2009-2011 za kwotę łączną 5 mln zł, w tym 85% dofinansowania unijnego. Przeprowadzono także rozbudowę budynku o nowe skrzydło.
Architektura.
Murowany budynek synagogi wzniesiono na planie prostokąta o wymiarach 16,2 na 39,6 metra, w stylu mauretańsko-neoromańskim. We wnętrzu w zachodniej części znajduje się przedsionek, z którego wchodzi się do obszernej głównej sali modlitewnej, gdzie na wschodniej ścianie, w apsydzie znajdował się Aron ha-kodesz, a na środku stała bima. Nad przedsionkiem znajduje się otwarty na salę główną babiniec. Taki układ wnętrz zachował się do dnia dzisiejszego.
Przed wojną ściana frontowa miała troje drzwi. Nad środkowymi znajdowało się podwójne okrągłe okno, a nad bocznymi - pojedyncze okna. Na bocznych szczytach ściany znajdowały się wieżyczki. Nad centralnymi oknami znajdował się okrągły otwór.

</doc>
<doc id="910900" url="https://pl.wikipedia.org/wiki?curid=910900" title="Corporación Deportiva Club Atlético Nacional">
Corporación Deportiva Club Atlético Nacional



</doc>
<doc id="910905" url="https://pl.wikipedia.org/wiki?curid=910905" title="Gemius">
Gemius

Gemius – międzynarodowa firma badawczo-technologiczna działająca na rynkach Europy, Afryki i Azji.
Firma oferuje badania dotyczące zachowania internautów na witrynach internetowych, profilu społeczno-demograficznego użytkowników sieci oraz skuteczności kampanii reklamowych prowadzonych w Internecie. Gemius jest prekursorem w dziedzinie badań Internetu i przez Internet w Europie. Oprócz własnych badań realizuje również badania na zlecenie klienta. W ofercie firmy znajduje się również badanie zachowań użytkowników odtwarzających materiały multimedialne w sieci, a także badanie umożliwiające błyskawiczny pomiar i prezentację wszystkich akcji dokonanych przez internautów na danej witrynie. Przetwarzając 3 petabity danych miesięcznie i analizując 450 tys. stron rocznie, Gemius wyznacza standard pomiaru oglądalności witryn i aplikacji internetowych w blisko połowie państw europejskich. Firma zajmuje się także dostarczaniem rozwiązań dla digital marketingu. W swojej ofercie ma rozwiązania pozwalające na emisję reklam oraz mierzenie ich efektywności w czasie rzeczywistym.
Ma również narzędzia pozwalające na monitorowanie konkurencji poprzez badania dostarczające informacji na temat wszystkich kampanii, które zostały wyemitowane w danym okresie.
Jest największym podmiotem badawczo-technologicznym zajmującym się Internetem w Europie.
W swojej codziennej pracy firma przestrzega wytycznych kodeksu Europejskiego Stowarzyszenia Badania Rynku i Opinii ESOMAR, który dyktuje sposób prowadzenia rynkowych przedsięwzięć badawczych oraz dba o ich jakość i rzetelność. Uzyskała certyfikat jakości ISO 27001:2013 oraz jest członkiem IAB Europe.
Historia.
Rozwój firmy.
Gemius powstał w 1999 r. w Warszawie. Obecnym CEO firmy jest Marcin Pery. Początkowo agencja nosiła nazwę Global eMarketing, a jej pierwszym projektem był GeMius, system do mierzenia różnych wskaźników na stronach internetowych, który funkcjonował pod tą nazwą w latach 1999–2001.
W 2000 roku została stworzona strona Ranking.pl, na której zobaczyć można techniczne statystyki Internetu, w roku 2002 nazwa firmy została zmieniona na Gemius i funkcjonuje do dziś. W tym samym roku projekt GeMius zmienił swoją nazwę na gemiusTraffic, firma rozpoczęła rozbudowywanie oferty badawczej, dodając do niej nowe narzędzia takie jak gemiusDirectEffect, które służy do monitorowania kampanii reklamowych, zarządzania nimi i wprowadzania zmian w czasie rzeczywistym oraz gemiusAdHoc, które dostarcza wiedzę o zachowaniach konsumentów w sieci i ich społeczno-demograficznych profilach.
W roku 2003 firma dokonała przełomu na rynku badań internetowych, tworząc metodę badawczą pozwalającą oszacować rzeczywistą liczbę unikalnych użytkowników odwiedzających daną stronę www (ang. real users). Wykorzystywany przez nią algorytm pozwala wziąć pod uwagę wszystkie czynniki, mogące zaburzyć wynik, między innymi kasowanie przez internautę tzw. ciasteczek (cookies), zmianę przeglądarki czy korzystanie z jednego komputera przez wielu użytkowników. Ten pierwszy na świecie pomiar cech społeczno-demograficznych internautów został przedstawiony na konferencji ESOMAR w Los Angeles w 2003 roku.
W 2004 r. Gemius połączył się z firmą Polskie Badanie Internetu (PBI). Dzięki tej współpracy, badanie „Prawdziwy Profil” zostało przekształcone w badanie „Megapanel PBI/Gemius” – jego zadanie spełnia dziś narzędzie gemiusAudience – i w 2005 roku zaprezentowano wyniki badań zachowania i preferencje polskich internautów w sieci.
Od 2005 roku Gemius rozpoczął ekspansję na zagraniczne rynki, otwierając oddziały w Estonii, na Litwie i na Ukrainie. Od 2006 roku firma działa na Węgrzech i na Łotwie. W tym roku zostało także stworzone narzędzie gemiusHeatMap, które dzięki zastosowaniu mapy cieplnej bada ruch w konkretnych miejscach na stronie. Od 2008 r. Gemius uruchomił oddziały w Chorwacji, Słowenii, Rosji, Bułgarii, Czechach, na Słowacji i na Białorusi. W roku 2009 powstaje gemiusStream, który bada sposób i częstotliwość odtworzeń plików audio. W ostatnich latach firma rozszerzyła swoją działalność o usługi consultingowe i e-commerce.
Firma kontynuowała również swoją ekspansję na kolejne rynki – do 2012 roku Gemius otworzył kolejne siedziby w Bośni i Hercegowinie, Izraelu i Turcji. W 2012 roku, wydane zostało narzędzie gemiusPrism, które bada szerokie spektrum zachowań użytkowników wobec samej treści, jak i plików audiowizualnych. W roku 2013 Gemius rozpoczął swoją działalność na rynkach Bliskiego Wschodu i Afryki Północnej, powstały także takie narzędzia jak gemiusShopMonitor służący do porównania stron i danych na temat różnych branż, poziomu sprzedaży oraz ich analizy. Od 2017 roku funkcjonuje i rozwija się w Azji.
Metodologia.
Gemius realizuje swoje działania na ściśle określonych płaszczyznach badań i monitorowania Internetu. Jedną z nich jest analiza sieci internetowej, dzięki której firma może podnieść efektywność działań on-line i przyspieszyć sprzedaż. Analizie poddawana jest treść i pliki audiowizualne oraz szerokie spektrum danych na temat zachowań użytkowników. Firma zajmuje się także zarządzaniem kampaniami on-line. Gemius chce ulepszyć w ten sposób efektywność komunikacji i pracy w sieci. Polega to na planowaniu, zarządzaniu, monitorowaniu i optymalizowaniu kampanii prowadzonych on-line.
Produkty Gemiusa.
Badanie uwzględnia dane o reklamach display, tekstowych i wideo, wyświetlanych na różnych kanałach mediowych (tj. portalach horyzontalnych, serwisach społecznościowych, wyszukiwarkach,
playerach wideo, wybranych aplikacjach mobilnych i stacjach telewizyjnych). Badanie pokazuje reklamy wyświetlone na komputerach PC, aplikacjach na urządzaniach mobilnych i kanałach telewizyjnych w wieku 7-75.
W interfejsie dostępne są następujące rodzaje reklam: wideo (reklamy online, reklamy TV), reklamy online (display i tekstowe).
które służą następnie wydawcom, inwestorom, domom mediowym oraz reklamodawcom jako cenne źródło informacji oraz kluczowy czynnik w procesach decyzyjnych.
Rozbudowane możliwości systemu pozwalają na wykorzystanie różnych modeli sprzedaż oraz dowolnej liczby miejsc reklamowych na stronie.
Nagrody.
Od 2015 r. Gemius wygrywał konkurs organizowany przez IAB Europe w kategorii Badanie Internetu:
„gemiusAdReal™ Research – Breakthrough Transparency in the Online Advertising Industry (inc. video, display, programmatic, search, social &amp; viewability)
“Overnight™ – Revolution in Delivering Final and Complete Internet Audience Results”
“Behavioural Panel Synthesis™ – A New Horizon to Cross-Platform Measurement”

</doc>
<doc id="910906" url="https://pl.wikipedia.org/wiki?curid=910906" title="Prezydenci NRD">
Prezydenci NRD



</doc>
<doc id="910907" url="https://pl.wikipedia.org/wiki?curid=910907" title="Pątnów Wieluński">
Pątnów Wieluński

Pątnów Wieluński – przystanek kolejowy w Pątnowie, w województwie łódzkim, w Polsce.
Przystanek położony jest na linii kolejowej nr 181.
W roku 2017 przystanek obsługiwał 0–9 pasażerów na dobę.
Historia.
Stacja w Pątnowie została uruchomiona w 1926 r. wraz z otwarciem nowego odcinka obecnej linii kolejowej nr 181, Herby Nowe – Wieruszów.

</doc>
<doc id="910911" url="https://pl.wikipedia.org/wiki?curid=910911" title="Herb gminy Kampinos">
Herb gminy Kampinos

Kampinos jako "Białe Miasto" miał swój herb, nim utracił prawa miejskie. Herb ten został przyjęty przez gminę Kampinos.
Na herbie widnieje:

</doc>
<doc id="910918" url="https://pl.wikipedia.org/wiki?curid=910918" title="Ring of Fire">
Ring of Fire

Ring of Fire – piosenka country autorstwa June Carter i Merle’a Kilgore’a, największy przebój Johnny’ego Casha, który nagrał ją 25 marca 1963. Utwór po raz pierwszy pojawił się na albumie "". Utwór przez siedem tygodni gościł na pierwszym miejscu amerykańskiej listy przebojów.
Pomimo raczej złowieszczo brzmiącego tytułu ("krąg ognia"), piosenka opowiada o miłości, June Carter opisuje w niej w jaki sposób zakochuje się w swoim przyszłym mężu Johnnym, targana wewnętrznymi sprzecznościami i wątpliwościami związanymi przede wszystkim z nałogiem alkoholowym i narkotykowym Casha.
Utwór został oryginalnie nagrany przez siostrę June Anitę Carter na jej albumie "Ring of Fire" (1962) gdzie ukazała się pod tytułem "(Love's) Ring of Fire" ("(Miłość to) Krąg ognia"). Po usłyszeniu tej piosenki Johnny Cash postanowił ją nagrać; powiedział Anicie, że poczeka 6 miesięcy i jeżeli w jej wersji utwór ten nie zostanie hitem, to sam go nagra w swojej wersji, co też zrobił w bardzo zmienionej postaci z akompaniamentem instrumentów dętych w stylu meksykańskim (pomysł takiej aranżacji podobno przyśnił mu się).
Cztery lata po nagraniu tego utworu June Carter i Johnny Cash wzięli ślub.
Utwór ten był także nagrany przez innych wykonawców takich jak Coldplay, Blondie, Wall of Voodoo, Frank Zappa, Social Distortion, Eric Burdon czy Acid Drinkers (na koncertowym DVD The Hand That Rocks the Coffin i na tribute-albumie "Fishdick Zwei – The Dick Is Rising Again") oraz duet Waglewski-Maleńczuk na płycie "Koledzy".
Ta piosenka była również wykorzystywana w ścieżkach dźwiękowych do filmów, min. w "Feeling Minnesota", "Whisper" i "Silent Hill".
Piosenka została wykorzystana w grze Guitar Hero 5.
W 2004 utwór został sklasyfikowany na 87. miejscu listy 500 utworów wszech czasów magazynu Rolling Stone.

</doc>
<doc id="910921" url="https://pl.wikipedia.org/wiki?curid=910921" title="Limfoblasty">
Limfoblasty



</doc>
<doc id="910923" url="https://pl.wikipedia.org/wiki?curid=910923" title="John Doe (muzyk)">
John Doe (muzyk)

John Doe, właśc. John Nommensen Duchac (ur. 25 lutego 1954 w Decatur, Illinois) – amerykański wokalista i gitarzysta basowy.
W 1977 roku wraz z Exene Cervenką utworzył punkrockowy zespół X z którym występuje do dziś. Oboje udzielają się również w folkowo-punkowym zespole The Knitters. Na początku lat 80. Doe zagrał na dwóch albumach zespołu The Flesh Eaters.
Dyskografia.
X:
Single:
Albumy:
The Knitters:

</doc>
<doc id="910924" url="https://pl.wikipedia.org/wiki?curid=910924" title="Władcy burgundzkich i habsburskich Niderlandów">
Władcy burgundzkich i habsburskich Niderlandów

Na obszarze Niderlandów, czyli terenach obecnego Królestwa Niderlandów, Królestwa Belgii i Wielkiego Księstwa Luksemburga, powstało w średniowieczu, w wyniku rozdrobnienia feudalnego Świętego Cesarstwa Rzymskiego, 17 małych księstw, hrabstw i baronii. Na przestrzeni wieków łączyły się one w krótkotrwałe unie. Pełne zjednoczenie tych ziem miało miejsce dopiero w XV w. Dokonali tego drogą małżeństw i podbojów książęta Burgundii z dynastii Walezjuszów. W Burgundii byli oni formalnie wasalami władców Francji, w Niderlandach zaś władców Niemiec. Faktycznie pozostawali praktycznie niezależni. Po wymarciu męskiej linii dynastii (śmierć Karola Zuchwałego w 1477 roku) sama Burgundia jako opustoszałe lenno powróciła do Francji (zajął ją król Ludwik XI), natomiast Niderlandy dzięki małżeństwu przejęli Habsburgowie, którzy na początku XVI w. zostali również królami Hiszpanii. Linia hiszpańskich Habsburgów wymarła w 1700 r. W 1713 r., po hiszpańskiej wojnie sukcesyjnej Niderlandy przeszły pod władzę Habsburgów austriackich, władców Austrii, Węgier i Czech. Pozostały w ich ręku do 1795 r., kiedy to zostały podbite przez Republikę Francuską w toku wojny francusko-austriackiej.

</doc>
<doc id="910925" url="https://pl.wikipedia.org/wiki?curid=910925" title="Jan Rusinek">
Jan Rusinek

Jan Rusinek (ur. 2 grudnia 1950) – polski szachista oraz kompozytor szachowy, arcymistrz kompozycji szachowej od 1992 roku.
Życiorys.
Od roku 1971 był redaktorem działu kompozycji szachowej w miesięczniku "Szachy", a następnie (po likwidacji tego czasopisma w roku 1990) - w "Szachiście". W roku 1983 otrzymał tytuł sędziego międzynarodowego, natomiast w 1992 - arcymistrza kompozycji szachowej. Opublikował około 100 kompozycji, zdobywając ponad 30 nagród. Spośród jego zadań, 8 zostało wyróżnionych w albumach Międzynarodowej Federacji Szachowej. Jest również dwukrotnym mistrzem Polski w dziale studiów.

</doc>
<doc id="910941" url="https://pl.wikipedia.org/wiki?curid=910941" title="Latarnia Morska Hornsund">
Latarnia Morska Hornsund

Latarnia Morska Hornsund – latarnia morska Polskiej Stacji Polarnej Hornsund, położona na wyspie Spitsbergen w archipelagu Svalbard w Arktyce, na terenie przystani stacji, tak zwanej Banachówce.
Informacje ogólne.
Na cześć docenta Piotra Głowackiego (pseudonim Uwe), latarnia otrzymała imię UWE-1.
Latarnia świeci światłem białym dookoła horyzontu, krytycy uważają, że z tego powodu obecnie nie jest ona wystarczającą pomocą nawigacyjną przy lądowaniu i postulują zastosowanie światła sektorowego. Z uwagi na liczne szkiery w Zatoce Białego Niedźwiedzia (norw. "Isbjørnhamna") do brzegu można podejść tylko po określonym torze, aby to osiągnąć należy skorzystać z latarni jako dolnego nabieżnika, a widocznej na zdjęciu kulistej anteny Inmarsat na budynku stacji jako górnego nabieżnika.
Dane techniczne.
Światło nie jest wpisane do brytyjskiego Spisu Świateł Volumin L (wpis 05.04.2022 r.)

</doc>
<doc id="910942" url="https://pl.wikipedia.org/wiki?curid=910942" title="Wikipedia w języku białoruskim (taraszkiewicy)">
Wikipedia w języku białoruskim (taraszkiewicy)

Wikipedia w języku białoruskim (taraszkiewicy) () – jedna z dwóch edycji Wikipedii pisanych w języku białoruskim, wykorzystująca zasady klasycznej pisowni tego języka. 
Historia.
Pierwszy artykuł w Wikipedii w języku białoruskim, działającej pod domeną be.wikipedia.org, napisano 12 sierpnia 2004 roku. Edycja rozwijała się powoli. Artykuł numer 5000 napisano 29 września 2006 roku. 22 marca 2007 roku Wikipedia ta zawierała 6821 artykułów. Zarejestrowanych w niej było wtedy 743 użytkowników, w tym 5 administratorów. 
Od dawna nabrzmiewał już w niej konflikt odnoszący się co do tego, jaka pisownia i składnia powinna być w niej używana – czy zgodnej z zasadami pisowni „klasycznej” („taraszkiewicy”), czy zgodną z zasadami pisowni „nowej” (tzw. „narkomowki”) z 1933 roku. Historia tego sporu opisana jest w haśle białoruska Wikipedia. Ostatecznie 26 marca 2007 roku podmieniono zawartość białoruskiej Wikipedii, wypełniając ją hasłami i innymi stronami napisanymi w inkubatorze, a starą zawartość przeniesiono pod nowy adres be-x-old.wikipedia.org. 4 września 2015 adres ten zmieniono na be-tarask.wikipedia.org, czyli taki, który był planowany na samym początku.
Przez pewien czas Wikipedia ta była zabezpieczona przed redagowaniem. Po protestach została ona odblokowana i mogła rozwijać się nadal. Dopiero jednak około miesiąc po przenosinach, to jest 26 kwietnia uruchomiono prefiks „be-x-old”, który umożliwia linkowanie haseł z różnych edycji Wikipedii do ich odpowiedników w tej Wikipedii. Przez ten okres Wikipedyści i ich usunęli w różnych Wikipediach linki do haseł w tej Wikipedii, które wykorzystywały wadliwy już w tej sytuacji prefiks „be”.
25 maja 2007 zmarł w Pradze Uładzimir Katkouski, twórca i jeden z najaktywniejszych redaktorów tej edycji Wikipedii.
1 czerwca 2008 roku liczba artykułów w tej edycji przekroczyła 10 000, 17 czerwca 2009 roku – 20 000; 6 sierpnia 2013 roku – 50 000, natomiast 15 września 2015 encyklopedia ta miała ponad 57 000 artykułów.

</doc>
<doc id="910948" url="https://pl.wikipedia.org/wiki?curid=910948" title="Billy Zoom">
Billy Zoom

Billy Zoom, właściwie Tyson Kindell (ur. 20 lutego 1948 w Savanna, Illinois) – amerykański gitarzysta. Jest synem muzyka, który udzielał się w big bandach jazzowych na instrumentach dętych. W młodym wieku, Tyson zaczął grać na różnych instrumentach nie wyłączając: skrzypiec, akordeonu, pianina, klarnetu, i innych. Kiedy przybył do Los Angeles w latach 60. pracował jako gitarzysta sesyjny. W 1977 roku wraz z Exene Cervenką, Johnem Doe i D.J. Bonebrakem założył punkrockowy zespół X z którym występował do 1986 roku. Zoom współpracował też z legendą rockabilly: Gene Vincentem, a także z zespołami: The Blasters, Etta James, Big Joe Turner i mnóstwem innych artystów.

</doc>
<doc id="910954" url="https://pl.wikipedia.org/wiki?curid=910954" title="Breda Ba.88">
Breda Ba.88

Breda Ba.88 Lince – włoski średni samolot bombowy (bombowiec nurkujący) z okresu II wojny światowej
Historia.
W 1936 roku w firmie Breda opracowano według założeń lotnictwa włoskiego średni samolot bombowy przystosowany do bombardowania z lotu nurkowego. Samolot został opracowany przez Giuseppe Panzeri i Antonio Parano w oparciu o projekt samolotu oznaczonego jako "Breda Ba.75".
Nowy samolot oznaczony jako "Breda Ba.88 Lince" (pol. "Ryś") został oblatany w październiku 1936 roku i spełniał on wstępne założenia dla tego typu samolotu.
Produkcję tego typu samolotu rozpoczęto w 1937 roku i trwała ona do 1940 roku. Łącznie zbudowano 149 samolotów tego typu.
Opracowano również wersję o zwiększonej rozpiętości skrzydeł i zmniejszonym uzbrojeniu (usunięto stałe karabiny maszynowe umieszczone w skrzydłach), wersja ta została oznaczona jako "Breda Ba.88M". Wersja ta nie wyszła poza fazę projektową.
Użycie.
Samoloty "Breda Ba.88 Lince" zostały wprowadzone do lotnictwa włoskiego w 1940 roku, w czerwcu 1940 roku wyposażono w nie dwa dywizjony bombowe.
Początkowo dywizjony wyposażone w te samoloty działały z lotnisk Sardynii, a następnie zostały przeniesione do Afryki Północnej. Samoloty te nie spełniły oczekiwań jako bombowce nurkujące a dywizjony nie miały większych osiągnięć. Większość z samolotów została zniszczona w Afryce.
Opis konstrukcji.
Samolot "Breda Ba.88 Lince" to samolot bombowy, górnopłat o konstrukcji całkowicie metalowej. Napęd stanowił dwa silniki gwiazdowe umieszczone w gondolach pod skrzydłami samolotu po obu stronach kadłuba.

</doc>
<doc id="910962" url="https://pl.wikipedia.org/wiki?curid=910962" title="June Carter Cash">
June Carter Cash

Valerie June Carter Cash (ur. 23 czerwca 1929, zm. 15 maja 2003) – amerykańska piosenkarka i kompozytorka country, druga żona Johnny’ego Casha.
Życiorys.
Zaczęła występować na scenie w wieku 10 lat z rodzinnym zespołem Carter Family. Od 1943 występowała w programie radiowym śpiewając piosenki country i opowiadając dowcipy. Wraz z rodziną jeździła po Ameryce, dając wiele koncertów. W 1950 wraz z rodziną przeniosła się do Nashville, gdzie występowała i nagrywała między innymi z Chetem Atkinsem i poznała Hanka Williamsa i Elvisa Presleya. Śpiewała wraz z rodziną śmieszne piosenki pisane przez jej matkę – Maybelle Carter
W 1952 wzięła ślub z piosenkarzem Carlem Smithem, ale ich małżeństwo przetrwało tylko do 1956. Nagrali razem piosenki takie jak "Time’s a wastin" i "Love oh crazy love". W 1957 powtórnie wyszła za mąż, tym razem za policjanta Edwina „Rip” Nixa, z którym rozwiodła się w 1966 po 9 latach małżeństwa. Trzy lata później poślubiła Johnny’ego Casha, którego poznała 12 lat wcześniej. Cash poprosił ją o rękę na scenie, podczas koncertu w Kanadzie. June i Johnny pozostali małżeństwem aż do jej śmierci w 2003.
Była autorką jednego z największych przebojów Johnny’ego Casha "Ring of Fire", w którym opisała, w jaki sposób zakochała się w swoim przyszłym mężu.
W latach 50. zyskała znaczną popularność śpiewając lekkie i pogodne piosenki country. W 1999 wygrała nagrodę Grammy za album "Press On", jej ostatni album "Wildwood Flower" ukazał się w 2003, już po jej śmierci, i został nagrodzony 2 nagrodami Grammy.
W biograficznym filmie "Spacer po linie" w jej postać wcieliła się Reese Witherspoon. Zarówno Witherspoon, jak i grający Casha Joaquin Phoenix zostali wybrani osobiście przez June i Johnny’ego do zagrania w tym filmie.
June Carter Cash zmarła 15 maja 2003 roku w Nashville wskutek komplikacji po przebytej operacji serca. Miała 73 lata.

</doc>
<doc id="910968" url="https://pl.wikipedia.org/wiki?curid=910968" title="June Carter">
June Carter



</doc>
<doc id="910980" url="https://pl.wikipedia.org/wiki?curid=910980" title="Tianyige">
Tianyige

Tianyige (chiń. 天一阁, dosł. "Pierwszy Pawilon pod Niebem") − najstarsza prywatna biblioteka w Chinach. Znajduje się w prowincji Zhejiang niedaleko jeziora Ming Hu w mieście Ningbo. W jej zbiorach znajduje się 300,000 woluminów, z których 80,000 to cymelia.
Historia.
Biblioteka została zbudowana w 1561 za czasów dynastii Ming. Jej założycielem był Fan Qin, urzędnik w służbie cesarza, który zarządzał w kilku miastach. Fan Qin kolekcjonował lokalne kroniki, akta dotyczące jinshi (wysocy urzędnicy cesarscy, mianowani po zdaniu egzaminu przeprowadzanego w obecności władcy) poszczególnych dynastii panujących. Istotną część kolekcji stanowiły książki podarowane przez przyjaciół i rękopisy. Dzięki jego staraniom, w chwili śmierci biblioteka liczyła 70 000 woluminów. Do naszych czasów dotrwało zaledwie 13 000 woluminów pochodzących z pierwotnych zbiorów.
Legenda.
Istnieje opowieść o Qian Xiuyun, siostrzenicy lokalnego urzędnika, która uwielbiała czytać, zapragnęła więc mieć dostęp do zbiorów Pawilonu Tianyi. W tym celu poślubiła mężczyznę z rodziny Fan Qin. Niestety właściciel wprowadził zasadę, według której kobiety nie mogły wchodzić do biblioteki i czytać tam książek. Prawdopodobnie Qian Xiuyun zmarła nie przeczytawszy ani jednej książki z biblioteki.

</doc>
<doc id="910992" url="https://pl.wikipedia.org/wiki?curid=910992" title="Ludwik Mauersberger">
Ludwik Mauersberger

Ludwik Mauersberger (ur. 25 października 1796 w Łęczycy, zm. 10 stycznia 1823 w Warszawie) – lekarz wojskowy wojsk polskich w czasach Królestwa Kongresowego.
Życiorys.
Był synem Adama, również lekarza, i Marianny z Zeychów, ewangelików. Także stryj, Jan Gotfryd (1758 - 1831) był lekarzem, nadwornym chirurgiem na Zamku Królewskim. Po nauce w Liceum Warszawskiem Ludwik zapisał się na Wydział Lekarski UW, studiując jednocześnie na Wydziale Humanistycznym. W roku 1817 założył tajny związek studencki Παντα Κοινα (Panta Koina, "Wszystko Wspólne"), który znajdował się pod silnym wpływem idei Oświecenia i Rewolucji Francuskiej. Mauersberger, prezes, wygłaszał na jego zebraniach mowy pełne poglądów antymonarchistycznych i antyklerykalnych. W roku 1819 Mauersberger wyjechał na studia specjalistyczne do Berlina i założył tam filię korporacji Panta Koina. Rok później udał się w dwuletnią podróż (tzw. niem. "Bildungsreise") do Włoch oraz do Skandynawii, w której uczynił wiele interesujących spostrzeżeń na temat panujących tam stosunków demokratycznych.
Do Polski powrócił w roku 1821 i otrzymał posadę lekarza wojskowego w batalionie saperów. Tymczasem związek Panta Koina nadal działał i w Warszawie, i Berlinie, podczas gdy wszystkie korporacje akademickie były od 1817 roku surowo zabronione w obu państwach. W roku 1822 pruska policja dowiedziała się o działalności związku i dokonała aresztowań wśród jego członków, przesyłając poza tym raport do Warszawy, gdzie także nastąpiły aresztowania. Stworzono specjalną komisję śledczą, której przewodniczył generał Maurycy Hauke. Mauersbergerowi udało się wprawdzie przekonać komisję, że związek był wyłącznie organizacją gospodarczą wzajemnej pomocy, po czym aresztowanych zwolniono, ale pozbawiono ich wszelkich posad w służbie państwowej. Mauersbergera uwolniono, ale w więzieniu nabawił się gruźlicy i wkrótce uległ chorobie.
W pierwszą niedzielę po wybuchu powstania listopadowego wymieniono jego nazwisko na uroczystym apelu poległych. Pochowany został na cmentarzu ewangelickim w Warszawie. Miejsca pochówku nie da się dziś ustalić.

</doc>
<doc id="911001" url="https://pl.wikipedia.org/wiki?curid=911001" title="Kodeks Anute">
Kodeks Anute



</doc>
<doc id="911005" url="https://pl.wikipedia.org/wiki?curid=911005" title="Stara Hercegowina">
Stara Hercegowina

Stara Hercegowina – historyczny region w zachodniej Czarnogórze (prawie połowa tego kraju). Największe miasto to Nikšić. Obecnie znajduje się w niej 7 gmin tego nadmorskiego państwa:

</doc>
<doc id="911007" url="https://pl.wikipedia.org/wiki?curid=911007" title="Velasco">
Velasco

Juan Zambudio Velasco (ur. 1921 w La Alquería, zm. 21 stycznia 2004 w Barcelonie) – hiszpański piłkarz grający w klubie FC Barcelona, występował na pozycji bramkarza. Był jednym z najlepszych bramkarzy w historii klubu, a średnia wpuszczonych przez niego bramek na mecz to 1,19, w sezonie 1947/1948. Występował także w klubie CE Sabadell FC.

</doc>
<doc id="911013" url="https://pl.wikipedia.org/wiki?curid=911013" title="Tughghurt">
Tughghurt



</doc>
<doc id="911016" url="https://pl.wikipedia.org/wiki?curid=911016" title="Touggourt">
Touggourt



</doc>
<doc id="911017" url="https://pl.wikipedia.org/wiki?curid=911017" title="Test Ames">
Test Ames



</doc>
<doc id="911023" url="https://pl.wikipedia.org/wiki?curid=911023" title="Al-Mahdijja (ujednoznacznienie)">
Al-Mahdijja (ujednoznacznienie)

Al-Mahdijja, arab. المهدية, fr. Mahdia/Mehdia:

</doc>
<doc id="911024" url="https://pl.wikipedia.org/wiki?curid=911024" title="Funkcja zaniedbywalna (kryptografia)">
Funkcja zaniedbywalna (kryptografia)

Funkcja zaniedbywalna – funkcja, która dąży do zera szybciej niż dowolny wielomian. Funkcje takie mają szczególne znaczenie w kryptografii.
Formalnie formula_1 jest zaniedbywalna, jeśli dla dowolnego formula_2 istnieje formula_3 takie, że formula_4 zachodzi formula_5
Przykładami takich funkcji są np. formula_6 i formula_7
Funkcje zaniedbywalne są używane do określania bezpieczeństwa algorytmów i protokołów kryptograficznych. Przykładowo możemy powiedzieć, że szyfr jest bezpieczny, jeśli szansa odgadnięcia klucza przez osobę postronną jest zaniedbywalną funkcją długości klucza.
Definicja funkcji zaniedbywalnej jest asymptotyczna z identycznych powodów, dla których tak definiowane są złożoności algorytmów: w takiej postaci jest zamknięta na podstawowe matematyczne operacje, co umożliwia wyprowadzanie innych własności z tej definicji. W praktyce bezpieczeństwo systemów kryptograficznych wymaga ustalenia konkretnych wartości tej funkcji (np. 2−128) i użycia klucza o takiej długości, aby tę wartość uzyskać.

</doc>
<doc id="911028" url="https://pl.wikipedia.org/wiki?curid=911028" title="Andrzej Bieniasz">
Andrzej Bieniasz



</doc>
<doc id="911029" url="https://pl.wikipedia.org/wiki?curid=911029" title="Jerba">
Jerba



</doc>
<doc id="911031" url="https://pl.wikipedia.org/wiki?curid=911031" title="Synagoga w Żorach">
Synagoga w Żorach

Synagoga w Żorach – synagoga znajdująca się w Żorach przy ulicy Tadeusza Kosciuszki 3.
Synagoga została zbudowana w latach 1830-1835 na miejscu starszej synagogi. Podczas II wojny światowej Niemcy doszczętnie zdewastowali synagogę. Po zakończeniu wojny zrujnowany budynek synagogi przebudowano na kino Znicz. W latach 80. budynek opustoszał. Dopiero na początku lat 90. kino wznowiło działalność pod nazwą Vega, a obecnie Na Starówce.
W październiku 2007 roku rozpoczął się gruntowny remont i przebudowa budynku dawnej synagogi.

</doc>
<doc id="911035" url="https://pl.wikipedia.org/wiki?curid=911035" title="Acipenser baerii baerii">
Acipenser baerii baerii



</doc>
<doc id="911042" url="https://pl.wikipedia.org/wiki?curid=911042" title="Biust">
Biust



</doc>
<doc id="911043" url="https://pl.wikipedia.org/wiki?curid=911043" title="Andrzej Bieniasz (muzyk)">
Andrzej Bieniasz (muzyk)

Andrzej Wiesław Bieniasz, pseud. Püdel, również Pudel z Gwadelupy i Püdel Düpą (ur. 7 marca 1954 w Krakowie, zm. 20 stycznia 2021 tamże) – polski muzyk, gitarzysta, kompozytor i autor tekstów. Współtwórca zespołów Düpą i Püdelsi.
Życiorys.
Absolwent X Liceum Ogólnokształcącego w Krakowie, w latach 1979–1983 studiował na Wydziale Rehabilitacji Ruchowej Akademii Wychowania Fizycznego w Krakowie.
W 1981 wraz z poetą Piotrem Markiem oraz Andrzejem Potoczkiem założyli zespół Düpą. W 1985, po samobójczej śmierci Piotra Marka, pozostali muzycy utworzyli zespół Püdelsi, dzięki któremu kontynuowali idee formacji Düpą, grać teksty Marka. Zostali laureatem Festiwalu w Jarocinie w 1986, czego rezultatem była możliwość nagrania własnego albumu.
W 1987 znalazł się w obsadzie filmu "Śmierć Johna L." w reżyserii Tomasza Zygadły. W 1988 ukazał się debiutancki album zespołu Bela Pupa, który nagrał m.in. z Korą i muzykami zespołu Püdelsi. Wkrótce po nagraniu albumu Bieniasz odszedł z zespołu, opuścił też Kraków, po czym przeprowadził się do Krynicy.
W 1995 powrócił do zespołu Püdelsi, reaktywującego się w 10. rocznicę śmierci Piotra Marka. Nagrali i wydali dwie płyty z tekstami Marka i Düpą: "Viribus Unitis" (1996) i "". W międzyczasie Bieniasz gościnnie wystąpił na drugiej płycie zespołu Macieja Maleńczuka Homo Twist pt. "Homo Twist". W 1999 nagrał z Püdelsami album "Psychopop", pierwszą płytę bez tekstów i kompozycji Marka. Po ponownym rozpadzie zespołu Bieniasz postanowił kontynuować działalność Püdelsów i wraz z Franzem Dreadhunterem przygotował materiał na nową płytę pt. "Wolność słowa" (2003). Album osiągnął status złotej płyty i dotarł do 2. miejsca listy OLiS. W następnych latach wydał album z największymi przebojami Pudelsów pt. "Jasna strona – Legendarni Pudelsi 1986–2004", który dotarł do 2. miejsca listy OLiS, a także kolejne trzy albumy studyjne: "Zen" (2007), "Madame Castro" (2008) i "Rege Kocia Muzyka – The Best of Püdelsi" (2013).
Jego piosenki pojawiły się w kilku polskich filmach i serialach. Był członkiem Akademii Fonograficznej Związku Producentów Audio-Video.
Zmarł 20 stycznia 2021 po ciężkiej chorobie, chorował na rzadkiego chłoniaka z komórek płaszcza.

</doc>
<doc id="911050" url="https://pl.wikipedia.org/wiki?curid=911050" title="Zirndorf">
Zirndorf

Zirndorf – miasto powiatowe w Niemczech, w kraju związkowym Bawaria, w rejencji Środkowa Frankonia, w regionie Industrieregion Mittelfranken, siedziba powiatu Fürth. Leży w Okręgu Metropolitarnym Norymbergi, ok. 9 km na zachód od centrum Norymbergi, nad ujściem rzeki Bibert do Rednitz, przy drodze B8.
Dzielnice.
W skład miasta wchodzą następujące dzielnice: 
Współpraca.
Miejscowości partnerskie:

</doc>
<doc id="911062" url="https://pl.wikipedia.org/wiki?curid=911062" title="Andrzej Bieniasz (aktor)">
Andrzej Bieniasz (aktor)

Andrzej Józef Bieniasz (ur. 14 listopada 1948 w Warszawie, zm. 28 września 2007 roku w Radomiu) – polski aktor.
Życiorys.
Absolwent Wydziału Aktorskiego PWSFTiT w Łodzi.
Pracował w teatrach w Tarnowie, Grudziądzu, Ateneum i Polskim w Warszawie oraz Polskim w Poznaniu.
W Warszawie na początku lat 80. był jednym z założycieli teatralnej „Solidarności”. Za działalność związkową ukarany został zakazem pracy w teatrach. Z tego powodu jeździł po Polsce, grywając w bajkach dla dzieci. Jedynym, który mimo zakazu, odważył się jego zatrudnić w przygotowywanym podówczas „Weselu” Wyspiańskiego (w roli Dziennikarza), był dyrektor radomskiego Teatru Powszechnego, Zygmunt Wojdan.
Przez wiele lat był aktorem Teatru Powszechnego, a krótko przed śmiercią pełnił także obowiązki dyrektora do spraw artystycznych.
Jego aktorstwo cechowała wszechstronność i wypracowany warsztat. Dlatego świetnie się sprawdzał zarówno w rolach skomplikowanych psychologicznie, jak i w repertuarze musicalowym, farsowym czy w kabarecie.
Do jego najbardziej cenionych ról zaliczyć można m.in. Staszka Szelę w „Turoniu” Stefana Żeromskiego (1972 r.), Snibsona w musicalu „Me and My Girl” (1989 r.), Hitlera w „Mein Kampf” (1991 r.) czy Glocestera w „Królu Learze” (2000 r.),
Występował także w filmach: „Gry uliczne”, „Śmierć Johna L.”, „Rycerze i rabusie”, „Miś”, „Mazepa”, „Chłopiec”, „Czerwone i Czarne kamienie”, „Pejzaż z bohaterem”. Grał także w serialu telewizyjnym „Sąsiedzi” (pan Kazio).
Był też współzałożycielem Związku Zawodowego Aktorów Polskich. W 1995 r. występował w Polskim Ośrodku Społeczno-Kulturalnym, emigracyjnym teatrze ZASP-u w Londynie. W wolnych chwilach pisał też fraszki i limeryki.
27 marca 2009 roku, jego imieniem została nazwana Scena Kameralna Teatru Powszechnego w Radomiu.

</doc>
<doc id="911069" url="https://pl.wikipedia.org/wiki?curid=911069" title="Langenzenn">
Langenzenn

Langenzenn – miasto w Niemczech, w kraju związkowym Bawaria, w rejencji Środkowa Frankonia, w regionie "Planungsregion Nürnberg", w powiecie "Landkreis Fürth". Leży w Okręgu Metropolitalnym Norymbergi, około 21 km na zachód od Norymbergi i około 13 km na północny zachód od Zirndorfu, nad rzeką Zenn, przy drodze krajowej B8 i linii kolejowej Markt Erlbach – Norymberga.
Podział administracyjny.
Gmina składa się z następujących części:
Alitzberg, Burggrafenhof, Erlachskirchen, Gauchsmühle, Göckershof, Hagenmühle, Hammermühle, Hammerschmiede, Hardhof, Hausen, Heinersdorf, Horbach, Keidenzell, Kirchfembach, Klaushof, Langenzenn, Laubendorf, Lohe, Lohmühle, Ödenhof, Stinzendorf, Wasenmühle, Wittinghof.
Historia.
Najstarsze dowody na istnienie siedlisk ludzkich na terenie obecnego miasta pochodzą z mezolitu (11000-7000 p.n.e.). Wykopane na rynku elementy umocnień datowane są na rok 497 n.e.
Pierwsze wzmianki pisane pochodzą z roku 954 i dotyczą informacji o sejmiku zwołanym w miejscowości "Zenna" na 16 czerwca przez króla Niemiec, późniejszego cesarza Ottona I Wielkiego. W 1021 cesarz Henryk II Święty podarował miejscowość wraz z Herzogenaurach Archidiecezji bamberskiej. W 1248 roku "Zenna" stała się własnością burgrabich norymberskich Hohenzollernów.
Na rok 1329 datowana jest pierwsza wzmianka o "Langenzenn". Kilka lat później miejscowość otrzymała prawo targowe. W 1360 "Langenzenn" otrzymał prawa miejskie, a z Cadolzburga został przeniesiony sąd drugiej instancji, który mógł orzekać również karę śmierci, o czym do dziś przypomina "Galgenberg" (pol. "Góra szubieniczna") znajdująca się we wschodniej części miasta. 20 stycznia 1361 miasto otrzymało od cesarza Karola IV Luksemburskiego prawo do bicia własnej monety i tym samym posiadło wszystkie prawa jakie mogło zdobyć miasto średniowieczne w Niemczech. Podczas wojny miast w roku 1388, prowadzonej pomiędzy Związkiem Miast Szwabii a książętami bawarskimi, miasto zostało doszczętnie zniszczone.
Podczas Wojny trzydziestoletniej (1618–1648) miasto padło wielokrotnie ofiarą szabrowników i wielu mieszkańców szukało schronienia w Norymberdze. W latach 1721–1727 powstał na miejscu w 1720 spalonego ratusza, nowy ratusz. Od 1791 do 1806 miejscowość należała do Prus. W 1806 jako część Księstwa Ansbach powróciła do Królestwa Bawarii.
Polityka.
W Radzie Miasta zasiada 24 radnych: CSU 11, SPD 8, Zieloni 1, FDP 4.

</doc>
<doc id="911076" url="https://pl.wikipedia.org/wiki?curid=911076" title="Lubuszanin Drezdenko">
Lubuszanin Drezdenko

Lubuszanin Drezdenko – polski klub piłkarski z siedzibą w Drezdenku, powstały 17 czerwca 1946 roku. Wiosną 1949 Lubuski KS Drezdenko dokonał fuzji z ZZK Krzyż Wielkopolski. Obecnie występuje w rozgrywkach gorzowskiej klasy okręgowej.
Stadion.
Lubuszanin swoje domowe mecze rozgrywa na Stadionie Miejskim im. Józefa Nojiego w Drezdenku. Dane techniczne obiektu:

</doc>
<doc id="911081" url="https://pl.wikipedia.org/wiki?curid=911081" title="Wydarzenia TV Puls">
Wydarzenia TV Puls

Wydarzenia – dawny program informacyjny TV Puls, nadawany od 18 marca 2001 do 28 maja 2002.
Historia.
Jego pierwszym szefem i głównym prowadzącym był Bogdan Rymanowski; po jego odejściu jesienią 2001 roku do TVN24 kolejnymi szefami byli: Krzysztof Karwowski i Amelia Łukasiak.
Narastające tarapaty finansowe TV Puls spowodowały zakończenie produkcji "Wydarzeń" (określane przez przedstawicieli stacji jako „zawieszenie programu”).
Ostatnie, 436. wydanie "Wydarzeń" zostało wyemitowane 28 maja 2002, a poprowadziła je Magda Mołek.
Zakończenie emisji nie oznaczało końca redakcji informacyjnej Pulsu. Stacja zastąpiła swój program informacyjny "Serwisem Pulsu", który był nadawany od 29 maja do 31 października 2002.

</doc>
<doc id="911082" url="https://pl.wikipedia.org/wiki?curid=911082" title="Milano Rogoredo">
Milano Rogoredo

Milano Rogoredo (włoski: "Stazione di Milano Rogoredo") – stacja kolejowa w Mediolanie, jedna z największych w mieście.

</doc>
<doc id="911088" url="https://pl.wikipedia.org/wiki?curid=911088" title="Stanisław Ustupski">
Stanisław Ustupski

Stanisław Ustupski (ur. 15 listopada 1966 w Zakopanem) – polski narciarz, specjalista kombinacji norweskiej, skoczek narciarski, dwukrotny olimpijczyk.
Ustupski startował w kombinacji norweskiej na Igrzyskach Olimpijskich w Albertville w 1992, gdzie zajął 8. miejsce i w Igrzyskach w Lillehammer w 1994, gdzie był 21. Trzykrotnie wziął udział w mistrzostwach świata. W Oberstdorfie (1987) zajął 31. miejsce, w Lahti (1989) 22. miejsce, a w Val di Fiemme (1991) 26. miejsce.
Był także dwukrotnym medalistą Uniwersjady w 1993 rozgrywanej w Zakopanem: srebrnym w kombinacji norweskiej i brązowym w drużynowym konkursie skoków narciarskich. Dwukrotnie zwyciężył w Memoriale Bronisława Czecha i Heleny Marusarzówny – w 1986 (jeszcze jako junior) i w 1988.
21 stycznia 1989 roku stanął na drugim stopniu podium podczas Pucharu Świata w Breitenwang, jest dotychczas jedynym Polakiem, który stanął na podium tych zawodów. Poza tym jeszcze cztery razy meldował się w dziesiątce zawodów Pucharu Świata - był szósty, siódmy i dwukrotnie dziewiąty. Dwukrotnie stał także na podium w zawodach Pucharu Świata B w kombinacji norweskiej. Zwyciężył w Szczyrku (1992), a w Planicy (1990) zajął trzecie miejsce.
Siedem razy zdobywał mistrzostwo Polski w kombinacji norweskiej: w 1988, 1989, 1990, 1991, 1992, 1993 i 1994. Był też wicemistrzem Polski w tej konkurencji w 1987, a także w skokach narciarskich na średniej skoczni w 1994 i w sztafecie 4 x 10 km w 1987 i 1988. Po zakończeniu kariery pracował jako trener w wielu klubach, m.in. w Sokole Szczyrk, Starcie Krokiew Zakopane, WKS Zakopane, Wiśle Zakopane.

</doc>
<doc id="911093" url="https://pl.wikipedia.org/wiki?curid=911093" title="Oberasbach">
Oberasbach

Oberasbach – miasto w Niemczech, w kraju związkowym Bawaria, w rejencji Środkowa Frankonia, w regionie Industrieregion Mittelfranken, w powiecie Fürth. Leży w Okręgu Metropolitarnym Norymbergi, ok. 10 km na południowy zachód od centrum Norymbergi i na południe od Zirndorfu, nad rzeką Bibert, przy drodze B14 i linii kolejowej Crailsheim – Norymberga.
Dzielnice.
W skład miasta wchodzą następujące dzielnice: 
Współpraca.
Miejscowości partnerskie:

</doc>
<doc id="911094" url="https://pl.wikipedia.org/wiki?curid=911094" title="Port lotniczy Palma de Mallorca">
Port lotniczy Palma de Mallorca

Port lotniczy Palma de Mallorca – międzynarodowy port lotniczy położony 8 km na wschód od Palma de Mallorca, na Majorce. Jest trzecim pod względem wielkości portem lotniczym Hiszpanii oraz największym i najważniejszym na Balearach. Zlokalizowany jest w południowo-zachodniej części Majorki przy autostradzie. W 2014 obsłużył 23 115 499 pasażerów.
Port lotniczy Son San Juan w Palmie de Mallorca jest bazą operacyjną dla kilku linii lotniczych: Air Europa, Ryanair i Vueling Airlines.

</doc>
<doc id="911121" url="https://pl.wikipedia.org/wiki?curid=911121" title="CSI">
CSI



</doc>
<doc id="911128" url="https://pl.wikipedia.org/wiki?curid=911128" title="Adam Albert Neipperg">
Adam Albert Neipperg

Adam Albert Neipperg (ur. 8 kwietnia 1775 w Wiedniu, zm. 22 lutego 1829 w Parmie) – hrabia, generał Armii Cesarstwa Austriackiego.
Życiorys.
Neipperg należał do starej szwabskiej rodziny, był wnukiem generała hr. Wilhelma Reinharda Neipperga. Jako huzar od piętnastego roku życia zrobił wyróżniającą się karierę. Gdy wstąpił do armii austriackiej, stracił oko od cięcia francuską szablą w bitwie pod Neerwinden. Nie przeszkodziło mu to jednak w udziale w niezliczonych innych kampaniach przeciwko rewolucji i Bonapartemu, włącznie z Marengo. Francji rządzonej przez Napoleona nienawidził bardziej niż czegokolwiek innego na świecie.
W 1810 roku wyjechał jako austriacki ambasador do Sztokholmu, gdzie odniósł spory sukces, zachęcając Jana Bernadotte’a, by sprzymierzył się z Rosjanami przeciwko Napoleonowi. Jego zręczne dowodzenie jazdą i osobista odwaga pod Lipskiem w 1813 roku dały mu stopień "Feldmarschall-Leutnant", otrzymał też przywilej zawiezienia nowin o zwycięstwie do Wiednia.
Rok później odniósł kolejny sukces jako ambasador w Neapolu, zmuszając króla Murata do ostatecznego podpisania traktatu sojuszniczego wymierzonego we Francję, a w 1815 roku osobiście zniweczył na zawsze militarne ambicje Joachima Murata. W 1814 roku poprowadził pierwsze oddziały austriackie do Mediolanu, stolicy pasierba Napoleona, Eugeniusza.
Małżeństwo z cesarzową.
Ze swoją przyszłą żoną spotkał się wcześniej, gdy był jednym z jej 12 szambelanów, kiedy przebywała w Pradze w 1812 roku, chociaż wtedy Maria Ludwika nie zwróciła na niego uwagi. Musiała jednak wiedzieć o jego istnieniu, ponieważ był charakterystyczną postacią w błyszczącym huzarskim mundurze i z czarną przepaską. Miał silną budowę ciała, kręcone jasne włosy, przystrzyżony wąsik i rumianą, lecz pobrużdżoną twarz. Był młodszy od pierwszego męża cesarzowej o zaledwie sześć lat. Był też wykształcony, lubił poezję, dobrą muzykę i grał na fortepianie. Poza tym pociągał kobiety jako słynny pożeracz serc. Pani de Staël wspominała: . 
Miał niezliczone romanse, a jego prywatne życie otaczała atmosfera skandalu. W 1813 roku, po unieważnieniu poprzedniego małżeństwa, poślubił hrabinę Teresę Ramondini, z którą uciekł kilka lat wcześniej – mieli już pięcioro dzieci urodzonych z nieprawego łoża.
Gdy Napoleon stracił władzę a Maria Ludwika za wszelką cenę chciała do niego dołączyć na wyspie Elba, Neipperg otrzymał zadanie, aby uwieść byłą cesarzową, żeby ta mogła zapomnieć o mężu. Swoje zadanie wykonał już 24 września, kiedy to po raz pierwszy spędził noc z Marią Ludwiką w Szwajcarii. Po powrocie do Wiednia cesarz Franciszek mianował go szambelanem ekscesarzowej, aby jego córka mogła się czuć mniej zakłopotana, gdyż po Wiedniu krążyły już plotki o jej romansie z generałem.
Neipperg stał na czele jednej z dwóch armii, które ruszyły na Bolonię przeciwko królowi Neapolu. W Tolentino osobiście poprowadził druzgocący szturm 2000 konnych na Neapolitańczyków, którzy szybko uciekli. Neipperg poinformował radośnie Wiedeń, że ich zakładniczką została siostra Napoleona, królowa Neopolu, Karolina.
Gdy Maria Ludwika została księżną Parmy, mianowała go ministrem spraw zagranicznych i wewnętrznych, głównodowodzącym armii oraz wielkim szambelanem. Neipperg był bardzo dobrym politykiem, doprowadził do wzbogacenia księstwa pracując tym samym na dobrą opinię o księżnej. 
Z byłą cesarzową miał troje dzieci:
Dzieci Neipperga i Marii Ludwiki otrzymały tytuły książąt Montenuovo, subtelne włoskie nawiązanie do nazwiska Neipperg, będące zniekształceniem nazwiska Neuberg, czyli „nowa góra”.
Adam von Neipperg ożenił się z Marią Ludwiką po śmierci Napoleona oraz swojej żony. Małżeństwo było bardzo udane.
Neipperg zmarł w 1829 roku na atak serca. Żona, jak i Parmeńczycy wpadli w głęboki smutek po jego śmierci. Żal Parmeńczyków nie był dla nikogo zaskoczeniem. Adam Neipperg rządził sprawiedliwie i łagodnie Parmą. Do tego stopnia nie interesowało go gromadzenie majątku, że poza ubraniami pozostawił po sobie jedynie pudełko z odznaczeniami.

</doc>
<doc id="911140" url="https://pl.wikipedia.org/wiki?curid=911140" title="Franciszek Beciński">
Franciszek Beciński

Franciszek Beciński (ur. 5 września 1897 Pilichowie, zm. 3 lipca 1975 tamże) – ludowy poeta-samouk, kowal. 
Franciszek Beciński był synem Walentego i Jadwigi z domu Krysiak. Lekcji pisania i czytania udzielała mu matka. W latach 1913–1918 terminował u kowala w Sędzinie. W Pilichowie gospodarował na trzech morgach ziemi i pracował we własnej kuźni. Walczył w wojnie polsko-bolszewickiej 1920 roku. 
Jego wiersze, opowiadania i artykuły ukazywały się w latach 1927–1939 w „Dzienniku Kujawskim” i „Piaście” w Inowrocławiu. W tym czasie współpracował z księdzem Henrykiem Koławskim i ówczesnym proboszczem parafii Byczyna ks. Wincentym Wrzalińskim, którzy kształtowali jego talent, będąc zarazem jego przyjaciółmi. W czasie II wojny światowej działał w Armii Krajowej, po wojnie nie popierał socjalizmu, za co spotkały go represje. 
Otrzymał nagrodę Wojewódzkiej Rady Narodowej w Bydgoszczy, Ministerstwa Kultury i Sztuki oraz nagrodę im. Jana Pocka redakcji „Chłopskiej Drogi”.
Zmarł 3 lipca 1975 roku w Pilichowie. Jego grób znajduje się na cmentarzu w Byczynie.
Siedem piosenek do jego tekstów nagrała na płycie "To Kujawy" Barbara Kalinowska z Bydgoszczy.

</doc>
<doc id="911145" url="https://pl.wikipedia.org/wiki?curid=911145" title="Irena (Szydłowiec)">
Irena (Szydłowiec)

Irena – formalnie niewyodrębniona część miasta Szydłowca, znajdująca się w jego północnym obszarze. Przeważającą funkcją jest mieszkalna i przemysłowa, przy śladowej obecności administracyjnej, komunalnej i sportowo-rekreacyjnej. Obszar obejmuje kwartał ulic: droga gruntowa "ul. Północna–Indiańska Droga Sat-Okha" – ul. Kościuszki – ul. Radomska – ul. Północna – ul. Słoneczna – ul. Polna, na zachodzie oparty o koryto strugi Korzeniówka.
Graniczy od północy z wsiami: Rybianka i Długosz, oraz częściami miasta: Kozia Wola i Niwy; od wschodu z wsią Szydłówek; od południa z os. Wschód, Składowem i Pragą; a od zachodu z Wymysłowem i Zielonką.
Historia.
Nazwa tej części miasta pochodzi od folwarku „Irena”, założonego w 1902 przez Czesława Anteckiego przy dzisiejszej ul. Metalowej. Najstarszymi zabudowaniami obszaru są domy z XIX i XX w. w jego południowej części, w rejonie skrzyżowania ul. Radomskiej, Kościuszki i Jastrzębskiej. W latach 20. XX w. wybudowano kamienicę dla robotników rolnych folwarku „Irena” (ul. Kościuszki 225). Rozwój urbanistyczny obszaru datowany jest na lata 70. XX w., kiedy to powstała siedziba administracyjna Gminnej Spółdzielni „Samopomoc Chłopska” i kółek rolniczych gromady Śmiłów (ul. Metalowa 7). W niedługim czasie powstawały w tej części miasta zabudowania jednorodzinne. W latach 80. otworzono stadion piłkarski MKS „Szydłowianka” (ul. Targowa 8). Także w tej dekadzie umieszczono tu zakłady przemysłu przetwórstwa rolnego, z największą mleczarnią. Od tego czasu postępuje na tym obszarze zabudowa domów jednorodzinnych, która przyspieszyła na początku XXI w., zwłaszcza w rejonie ul. Targowej i Północnej. W 2005 uruchomiono komunalny zakład oczyszczania ścieków (ul. Słoneczna 70). W 2015 na tym obszarze utworzono rejon „Irena” podstrefy Szydłowiec Specjalnej Strefy Ekonomicznej „Starachowice”.
W planach rozwojowych urbanizacji Szydłowca przewidziana jest północna obwodnica miasta, zlokalizowana w Irenie od węzła drogowego Szydłowiec–Centrum (S7) do szosy na Przysuchę (nr 727, ul. Sowińskiego).
Gospodarka.
W 2015 na obszarze Ireny utworzono część podstrefy Szydłowiec Specjalnej Strefy Ekonomicznej „Starachowice”, przeznaczając na ten cel zespół nieruchomości poprzemysłowych przy ul. Metalowej 7 (odtąd droga dojazdowa w tym zespole jest zw. pot. "ul. Przemysłową"). W rejonie „Irena” podstrefy Szydłowiec działalność przemysłową uruchomiły zakłady produkcyjne: maszynowy „Toolmex Track” sp. z o.o., „Q-trip Roll your own” sp. z o.o. i metalowy „Gomex” sp. z o.o.; przetwórcze: Tartak „Drewex”, zakład przetwórstwa metalu „Rom-Bud”; przetwórstwa rolnego: Ubojnia „Bekon” (ul. Słoneczna 18).

</doc>
<doc id="911147" url="https://pl.wikipedia.org/wiki?curid=911147" title="Wymysłów (Szydłowiec)">
Wymysłów (Szydłowiec)

Wymysłów – formalnie niewyodrębniona część miasta Szydłowca, położona na jego północno-zachodnim krańcu. Obejmuje obszar położony w kwartale ulic: projektowana droga "ul. Zielonka–Wymysłów" – koryto strugi Wymysłówki – ul. Józefa Sowińskiego – ul. Wymysłów – droga gruntowa "ul. Wymysłów–ul. Kwiatowa" – projektowana droga "ul. Kwiatowa–ul. Piaskowa" – ul. Piaskowa – ul. Jodłowa. Od północy obszar graniczy z Zielonką, od wschodu z Podzamczem, a od południa ze Starą Wsią i Nowym Książkiem. Dzielnica przylega do granic miasta, sąsiadując z Koszorowem (gm. Chlewiska).
Obszar jest słabo zabudowany i zaludniony. Dzielnica pełni funkcje mieszkalne oraz śladowo rolnicze. W dalszej perspektywie rozwojowej – w znacznej części zalesiona – ma wypełniać również potrzeby turystyki i rekreacji przyrodniczej. Planowany jest rozwój sieci dróg i utworzenie cmentarza komunalnego przy ul. Piaskowej. Główną ulicą obszaru jest droga do Stanisławowa, ul. Wymysłów. Zabudowania mieszkalne dzielnicy są oddalone od śródmiejskiej części Szydłowca o ok. 3–5 km.
W obrębie dzielnicy znajduje się Obszar Chronionego Krajobrazu „Lasy Przysusko-Szydłowieckie”.
W Wymysłowie urodził się Józef Erbel.

</doc>
<doc id="911153" url="https://pl.wikipedia.org/wiki?curid=911153" title="Autostrada A7 (Luksemburg)">
Autostrada A7 (Luksemburg)

Autostrada A7 (, także "Nordstroos") – autostrada w Luksemburgu, stanowiąca część trasy europejskiej E421.
Autostrada łączy miasto Luksemburg z Ettelbruck i dalej, poprzez drogę N7, z Clervaux w pobliżu granicy niemieckiej i belgijskiej. Przebiega przez północną część kraju.
Oddanie całej drogi do użytku nastąpiło 23 września 2015 roku, po ponad 30 latach od rozpoczęcia budowy.

</doc>
<doc id="911154" url="https://pl.wikipedia.org/wiki?curid=911154" title="Zbigniew Podgajny">
Zbigniew Podgajny

Zbigniew Podgajny (ur. 19 grudnia 1933 w Nowym Sączu, zm. 11 czerwca 2002 w Krakowie) – polski pianista, aranżer i kompozytor. Członek grup Czerwono-Czarni i Niebiesko-Czarni. Autor m.in. przeboju "Niedziela będzie dla nas", współautor rock-opery "Naga".

</doc>
<doc id="911155" url="https://pl.wikipedia.org/wiki?curid=911155" title="Broń czarnoprochowa">
Broń czarnoprochowa

Broń czarnoprochowa – to rodzaj broni palnej, w której do jej wystrzału wykorzystywane jest gwałtowne spalanie prochu czarnego - mieszaniny saletry, węgla drzewnego i siarki. Dzieli się ona głównie na dwa typy: armaty i broń ręczną jak muszkiety, pistolety i rewolwery. Aż do czasu wynalezienia prochu bezdymnego w drugiej połowie XIX w., każda broń palna była zasilana czarnym prochem.
Historia.
Powstanie czarnego prochu i użycie go na polu walki.
Historia broni czarno prochowej nieodzownie wiąże się z historia czarnego prochu. Wynalezienie i rozpowszechnienie jego wojskowych zastosowań przypada na okres panowania dynastii Song (960 – 1279 r. n.e.). Początkowo czarny proch, niezdolny jeszcze do wybuchu, a jedynie do intensywnego spalania, wykorzystywano w bombach zapalających, miotanych przez machiny oblężnicze i strzałach, do trzonów których przywiązywano ładunki prochowe. Ciągłe zagrożenie Chin atakami z zewnątrz przyczyniło się do dalszych prac nad czarnym prochem i jego wykorzystaniem. Uzyskanie właściwości wybuchowych pozwoliło na produkcję bomb eksplodujących oraz rażących przeciwnika wyrzucanymi w powietrze odłamkami. 
Jedną z bardziej pomysłowych konstrukcji była ognista lanca. Pierwotnie w formie bambusowej rury, przymocowywanej często do prawdziwej włóczni. Po zapaleniu przez kilka minut lanca „ziała ogniem” na odległość blisko dwóch metrów, zaś wyrzucane z niej dodatkowo drobne kawałki metalu raniły przeciwników nawet poza zasięgiem płomienia. Broń szczególnie dobrze sprawdzała się przy obronie umocnień, miała też ogromny skutek psychologiczny. Z czasem starano się zwiększyć ich zasięg i moc. Bambus nie był jednak wystarczająco trwały, aby wytrzymać rosnącą siłę ładunku. Zastępowano go więc metalowymi rurami, które z czasem rozrosły się do rozmiarów wykluczających transport i obsługę przez jednego człowieka. Tak zaczęły powstawać pierwsze armaty. 
W Europie pierwsze wzmianki użycia broni sięgają XIV w. kiedy to armaty i prymitywne karabiny miały być używane podczas oblężenia twierdz. Rusznica, petrynał i hakownica to pierwsze rodzaje broni palnej używanej jeszcze w średniowieczu. Proch i broń palna, wbrew nadziejom jej twórców, nie stanowiła przez długi czas przełomu w technice prowadzenia walki. Dopiero w XV wieku, po szeregu innowacji, artyleria była w stanie niszczyć umocnienia miast i zamków, a na polach bitew dopiero w XVII wieku zaczęła odgrywać większą rolę. Z uwagi bowiem na znikomą celność, krótki zasięg, długotrwałość ładowania i małą wytrzymałość luf broń palna bardzo długo miała podczas walki znaczenie raczej psychologiczne, niż rzeczywiście rozstrzygające. 
Wprowadzanie broni palnej na pola bitew był długim procesem. Początkowo dominującą rolę wciąż odgrywali łucznicy, kusznicy i kawaleria. W XV wieku w armiach europejskich zaczęto dokładniej przyglądać się proporcjom między jazdą, piechotą, a łucznikami. Do tych elementów dotarła artyleria i powoli wkraczała ręczna broń palna, choć nie miała ona jeszcze odpowiedniej szybkostrzelności – prawdziwe spustoszenie miała siać wiek później. To pozwoliło wydłużyć nieco karierę kawalerii. Ciężkozbrojni jeźdźcy korzystali z litej zbroi, co z kolei sprawiło, że przestali używać tarcz. Mimo tych zmian, piechota grała coraz większą rolę na polach bitew. Maurycy Orański (stadhouder Niderlandów w latach 1584–1625) wprowadził na pola bitew brygady niderlandzkie. Jej podstawową jednostką taktyczną był batalion. Składał się on z 250 pikinierów oraz 240 muszkieterów. W natarciu dywizjony muszkieterów strzelały wyłącznie kontrmarszem, który stanowił sposób walki piechoty uzbrojonej w arkebuzy lub muszkiety. Ten sposób prowadzenia ostrzału polegał na tym, że po oddaniu salwy przez pierwszą linię, jej żołnierze cofali się na koniec oddziału w przerwach między szeregami, by załadować broń. Wówczas salwę oddawał drugi szereg, którego żołnierze ponownie maszerowali na koniec. Ustawienie żołnierzy w 10 szeregów umożliwiało prowadzenia ognia ciągłego. Zanim wystrzelił ostatni z szeregów, pierwszy już miał teoretycznie ponownie naładowaną broń. Doprowadziło to do głębokich przemian w sztuce wojennej, gdzie broń palna zaczęła odgrywać znaczącą rolę na polu walki. Reformy te kontynuował następnie król szwedzki Gustaw II Adolf, który odniósł znaczące sukcesy w konfliktach z Rzeczpospolitą, a później z Habsburgami w czasie wojny trzydziestoletniej. 
Na przełomie XVII-XVIII w. wraz z unowocześnieniem broni palnej i wprowadzeniem karabinów z bagnetami, utrzymywanie osobnych formacji muszkieterów i pikinierów straciło rację bytu. Zastąpiła ich uniwersalna piechota liniowa szkolona zarówno w strzelectwie, jak i w walce wręcz.
Większość egzemplarzy broni czarnoprochowej odprzodowej miała lufę gładką, ze względu na trudności techniczne wykonania gwintu, a także przede wszystkim kłopotliwe ładowanie broni gwintowanej od przodu, kiedy pocisk trzeba było przepchnąć przez całą lufę, uważając jednocześnie, aby go nie odkształcić. Istniały jednak egzemplarze gwintowane, przeznaczone szczególnie do polowania, dla strzelców wyborowych itp.
W późniejszej broni odtylcowej lufę najczęściej gwintowano, w ten sposób znacznie zwiększając jej celność. W broni ręcznej przeznaczonej do strzelania śrutem – niektórych strzelbach myśliwskich, garłaczach, a także w kartaczach, gwintu nigdy nie stosowano. Broń czarnoprochowa może być przeznaczona do strzelania zarówno kulami, pociskami niekulistymi (tylko gwintowana), jak i śrutem.
Pierwsze konstrukcje zamków broni.
Zamek lontowy.
Wraz z rozwojem technologicznym w broni palnej zaczęto stosować tzw. zamki. Pierwszą taką konstrukcją był zamek lontowy, powstał w połowie XV wieku i używany był do początku XVII wieku. Był prosty w konstrukcji - naciśnięcie spustu przystawiało kurek z umiejscowionym w nim tlącym się lontem, do panewki wypełnionej prochem. Powodowało to zapalenie ładunku prochowego a przez to oddanie strzału. Mimo swojej prostoty i niezawodności zamek lontowy miał jedną podstawową wadę, aby oddać strzał, w kurku musiał tkwić zapalony lont lub hubka. Było to niezwykle kłopotliwe w przypadku złych warunków pogodowych (deszcz, duża wilgotność powietrza). 
Zamek kołowy.
Kolejną konstrukcją był zamek kołowy. Składał się on z obrotowego metalowego koła, napędzanego sprężyną i kurka z zamocowanym krzemieniem, Przed odpaleniem należało nakręcić sprężynę koła za pomocą klucza. Naciśnięcie spustu broni zwalniało sprężynę i powodowało obrót koła. Iskry padające na panewkę wywoływały zapalenie się podsypanego tam prochu, a następnie odpalenie prochu w lufie. Z uwagi jednak na skomplikowaną i delikatną konstrukcję oraz podatność na uszkodzenia, a także na niedogodność procedury nakręcania, nie wyparł całkowicie wcześniejszego zamka lontowego. Stosowany głównie w arkebuzach, pistoletach i broni myśliwskiej, wyparty został w XVIII wieku przez prostszy i pewniejszy zamek skałkowy. 
Zamek skałkowy.
Zamek skałkowy jest to najpowszechniej stosowany rodzaj konstrukcji odpalania broni od XVII do I poł. XIX wieku. Zapalenie prochu na panewce następuje od iskier powstałych przy uderzeniu skałki (kawałka krzemienia) zamocowanej w szczękach kurka o krzesiwo (płytkę metalową) przymocowane z prawej strony broni. Po naciśnięciu spustu broni, kurek ze skałką opadał na krzesiwo. Iskry padały na panewkę z prochem zapalając go. Płomień z panewki poprzez otwór zapałowy z boku lufy dostawał się do komory powodując zapłon ładunku prochowego. Zamek skałkowy wynaleziony został ok. 1570 roku, a rozpowszechnił w drugiej połowie XVII w., wypierając wcześniej stosowane zamki lontowe i kołowe. 
Zamek kapiszonowy.
W 1818 roku został wynaleziony zamek kapiszonowy. po czym na przełomie lat 30. i 40. XIX wieku wprowadzono go do powszechnego użycia w armiach, częściowo wypierając starszy zamek skałkowy. W zamku kapiszonowym odpalenie prochu następuje przy użyciu kapiszona – miedzianej miseczki zawierającej piorunian rtęci. Kapiszon nakładany był na rurkę zwaną kominkiem, doprowadzającą płomień do ładunku prochowego w lufie. Po naciśnięciu spustu broni, napięty kurek opadał na kapiszon, powodując wybuch piorunianu rtęci, a w konsekwencji odpalenie broni. Zamek kapiszonowy był prostszy w użyciu i pewniejszy w działaniu (strzelec nie posypywał prochu na panewkę, a zamek był mniej wrażliwy na czynniki atmosferyczne), przyczyniając się do rozwoju broni strzeleckiej. Był używany, aż do drugiej połowy XIX w., kiedy to został wyparty przez broń na amunicję scaloną i także później już na proch bezdymny. 
Zamek iglicowy.
W latach 30 XIX w. J. M. von Dreyse wymyślił rozwiązanie polegające na przeniesienie kapiszona, prochu i kuli do scalonego naboju, który ładuję się od tyłu lufy i odpalanie go iglicą. Było to rewolucyjne rozwiązanie znacznie skracające czas przeładowywania broni. Iglicówki Dreysego zostały przyjęte do uzbrojenia 4 grudnia 1840 roku rozkazem króla Fryderyka Wilhelma IV. Wprowadzenie karabinu Dreysego spowodowało duże zmiany w taktyce piechoty. Karabiny odtylcowe mogły być ładowane w pozycji leżącej, dzięki czemu straty pruskie były znacznie niższe od austriackich, którzy wciąż posiadały karabiny rozdzielnego ładowania. Zwiększenie szybkostrzelności praktycznej karabinów spowodowało także zmniejszenie znaczenia kawalerii. Karabin Dreysego wyznaczył nową drogę rozwoju dla broni palnej, od momentu klęski Austrii w wojnie prusko-austriackiej wszystkie armie świata zaczęły pospiesznie przechodzić na szybkostrzelną, odtylcową broń. 
Wynalezienie prochu bezdymnego i współczesność.
W latach 80. XIX wieku francuski chemik Paula Vielle jako pierwszy opracował proch bezdymny; jego podstawowym składnikiem była nitroceluloza.
Nowy materiał miotający spalał się szybko, równomiernie i wytwarzał trzy razy więcej gazów niż jego poprzednik przy minimalnej ilości dymu. Ponieważ duże ciśnienie powodowało deformację ołowianego pocisku w gwincie lufy, zaczęto stosować w nim stalowe płaszcze. Okazało się, że mniejszy pocisk ma znacznie lepsze właściwości balistyczne (płaski tor lotu) niż duże ołowiane, a dzięki dużej prędkości zachowuje dostateczną siłę rażenia. Mniejszy pocisk to jednocześnie więcej amunicji, jaką pojedynczy żołnierz mógł włożyć do ładownicy. Pierwszym karabinem, w którym zastosowano małokalibrową amunicję 8 mm na proch bezdymny, był Lebel wzór 1886. Służył on Francuzom w koloniach, a także podczas I wojny światowej. Prędkość pocisku wystrzelonego z Mle (Modelle) 1886 wynosiła 710 m/s, podczas gdy np. w angielskim Marini-Henry, strzelającym nabojem na proch czarny, zaledwie 411 m/s. 
Wynalezienie prochu bezdymnego definitywnie zakończyło kilkuset letnią historię broni czarnoprochowej na polu bitew. Współcześnie broń czarnoprochowa jest używana do kolekcjonowania, rzadko również do polowania, głównie w USA, gdzie prawo co do używania różnych rodzajów broni jest wyjątkowo liberalne, a także przez różnego rodzaju grupy odtwarzające dawne tradycje militarne, pasjonatów.
W Polsce broń czarnoprochowa jest niezwykle popularna ze względu na brak pozwoleń i wymagań dotyczących replik broni czarnoprochowej wyprodukowanej przed 1885 rokiem. Również wszelakie pociski, kapiszony są legalne i nie jest konieczna w tym wypadku żadna czynność prawna, jak rejestracja, uzyskanie zezwolenia itp., na mocy znowelizowanej w 2011 r. ustawy o broni i amunicji. Sprzedaż czarnego prochu jest możliwa za okazaniem Europejskiej karty broni palnej. Jej wyrobienie jest procesem bardzo prostym w porównaniu do pozwoleń na broń współczesną. Czarny proch może być również dostępny na strzelnicy i mogą go używać osoby nieposiadające dodatkowych dokumentów.
Zasada działania.
Praktycznie wszystkie rodzaje broni, aż do czasu wynalezienia karabinów odtylcowych i rewolwerów, były ładowane odprzodowo. Tylnia część lufy była zaczopowana i zawierała boczny otwór zapałowy przez który dostawał się płomień odpalający proch. Ładowanie polegało na nasypaniu do lufy odmierzonej dawki prochu, następnie wsadzeniu przybitki oddzielającej spalany proch od ołowianej kuli. Potem osadzano kulę, dobijano cały ładunek pobojczykiem i wsypywano proch na panewkę. W armatach strzał następował poprzez odpalenie za pomocą lancy lub lontu. W karabinach w zależności od typu zamka, czy to poprzez wytworzenie iskier przez krzemień czy też wybuch kapiszonu. Spalający się proch w lufie wytwarzał ogromne ciśnienie wypychając z niej kulę w kierunku celu. Do ponownego strzału należało powtórzyć cały proces - wsypać proch, przybitkę, kulę itd. Z czasem zaczęto stosować tzw patrony, czyli papierowe ładunki zawierające te wszystkie składniki, przyśpieszając tym ładowanie broni. Do czasu wynalezienia rewolweru każda broń była jedno, dwu strzałowa.

</doc>
<doc id="911156" url="https://pl.wikipedia.org/wiki?curid=911156" title="Niemirów (powiat biłgorajski)">
Niemirów (powiat biłgorajski)

Niemirów – wieś w Polsce położona w województwie lubelskim, w powiecie biłgorajskim, w gminie Frampol.
W latach 1975–1998 miejscowość administracyjnie należała do województwa zamojskiego.
Wierni Kościoła rzymskokatolickiego należą do parafii Matki Bożej Bolesnej w Korytkowie Dużym.
Historia.
Według opisu Słownika – Niemirów wieś przy drodze z Frampola do Biłgoraja. W roku 1883 posiadał 7 domów i 52 mieszkańców wyznania rzymskokatolickiego, ludność zajmuje się rolnictwem.
Wieś założona przez Leona Niemirowskiego, byłego dziedzica wsi, od którego nazwiska przyjęła nazwę.

</doc>
<doc id="911157" url="https://pl.wikipedia.org/wiki?curid=911157" title="Lars Bo Hansen">
Lars Bo Hansen

Lars Bo Hansen (ur. 24 września 1968) – duński szachista, arcymistrz od 1990 roku.
Kariera szachowa.
Jest dwukrotnym indywidualnym mistrzem Danii, złote medale mistrzostw kraju zdobył w latach 1993 i 1997. W latach 1988–2006 pięciokrotnie wystąpił w narodowej drużynie na szachowych olimpiadach, w roku 1990 zdobywając brązowy medal za indywidualny wynik (8 pkt w 11 partiach) na II szachownicy. W tym także roku otrzymał, jako trzeci Duńczyk w historii (po Bencie Larsenie i Curcie Hansenie) tytuł arcymistrza.
Do jego najważniejszych sukcesów w turniejach międzynarodowych należą I-II m. w Taastrup (1990, wraz z Lotharem Vogtem), II w Malmö (1993), I-III m. w Sztokholmie (turniej "Rilton Cup", 1993/94, wraz z Jonny Hectorem i Tigerem Hillarpem Perssonem), I-II m. w Wijk aan Zee (1994, "turniej B", wraz z Friso Nijboerem), I-II m. w Vejle (1994, wraz z Curtem Hansenem) oraz I-III m. w otwartym turnieju "Politiken Cup" w Kopenhadze (2000, wraz z Borisem Gulko i Jonnym Hectorem), jak również dzielone III m. w tym turnieju w 2004 roku.
Najwyższy ranking w karierze osiągnął 1 lipca 2001 r., z wynikiem 2586 punktów zajmował wówczas 3. miejsce wśród duńskich szachistów
Lars Bo Hansen jest autorem dwóch książek poświęconych szachowej strategii: "Foundations of Chess Strategy" (2005) oraz "Secrets of Chess Endgame Strategy" (2006).

</doc>
<doc id="911164" url="https://pl.wikipedia.org/wiki?curid=911164" title="A49">
A49



</doc>
<doc id="911188" url="https://pl.wikipedia.org/wiki?curid=911188" title="Sune Berg Hansen">
Sune Berg Hansen

Sune Berg Hansen (ur. 21 kwietnia 1971) – duński szachista, arcymistrz od 1998 roku.
Kariera szachowa.
Od połowy lat 90. należy do ścisłej czołówki duńskich szachistów. Wielokrotnie reprezentował Danię w turniejach drużynowych, m.in.: oraz .
Wielokrotnie startował w finałach indywidualnych mistrzostw Danii, zdobywając dziesięć medali: 5 złotych (2002, 2005, 2006, 2007, 2009, 2012), 4 srebrne (1998, 1999, 2010, 2014) oraz brązowy (2008).
W 1998 r. zwyciężył w Göteborgu, natomiast w 1999 – w Hamburgu. W 2000 r. wystąpił na rozegranych systemem pucharowym w New Delhi mistrzostwach świata, w I rundzie przegrał jednak z Andriejem Charłowem i odpadł z dalszej rywalizacji. W 2004 r. podzielił III miejsce w tradycyjnym otwartym turnieju "Politiken Cup" w Kopenhadze. W następnym roku w tym samym turnieju podzielił II miejsce. W 2010 r. zajął I m. w "openie" w Bangkoku, wyprzedzając m.in. Nigela Shorta.
Najwyższy ranking w dotychczasowej karierze osiągnął 1 listopada 2010 r., z wynikiem 2603 punktów zajmował wówczas 2. miejsce (za Peterem Heine Nielsenem) wśród duńskich szachistów.

</doc>
<doc id="911198" url="https://pl.wikipedia.org/wiki?curid=911198" title="Henryk I de Bourbon-Condé">
Henryk I de Bourbon-Condé

Henryk I de Bourbon-Condé (ur. 1552 w La Ferté-sous-Jouarre, zm. 1588 w Saint-Jean-d’Angély) – drugi książę de Condé (od 1569), diuk d'Enghien, dowódca protestantów podczas wojen religijnych. Za swoich czasów zwany był "Le Balafré" ("szrama", "rana", "blizna" albo "oszpecony"), a spowodowane było to blizną na twarzy.
Był najstarszym synem Ludwika, pierwszego księcia de Condé, który był stryjem króla Francji i Nawarry – Henryka IV, i za zasługi na polu bitewnym otrzymał tytuł księcia. Jego matką była Eleonora de Roye.
W 1572, w Blandy, poślubił Marię de Clèves (1553-1574). Ich ślub miał miejsce zaledwie kilka tygodni przed ślubem jego kuzyna Henryka IV z księżniczką Małgorzatą de Valois. Henryk był obecny w Paryżu, w noc świętego Bartłomieja – masakry Hugenotów i musiał pod przymusem wyrzec się swojej religii. Co uczynił, lecz potem uciekł i znów przeszedł na kalwinizm. Stanął na czele protestantów podczas czwartej, piątej i szóstej wojny religijnej, armią jednak dowodził wciąż oficjalnie admirał de Coligny. Kondeusz był bardziej oddany swojej religii niż Henryk IV i mimo licznych tarć między kuzynami, okazał się on prawdziwym i lojalnym dowódcą protestantów. Jako zarządca Pikardii, Kondeusz nie został doceniony przez tamtejszych katolików, którzy przeciwko niemu sformowali pierwszą Ligę Katolicką.
Ożenił się ponownie z Charlottą de La Trémoille (1568-1629), ale został zamordowany w 1588 przez pazia, z którym zdradzała go jego żona.
Potomstwo.
Z Marią de Clèves:
Z Charlottą de La Tremoïlle:

</doc>
<doc id="911211" url="https://pl.wikipedia.org/wiki?curid=911211" title="Eric Gerets">
Eric Gerets

Eric Gerets (ur. 15 maja 1954 w Rekem) – piłkarz belgijski grający na pozycji prawego obrońcy, a po zakończeniu kariery trener. Nosił przydomek "De Leeuw van Vlaanderen" ("Lew z Flandrii").
Kariera klubowa.
Początki w Belgii.
Gerets urodził się w małym mieście Rekem, leżącym w prowincji Limburgia. Piłkarską karierę także rozpoczynał w tej miejscowości, w amatorskim klubie o tej samej nazwie. Na początku lat 70. nastoletni wówczas Eric trafił do młodzieżowej drużyny Standardu Liège, jednej z najbardziej utytułowanych w kraju. Do pierwszego składu został włączony w 1971 roku, a 16 kwietnia 1972 zadebiutował w pierwszej lidze, w przegranym 0:1 meczu z KFC Diest. W tamtym sezonie był to jego jedyny mecz w lidze, a w kolejnym zagrał siedmiokrotnie. Dopiero w sezonie 1973/1974 Gerets stał się podstawowym zawodnikiem drużyny i wywalczył miejsce na prawej obronie Standardu. Z roku na rok był pewnym punktem zespołu, zdobywał bramki, ale pierwsze sukcesy osiągnął dopiero na początku lat 80. W 1979 roku trenerem klubu został słynny Austriak Ernst Happel, a w 1981 roku zespół z Geretsem w składzie sięgnął po Puchar Belgii. Po sezonie Happel odszedł, a jego miejsce zajął inny znany szkoleniowiec, Raymond Goethals. W 1982 roku wywalczył pierwsze od 11 mistrzostwo Belgii, a Gerets (31 meczów, 2 gole) spisywał się na tyle udanie, że otrzymał nagrodę „Złoty But” dla Najlepszego Piłkarza Sezonu 1981/1982. Rok później Goethals ponownie doprowadził klub z Liège do miana najlepszej drużyny Belgii, a w dorobek Erica w tamtym sezonie to 33 mecze i 2 gole.
Pobyt w Milanie plus kontrowersje.
Latem 1983 Geretsem zainteresowane były czołowe kluby Europy. Ostatecznie zawodnik trafił do włoskiego A.C. Milan, do którego ściągnął go ówczesny trener drużyny, Ilario Castagner. Gerets grał w pierwszym składzie i rozegrał w rundzie wiosennej 13 meczów w Serie A oraz zdobył jednego gola, jednak w 1984 roku wybuchł skandal. Okazało się wówczas, że w 1982 roku, gdy Standard zdobywał mistrzostwo kraju, przed ostatnim meczem sezonu doszło do przekupstwa graczy Thor Waterschei, a przede wszystkim kapitana zespołu, Rolanda Janssena. Jednym z winnych tej afery uznano Geretsa i zdyskwalifikowano go na rok.
Holandia.
Zimą 1985 Geretsowi minął okres zawieszenia i zawodnik wyjechał do Holandii by podpisać kontrakt z tamtejszym klubem MVV Maastricht. W MVV grał przez rok i doszedł do formy sprzed roku, co poskutkowało transferem do PSV Eindhoven w lipcu 1985. Do zespołu z Eindhoven ściągnął go ówczesny szkoleniowiec, Jan Reker i to pod jego wodzą Gerets wywalczył swój pierwszy w karierze tytuł mistrza Holandii. W 1987 roku już za trenerskiej kadencji Hansa Kraaya PSV znów zostało mistrzem, a latem po sezonie pierwszym trenerem mianowano dotychczasowego asystenta, Guusa Hiddinka. Już w 1988 roku zespół kolejny raz z rzędu został mistrzem kraju (zdobył także puchar), a także awansował do finału Pucharu Mistrzów. 25 maja na Neckarstadionie w Stuttgracie Holendrzy okazali się lepsi w serii rzutów karnych od SL Benfica, w czym duży udział miał także Gerets, będący już kapitanem zespołu. Dzięki temu osiągnięciu Eric został uznany Piłkarzem Roku w Belgii za rok 1988. Z PSV prawy obrońca jeszcze trzykrotnie zostawał mistrzem kraju w latach 1989, 1991 oraz 1992 oraz dwukrotnie krajowy puchar w latach 1989 i 1990. 3 maja 1992 Gerets rozegrał swój ostatni mecz w karierze, a PSV wygrało 5:0 z De Graafschap. Opuścił wówczas boisko w 65. minucie, żegnany owacją na stojąco przez kibiców PSV i zmieniony przez Berry'ego van Aerle. Był to zarazem ligowy mecz nr 200 w barwach klubu z Philips Stadion.
Kariera reprezentacyjna.
W reprezentacji Belgii Gerets zadebiutował 27 września 1975 roku w przegranym 1:2 meczu z NRD. Rok później został wystąpił w ćwierćfinale Euro 76, jednak Belgia doznała klęski dwukrotnie przegrywając z Holandią 1:2 i 0:5.
W 1980 roku Gerets został powołany do kadry na Euro 80 odbywające się na boiskach Włoch. Na tym turnieju był podstawowym zawodnikiem zespołu i zagrał we wszystkich grupowych meczach, a w spotkaniu z Hiszpanią (2:1) zdobył pierwszego gola dla swojej drużyny. Wystąpił także w finale z RFN, jednak Belgowie nie sprostali Niemcom i przegrali 1:2.
W 1982 roku Gerets zaliczył swoje pierwsze mistrzostwa świata. W kwalifikacjach grał niemal w każdym meczu, ale na turnieju w Hiszpanii wystąpił tylko w pierwszej fazie grupowej, gdyż w ostatnim z nich, zremisowanym 1:1 z Węgrami doznał kontuzji i nie wystąpił już w spotkaniach drugiej fazy grupowej.
W 1986 roku selekcjoner Guy Thys po raz drugi powołał Erica na turniej mistrzostw świata. Na Mundialu w Meksyku Gerets z Thysem doprowadzili Belgów aż do półfinału. Tam Belgowie przegrali 0:2 z późniejszymi mistrzami świata, Argentyną, a w meczu o 3. miejsce zostali pokonani przez Francję (2:4 po dogrywce).
W 1990 roku Gerets po raz trzeci i ostatni znalazł się w drużynie na wielki turniej, a był to Mundial we Włoszech. 36-letni już wówczas zawodnik w drugim grupowym meczu z Urugwajem (3:1) dostał czerwoną kartkę i pauzował jeden mecz. Do gry wrócił na 1/8 finału, ale Belgowie doznali porażki 0:1 z Anglią i odpadli z turnieju.
Swój ostatni mecz w reprezentacji Gerets rozegrał 27 marca 1991, a Belgia zremisowała 1:1 z Walią. Łącznie przez blisko 16 lat rozegrał 86 meczów i zdobył 2 gole. Więcej meczów od niego w kadrze rozegrał wówczas tylko napastnik Jan Ceulemans.
Po zakończeniu kariery piłkarskiej Gerets został trenerem. W 1992 roku objął Club Liège, ale dopiero w 1994 roku trafił do pierwszej ligi do Lierse SK. Przez pierwsze dwa sezony nie osiągał z tym klubem sukcesów, ale w 1997 dość niespodziewanie wywalczył z nim mistrzostwo kraju i wtedy zaczęto go uważać za jednego z najlepszych szkoleniowców w kraju. Po sezonie odszedł jednak z Lier i został szkoleniowcem silniejszego Club Brugge i po 2 latach odzyskał mistrzowski tytuł dla klubu z Brugii. Z Brugge nie zdołał awansować do Ligi Mistrzów, a w lidze zajął 2. miejsce za Racingiem Genk i zrezygnował z pracy.
Latem 1999 Gerets został zatrudniony w PSV Eindhoven. Podobnie jak w czasach, gdy był zawodnikiem, osiągał z klubem z Eindhoven sukcesy. Już w 2000 roku wywalczył mistrzostwo kraju, a rok później, czyli w 2001 roku powtórzył ten sukces, a do tego latem dołożył superpuchar. W 2002 roku PSV straciło mistrzostwo na rzecz Ajaksu Amsterdam i fakt ten był jednym z powodów odejścia Belga ze stanowiska.
Gerets pozostawał bez pracy do września 2002 i wtedy objął 1. FC Kaiserslautern po Andreasie Brehme. Zespół zaczynał grać coraz lepiej i w efekcie czego Gerets uchronił 1. FCK przed degradacją z ligi. Sezon 2003/2004 również rozpoczął jako trener Kaiserslautern, jednak po serii słabszych meczów, 4 lutego 2004 zrezygnował ze stanowiska. Bez pracy pozostawał do kwietnia i wtedy został zatrudniony jako trener VfL Wolfsburg. Z zespołem zajął 10. miejsce w lidze, a w 2005. miejsce 9. i po sezonie ponownie zmienił miejsce pracy, tym razem stając się szkoleniowcem tureckiego Galatasaray SK, z którym w 2006 roku wywalczył mistrzostwo Turcji.
W 2007 roku Gerets został trenerem Olympique Marsylia.

</doc>
<doc id="911213" url="https://pl.wikipedia.org/wiki?curid=911213" title="Lars Schandorff">
Lars Schandorff

Lars Schandorff (ur. 20 kwietnia 1965 w Kopenhadze) – duński szachista, arcymistrz od roku 1996 roku.
Kariera szachowa.
W 1982 r. podzielił VII miejsce na mistrzostwach świata juniorów do lat 20 w Kopenhadze. W 1988 r. zdobył jedyny, jak do tej pory, złoty medal w indywidualnych mistrzostwach Danii. W tym samym roku zadebiutował w narodowej drużynie na szachowej olimpiadzie w Salonikach. Do 2008 r. w olimpijskich turniejach wziął udział jeszcze siedmiokrotnie. Poza tym, w latach 2005–2009 trzykrotnie reprezentował Danię na drużynowych mistrzostwach Europy w Göteborgu.
W 1989 r. zwyciężył (wspólnie z Aleksandrem Koczijewem w Tallinnie (turniej B). W 2002 r. podzielił III miejsce w kołowym turnieju w Kopenhadze. Zanotował również udany występ w tradycyjnym otwartym turnieju "Politiken Cup" (również w Kopenhadze), dzieląc w bardzo silnej stawce zawodników IV miejsce. W 2004 r. podzielił II miejsce w kolejnym turnieju "open" w Esbjergu. W 2005 r. uzyskał kolejny dobry rezultat w "Politiken Cup", dzieląc II miejsce, za Konstantinem Sakajewem. W 2008 r. zdobył w Silkeborgu srebrny medal indywidualnych mistrzostw Danii oraz podzielił I m. w Kopenhadze (wspólnie z Henrikiem Danielsenem, Stellanem Brynellem i Nikolajem Mikkelsenem), natomiast w 2009 r. w tym samym mieście zdobył brązowy medal mistrzostw kraju. W 2012 r. po raz kolejny stanął na podium mistrzostw Danii, zajmując w rozegranym w Helsingørze finale 2. miejsce.
Najwyższy ranking w dotychczasowej karierze osiągnął 1 stycznia 2003 r., z wynikiem 2563 punktów zajmował wówczas 4. miejsce wśród duńskich szachistów.

</doc>
<doc id="911219" url="https://pl.wikipedia.org/wiki?curid=911219" title="Job, czyli ostatnia szara komórka">
Job, czyli ostatnia szara komórka

Job, czyli ostatnia szara komórka – polski film fabularny (komedia) z 2006 roku w reżyserii Konrada Niewolskiego.
Film to zbiór wielu popularnych kawałów, a także opowieść o trzech przyjaciołach - Adim, Pele i Chemiku, przeżywających wiele przygód.

</doc>
<doc id="911223" url="https://pl.wikipedia.org/wiki?curid=911223" title="Złoty Puchar CONCACAF 2007">
Złoty Puchar CONCACAF 2007

Złoty Puchar CONCACAF 2007 – dziewiąta edycja międzynarodowych rozgrywek w piłce nożnej Złoty Puchar CONCACAF, rozegrana od 4 do 24 czerwca 2007 roku w Stanach Zjednoczonych.
W turnieju wzięło udział 12 drużyn podzielonych na 3 grupy. Tym razem nie została zaproszona żadna drużyna spoza strefy CONCACAF, jak to miało miejsce w kilku poprzednich edycjach turnieju.

</doc>
<doc id="911231" url="https://pl.wikipedia.org/wiki?curid=911231" title="Czeluskin">
Czeluskin



</doc>
<doc id="911233" url="https://pl.wikipedia.org/wiki?curid=911233" title="Senatorski Klub Narodowy">
Senatorski Klub Narodowy

Senatorski Klub Narodowy – klub powstały w Senacie RP VI kadencji w dniu 12 grudnia 2006.
Został założony przez wszystkich senatorów wchodzących w skład Klubu Parlamentarnego Ligi Polskich Rodzin i wybranych z ramienia tego ugrupowania w wyborach parlamentarnych w 2005. Istniał do końca kadencji w niezmienionym składzie.

</doc>
<doc id="911247" url="https://pl.wikipedia.org/wiki?curid=911247" title="Dziedziczenie mitochondrialne">
Dziedziczenie mitochondrialne

Dziedziczenie mitochondrialne – dziedziczenie informacji genetycznej zawartej w genomie mitochondrialnym (mtDNA). Dziedziczenie to nie odbywa się zgodnie z prawami Mendla.
U ssaków i ptaków mitochondria wraz ze znajdującym się w nich mtDNA dziedziczone są niemal wyłącznie w linii matczynej (żeńskiej), ponieważ wszystkie lub niemal wszystkie pochodzą z oocytu. Bardzo nieliczne (jeśli w ogóle) są przekazywane w plemniku, a ponadto te pochodzące od ojca (wraz z zawartym w nich mtDNA) są niszczone we wczesnych fazach rozwoju zygoty. Zatem geny mitochondrialne są przekazywane przez matkę potomstwu obu płci. Taki wzór dziedziczenia obserwuje się też w chorobach mitochondrialnych – związanych z mutacjami w genomie mitochondrialnym. Jak dotąd u ludzi opisano tylko jeden przypadek dziedziczenia genomu mitochondrialnego po ojcu. W genomie mitochondrialnym ssaków nie obserwuje się też rekombinacji. Sposób dziedziczenia genomu mitochondrialnego pozwala na wykorzystywanie go w badaniach nad ewolucją.
Istnieje także sposób dziedziczenia nazwany „podwójnie uniparentalnym” który został zaobserwowany u małż omułek ("Mytilus edulis"). Dziedziczenie mitochondrialne nie występuje u "Cryptosporidium", bo te nie mają DNA w mitochondriach.
Przed podziałem komórki mitochondria 'rozmnażają się’ przez podział replikując uprzednio swój wewnętrzny genom. Podczas podziału komórki mitochondria rozdzielane są losowo do potomnych komórek. Różne mitochondria w tej samej komórce mogą zawierać różniące się od siebie cząsteczki mtDNA, nawet w pojedynczym mitochondrium nie wszystkie cząsteczki są jednakowe (heteroplazmia).

</doc>
<doc id="911253" url="https://pl.wikipedia.org/wiki?curid=911253" title="Dallas Superstars">
Dallas Superstars

Dallas Superstars – duet fińskich producentów muzycznych: Heikki Liimatainena i Jaakko "JS16" Salovaara. Międzynarodowy sukces osiągnęli dzięki wydaniu utworu "Helium".
Przebieg kariery.
Pierwszym singlem wydanym przez Dallas Superstars w roku 2002 był utwór "Helium". Jego sukces spowodował powstanie nowych, m.in. "Fast Driving, Ready To Go, I Feel Love" (cover utworu Donny Summer) i "Crazy". Pierwsza płyta wydana przez zespół w 2004 zatytułowana była "Flash". Wydanie ów albumu tylko w Finlandii i Szwecji nie dało szansy zespołowi na osiągnięcie międzynarodowego rozgłosu. Kolejny album - "Higher State" - ukazał się we wrześniu 2006. Pochodzi z niego singel "Fine Day" (cover hitu Opus III).
Dyskografia.
Albumy.
CD1 (short versions)
CD2 (long versions)

</doc>
<doc id="911254" url="https://pl.wikipedia.org/wiki?curid=911254" title="Cacanin">
Cacanin

Cacanin – część miasta Frampol w Polsce położona w województwie lubelskim, w powiecie biłgorajskim, w gminie Frampol.
W latach 1975–1998 miejscowość należała administracyjnie do województwa zamojskiego.

</doc>
<doc id="911255" url="https://pl.wikipedia.org/wiki?curid=911255" title="Las Zabierzowski">
Las Zabierzowski

Las Zabierzowski – kompleks leśny, znajdujący się na terenie gminy Zabierzów, w województwie małopolskim, w powiecie krakowskim. Jest jednym z największych leśnych kompleksów w okolicach Krakowa.
Charakterystyka.
Las znajduje się w obrębie miejscowości: Zabierzów, Kochanów, Nielepice, Kleszczów, Brzoskwinia, Aleksandrowice, Burów, Balice, Szczyglice. Porasta zbocza i wierzchowinę Garbu Tenczyńskiego (jeden z mezoregionów Wyżyny Krakowsko-Częstochowskiej). Od północnej i wschodniej strony opływa go rzeka Rudawa.
Las Zabierzowski przecięty jest licznymi wąwozami, największe z nich to: Zapustny Dół, Wąwóz Kochanowski, wąwóz Zbrza, Lisi Dół, Dolina Aleksandrowicka, Balickie Doły, Dolina Grzybowska. Są w nim liczne skały wapienne. Większe z nich są wykorzystywane do wspinaczki skalnej. Są to skały Łysa Kleszczowska, Walec, Kochanka, Plaskula i Trzy Korony.
Przyroda.
Jest to las mieszany, w którym dominują takie gatunki drzew, jak: grab, buk, sosna. W runie leśnym wczesną wiosną, przed rozwojem liści przez drzewa zakwitają m.in. przylaszczka pospolita, złoć żółta, miodunka ćma, pierwiosnek lekarski i wyniosły, śledziennica skrętolistna, zdrojówka rutewkowata, zawilec gajowy i żółty, wawrzynek wilczełyko, groszek wiosenny.
Las Zabierzowski znajduje się na obszarze Tenczyńskiego Parku Krajobrazowego. W miejscu przełomu rzeki Rudawy na Garbie Tenczyńskim znajduje się krajobrazowy rezerwat przyrody Skała Kmity.
Turystyka.
Las jest użytkowany gospodarczo, ale stanowi też miejsce relaksu okolicznych mieszkańców (szczególnie Krakowa) i turystów. Przebiegają przez niego szlaki turystyczne i rowerowe, wyznaczone są ścieżki dydaktyczne.

</doc>
<doc id="911256" url="https://pl.wikipedia.org/wiki?curid=911256" title="Trigla lucerna">
Trigla lucerna



</doc>
<doc id="911258" url="https://pl.wikipedia.org/wiki?curid=911258" title="Kolonia Kąty">
Kolonia Kąty

Kolonia Kąty – kolonia wsi Kąty w Polsce położona w województwie lubelskim, w powiecie biłgorajskim, w gminie Frampol.
W latach 1975–1998 kolonia należała administracyjnie do województwa zamojskiego.
Miejscowość w sołectwie Kąty gminy wiejskiej Frampol.

</doc>
<doc id="911260" url="https://pl.wikipedia.org/wiki?curid=911260" title="Dan Bejar">
Dan Bejar



</doc>
<doc id="911263" url="https://pl.wikipedia.org/wiki?curid=911263" title="Sokołówka-Kolonia">
Sokołówka-Kolonia

Sokołówka-Kolonia (lub "Kolonia Sokołówka") – kolonia w Polsce położona w województwie lubelskim, w powiecie biłgorajskim, w gminie Frampol.
W latach 1975–1998 miejscowość należała administracyjnie do województwa zamojskiego.

</doc>
<doc id="911264" url="https://pl.wikipedia.org/wiki?curid=911264" title="Bryan Singer">
Bryan Singer

Bryan Jay Singer (ur. 17 września 1965 w Nowym Jorku) – amerykański reżyser, producent i scenarzysta filmowy.
Życiorys.
Urodził się w rodzinie żydowskiej. W 1984 ukończył West Windsor-Plainsboro High School w Plainsboro. W 1989 został absolwentem University of Southern California. Studiował w nowojorskiej School Of Visual Arts.
Singer pierwsze filmy realizował we współpracy z autorem scenariuszy Christopherem McQuarrie. Wspólnie stworzyli "Publiczną terapię" (nagroda na festiwalu w Sundance) i równie ciepło przyjętych, nagrodzonych Oscarami, "Podejrzanych". W 1998 nakręcił "Ucznia Szatana", na podstawie prozy Stephena Kinga.
W następnych latach zajął się ekranizacją popularnych komiksów − w 2000 powstał "X-Men", a trzy lata później jego kontynuacja ("X-Men 2"). W 2006 Singer swoim nazwiskiem firmował obraz o Supermanie − "". Na 2009 planowano premierę następnego filmu jego autorstwa o amerykańskim superbohaterze, jednak ostatecznie projekt przejął inny reżyser. "Walkiria", dramat wojenny Singera z 2008, zebrał pozytywne recenzje krytyki oraz został nominowany do nagrody Saturna w siedmiu kategoriach.
Jest jawnym biseksualistą. Jak sam wyznał, obecność w mniejszości narodowej i seksualnej w procesie dojrzewania wpłynęła na jego filmy.

</doc>
<doc id="911265" url="https://pl.wikipedia.org/wiki?curid=911265" title="Ujun al-Atrus">
Ujun al-Atrus

Ujun al-Atrus (arab. عيون العتروس, fr. "Aïoun el-Atrouss") – miasto w południowej Mauretanii, stolica regionu Haud al-Gharbi, ok. 13 tys. mieszkańców. Jest to jedno z większych miast na trasie "Route de l’Espoir", łączącej Nawakszut z An-Namą. Od miasta odchodzą także drogi na południe w kierunku miejscowości Nioro w Mali oraz na północ do miasta Tamszikit. Niedaleko Ujun al-Atrus znajdują się ruiny Tirinni. Ze względu na swoje położenie na skrzyżowaniu szlaków Ujun al-Atrus pełni rolę ważnego miasta handlowego w regionie. W ostatnim czasie miasto szybko się rozrasta. Dodatkowo miasto zaczyna budzić zainteresowanie turystów ze względu na położenie u stóp masywu górskiego oraz z powodu dogodnego położenia na trasie do Mali.
W 2007 roku Ujun al-Atrus był jednym z przystanków Rajdu Dakar.

</doc>
<doc id="911266" url="https://pl.wikipedia.org/wiki?curid=911266" title="Ayoun el Atrous">
Ayoun el Atrous



</doc>
<doc id="911267" url="https://pl.wikipedia.org/wiki?curid=911267" title="Osiedle Tadeusza Kościuszki">
Osiedle Tadeusza Kościuszki



</doc>
<doc id="911269" url="https://pl.wikipedia.org/wiki?curid=911269" title="Aioun el-Atrouss">
Aioun el-Atrouss



</doc>
<doc id="911273" url="https://pl.wikipedia.org/wiki?curid=911273" title="Palatka">
Palatka

Palatka – jeden z najbardziej znanych zespołów emo violence. Grupa pochodzi z Gainesville na Florydzie (niedaleko od miasta Palatka położonego w sąsiednim hrabstwie). Pierwszy koncert zespołu odbył się w 1995, natomiast ostatni w 1999.
Palatka nie chciała, aby jej utwory kiedykolwiek zostały wydane na płycie CD. Jednak składanka "Possessed To Skate" wydana przez 625 Records (pierwotnie na winylu) została ponownie wydana na tym nośniku bez zgody zespołu.
Członkowie.
Członkowie zespołu grali też w takich grupach jak I Hate Myself (Ryan był pierwszym basistą, jednak zagrał tylko na jednym koncercie), Halo Perfecto (Mark), Flaws (Mark), True Feedbach Story (Mark i Ryan) i innych.
Dyskografia.
Utwory zespołu znalazły się także na licznych składankach: "Fragil Records Compilation #1 '96", "A Product of Six Cents", "Destroy New Granada", "Mandatory Marathon", "No Idea 100: Redefiling Music", "In Words of One Syllable", "Bllleeeeaaauuurrrrgghhh! - A Music War", "Possesed to Skate", "Southeast Hardcore: Fuck Yeah!" i innych.

</doc>
<doc id="911277" url="https://pl.wikipedia.org/wiki?curid=911277" title="Podział administracyjny Kenii">
Podział administracyjny Kenii

Obecny podział.
Kenia od 2013 roku podzielona jest na 47 hrabstw. Nowa konstytucja, która weszła w życie 27 sierpnia 2010 r., zlikwidowała dotychczasowy podział na prowincje, wprowadzając w zamian 47 hrabstw. Zgodnie z art. 17. konstytucji, rząd miał 5 lat na przekształcenie dotychczasowych prowincji w hrabstwa, jednak wykonał to przed upływem wyznaczonego terminu.
Dawny podział.
Wcześniej (przed 2013 rokiem) kraj dzielił się na 8 prowincji, które dzieliły się z kolei na 71 dystryktów.

</doc>
<doc id="911278" url="https://pl.wikipedia.org/wiki?curid=911278" title="I Just Wanna Live">
I Just Wanna Live

I Just Wanna Live (ang. "Ja tylko chcę żyć") - piosenka zespołu Good Charlotte. Pochodzi z albumu "The Chronicles of Life and Death". W klipie członkowie zespołu przebierają się za różne rodzaje jedzenia (np. za truskawkę). W pewnym momencie dostrzega ich miliarder i od tego czasu robią zawrotną karierę w świecie biznesu jako zespół muzyczny, potem są znienawidzeni. Po raz ostatni w historii klipów Good Charlotte wystąpił perkusista Chris Wilson.

</doc>
<doc id="911285" url="https://pl.wikipedia.org/wiki?curid=911285" title="Joseph Gallagher">
Joseph Gallagher

Joseph Gerard Gallagher (ur. 4 maja 1964 w Londynie) – szwajcarski szachista pochodzenia angielskiego, autor książek o tematyce szachowej, arcymistrz od 1991 roku.
Kariera szachowa.
W 1986 r. podzielił I m. w Cappelle-la-Grande (wspólnie z Siergiejem Smaginem i Wjaczesławem Ejnhornem). W 1994 r. zwyciężył (wspólnie z Nikołajem Legkijem i Mironem Szerem) w Ticinie, natomiast w 1995 r. podzielił I m. w otwartym turnieju w Neuchâtel. Również od tego roku na arenie międzynarodowej reprezentuje barwy Szwajcarii. Należy do ścisłej czołówki szachistów tego kraju, sześciokrotnie (1997, 1998, 2004, 2005, 2007, 2012) zdobywając złote medale w indywidualnych mistrzostwach Szwajcarii.
Wielokrotnie reprezentował Szwajcarię w rozgrywkach drużynowych, m.in.:
W 1997 r. po raz drugi w karierze podzielił I miejsce w Neuchâtel. W 2001 triumfował w rozegranych w Scarborough mistrzostwach Wielkiej Brytanii. Rok później na tych samych mistrzostwach podzielił II miejsce oraz ponownie zwyciężył (wraz z Władimirem Tukmakowem i Yannickiem Pelletierem) w Neuchâtel. W 2003 r. zwyciężył (razem z Andriejem Sokołowem) w otwartym turnieju w Lenk, natomiast rok później osiągnął identyczny wynik, dzieląc I miejsce wraz z Florianem Jenni.
Najwyższy ranking w karierze osiągnął 1 stycznia 2000 r., z wynikiem 2558 punktów zajmował wówczas 3. miejsce (za Wiktorem Korcznojem i Wadimem Miłowem) wśród szwajcarskich szachistów.

</doc>
<doc id="911286" url="https://pl.wikipedia.org/wiki?curid=911286" title="Ying Yang Twins">
Ying Yang Twins

Ying Yang Twins są wykonawcami muzyki crunk. Zespół składa się z: Kaine (Eric Jackson, urodzony 16 grudnia 1978) i D-Roc (D'Angelo Holmes, urodzony 13 lutego 1979). Zespół pochodzi z Atlanty. Zadebiutowali w 2000 roku, popularność zyskali dzięki takim singlom, jak "Salt Shaker", "What's Happnin" i "Badd".

</doc>
<doc id="911289" url="https://pl.wikipedia.org/wiki?curid=911289" title="Jerzy Bielunas">
Jerzy Bielunas

Jerzy Bielunas (ur. 22 stycznia 1950 w Częstochowie) – reżyser teatralny i telewizyjny, absolwent częstochowskiego IV LO, Profesor w Akademii Sztuk Teatralnych im. S. Wyspiańskiego w Krakowie, Filia we Wrocławiu.
Stworzył liczne spektakle w teatrach polskich i za granicą we Francji i w Finlandii (razem ok. 60 realizacji) oraz spektakle Teatru Telewizji, koncerty telewizyjne (ok. 30 realizacji) i przedstawienia dyplomowe w PWST.
Interesują go przede wszystkim widowiska muzyczne i scena piosenki. Przez wiele lat współpracował z Przeglądem Piosenki Aktorskiej we Wrocławiu, gdzie reżyserował szereg przedstawień. Jego pasją jest też teatr dla dzieci. Napisał kilka sztuk teatralnych dla najmłodszej widowni, jest autorem licznych piosenek dla dzieci wykonywanych m.in. przez zespół VOO VOO, Majkę Jeżowską i Pana Japę i nagranych na wielu płytach, w tym trzech autorskich (m.in. "MAŁE WU WU"). Na scenach teatralnych i w Telewizyjnym Teatrze Młodego Widza reżyserował wiele przedstawień dla dzieci m.in. własne adaptacje. Jego przedstawienia dla młodych widzów kilkakrotnie otrzymywały „Atest Wysokiej Jakości” Polskiego Ośrodka Międzynarodowego Stowarzyszenia Teatrów dla Dzieci i Młodzieży.
Od 1989 r. jest członkiem Zaiksu jako autor piosenek, sztuk teatralnych, scenariuszy widowisk estradowych i tłumacz piosenek francuskich. Jerzy Bielunas jest laureatem wielu nagród artystycznych.

</doc>
<doc id="911300" url="https://pl.wikipedia.org/wiki?curid=911300" title="Trigla gurnardus">
Trigla gurnardus



</doc>
<doc id="911301" url="https://pl.wikipedia.org/wiki?curid=911301" title="2005 NBA Draft">
2005 NBA Draft

NBA Draft w 2005 roku odbył się 28 czerwca, w Madison Square Garden, w Nowym Jorku. Po raz pierwszy w historii draftu NBA numerem pierwszym został Australijczyk, a mianowicie Andrew Bogut. Z numerem 57 został wybrany Polak Marcin Gortat. W drafcie wziął także udział mierzący 236 cm wzrostu Chińczyk – Sun Mingming. Nie został on jednak wybrany przez żadną drużynę. Gdyby któraś z drużyn wybrała chińskiego koszykarza byłby to historyczny wybór, bowiem zostałby najwyższym w historii zawodnikiem NBA.
Niewybrani.
Lista zawodników, których nie wybrała żadna drużyna.

</doc>
<doc id="911314" url="https://pl.wikipedia.org/wiki?curid=911314" title="Jeffrey Sarpong">
Jeffrey Sarpong

Jeffrey Sarpong (ur. 3 sierpnia 1988 w Amsterdamie) – piłkarz holenderski grający na pozycji ofensywnego pomocnika.
Kariera klubowa.
Rodzice Sarponga pochodzą z Ghany, ale on sam urodził się już w Amsterdamie, do którego wyemigrowali państwo Sarpongowie. Jako młody chłopiec trafił do szkółki piłkarskiej jednej z najbardziej utytułowanych drużyn w Holandii, Ajaksu Amsterdam. W 2005 roku w wieku 17 lat awansował do pierwszej drużyny i 22 grudnia zadebiutował w wygranym 6:1 wyjazdowym meczu z FC Eindhoven, rozegranym w ramach Pucharu Holandii, a on sam zmienił w 74. minucie Angelosa Charisteasa. W Eredivisie zadebiutował dopiero 5 lutego 2006, a Ajax przegrał na wyjeździe z Feyenoordem 2:3. Ogółem w całym sezonie 9-krotnie wybiegł na boisko w lidze, a obiecująca postawa spowodowała, że latem zainteresowała się nim Chelsea F.C., ale sam Sarpong ostatecznie pozostał na sezon 2006/2007 w Ajaksie, z którym ma podpisany kontrakt do 2008 roku. Został z nim wicemistrzem oraz zdobył Puchar Holandii (nie zagrał żadnego spotkania).
W 2010 roku został wypożyczony do NEC Nijmegen, a latem odszedł do hiszpańskiego Realu Sociedad. Na początku 2012 roku wypożyczono go do NAC Breda, a latem 2012 do Hérculesa Alicante. W 2013 roku wrócił do NAC Breda.
Kariera reprezentacyjna.
W 2005 roku Sarpong z reprezentacją Holandii U-17 wziął udział w Młodzieżowych Mistrzostwach Świata U-17 w Peru. Zagrał tam we wszystkich meczach, zdobył 2 gole, a z Holandią wywalczył brązowy medal.

</doc>
<doc id="911321" url="https://pl.wikipedia.org/wiki?curid=911321" title="Peter Woulfe">
Peter Woulfe

Peter Woulfe, irl. Peadar de Bhulbh (ur. 1727, zm. 1803) – irlandzki chemik i mineralog; jako pierwszy wysunął sugestię, iż wolframit może być związkiem nieznanego pierwiastka.
W 1779 Woulfe zaobserwował, iż indygo poddane działaniu kwasu azotowego przybiera kolor żółty. Później okazało się, że powstała w wyniku reakcji substancja to kwas pikrynowy – pierwszy syntetyczny barwnik, używany także jako materiał wybuchowy oraz środek antyseptyczny wykorzystywany przy leczeniu oparzeń.
Od jego nazwiska pochodzi też nazwa "butli Woulfe’a" (flaszy Woulfe’a) opisanej przez niego w 1766 lub 1767 roku i wykorzystywanej w laboratoriach chemicznych m.in. do absorpcji i oczyszczania gazów.
Woulfe był członkiem Royal Society, w 1768 roku został przezeń nagrodzony medalem Copleya.

</doc>
<doc id="911331" url="https://pl.wikipedia.org/wiki?curid=911331" title="Szczerklina piaskowa">
Szczerklina piaskowa

Szczerklina piaskowa (Ammophila sabulosa) – gatunek pospolity, żyjący w całej Polsce. Często widuje się go na kwiatach selerowatych, a także na otwartych piaszczystych terenach. Szczerklinę piaskową szczególnie łatwo zaobserwować, gdy kopie norki w piasku lub transportuje upolowaną gąsienicę.
Błonkówka o wydłużonym, smukłym ciele. Jest jednym z największych przedstawicieli rodziny w Polsce. Długość ciała: 14-24 mm. Ubarwienie ma czarne, z wyjątkiem środkowej – czerwonej – części odwłoka. Odnóża są długie, u samic przystosowane do kopania w sypkiej, piaszczystej glebie. Czułki sięgają przynajmniej do połowy tułowia. Skrzydła ma ciemne. Oczy są bardzo duże, zajmują znaczną część głowy.
Gatunek o aktywności dziennej. Po kopulacji samica rozpoczyna polowanie na gąsienice stanowiące pokarm dla larw. Ofiarami bywają często gąsienice sówkowatych (Noctuide). Zdarza się, że ofiara jest większa i cięższa od drapieżnika. Samica szczerkliny piaskowej unieruchamia ją, paraliżując użądleniem w zwój nerwowy, a następnie transportuje do wcześniej przygotowanej norki. Ofiary przytrzymuje za pomocą masywnych żuwaczek oraz przedniej pary odnóży. Niesie je brzuszną stroną ciała skierowaną do góry. Podziemne gniazda mają postać kuli, do której prowadzi krótki pionowy korytarz. Po złożeniu jaja na ciele gąsienicy samica szczerkliny piaskowej maskuje otwór wejściowy do gniazda i odlatuje. Larwy zwykle bardzo szybko się wylęgają, w ciągu kolejnych 10 dni osiągają rozmiary pozwalające im na skonstruowanie kokonu i przejście w stadium poczwarki. Po kolejnych kilkunastu dniach pojawiają się imagines. Gatunek ten może mieć więcej niż jedno pokolenie w ciągu roku.
Lot godowy odbywa się między czerwcem a październikiem. Zapłodniona samica wygrzebuje w ziemi gniazdo składające się z kilkucentymetrowego korytarza, na którego końcu znajduje się komora lęgowa. Następnie poluje na gąsienicę sówkowatych, którą paraliżuje kilkoma użądleniami. Sparaliżowaną gąsienicę zaciąga do gniazda, wciąga do komory lęgowej, składa w niej jedno jajo i – po opuszczeniu gniazda – zamyka je kilkoma małymi kamykami i piaskiem. Wylęgła z jaja larwa żywi się sparaliżowaną gąsienicą. Larwa przepoczwarcza się po 10-20 dniach. Zimuje poczwarka, owad dorosły wydostaje się z kryjówki do końca maja następnego roku.
W odróżnieniu od szczerkliny owłosionej i szczerkliny polnej, które unoszą upolowaną ofiarę w powietrze szczerklina piaskowa ciągnie swoją ofiarę po ziemi. Każda samica szczerkliny piaskowej i szczerkliny polnej zakłada tylko jedno gniazdo.

</doc>
<doc id="911338" url="https://pl.wikipedia.org/wiki?curid=911338" title="Ayo">
Ayo



</doc>
<doc id="911341" url="https://pl.wikipedia.org/wiki?curid=911341" title="SS Liberté">
SS Liberté

SS Liberté (pierwotnie SS Europa) – francuski turbinowy statek pasażerski armatora "Compagnie Générale Transatlantique" zbudowany w roku 1929 przez niemiecką stocznię Blohm &amp; Voss w Hamburgu dla niemieckiego armatora NDL. Wodowanie statku nastąpiło 15 sierpnia 1928 roku. Wiosną 1929 roku na prawie gotowym statku podczas prac wyposażeniowych wybuchł pożar (z przyczyn nieustalonych do dnia dzisiejszego). Odbudowa statku i remont zalanych turbin trwały 11 miesięcy. W pierwszy rejs próbny statek wyruszył dopiero 22 lutego 1930 roku a do służby weszła 19 marca 1930.
Błękitna Wstęga Atlantyku.
Podczas podróży dziewiczej do Nowego Jorku 19 marca 1930 statek zdobył Błękitną Wstęgę przy prędkości 27,91 węzła.
Sylwetka zewnętrzna.
Sylwetka obu siostrzanych liniowcówa a szczególnie dziób w kształcie gruszki były rewolucyjnymi rozwiązaniami w tamtym okresie. Podobnie jak SS „Bremen” tak i „Europa” dysponowała na górnym pokładzie katapultą dla małego wodnosamolotu pocztowego. Po kilku latach katapulta została jednak zdemontowana, jako zbyt droga i mało użyteczna w eksploatacji. Podczas ostatniego remontu przedwojennego kominy liniowca zostały podwyższone, celem lepszego odprowadzania dymu.
II wojna światowa.
Podczas II wojny światowej od 1939 roku statek pełnił funkcje statku mieszkalnego dla niemieckich marynarzy. Koncepcja przebudowy statku na lotniskowiec dla niemieckiej Kriegsmarine nie została zrealizowana. Liniowiec przetrwał okres wojny w porcie w Bremerhaven bez uszkodzeń i po wojnie został przyznany Amerykanom jako łup wojenny. Przez krótki okres powojenny SS „Europa” służyła jako amerykański transportowiec wojskowy.
SS Liberté.
Francja wystąpiła w roku 1946 do rządu USA o odszkodowanie za utraconą w porcie nowojorskim SS „Normandie”. W ramach rekompensaty tonażowej Amerykanie przekazali Francuzom prawie 16. letni statek poniemiecki SS „Europa”, który to wspólnie ze zmodernizowanym SS Ile de France miał wznowić powojenną transatlantycką żeglugę liniową pod banderą Francji. Armator francuski zamierzał wprowadzić statek w czerwcu 1947 roku na linię nowojorską, jednak gwałtowny huragan doprowadził do zatonięcia statku zerwanego z cum. Statek został podniesiony z dna i kompletnie zmodernizowany (włącznie z poprawkami błędów konstrukcyjnych stoczni niemieckiej, poprawą stateczności, wzmocnieniem kadłuba i kompletną wymianą wszystkich instalacji). Statek jako SS „Liberté” rozpoczął ponownie służbę liniową – tym razem pod banderą Francji i kontynuował ją do roku 1961, kiedy wycofano go z aktywnej służby a następnie został zezłomowany w La Spezii.

</doc>
<doc id="911342" url="https://pl.wikipedia.org/wiki?curid=911342" title="Ayo.">
Ayo.



</doc>
<doc id="911351" url="https://pl.wikipedia.org/wiki?curid=911351" title="Copa América 1959 (Argentyna)">
Copa América 1959 (Argentyna)

Copa América 1959 (Argentyna) – dwudzieste szóste mistrzostwa kontynentu południowoamerykańskiego, odbyły się w dniach 7 marca – 4 kwietnia 1959 roku, po raz siódmy w Argentynie. Ekwador i Kolumbia zrezygnowały z udziału w turnieju. Zwyciężyła Argentyna, a Brazylia musiała zadowolić się drugim miejscem. Pelé (Brazylia) z ośmioma zdobytymi bramkami został królem strzelców a w całych mistrzostwach strzelono 86 goli (średnio: 4 gole na mecz!). Wszystkie mecze odbyły się na stadionie Estadio Monumental w Buenos Aires.
Podsumowanie.
Końcowa tabela.
Dwudziestym dziewiątym triumfatorem turnieju Copa América został po raz drugi z rzędu (w sumie dwunasty) zespół Argentyny.

</doc>
<doc id="911357" url="https://pl.wikipedia.org/wiki?curid=911357" title="Dekanat Bytom-Miechowice">
Dekanat Bytom-Miechowice

Dekanat Bytom-Miechowice − jeden z 16 dekanatów katolickich diecezji gliwickiej, w którego skład wchodzi 9 parafii.

</doc>
<doc id="911367" url="https://pl.wikipedia.org/wiki?curid=911367" title="In My Eyes">
In My Eyes

In My Eyes – singel zespołu Minor Threat wydany w 1981 roku przez firmę Dischord Records.

</doc>
<doc id="911368" url="https://pl.wikipedia.org/wiki?curid=911368" title="Salad Days">
Salad Days

Salad Days – singel zespołu Minor Threat nagrany w 1983 roku wydany w 1985 przez firmę Dischord Records.

</doc>
<doc id="911371" url="https://pl.wikipedia.org/wiki?curid=911371" title="Alcides Araújo Alves">
Alcides Araújo Alves

Alcides, właśc. Alcides Eduardo Mendes de Araújo Alves (ur. 13 marca 1985 w São José do Rio Preto) – piłkarz brazylijski grający na pozycji środkowego obrońcy.
Życiorys.
Alcides jest wychowankiem klubu EC Vitória z miasta Salvador. To w jego barwach zadebiutował w 2002 roku w Campeonato Brasileiro Série A. Wystąpił w 6 meczach i zajął ze swoim klubem 10. miejsce w lidze.
Latem 2003 Alcides za 450 tysięcy euro trafił do niemieckiego FC Schalke 04. W Bundeslidze zawodnik zadebiutował 2 sierpnia w zremisowanym 2:2 meczu z Borussią Dortmund. W lidze wystąpił w 6 meczach, a grał także w Pucharze Intertoto. Nie sprawdził się jednak i w 2004 roku wrócił do Brazylii, gdzie przez rok grał w Santos FC.
W 2005 roku Alcides został wykupiony przez Chelsea F.C., ale niedługo potem wypożyczony do Benfiki, w której zadebiutował jeszcze w rundzie wiosennej sezonu 2004/2005. Został wtedy mistrzem Portugalii, a w 2006 roku zajął z tym klubem 3. miejsce w lidze. W Benfice spędził także rundę jesienną sezonu 2006/2007, a zimą wrócił do Chelsea, by zostać wypożyczonym do PSV Eindhoven, w barwach którego zadebiutował 3 lutego w przegranym 2:3 meczu z AZ Alkmaar, a w marcowym meczu z RKC Waalwijk zdobył swojego pierwszego gola w karierze. W tym samym sezonie z PSV wywalczył mistrzostwo Holandii. W 2008 roku Alcides odszedł do Dnipro Dniepropetrowsk.

</doc>
<doc id="911375" url="https://pl.wikipedia.org/wiki?curid=911375" title="Zdzisław Lech Sadowski">
Zdzisław Lech Sadowski



</doc>
<doc id="911378" url="https://pl.wikipedia.org/wiki?curid=911378" title="SS Liberte">
SS Liberte



</doc>
<doc id="911387" url="https://pl.wikipedia.org/wiki?curid=911387" title="Richard Synge">
Richard Synge



</doc>
<doc id="911390" url="https://pl.wikipedia.org/wiki?curid=911390" title="Out of Step">
Out of Step

Out of Step – album zespołu Minor Threat wydany w kwietniu 1983 roku przez firmę Dischord Records. Utwory nagrano w Inner Ear Studios.

</doc>
<doc id="911391" url="https://pl.wikipedia.org/wiki?curid=911391" title="Puchar Ligi Szkockiej w piłce nożnej">
Puchar Ligi Szkockiej w piłce nożnej

Puchar Ligi Szkockiej w piłce nożnej – szkockie rozgrywki piłkarskie, rozgrywane przez zespoły Scottish Premiership.
Historia.
Początki Pucharu Ligi Szkockiej sięgają roku 1940, kiedy rozgrywano Południowy Puchar Ligi, który rozgrywany był jedynie w czasie wojny i tylko na arenie regionalnej.
Pierwsza edycja oficjalnego Pucharu Ligi odbyła się w sezonie 1946/1947 i zakończyła się triumfem Rangers F.C., którzy pokonali Aberdeen F.C. 4:0. Jednakże Aberdeen nadal zaliczają swoje zwycięstwo w sezonie 1945/1946 w Południowym Pucharze Ligi.
Rozgrywki te były popularne w pierwszych dekadach swojego istnienia, kiedy to drużyny były podzielone na 8 lub 9 grup, w których grało po 4, 5 drużyn. Drużyny były podzielone na koszyki, dzięki czemu najlepsze 16 zespołów Dywizji 1 tworzyły pierwsze cztery grupy, a to oznaczało, że najlepsza czwórka trafiała w ćwierćfinałach na niżej notowanych rywali.
We wcześniejszych latach 80., fazy grupowe rozgrywane były na samym początku sezonu, natomiast potem rozgrywana była faza pucharowa na zasadzie dwumeczu. Spotkało się to ze sporą krytyką ze strony kibiców.
W połowie lat 80. zrezygnowano z zasady dwumeczu, finał rozgrywany był już w okresie Świąt Bożego Narodzenia.
Od sezonu 1999/2000 półfinały i finał zaczęto rozgrywać wiosną, aby nie kolidować z terminami UEFA.
Sponsorzy.
Puchar Ligi Szkockiej z powodów sponsorskich znany był pod różnymi nazwami:
Format rozgrywek.
Rozgrywki Pucharu Ligi Szkockiej odbywają się systemem play-off (przegrywający odpada). W przypadku, gdy mecz zakończy się remisem, rozgrywa się dogrywkę i ewentualne rzuty karne. Mecze półfinałowe i finał odbywają się na Hampden Park w Glasgow. 
W pierwszej rundzie (sierpień) udział bierze wszystkie 30 klubów z Scottish Football League oraz dwa najsłabsze z Scottish Premier League. W drugiej rundzie, rozgrywanej także w sierpniu dołączają do nich 4 drużyny SPL, które nie grają w europejskich pucharach. Od trzeciej rundy (wrzesień) zaczynają pozostałe ekipy SPL.
Europejskie puchary.
Do 1995 roku zwycięzca Pucharu Ligi Szkockiej uzyskiwał awans do Pucharu UEFA, mimo że ten przywilej należał się zwykle za zwycięstwo w lidze bądź Pucharze Szkocji. Oznaczało to także, że w europejskich pucharach Szkocję mogły reprezentować kluby z niższych lig. Ostatnim tego typu przykładem jest Raith Rovers. Zespół wystąpił dzięki Pucharowi Ligi Szkockiej w Pucharze UEFA, mimo że występował wówczas w First Division. Obecnie, w związku z małą ilością miejsc Szkocji w pucharach, zwycięzca Pucharu Ligi Szkockiej nie uzyskuje możliwości gry w jakichkolwiek międzynarodowych rozgrywkach.
Media.
Transmisje telewizyjne.
Mecze Pucharu Ligi Szkockiej pokazuje na żywo BT Sport w Wielkiej Brytanii i Irlandii. Transmisje w Australii nadaje BeIN Sport. W 2009 finał pokazany był w SBS z powodu braku miejsca w ramówce Setanty, która wcześniej nadawała transmisje w Australii.
Po ogłoszeniu nowego formatu w sezonie 2016/17, prawa pokazywania meczów w pucharze ligi szkockiej zostały przyznane BT Sport.
Od sezonu 2020/21 BT Sport będzie 

</doc>
<doc id="911392" url="https://pl.wikipedia.org/wiki?curid=911392" title="Complete Discography">
Complete Discography

Complete Discography – album zespołu Minor Threat wydany w 1989 roku przez firmę Dischord Records zawierający wszystkie oficjalne nagrania zespołu (płyty, EPki).

</doc>
<doc id="911395" url="https://pl.wikipedia.org/wiki?curid=911395" title="John Whiting">
John Whiting

John Whiting (ur. 15 listopada 1917 w Salisbury – zm. 16 czerwca 1963) – angielski dramaturg, tłumacz i krytyk literacki.
Ukończył szkołę w Taunton, w Somerset i Royal Academy of Dramatic Art w Londynie. W czasie II wojny światowej służył w artylerii. Pisał dramaty przeznaczone dla wymagającej publiczności i scenariusze filmowe. Tłumaczył między innymi sztuki Jeana Anouilha.

</doc>
<doc id="911397" url="https://pl.wikipedia.org/wiki?curid=911397" title="First Demo Tape">
First Demo Tape

First Demo Tape – album zespołu Minor Threat wydany w 2003 roku przez firmę Dischord Records zawierający pierwsze próbne nagrania zespołu z 1981 roku.

</doc>
<doc id="911401" url="https://pl.wikipedia.org/wiki?curid=911401" title="Jerzy Moskiewski">
Jerzy Moskiewski

Jerzy Daniłowicz (ros.
Юрий Данилович) (ur. 1281, zm. 21 listopada 1325) – książę moskiewski (1303- 1325) i wielki książę włodzimierski (1318-1322). Syn Daniela Moskiewskiego, brat Iwana Kality.
Życiorys.
Równolegle ze śmiercią ojca, we Włodzimierzu zmarł wielki książę Andrzej. Fakt ten postanowił wykorzystać Jerzy. Jego głównym przeciwnikiem był książę twerski Michał. Początkowo przewagę zdobył Michał, któremu chan tatarski nadał jarłyk na księstwo włodzimierskie. Między konkurentami wybuchła wojna, która nie przyniosła rozstrzygnięcia.
Aby przeważyć szalę na swoją korzyść, Jerzy wyruszył do stolicy Złotej Ordy, by tam prosić o wsparcie. Pobyt Jerzego na dworze chana Uzbeka (1312-1342) trwał dwa lata. W tym czasie książę zacieśnił stosunki z władcą Ordy, czego wynikiem było małżeństwo z siostrą Uzbeka i jarłyk na wielkie księstwo.
W kolejnych walkach z księciem twerskim została pojmana żona Jerzego, która wkrótce zmarła w niewoli. Jerzy ponownie udał się do Ordy. Tam obecnemu Michałowi postawił zarzuty m.in. otrucia swojej żony. Książę twerski został stracony. Jednak pozbycie się rywala, nie uchroniło księcia moskiewskiego od dalszych walk z jego następcami.
W 1322 roku Dymitr Groźne Oczy, nowy książę twerski, uzyskał jarłyk na wielkie księstwo włodzimierskie. Po trzech latach Jerzy ponownie wyruszył do Ordy, gdzie zastał Dymitra. Ten, chcąc pomścić śmierć ojca, zamordował księcia moskiewskiego.
Jerzy był dwukrotnie żonaty. Po raz pierwszy ożenił się w 1297, być może z księżniczką rostowską. Jego drugą żoną była Agafia (Konczaka), córka chana Połowców. Pozostawił córkę Zofię, która w 1320 poślubiła Konstantego, wielkiego księcia twerskiego.

</doc>
<doc id="911402" url="https://pl.wikipedia.org/wiki?curid=911402" title="Franciszek Lanckoroński">
Franciszek Lanckoroński

Franciszek Lanckoroński herbu Zadora (ur. ok. 1645 – zm. 1716) – wojewoda krakowski w latach 1706-1709, podkomorzy krakowski w latach 1698-1706 i 1709-1715, starosta budziszowski od 1679, stopnicki od 1683 i bocheński od 1703, oberszter piechoty.
W 1673 na czele stukonnej chorągwi kozaków wziął udział w bitwie pod Chocimiem. W 1674 roku był elektorem Jana III Sobieskiego z województwa krakowskiego. Jako podpułkownik regimentu pieszego gen. Eliasza Jana Łąckiego brał udział w bitwie pod Wiedniem i pod Parkanami w 1683. 10 listopada 1683 został ciężko postrzelony w nogę, którą musiano amputować. Mimo kalectwa od 1 lutego 1685 objął dowództwo nad regimentem ks. kurlandzkiego Fryderyka Kazimierza Kettlera. Za swe zasługi wojskowe otrzymał w 1679 starostwo budziszowskie, w 1683 starostwo stopnickie. W 1696 został sędzią kapturowym w województwie krakowskim. Deputat województwa krakowskiego do rady stanu rycerskiego rokoszu łowickiego w 1697 roku. W 1698 szlachta krakowska wybrała go na urząd podkomorzego.
Poseł sejmiku proszowickiego na sejm zwyczajny 1688 roku, sejm nadzwyczajny 1688/1689 roku, sejm zwyczajny 1692/1693 roku, poseł sejmiku podolskiego na sejm 1690 roku. Poseł na sejm 1701 roku i sejm z limity 1701-1702 roku z województwa krakowskiego. W styczniu 1702 roku podpisał akt pacyfikacji Wielkiego Księstwa Litewskiego. Jago chrągiew pancerna walczyła pod Kliszowem w 1702, jako część pułku jazdy hetmana Hieronima Lubomirskiego.
Za zasługi wojenne sejm przyznał mu w 1690 nagrodę w wysokości 50 000 złp. W latach 1699 i 1703 był mianowany komisarzem sejmowym do negocjacji z Brandenburgią w sprawie Elbląga. Był członkiem konfederacji sandomierskiej 1704 roku, jednak podpisał "pacta conventa" Stanisława Leszczyńskiego. Jako reprezentant Augusta II występował w 1705 jako komisarz do rokowań ze Szwecją. W 1706 poparł Stanisława Leszczyńskiego, który obdarzył go urzędem wojewody krakowskiego. W 1709 zrezygnował z tej godności i powrócił na urząd podkomorzego krakowskiego. Pozostał jednak niechętny Augustowi II Mocnemu. Jako poseł województwa krakowskiego był uczestnikiem Walnej Rady Warszawskiej 1710 roku. 
Był konsyliarzem powiatu krakowskiego i województwa krakowskiego w konfederacji tarnogrodzkiej 1715 roku.
Franciszek Lanckoroński podniósł znaczenie rodu, zrobił karierę i dorobił się magnackiej fortuny. Obok starostw stopnickiego i skalskiego, miał tenuty: bocheńską i wielicką, a przede wszystkim dochody z warzelni soli. Po ojcu odziedziczył klucz wodzisławski. Forunę tę powiększyli jego synowie Józef i Wawrzyniec, których miał z małżeństwa z Jadwigą Morsztynówną. Franciszek Lanckoroński żył jeszcze 25 kwietnia 1716, wtedy bowiem będąc ciężko chory, poprosił w liście do Adama Sieniawskiego o opiekę nad synami.

</doc>
<doc id="911412" url="https://pl.wikipedia.org/wiki?curid=911412" title="Sumacja">
Sumacja

Sumacja – rodzaj puenty, charakterystyczny dla literatury barokowej. Polega na zebraniu wszystkich najważniejszych elementów wiersza, by poprzez pomysłowe ich połączenie wywołać nowy, zaskakujący efekt. Występuje jako nagromadzenie na końcu utworu wyrazów, które pojawiły się wcześniej w wierszu. Przykładem sumacji jest wiersz Daniela Naborowskiego "Na oczy królewny angielskiej, która była za Fryderykiem, falcgrafem reńskim, obranym królem czeskim".
Sumacja występuje regularnie w sestynie lirycznej.

</doc>
<doc id="911413" url="https://pl.wikipedia.org/wiki?curid=911413" title="Makrela atlantycka">
Makrela atlantycka

Makrela atlantycka ("Scomber scombrus") – gatunek ryby z rodziny makrelowatych.
Zasięg występowania.
Wzdłuż północnoamerykańskich i europejskich wybrzeży Oceanu Atlantyckiego, południowo-zachodnia część Morza Bałtyckiego, Morze Śródziemne i Morze Czarne, na głębokościach do 1000 m p.p.m. W Bałtyku pojawiają się po tarle i odpływają przed zimą.
Opis.
Ciało wąskie, cylindryczne z dużym otworem gębowym w położeniu końcowym. Dwie płetwy grzbietowe. Grzbiet zielonkawy lub niebieskawy, spód jasny. Brak pęcherza pławnego. Dorosłe osobniki osiągają masę do 1 kg i długość do 50 cm.
Tryb życia.
Makrele są rybami wędrownymi. Jesienią i zimą żerują przy dnie zjadając głównie bezkręgowce. Od wiosny tworzą ławice i kierują się ku terenom tarłowym. Jedna samica składa kilkaset tysięcy jaj. Ikra i larwy pelagiczne, unoszą się w toni wodnej. W okresie rozrodu dorosłe osobniki żywią się planktonem, później tworzą niewielkie stada i polują na małe ryby.
Znaczenie gospodarcze.
Poławiana gospodarczo na dużą skalę. Stanowi również pokarm dla dużych ryb.

</doc>
<doc id="911414" url="https://pl.wikipedia.org/wiki?curid=911414" title="Dekanat Kuźnia Raciborska">
Dekanat Kuźnia Raciborska

Dekanat Kuźnia Raciborska – jeden z 16 dekanatów katolickich wchodzących w skład diecezji gliwickiej, w którego skład wchodzi 10 parafii.

</doc>
<doc id="911415" url="https://pl.wikipedia.org/wiki?curid=911415" title="Scomber scombrus">
Scomber scombrus



</doc>
<doc id="911426" url="https://pl.wikipedia.org/wiki?curid=911426" title="Vogel Publishing">
Vogel Publishing



</doc>
<doc id="911429" url="https://pl.wikipedia.org/wiki?curid=911429" title="Ulica Kościuszki w Olsztynie">
Ulica Kościuszki w Olsztynie



</doc>
<doc id="911430" url="https://pl.wikipedia.org/wiki?curid=911430" title="Kontrola trakcji">
Kontrola trakcji



</doc>
<doc id="911439" url="https://pl.wikipedia.org/wiki?curid=911439" title="Ivan Caine">
Ivan Caine

Ivan Caine (ur. 1918) – amerykański rabin konserwatywny, w latach 2002–2003 naczelny rabin Wrocławia.
Życiorys.
Studiował na University of Pennsylvania. Konserwatywną smichę rabinacką otrzymał na Jewish Theological Seminary w Nowym Jorku, gdzie uzyskał również tytuł magistra z literatury hebrajskiej. Następnie był kapelanem w armii amerykańskiej, m.in. w Korei. 
Wraz z żoną, Deborą, prawie 4 lata mieszkali w Izraelu, gdzie studiował na Uniwersytecie Hebrajskim w Jerozolimie, po czym przeniół się do Filadelfii. Na tamtejszym University of Pennsylvania uzyskał tytuł doktora. W 1967 związał się z Reconstructionist Rabbinical College, gdzie przez 18 lat pełnił funkcję dyrektora studiów hebrajskich. W latach 1968–2001 był rabinem Society Hill Synagogue w Filadelfii. 
We wrześniu 2001 po raz pierwszy przyjechał do Polski. W kwietniu 2002 został wybrany na rabina Gminy Wyznaniowej Żydowskiej we Wrocławiu, drugiego od 1968. Jesienią 2002 ogłosił przygotowania do konwersji na judaizm w duchu konserwatywnym 19 osób. Konwersja zakończyła się we wrześniu 2003, jednak naczelny rabin Polski, Michael Schudrich nie zezwolił, aby konwertyci dokonali rytualnego obmycia w mykwie warszawskiej. Ostatecznie skorzystano z prywatnej mykwy w Krakowie. Cała konwersja wywołała wiele kontrowersji wśród ortodoksyjnej społeczności żydowskiej.
Ivan Caine przyczynił się do otwarcia w październiku 2002 chederu dla żydowskiej młodzieży z Dolnego Śląska oraz do organizacji w Synagodze pod Białym Bocianem pierwszej bat micwy dwóch dziewczynek oraz pierwszych od ponad 40 lat ślubów religijnych.

</doc>
<doc id="911445" url="https://pl.wikipedia.org/wiki?curid=911445" title="Patryk Małecki">
Patryk Małecki

Patryk Adrian Małecki (ur. 1 sierpnia 1988 w Suwałkach) – polski piłkarz występujący na pozycji pomocnika w polskim klubie Stal Rzeszów. W latach 2009–2011 reprezentant Polski.
Kariera klubowa.
Początki kariery.
Małecki rozpoczął swoją karierę w drużynie Wigier Suwałki, gdzie trafił jako sześciolatek, mimo że wówczas do drużyny juniorskiej przyjmowano od ósmego roku życia. Od samego początku występował jako napastnik, a dzięki swojej postawie kilkukrotnie był zapraszany na treningi pierwszego zespołu.
W wieku 13 lat przeniósł się do Wisły Kraków, gdzie ściągnął go ówczesny prezes klubu Bogdan Basałaj. Po transferze Małecki utrzymał formę, zdobywając w jednym ze spotkań 12 bramek.
Wisła Kraków.
W lutym 2006 roku, za kadencji Dana Petrescu, Małecki został włączony do kadry pierwszej drużyny. W kwietniu wraz z reprezentacją Małopolski wziął udział w rozgrywanym w Rzymie turnieju o Puchar Karola Turnieju, po którym zainteresowanie jego osobą wyraziło włoskie S.S. Lazio. W tym czasie Petrescu zdecydował się przekwalifikować Małeckiego na prawego pomocnika i właśnie na tej pozycji wystawił go podczas towarzyskiego spotkania ze szkockim Celtikiem.
10 września oficjalnie zadebiutował w barwach Wisły podczas ligowego spotkania z Pogonią Szczecin. 30 listopada rozegrał pierwsze spotkania w europejskich pucharach, gdy Wisła zmierzyła się ze szwajcarskim FC Basel w ramach fazy grupowej Pucharu UEFA. Podczas przerwy przed rundą wiosenną sezonu 2006/07, Małecki był, obok Tomasza Dawidowskiego, najlepszym strzelcem Wisły w okresie przygotowawczym. Zadowolenia z postawy piłkarz nie krył nowy trenery Wisły, Adam Nawałka, który stwierdził, iż Małecki może być odkryciem rundy wiosennej. 4 marca 2007 roku w swoim drugim spotkaniu w Ekstraklasie, w którym Wisła mierzyła się z Górnikiem Zabrze, Małecki zdobył swoją pierwszą bramkę w lidze. Za występ w tym meczu był chwalony przez Nawałkę oraz prezesa klubu Mariusza Helera. Dzień później podczas treningu doznał złamania kości strzałkowej i do gry wrócił dopiero 13 maja.
Wypożyczenie do Zagłębia Sosnowiec.
Kiedy trenerem Wisły Kraków został Maciej Skorża, Małecki został przesunięty na prawą stronę pomocy, jednak wskutek dużej konkurencji w drużynie nie miał on zbyt wielkich szans na grę. Z tego też powodu w lutym 2008 roku został na pół roku wypożyczony do Zagłębia Sosnowiec. W nowych barwach zadebiutował 23 lutego podczas zremisowanego 0:0 meczu ligowego z Ruchem Chorzów, gdy w 73. minucie zmienił na boisku Marcina Folca. Niespełna tydzień później w przegranym 0:1 spotkaniu z Polonią Bytom Małecki po raz pierwszy wyszedł w podstawowym składzie, występując przez pełne 90 minut. 20 marca zdobył swoją pierwszą bramkę dla klubu podczas przegranego 1:3 meczu z ŁKS-em Łódź. Ostatecznie w barwach Zagłębia rozegrał 11 spotkań ligowych i zdobył dwie bramki, zaś po powrocie do Wisły mógł cieszyć się z Mistrzostwa Polski.
Powrót do Wisły.
Nowy sezonu z Wiśle Małecki rozpoczął jako rezerwowy. Najczęściej pojawiał się na boisku wchodząc z ławki rezerwowych, nie przeszkodziło mu to jednak w zaliczeniu asyst podczas spotkań z Piastem Gliwice i Górnikiem Zabrze. Kolejny raz asystował podczas derbowego meczu z Cracovią, rozegranym w ramach Pucharu Ekstraklasy. Dzięki dobrym występom Małecki przebił się do podstawowego składu Wisły, wygrywając rywalizację z Wojciechem Łobodzińskim. Przez kibiców Wisły został wybrany najlepszym zawodnikiem klubu w listopadzie. Małecki zakończył sezon z dorobkiem 27 meczów ligowych, w których zdobył 5 bramek, a na dodatek po raz drugi sięgnął z klubem po mistrzostwo kraju.
Kolejne rozgrywki rozpoczął jako podstawowy gracz Wisły, jednak Maciej Skorża zdecydował się przestawić go z pozycji skrzydłowego na ustawionego tuż za Pawłem Brożkiem cofniętego napastnika. Udane występy na początku rundy zaowocowały pierwszym powołaniem do reprezentacji Polski. 1 października 2009 roku Małecki podpisał z klubem nowy, pięcioletni kontrakt. 13 grudnia 2009 roku na gali tygodnika Piłka Nożna został uhonorowany tytułem Odkrycia Roku 2009. Decyzją piłkarzy oraz trenerów klubów Ekstraklasy zdobył również Piłkarskiego Oscara w kategorii „Odkrycie roku – nadzieja na Euro 2012”.
9 lipca 2010 roku na obozie przygotowawczym do sezonu 2010/11 Małecki odmówił wejścia na boisko podczas sparingu z Hannoverem 96. Kilka dni później Wisła nałożyła na niego karę finansową, a sam zawodnik przeprosił za swoje zachowanie w oświadczeniu na oficjalnej stronie klubu. Nowe rozgrywki Ekstrklasy Małecki rozpoczął od zdobycia zwycięskiej bramki w spotkaniu pierwszej kolejki z Arką Gdynia. 28 sierpnia w meczu z Polonią Bytom, będącym jednocześnie pierwszym spotkaniem pod wodzą nowego trenera, Roberta Maaskanta, Małecki zdobył bramkę, mimo to jednak w kolejnych trzech spotkaniach wchodził na boisko z ławki rezerwowych. Do podstawowego składu Wisły powrócił dopiero 1 października w zremisowanym 0:0 meczu ze Śląskiem Wrocław i od tego czasu na stałe zadomowił się w wyjściowej jedenastce. Zdobywał bramki w spotkaniach z Lechią Gdańsk oraz Legią Warszawa, zaś w spotkaniu z Polonią Warszawa po jego zagraniu samobójczego gola dającego zwycięstwo Wiśle strzelił Dariusz Pietrasiak. Rundę rewanżową ponownie rozpoczął od zdobycia zwycięskiej bramki w meczu z Arką, a tydzień później podczas wygranego 3:1 meczu z Ruchem Chorzów asystował przy golu Andraža Kirma. W kolejnych spotkaniach, z Widzewem Łódź i Polonią Bytom, zdobywał po bramce. 15 maja 2011 roku w meczu derbowym z Cracovią zanotował asystę przy zwycięskim golu Maora Meliksona, zaś Wisła na trzy kolejki przed końcem sezonu zapewniła sobie tytuł Mistrza Polski. Podczas samego spotkania Małecki obraził pomocnika Cracovii, Saïdiego Ntibazonkizę, za co Wisła nałożyła na piłkarza kolejną karę finansową.
Pogoń Szczecin.
3 stycznia 2014 roku Małecki został zawodnikiem Pogoni Szczecin, z którą związał się 2,5-letnim kontraktem. Już po transferze przyznał, że powodem jego odejścia był konflikt z trenerem Smudą. Już w pierwszym meczu w nowym klubie piłkarz wyszedł w wyjściowym składzie. Łącznie w sezonie 2013/2014 zaliczył 994 minuty, jednak ani razu nie trafił do bramki. Pierwszą asystę zaliczył w następnym sezonie w spotkaniu z Podbeskidziem Bielsko-Biała. We wrześniu 2014 roku, w meczu Pucharu Polski przeciw Dolcanowi Ząbki, Małecki wszedł na boisko na ostatnie 27 minut i strzelił dwie bramki dające Pogoni awans do następnej rundy. W następnym meczu Pucharu Polski, Małecki zerwał więzadła krzyżowe w kolanie. Była to jak do tej pory najpoważniejsza kontuzja w jego zawodowej karierze. Łącznie, biorąc pod uwagę wszystkie rozgrywki Małecki rozegrał w barwach Pogoni 44 mecze, w których strzelił 3 bramki i zanotował 4 asysty.
Drugi powrót do Wisły.
14 stycznia 2016 roku, po wygaśnięciu kontraktu z Pogonią Szczecin, Patryk Małecki powrócił do Krakowa. Zawodnik uwielbiany przez tamtejszych kibiców, m.in. z powodu przywiązania do klubowych barw, związał się z Wisłą 2,5-letnim kontaktem.
Wypożyczenie do Spartaka Trnawa.
1 września 2018 oficjalnie poinformowano, iż Małecki został wypożyczony do mistrza Słowacji, klubu Spartak Trnawa. Z klubem zdobył Puchar Słowacji.
Powrót do Zagłębia.
21 czerwca 2019 Zagłębie Sosnowiec poinformowało o podpisaniu z Małeckim dwuletniego kontraktu z opcją przedłużenia o rok. Był to powrót pomocnika do sosnowieckiego klubu po jedenastu latach.
13 maja 2021 Małecki został przez Komisję Dyscyplinarną PZPN ukarany dwumiesięczną dyskwalifikacją, a także karą pieniężną w wysokości 10 tysięcy złotych w związku ze zdarzeniami po rozegranym 27 marca meczu Zagłębia ze Stomilem Olsztyn (2:1), w tym uderzenia i kierowania gróźb karalnych wobec pierwszego trenera Stomilu, Adama Majewskiego. Klub już wcześniej zawiesił Małeckiego w prawach zawodnika.
Kariera reprezentacyjna.
U-15 i U-16.
Małecki wielokrotnie reprezentował Polskę w juniorskich oraz młodzieżowych reprezentacjach. 13 kwietnia 2003 roku zadebiutował w reprezentacji Polski do lat 15, w meczu z Rosją. No boisku pojawił się w 41 minucie spotkania. 25 sierpnia zagrał w barwach reprezentacja Polski U-16 w meczu ze Szwecją. W tym spotkaniu zdobył swoją pierwszą bramkę w barwach narodowych. Dwa dni później zagrał w drugim meczu reprezentacji ze Szwecją.
U-18.
W sierpniu 2005 roku Małecki pojechał razem z reprezentacją Polski do lat 18 na międzynarodowy turniej im. Václava Ježka. W pierwszym meczu turnieju ze Słowacją strzelił jedyną bramkę dla Polaków. W drugim spotkaniu z Węgrami zdobył hat-tricka. Wystąpił również w trzecim meczu grupowym z Ukrainą. W meczu o trzecie miejsce w turnieju reprezentacja Polski zmierzyła się ze Słowenią. Spotkanie zakończyło się zwycięstwem Polski, a Małecki zdobył pierwszą bramkę dla reprezentacji w tym meczu. Patryk Małecki został wybrany najlepszym zawodnikiem turnieju im. Václava Ježka. 10 listopada zagrał w towarzyskim spotkaniu z reprezentacją Szwajcarii. W kwietniu 2006 roku wystąpił na turnieju „SLOVAKIA CUP 2006”, gdzie zagrał we wszystkich czterech meczach jakie rozegrała reprezentacja Polski do lat 18 na tym turnieju i zdobył z drużyną trzecie miejsce.
U-19.
W sierpniu 2006 wystąpił w barwach reprezentacji Polski U-19 w dwóch meczach towarzyskich z reprezentacją Norwegii. W październiku zagrał w trzech meczach pierwszej rundy eliminacyjnej do Mistrzostw Europy U-19. Reprezentacja Polski zajęła drugie miejsce w grupie i awansowała do drugiej rundy eliminacji. W grudniu Małecki zagrał w dwóch towarzyskich spotkaniach z reprezentacją Portugalii. 6 lutego 2007 roku wystąpił w towarzyskim meczu z reprezentacją Anglii. W meczach drugiej rundy eliminacyjnej do Mistrzostw Europy U-19 już nie zagrał, z powodu kontuzji jakiej doznał w marcu podczas treningu Wisły Kraków.
U-20 i Mistrzostwa Świata.
W maju 2007 roku został powołany przez trenera Michała Globisza do reprezentacji Polski do lat 20 na czerwcową konsultację szkoleniową oraz towarzyski turniej który został rozegrany w Jordanii. Małecki przedwcześnie wrócił ze zgrupowania reprezentacji 8 czerwca z powodu kontuzji. Kilka dni później został powołany do kadry na Mistrzostwach Świata U-20 w Kanadzie. Małecki miał pewne miejsce w podstawowym składzie reprezentacji i wystąpił we wszystkich trzech meczach grupowych. W meczu z Brazylią po faulu na nim został podyktowany rzut wolny, z którego zwycięską bramkę zdobył Grzegorz Krychowiak. W spotkaniu z USA asystował przy bramce strzelonej przez Dawida Janczyka. Polacy zajęli drugie miejsce w grupie i awansowali do następnej rundy, w której zmierzyli się z Argentyną. Małecki zaliczył w tym meczu asystę przy jedynej bramce dla Polaków strzelonej przez Janczyka. Polska przegrała to spotkanie 1:3 i odpadła z dalszego turnieju. Małecki grał na mistrzostwach we wszystkich czterech meczach przez pełne 90 minut.
U-21.
W reprezentacja Polski U-21 zadebiutował 22 sierpnia 2007 roku, w spotkaniu eliminacji do Mistrzostw Europy 2009 z Gruzją. Na boisku pojawił się po przerwie, w 83 minucie meczu asystował przy bramce strzelonej przez Radosława Majewskiego na 3:1 dla Polski. 7 września zagrał w następnym spotkaniu eliminacji z Rosją. 19 sierpnia 2008 roku zagrał przez pełne 90 minut w półfinałowym meczu z Irlandią, podczas Międzynarodowego Turnieju imienia Wałerija Łobanowskiego. W spotkaniu finałowym, w którym Polacy pokonali Bułgarię nie zagrał. 9 września Małecki zagrał w spotkaniu eliminacji Mistrzostw Europy U-21 z Gruzją. W 73 minucie spotkania piłka po jego strzale trafiła w słupek. 27 marca 2009 roku zdobył dwie bramki w towarzyskim meczu z Łotwą, który zakończyło się wynikiem 2:2. 5 czerwca zdobył jedyną dla Polski bramkę w meczu ze reprezentacją Szwecji, która przygotowywała się do występu na Mistrzostwach Europy U-21, które odbyły się w tym kraju. 9 czerwca w spotkaniu eliminacji Mistrzostw Europy 2011 z Liechtensteinem asystował przy bramce strzelonej przez Macieja Rybusa. W tym samym meczu piłka po jego strzale trafiła w słupek. 12 sierpnia w towarzyskim meczu z reprezentacją Francji zdobył piękną bramkę z rzutu wolnego. W tym samym meczu asystował również przy golu Macieja Korzyma, a mecz zakończył się wynikiem 2:2. We wrześniu zagrał w meczu eliminacji Mistrzostw Europy 2011 z Hiszpanią. Dostał w tym meczu żółtą kartkę, dlatego nie mógł wystąpić w następnym meczu eliminacji z Finlandią. 9 października, w kolejnym meczu eliminacji z Liechtensteinem, strzelił dwa gole. Cztery dni później w spotkaniu z Holandią nie wykorzystał rzutu karnego, a Polska przegrała mecz 0:4.
Reprezentacja seniorska.
W październiku 2009 roku został po raz pierwszy powołany do pierwszej reprezentacji Polski przez nowego selekcjonera Franciszka Smudę, na towarzyskie mecze z Rumunią i Kanadą. 14 listopada zadebiutował w reprezentacji Polski, w spotkaniu z Rumunią. Na boisku pojawił się w 70. minucie meczu. Pierwszego gola w seniorskiej reprezentacji strzelił w spotkaniu z Tajlandią. Drugą bramkę zdobył trzy dni później w spotkaniu z Singapurem.

</doc>
<doc id="911449" url="https://pl.wikipedia.org/wiki?curid=911449" title="Our Love to Admire">
Our Love to Admire

Our Love to Admire – trzeci album nowojorskiego kwartetu Interpol, wydany 10 lipca 2007 r. Jest to pierwszy album wydany w głównej wytwórni (Capitol Records), ponieważ dwa wcześniejsze albumy wyszły z niezależnej wytwórni Matador (zespół podpisał nowy kontrakt, ponieważ ten z Matador wygasł). Nowym menadżerem grupy został Dave Holmes. Album został nagrany w legendarnym Electric Lady Studios w Nowym Jorku.
Historia płyty.
Zespół pisał piosenki w pokoju na 6 piętrze w miejscu zwanym The Music Building na 8th Avenue i 38th Street niedaleko Times Square. Następnie nagrali perkusję, gitarę i bas w The Magic Shop na SoHo, a potem przenieśli się do Electric Lady Studios na dolnym Manhattanie, gdzie w tym samym czasie Patti Smith miksowała swój nowy album. Na "Our Love to Admire" jest 11 piosenek.
Na pierwszy singel wybrano kompozycję "The Heinrich Maneuver", którego premiera radiowa miała miejsce 7 maja 2007 r. (właściwa premiera miała miejsce tydzień przed amerykańską premierą płyty). Drugim singlem w Wielkiej Brytanii będzie "Mammoth" (3 września), a w USA "No I in Threesome".
Recenzje.
The Lighthouse.
W recenzjach piosenka "The Lighthouse" jest nazywana najbardziej niespodziewaną i najbardziej zapadającą w pamięć piosenką Interpolu. Prawie całkowicie wolna od perkusji, piosenka jest oparta głównie na hipnotycznej gitarze Daniela Kesslera i wokalu Paula Banksa. Zespół ostatnio powiedział, że ta piosenka była najtrudniejsza do nagrania, bowiem Daniel grał ją na 50-letniej gitarze z toksynami na strunach co w skutkach doprowadziło do powstania pęcherzy i bólu palców Daniela. Zespół miał wątpliwości czy w ogóle uda im się ukończyć ten kawałek, ale gdy usłyszeli wokale Paula do tej piosenki byli zachwyceni.
"The Lighthouse" to dramatyczne zakończenie olśniewającej i bardzo emocjonalnej płyty.
Pace Is the Trick.
Według recenzji w tej piosence Interpol udowadnia, ze dalej jest mistrzem w dramatyzmie piosenek. Przykładem tego może być pauza, tuż przed powrotem imponującej perkusji Sama Fogarino i dźwięcznej gitary prowadzącej Daniela Kesslera.
Wydarzenia związane z płytą.
17 listopada 2006 r. na oficjalnej stronie Interpolu pojawiła się informacja, że zespół właśnie nagrywa trzecią płytę w studiu na SoHo w Nowym Jorku. Muzycy zapowiedzieli, że będą w studiu jeszcze przez jakiś czas.
15 lutego 2007 r. Daniel Kessler, który był wtedy w Londynie w rozmowie w radiu BBC zdradził, że w tej chwili album jest miksowany (będzie gotowy do przyszłego miesiąca) w Electric Lady Land i planują go wydać na początku lata, prawdopodobnie w czerwcu.
Powiedział też, że album jeszcze nie ma nazwy ale jedna z piosenek nazywa się "Mammoth" (=Mamut). Nowy album opisał jako bardziej otwarty, z inną atmosferą, z nowymi elementami i jako bardziej różnorodny od wcześniejszych. Zespół jest zadowolony z tego, że mieli możliwość nagrywania go w Nowym Jorku, ponieważ po nagraniach mogli wrócić do swojego normalnego życia. Daniel powiedział też, że pojawią się na festiwalach, ale nie mógł potwierdzić jeszcze na których.
13 marca 2007 r. zostały oficjalnie ogłoszone przez Capitol Records koncerty Interpolu w Kanadzie w połowie kwietnia. Dodano też, że w tej chwili zespół pracuje nad nowym albumem z producentem Richem Costeyem, który pracował już między innymi z: Franz Ferdinand, Bloc Party, Rage Against the Machine, My Chemical Romance, Fiona Apple i The Swirlies.
14 marca 2007 r. Daniel Kessler w rozmowie z NME zdementował plotki, że płyta będzie nazywać się "Moderation". Stwierdził, że będą decydować o tytułach dopiero w następnym tygodniu. Potwierdził tylko, że na razie zatytułowane piosenki to "Mammoth" i "The Heinrich Manuever" i raczej wątpi, że tytuły te się zmienią. Dodał też, że tym razem keyboard był obecny od samego początku, co czyniło go jakby piątym członkiem zespołu. Dźwięki są bardziej interesujące i jest tutaj zdecydowany rozwój.
15 kwietnia 2007 r. na koncercie w Ottawie po raz pierwszy zagrli "Pioneer to the Falls", "The Heinrich Maneuver" i "Mammoth".
22 kwietnia 2007 r. odnowiona została oficjalna strona zespołu. Zamiast zdjęcia z widokiem na NYC pojawiło się zdjęcie z widokiem na góry i napisem ""Interpol 07.10.07"." Oznacza to, że singel lub płyta będą wydane 10 lipca tego roku (amerykański zapis daty to: miesiąc/dzień/rok). Zespół nagrał 13 piosenek, ale planował, że na płycie będzie ich około 10.
25 kwietnia 2007 r. ujawniony został tytuł płyty, tytuły piosenek (planowano 10, jest 11) oraz datę premiery pierwszego singla, którym został "The Heinrich Maneuver".
9 maja 2007 r. ukazała się okładka płyty na portalu HMV
7 czerwca 2007 r. też w Toronto po raz pierwszy zagrali "Rest My Chemistry".
21 czerwca 2007 r. album nielegalnie pojawił się w Internecie. W wywiadzie dla "24heures" z 5 lipca 2007 r. wokalista i gitarzysta Paul Banks powiedział, że odnaleźli człowieka odpowiedzialnego za to. Jak się okazało był to włoski dziennikarz. 1 2
Sprzedaż.
W pierwszym tygodniu album sprzedał się w ponad 154 tysiącach egzemplarzy i tym samym debiutował na 5 miejscu United World Chart.
24 lipca 2007 r. limitowana edycja płyty była na 34 miejscu bestsellerów muzyki na stronie merlin.pl.

</doc>
<doc id="911455" url="https://pl.wikipedia.org/wiki?curid=911455" title="Jonny Quest">
Jonny Quest

Jonny Quest (ang. "Jonny Quest", emitowany w latach 1964-1965 oraz w 1986) – amerykański serial animowany. Został wyprodukowany przez studio Hanna-Barbera. Stworzony według komiksu artysty Douga Wildey'ego. Opowiada o młodym chłopcu, który towarzyszy swojemu ojcu w ekstremalnych przygodach. Kontynuacją serialu są "Prawdziwe przygody Jonny’ego Questa", które powstały w latach 1996–1997, również w studio Hanna-Barbera.
Wersja polska.
Wersja polska:
Reżyser: Elżbieta Jeżewska 
Tekst: Stanisława Dziedziczak 
Dźwięk: Andrzej Kowal 
Montaż: Irena Romeyko 
Kierownik produkcji: Małgorzata Zielińska 
Wystąpili:
i inni
Lektor: Władysław Frączak

</doc>
<doc id="911459" url="https://pl.wikipedia.org/wiki?curid=911459" title="Lorica">
Lorica

Lorica (łac.) – ogólne określenie pancerzy używanych w armii rzymskiej.

</doc>
<doc id="911462" url="https://pl.wikipedia.org/wiki?curid=911462" title="Dallas superstars">
Dallas superstars



</doc>
<doc id="911463" url="https://pl.wikipedia.org/wiki?curid=911463" title="Trachycarpus">
Trachycarpus



</doc>
<doc id="911472" url="https://pl.wikipedia.org/wiki?curid=911472" title="Kapturnica">
Kapturnica



</doc>
<doc id="911473" url="https://pl.wikipedia.org/wiki?curid=911473" title="Al-Abadila">
Al-Abadila

Al-Abadila (arab. العبادلة, "Al-ʿAbādilah"; fr. "Abadla") – miasto na Saharze w zachodniej Algierii, przy granicy z Marokiem, w prowincji Baszszar.

</doc>
<doc id="911474" url="https://pl.wikipedia.org/wiki?curid=911474" title="Pałac w Falentach">
Pałac w Falentach

Pałac w Falentach – wczesnobarokowy pałac z I połowy XVII wieku, znajdujący się w Falentach, w gminie Raszyn. Wybudowany został około 1620 roku przez Zygmunta Opackiego, podkomorzego warszawskiego. Jest otoczony parkiem krajobrazowym.
Opis.
Gościli tu m.in. królowie Zygmunt III i Władysław IV, jak również w marcu 1646 królowa Ludwika Maria Gonzaga.
W wyniku potopu szwedzkiego pałac został zniszczony. Odnowiony został w 1717 przez Franciszka Jana Załuskiego, wojewodę czernihowskiego. Często przebywali tutaj ambasadorowie, m.in. w 1717 ambasador wenecki Dolfin. Około 1787 Piotr Tepper i jego adoptowany siostrzeniec Piotr Fergusson Tepper, którzy nabyli posiadłości w Raszynie i Falentach, dokonali modernizacji pałacu. Projekt przygotował architekt warszawski, z pochodzenia Saksończyk – Szymon Bogumił Zug. Po przebudowie pałacu w Falentach w sobotę 21 lipca 1787 gościł tu król Stanisław August Poniatowski powracający z podróży na Kijowszczyznę przez Kraków do Warszawy.
Zofia Danglowa umieściła na pałacu tablicę upamiętniającą bitwę pod Raszynem i odbudowę pałacu. W 1839 majątek w Falentach kupił warszawski kupiec Jan August Spiski. Zbudował on oranżerię i założył hodowlę kwiatów, powiększył ogród, a cały majątek dźwignął z ruiny. Potem w 1845 posiadłość trafiła w ręce Marii z Tyzenhauzów hr. Przeździeckiej i hr. Aleksandra Przeździeckiego. W latach 1852–1857 dokonali oni przebudowy pałacu, dobudowano m.in. oficyny. Projekt przygotował znany włoski architekt Franciszek Maria Lanci. W latach 1872–1909 właścicielem pałacu był Gustaw Przezdziecki, a 1909–1939 jego córka, Zofia Czetwertyńska. W latach II wojny światowej w Falentach działał ośrodek wypoczynkowy dla wyższych oficerów SS i funkcjonariuszy gestapo. W 1945 pałac przejęty został przez Skarb Państwa i po odbudowie wg projektu architekta Franciszka Kanclerza urządzono w nim siedzibę Najwyższej Izby Kontroli, a następnie (od 1952 r.) Rady Państwa. Obecnie mieszczą się tu Instytut Melioracji i Użytków Zielonych (od 1964; w 2010 zmienił nazwę na Instytut Technologiczno-Przyrodniczy) oraz Wyższa Szkoła Przedsiębiorczości i Rozwoju Regionalnego (od 2002).

</doc>
<doc id="911479" url="https://pl.wikipedia.org/wiki?curid=911479" title="Abalasa">
Abalasa

Abalasa (arab. "أباليسا") – osiedle na Saharze, w południowej Algierii, w prowincji Tamanrasset.

</doc>
<doc id="911480" url="https://pl.wikipedia.org/wiki?curid=911480" title="Abelessa">
Abelessa



</doc>
<doc id="911483" url="https://pl.wikipedia.org/wiki?curid=911483" title="Uwajnat Bu-l-Kara">
Uwajnat Bu-l-Kara

Uwajnat Bu-l-Kara (ar. عوينة بلقرع, fr. "Âouinet Bel Egrâ", "Aet Legra") – osiedle na Saharze w zachodniej Algierii, ok. 160 km na południowy wschód od Tindufu.

</doc>
<doc id="911488" url="https://pl.wikipedia.org/wiki?curid=911488" title="Marek Ostrowski (piłkarz)">
Marek Ostrowski (piłkarz)

Marek Ostrowski (ur. 22 listopada 1959 w Skrwilnie, zm. 6 marca 2017 w Stockerau) – polski piłkarz, boczny obrońca. Reprezentant Polski, uczestnik mistrzostw świata w Meksyku (1986).
Kariera sportowa.
Kariera klubowa.
Był wychowankiem LKS Skrwa Skrwilno. W sezonie 1977/1978 reprezentował barwy Wisły Płock, która występowała wówczas w lidze międzywojewódzkiej (III poziom rozgrywek), następnie przeszedł do Stoczniowca Gdańsk. W barwach Stoczniowca występował w rozgrywkach II ligi, w sezonie 1978/1979 wystąpił w 28 spotkaniach ligowych, strzelając dwie bramki, w rundzie jesiennej sezonu 1979/1980 w 14 spotkaniach ligowych (bez bramki)
W rundzie wiosennej sezonu 1979/1980 został zawodnikiem I-ligowego Zawiszy Bydgoszcz, w barwach którego w sezonie 1979/1980 wystąpił w 15 spotkaniach, w sezonie 1980/1981 w 30 spotkaniach (bez strzelonej bramki), a jego zespół spadł do II ligi. W rundzie jesiennej sezonu 1981/1982 występował w Zawiszy w rozgrywkach II-ligowych.
Od rundy wiosennej sezonu 1981/1982 do rundy jesiennej sezonu 1988/1989 włącznie był zawodnikiem występującej w I lidze Pogoni Szczecin. W jej barwach wystąpił w 181 spotkaniach ligowych, strzelając 24 bramki.
Ze szczecińskim klubem zdobył wicemistrzostwo Polski w sezonie 1986/1987, a w sezonie 1983/1984 jego drużyna zajęła trzecie miejsce. Zagrał też w przegranym finale Pucharu Polski w 1982. Łącznie w barwach Pogoni wystąpił w 181 spotkaniach, strzelając 24 bramki. Szczególnie dobrą grę pokazał w sezonie 1983/1984, kiedy tworzył jedną z najlepszych w lidze linii pomocy (z Adamem Kensym, Leszkiem Wolskim i Markiem Włochem).
Od rundy wiosennej sezonu 1989/1990 do 1991 występował w II-ligowym klubie austriackim VfB Mödling, w latach 1991–1995 w innej II-ligowej drużynie austriackiej SV Stockerau, z którą w 1991 zdobył Puchar Austrii.
Kariera reprezentacyjna.
Od 1978 występował w reprezentacjach Polski różnych kategorii wiekowych. W reprezentacji Polski seniorów debiutował 25 stycznia 1981 w meczu z Japonią, w czasie tournée, w którym jako reprezentacja A wystąpiła reprezentacja młodzieżowa prowadzona przez Waldemara Obrębskiego. Wystąpił wówczas w 4 spotkaniach. W zespole prowadzonym przez Antoniego Piechniczka debiutował 28 października 1983 w meczu eliminacji mistrzostw Europy z Portugalią. W 1984 wystąpił w sześciu spotkaniach towarzyskich. Od 1985 był podstawowym zawodnikiem reprezentacji, w tym roku zagrał w 14 spotkaniach, w tym 4 meczach eliminacji mistrzostw świata, a w spotkaniu z Grecją zdobył swoją jedyną bramkę w narodowej drużynie seniorów. W 1986 wystąpił we wszystkich trzech spotkaniach przed finałami mistrzostw świata, a na samych mistrzostwach zagrał również we wszystkich 4 spotkaniach, w pełnym wymiarze czasowym. Po mistrzostwach występował także w reprezentacji prowadzonej przez Wojciecha Łazarka – w trzech spotkaniach w 1986, w tym jednym meczu eliminacyjnym do mistrzostw Europy, w 1987 w trzech spotkaniach, w tym jednym meczu eliminacyjnym do mistrzostw Europy. Ostatni raz w reprezentacji seniorów wystąpił 27 października 1987 w towarzyskim spotkaniu z Czechosłowacją.

</doc>
<doc id="911490" url="https://pl.wikipedia.org/wiki?curid=911490" title="Adam Studziński">
Adam Studziński

Adam ("właśc." Franciszek) Studziński (ur. 2 czerwca 1911 w Strzemieniu, powiat żółkiewski, zm. 2 kwietnia 2008 w Krakowie) – polski prezbiter katolicki, dominikanin, kapelan Polskich Sił Zbrojnych w czasie II wojny światowej, generał brygady Wojska Polskiego, harcmistrz Związku Harcerstwa Polskiego.
Życiorys.
Dzieciństwo i młodość.
Do szkoły powszechnej uczęszczał w rodzinnym Strzemieniu. Ukończył Państwowe Gimnazjum im. Hetmana Stanisława Żółkiewskiego w Żółkwi (tzw. "mała matura"), egzamin dojrzałości zdał w Gimnazjum im. Sienkiewicza w Krakowie. W 1928 wstąpił do zakonu dominikanów. Nowicjat ukończył w Krakowie. Następnie studiował teologię we Lwowie i w Warszawie, święcenia kapłańskie przyjął we Lwowie 9 marca 1937 z rąk biskupa Eugeniusza Baziaka. Do wybuchu II wojny światowej pracował jako katecheta.
II wojna światowa.
We wrześniu 1939 znalazł się na Węgrzech, gdzie był duszpasterzem wśród polskich żołnierzy. W 1942 wstąpił do Wojska Polskiego, i pełnił następnie posługę duszpasterską w Palestynie i Iraku. Odbył kampanię włoską, jako kapelan Pułku 4. Pancernego „Skorpion”. Za udział w bitwie o Monte Cassino został odznaczony Krzyżem Srebrnym Orderu Wojennego Virtuti Militari. W kwietniu 1945 mianowany został kapelanem 2 batalionu komandosów zmotoryzowanych 2 Brygady Pancernej (później 2 Warszawskiej Dywizji Pancernej).
Okres powojenny.
Po wojnie wstąpił do Polskiego Korpusu Przysposobienia i Rozmieszczenia. W październiku 1947 powrócił do Polski. W 1950 został zaaresztowany w Gdańsku pod zarzutem przygotowywania ucieczki na Zachód. Skazany początkowo na 10 lat więzienia, został jednak zwolniony z więzienia w Łodzi jesienią 1951. Pracował m.in. jako proboszcz w Warszawie (1952–1958), następnie zamieszkał w klasztorze dominikanów w Prudniku (1962) i w Warszawie (1962–1963), ukończył także studia na Wydziale Konserwacji Dzieł Sztuki Akademii Sztuk Pięknych w Krakowie (1970). Przez wiele lat zajmował się restauracją i konserwacją krakowskiego klasztoru oo. dominikanów; był inicjatorem otwarcia klasztornego muzeum. 
Działał w środowiskach kombatanckich jako duszpasterz. Organizował spotkania rocznicowe i pielgrzymki na Jasną Górę byłych legionistów, POW-iaków, żołnierzy Polskiego Państwa Podziemnego i II Korpusu. Był nieformalnym kapelanem krakowskiego oddziału Związku Legionistów Polskich. Od 1981 był honorowym kapelanem corocznego Marszu Szlakiem I Kompanii Kadrowej; z tego powodu był inwigilowany przez Służbę Bezpieczeństwa. Ściśle współpracował z Komitetem Opieki nad Kopcem Józefa Piłsudskiego. 
3 maja 2006 prezydent RP awansował go na stopień generała brygady WP. Zbierał i opiekował się pamiątkami legionowymi oraz kombatanckimi, m.in. spuściznami po płk. Wincentym Edwardzie Cybulskim oraz po por. Stanisławie Leszczyc-Przywarze, które Studziński złożył w Archiwum Polskiej Prowincji Dominikanów.
Harcerstwo.
W latach 80. wraz ze współpracownikami wyremontował kościół św. Idziego w Krakowie (którego był rektorem) i uczynił z niego miejsce spotkań harcerzy i kombatantów. Rozpoczął tam działania duszpasterstwa harcerskiego, które organizuje msze i rekolekcje dla harcerek i harcerzy.
Pogrzeb.
Uroczystości pogrzebowe odbyły się 9 kwietnia 2008 w Krakowie i miały uroczysty charakter. Po mszy św. w kościele Dominikanów, której przewodniczył kardynał Franciszek Macharski kondukt żałobny przeszedł na Cmentarz Rakowicki, gdzie o. Adam Studziński pochowany został z wojskowymi honorami w Alei Zasłużonych (kwatera LXIX pas C-2-3). Jego imieniem nazwano plac przed kościołem św. Idziego w Krakowie.

</doc>
<doc id="911491" url="https://pl.wikipedia.org/wiki?curid=911491" title="Aflu">
Aflu

Aflu (arab.: أفلو, fr. "Aflou") – miasto w Algierii, w wilajecie Al-Aghwat. Leży w górach Atlas, na wysokości 1400 m n.p.m. W 2012 roku liczyło 84,7 tys. mieszkańców.

</doc>
<doc id="911494" url="https://pl.wikipedia.org/wiki?curid=911494" title="Ivan Nemet">
Ivan Nemet

Ivan Nemet, cyr. Иван Немет (ur. 14 kwietnia 1943 w Somborze, zm. 16 grudnia 2007 w Bazylei) – szwajcarski szachista pochodzenia chorwackiego, arcymistrz od 1978 roku.
Kariera szachowa.
Do roku 1990 na arenie międzynarodowej reprezentował barwy Jugosławii. W roku 1979 zdobył w Bjelovarze złoty medal w mistrzostwach kraju, natomiast w 1980 wystąpił na drużynowych mistrzostwach Europy w Skarze, gdzie szachiści jugosłowiańscy zajęli IV miejsce. Odniósł również kilka turniejowych sukcesów, zwyciężając bądź dzieląc I miejsca w m.in. Kikindze (1975), Bardze (1976), Hamburgu (1977), Oberwart (1981) oraz w Dieren (1988, "open", wraz z Anthony Milesem).
Od roku 1988 wielokrotnie brał udział w finałach indywidualnych mistrzostw Szwajcarii, w 1990 roku w Arosie zdobywając tytuł mistrza tego kraju. W 1998 w Eliście jedyny raz wystąpił na szachowej olimpiadzie, uzyskując na VI szachownicy 3 pkt w 4 partiach. W 2002 triumfował w otwartym turnieju w Bazylei, w 2003 podzielił III lokatę w Davos, natomiast w 2004 powtórzył to osiągnięcie w Lenk. W 2006 ponownie osiągnął dobry rezultat w Lenk, dzieląc (za Lotharem Vogtem) II miejsce.
Najwyższy ranking w karierze osiągnął 1 stycznia 1979 r., z wynikiem 2470 punktów zajmował wówczas 16-17. miejsce wśród jugosłowiańskich szachistów.

</doc>
<doc id="911495" url="https://pl.wikipedia.org/wiki?curid=911495" title="Hermann Tilke">
Hermann Tilke

Hermann Tilke (ur. 31 grudnia 1954 w Olpe) – niemiecki architekt, projektant torów wyścigowych i kierowca wyścigowy.
Życiorys.
Kariera kierowcy wyścigowego.
W latach osiemdziesiątych Hermann Tilke brał udział w wyścigach samochodów turystycznych, głównie na północnej pętli toru Nürburgring. Wystartował także w kilku wyścigach serii wyścigów długodystansowych na tym torze, VLN, a także w 24-godzinnym wyścigu na Nordshleife. Wygrał kilka wyścigów VLN jadąc w zespole z Dirkiem Adorfem.
Kariera projektanta torów wyścigowych.
W latach dziewięćdziesiątych dostał zlecenie gruntownego przeprojektowania szybkiego toru Österreichring w Austrii. Po przebudowaniu w 1997 roku tor nazwano A1-Ring. W 2002 roku stworzył krótką wersję toru Nürburgring zmieniając przy okazji pierwszy zakręt w celu ułatwienia wyprzedzania w tamtym miejscu.
Hermann Tilke odpowiedzialny jest także za przebudowę dwóch torów Formuły Jeden, Hockenheimring w Niemczech oraz Fuji International Speedway w Japonii.
Stworzył także projekt nowej wersji toru Donington Park, na którym od 2010 roku, miało odbywać się GP Wielkiej Brytanii, ale projekt z powodu problemów finansowych nie został zorganizowany, a Grand Prix Wielkiej Brytanii pozostało na Silverstone. Do tej listy należało by dodać projekt ulicznego toru w Singapurze, lecz został on odrzucony. Obecnie pracuje nad torami w Soczi, gdzie w 2014 ma odbyć się Grand Prix Rosji, oraz nad ulicznym torem w New Jersey. W padoku Formuły 1 nazywany jest "nadwornym architektem" Berniego Ecclestone’a i FIA. Poza tym niemiecki architekt lekko zmodernizował tor Imola, na którym rozgrywane były wyścigi WTCC we Włoszech. Ostatnia szykana została zastąpiona prostą, co miało na celu ułatwienie wyprzedzania w pierwszym zakręcie. Przeprojektował również tor kartingowy Kandavas Kartodroms na Łotwie. Tilke zaprojektował również uliczny tor w New Jersey, na którym miało być rozgrywane Grand Prix Formuły 1, lecz tor nigdy nie powstał.

</doc>
<doc id="911498" url="https://pl.wikipedia.org/wiki?curid=911498" title="Super Dowcipy">
Super Dowcipy



</doc>
<doc id="911499" url="https://pl.wikipedia.org/wiki?curid=911499" title="Bitwa pod Gergowią">
Bitwa pod Gergowią

Bitwa pod Gergowią – bitwa stoczona w roku 52 p.n.e. pomiędzy armią rzymską dowodzoną przez prokonsula Gajusza Juliusza Cezara a powstańczą armią galijską pod wodzą Wercyngetoryksa
Bitwa pod Gergowią była jednym z epizodów realizowanego przez Juliusza Cezara podboju Galii w latach 58–52 p.n.e. W roku 52 przeciwko Rzymianom wybuchło powstanie, na czele którego stanął Wercyngetoryks syn Celtyllusa, jeden z możnowładców wywodzących się z plemienia Arwernów. Plemię to znajdowało się w samym centrum Galii w Masywie Centralnym – dziś Owernia. Byli potężnym ludem skupiającym w swym ręku handel z okolicznymi plemionami. Kontrolowali również dwie główne rzeki: Allier i Loarę. Próbowali stworzyć konfederację, dzięki czemu mogli mieć wpływ na wszystkie ludy Galii. Nazwa tego plemienia – Arveni oznacza tyle co rolnicy.
Podczas kampanii w 52 r., po zdobyciu Avaricum, Juliusz Cezar wyruszył do kraju Eduów. Po rozwiązaniu kwestii przywództwa nad tym plemieniem Cezar rozpoczął pościg za powstańczą armią Galów. Mając rozeznanie co do sił przeciwnika, rozdzielił swe wojska: Tytus Labienus na czele czterech Legionów (IV, VI, VII, XII) oraz połowy jazdy wyruszył przeciwko Senonom i sprzymierzonym z nimi Paryzjom. Sam prokonsul na czele pozostałej jazdy i sześciu legionów (VIII, IX, X, XIII, XV oraz legion wypożyczony od Pompejusza, łącznie ok. 25 tysięcy ludzi) wyruszył w ślad za armią Wercyngetoryksa wprost do Gergowii - stolicy Arwernów. Armia rzymska posuwała się prawym brzegiem rzeki Elaver (Allier), w kierunku jej źródeł. Aby uniemożliwić Rzymianom przeprawę, Wercyngetoryks nakazał zniszczyć wszystkie mosty na rzece, maszerując jednocześnie równolegle do Rzymian po drugiej stronie rzeki. Cezar zdołał przeprawić się przez rzekę, co skłoniło Galów do wycofania się w kierunku głównego oppidum Arwernów – Gergowii. Sytuacja taka bardzo odpowiadała Cezarowi, gdyż nauczony doświadczeniem wyniesionym z dotychczasowych kampanii, liczył na to, że Galowie zamknięci w swym oppidum będą mieli ograniczone pole manewru, a znając przewagę Rzymian w umiejętności zdobywania galijskich warowni, widział się już zdobywcą miasta i zwycięzcą nad galijską armią.
Pięć dni po przeprawieniu się przez Elaver Cezar stanął pod Gergowią. Miasto leżało na wzgórzu o wysokości 774 m n.p.m., które miało strome zbocza, zwłaszcza od strony północnej i wschodniej. Różnica w poziomach bliska 300 m powodowała, że oppidum Arwernów wydawało się nie do zdobycia. Po dokładnym rozejrzeniu się w terenie zgodnie z regulaminem rzymskiej armii, zbudowano obóz po stronie południowo-wschodniej, a następnie na rozkaz Cezara zaczęto kopać umocnienia, mając na celu opasanie Gergowii linią wałów i rowów, które odcięłyby Galów od zaplecza. W tym celu umieścił obóz legionów najbliżej umocnień Gergowii, prawdopodobnie na wzgórzu Chanturgue. Przez zaskoczenie Rzymianie zajęli po kilku dniach także mały obóz galijski na sąsiednim wzgórzu La Roche Blanche, znajdującym się u południowego stoku góry, na której wznosiła się Gergowia. Częściowo pozbawili w ten sposób obrońców dostępu do świeżej wody oraz żywności. Mając to na uwadze Wercyngetoryks, obawiał się, że Rzymianie mogliby opanować zachodnie, najłagodniejsze podejście do miasta, gdzie jakby siodłem łączyło się ono z pasmami okolicznych wzniesień, dlatego więc postanowił umocnić wzgórze poprzez wybudowanie kolejnego muru mającego w zamyśle zatrzymać napór Rzymian i uniemożliwić im dalsze postępy w pracach oblężniczych.
Bitwa rozpoczęła się w dniu, kiedy Cezar po dokonaniu inspekcji umocnień, stwierdził, że dotychczasowe stanowiska Galów na południowym stoku góry są opustoszałe – "„Kiedy bowiem przyszedł do mniejszego obozu dla skontrolowania postępu robót, zauważył, że wzgórze, które znajdowało się w rękach nieprzyjaciół i którego rozpoznania, prawie że nie można było przeprowadzić w ostatnich dniach ze względu na masę wojowników, jest ogołocone z ludzi”". Cezar postanowił więc niezwłocznie wykorzystać sprzyjający moment i przeprowadzić atak na umocnienia samego miasta. Dla odwrócenia uwagi obrońców Cezar nakazał swojej jeździe, a następnie także przebranym poganiaczom dosiadającym muły, aby udawali jeźdźców i poprzez dokonywanie licznych manewrów pozorowali ruchy wojsk rzymskich przygotowujących się do ataku na wzgórze od strony zachodniej. Manewry te były widoczne zarówno z miejsca gdzie Galijscy wojownicy wznosili nowy mur, jak i z miasta, którego zdezorientowani mieszkańcy nie wiedzieli, w jaki sposób interpretować te poczynania. Po tej demonstracji jeden legion w pełnym szyku ze sztandarami i muzyką pomaszerował w kierunku wzgórza, które zajmowali Galowie budujący umocnienia od strony potoku Clemensat. Legion ten następnie zatrzymał się na skraju lesistej doliny, mając za zadanie ubezpieczenie reszty armii mającej przypuścić szturm na oppidum. Te wszystkie manewry rzeczywiście zdezorientowały dowództwo Galów. Wercyngetoryks na skutek panicznych meldunków i własnych obserwacji doszedł do wniosku, że Cezar chce faktycznie zaatakować wzgórze, na którym znajdowali się obecnie wojownicy galijscy. Dlatego przesunął swe oddziały w kierunku spodziewanego ataku Rzymian. Widząc ruchy Galów, Cezar rozkazał pozostałym legionom skrycie przemieścić się do małego obozu. Kiedy legiony były gotowe do ataku, Cezar wydał rozkaz natarcia na wzgórze, nakazując jednocześnie posiłkowym oddziałom wojowników edueńskich, by ruszyli dłuższą, okrężną drogą i zaatakowali miasto od południowego wschodu z głównego obozu rzymskiego. (Zgodnie z regulaminem rzymskiej armii w warownym obozie nie mógł przebywać nikt obcy. Wojownicy edeńscy mieli swój oddzielny obóz).
Cezar w swoich komentarzach do wojny galijskiej nie wyjawia swych planów. Tak więc można jedynie przypuszczać, że mógł on chcieć zdobyć oppidum i pozbawić Wercyngetoryksa oparcia w silnie obwarowanej twierdzy, lub poprzez pozorowanie ataku na miasto skłonić Galów do otwartej bitwy w terenie niesprzyjającym rozwinięciu dużych mas kawaleryjskich. Galowie, mający liczebną przewagę nad Rzymianami (zwłaszcza w jeździe), nie mogliby bowiem jej wykorzystać w stosunkowo wąskich dolinach pomiędzy otaczającymi Gergowię wzgórzami porośniętymi gęstym borem. Wydaje się jednak, że przebieg całej bitwy może sugerować próbę zdobycia arwernijskiego oppidum w sytuacji, kiedy większa część Galów opuściła swoje obozy wokół miasta i budowała mur z drugiej strony wzgórza, od zachodu. Zauważyć bowiem należy, że Cezar od momentu podejścia z legionami pod Gergowię rozpoczął zakrojone na szeroką skalę roboty ziemne, a w krótkim czasie zajął też sąsiednie wzgórze, na którym zbudował tzw. mały obóz, dążąc konsekwentnie do otoczenia i zdobycia miasta.
Dla Cezara nie było tajemnicą, że Wercyngetoryks taktycznie unika bezpośredniego starcia, a jego strategią jest odcięcie Rzymian od dostaw i zagłodzenie ich. Zabronił on jednocześnie swoim ludziom jakichkolwiek starć z żołnierzami rzymskimi, przewidując z góry porażkę Galów. Jednocześnie zdawał sobie sprawę z tego, na co często ważył się prokonsul, więc można też przyjąć tezę, że jego plan zakładał próbę zdobycia Gergowii, a jeśli by to się nie udało, doprowadzenia do bitwy ze zwabionymi zagrożeniem masami wojowników galijskich spieszących na ratunek miastu. Dlatego też Cezar, chwytając okazję, najprawdopodobniej podjął próbę zdobycia oppidum i odcięcia armii Wercyngetoryksa od bazy zaopatrzeniowej, biorąc jednocześnie pod uwagę możliwość zmuszenia Galów do walnej bitwy. Potwierdzają to też w dużej mierze manewry jego legionów. Jeśli chciałby od razu sprowokować bitwę, to nie kazałby maszerować jednemu legionowi na drugą stronę wzgórza, ryzykując jego otoczenie przez masy Galów. Wszystkie kohorty legionu trzynastego zostały w małym obozie. Legion dziesiąty został ustawiony jako ubezpieczenie i nie brał czynnego udziału w starciu do momentu, aż żołnierze legionów ósmego, dziewiątego i piętnastego, wycofując się pod naporem Galów, wbiegli w panice pomiędzy jego szyki.
Główne natarcie nastąpiło między godziną 12 a 14. Zachowując wszelką ostrożność i kryjąc się w zaroślach, Rzymianie podeszli niezauważeni pod same mury miasta, Cezar rozkazał bowiem, żeby przemarsz legionistów odbywał się w pełnej ciszy, bez głośnych komend. Zewnętrzne mury pozbawione praktycznie obrońców zostały szybko sforsowane przez zaprawionych w pracach oblężniczych i zdobywaniu miast galijskich legionistów, którzy zdobyli obozy trzech plemion. Atak Rzymian był nieoczekiwany ze strony Galów, którzy zostali całkowicie zaskoczeni i poszli w rozsypkę. Po tym sukcesie jednak Cezar zaczął tracić kontrolę nad swoimi oddziałami. Legioniści, widząc, że miasto nie jest bronione, rzucili się do plądrowania obozu i szturmowania bram miasta, zapominając, że w pobliżu znajduje się cała armia galijska. Cezar nakazał więc odtrąbić odwrót, lecz w zgiełku dosłyszeli go tylko legioniści X legionu, dla pozostałych był on niesłyszalny. X legion odstąpił od murów oppidum i zachował szyk bojowy. Tymczasem pozostali legioniści, głównie z VIII legionu, nie bacząc na rozkazy legatów i trybunów, rzucili się na wały i zaczęli wdzierać na ich koronę. W tym momencie w bok rozwiniętego szyku Rzymian uderzyły oddziały Galów, którzy czekali do tej pory na atak od strony zachodniej. Zaalarmowani przez wojowników uciekających z obozów rozlokowanych na południe od miasta, po sformowaniu szyków uderzyli na triumfujących Rzymian. Legioniści walczący z liczniejszym przeciwnikiem, atakującym z lepszych, wyżej położonych pozycji zaczęli się cofać. Ich odwrót zamienił się w paniczną ucieczkę, gdy na miejsce starcia przybyli zgodnie z rozkazem Cezara wojownicy edueńscy z zadaniem wsparcia legionistów i powstrzymania naporu Galów. Żołnierze rzymscy, nie zważając na ich odkryte ramiona (znak sprzymierzonych z Rzymianami Galów), rzucili się do ucieczki. Wycofujących się i uciekających ze wzgórza legionistów osłonił legion X wsparty przez kilka kohort XIII legionu przysłanych z małego obozu przez legata Tytusa Sekstiusza. Symptomatyczne jest to, że triumfujących i pełnych bitewnego zapału Galów powstrzymały stosunkowo niewielkie siły (legion X i kilka kohort XIII, zapewne też jakieś organizowane w szyku "ad hoc" centurie złożone z uciekających legionistów). Pozwala to przypuszczać, że armia rzymska była przygotowana do ewentualnego starcia z główną masą wojowników galijskich. Nic bowiem nie wiadomo o kolejnych atakach Galów na cofających się Rzymian.
W listach pisanych do Senatu Cezar przyznawał się do straty 46 centurionów i około siedmiuset żołnierzy. Jednocześnie zrzucił odpowiedzialność za porażkę na niekarność żołnierzy, którzy jego zdaniem nie wykonali rozkazów, tylko rzucili się do rabowania mienia Galów. Według Gajusza Swetoniusza "„W Galii pod Gergowią zniesiono mu (tj. Cezarowi, przyp. aut.) jeden legion doszczętnie”". Niezależnie od słów Swetoniusza, pod Gergowią Cezar utracił co najmniej dwie kohorty legionistów. Straty Galów nie są znane, jednak mogły być one niewiele mniejsze niż armii Cezara. Dotyczy to zwłaszcza początkowego momentu bitwy, kiedy Rzymianie opanowali przez zaskoczenie opasujący miasto obóz, w którym obozowali galijscy wojownicy.

</doc>
<doc id="911506" url="https://pl.wikipedia.org/wiki?curid=911506" title="Microsoft Student Partners">
Microsoft Student Partners



</doc>
<doc id="911507" url="https://pl.wikipedia.org/wiki?curid=911507" title="Microsoft Student Partner">
Microsoft Student Partner

Microsoft Student Partner (MSP) jest międzynarodowym programem edukacyjnym skierowanym do akademickich kół naukowych. Jego celem jest organizowanie Grup.NET lub Grup IT - społeczności studentów zainteresowanych technologiami firmy Microsoft w dziedzinie programowania i w dziedzinach związanych z administracją i szeroko pojętymi technologiami informacyjnymi.
Szczegóły.
Grupy akademickie.
Obecnie w Polsce, na różnych uczelniach wyższych, działają 44 grupy akademickie (stan na lipiec 2011). W ramach wykładów i warsztatów organizowanych przez grupę, studenci uczą się programowania dla platformy .NET oraz zarządzania infrastrukturą sieciową opartą o oprogramowanie firmy Microsoft. Tematyka spotkań i warsztatów skupia się na aspektach informatyki w których zastosowanie znajduje platforma .NET.
Liderzy.
Każdą grupą opiekuje się "Student Partner" - student współpracujący z Microsoft. Do jego zadań, jako lidera grupy, należy organizowanie zajęć oraz udostępnianie członkom grupy materiałów szkoleniowych. "Student Partner" jest także osobą rozpowszechniającą wśród grupy lub na uczelni informacje o programach akademickich (MSDN Academic Alliance, DreamSpark czy programy praktyk studenckich). Aktualnie (lipiec 2011) Student Partnerów jest 47.
Hierarchia.
Program Microsoft Student Partners jest programem hierarchicznym. Osobą za niego odpowiedzialną na świecie jest Michelle Fleming. Niżej w hierarchii znajdują się osoby zatrudnione w oddziałach Microsoft danego kraju, zwane "Academic Program Manager". Osoba taka koordynuje prace Microsoft Student Partnerów w danym kraju. W Polsce Program Managerom podlegają bezpośrednio osoby zwane "Student Consultant"ami (SC). SC to studenci, którzy zajmują się koordynowaniem działań danego regionu oraz opiekę merytoryczną nad "Student Partnerami" w danym regionie.
IT Academic Day.
Każdego roku koło naukowe wraz ze Student Partnerem organizuje konferencję naukową pod nazwą "IT Academic Day". Składa się ona z prezentacji dotyczących najnowszych trendów w programowaniu i zarządzaniu systemami komputerowymi. Prelegentami są zarówno studenci jak i zawodowi specjaliści.
Co daje program MSP.
Oprócz możliwości rozwoju osobistego każdego ze Student Partnerów, każdy zrzeszony Student może otrzymać zaproszenia na konferencje informatyczne oraz szkolenia, zarówno techniczne, jak i dotyczące umiejętności miękkich. Każdy MSP otrzymuje także bezpłatnie subskrypcję oprogramowania MSDN Premium. Bycie MSP to także udokumentowana współpraca z firmą Microsoft, możliwość uzyskania referencji zawodowych czy wykonania pracy na rzecz Microsoft w ramach praktyk lub zleceń.

</doc>
<doc id="911509" url="https://pl.wikipedia.org/wiki?curid=911509" title="Ulica Krasickiego w Olsztynie">
Ulica Krasickiego w Olsztynie



</doc>
<doc id="911510" url="https://pl.wikipedia.org/wiki?curid=911510" title="Droga przenoszenia">
Droga przenoszenia



</doc>
<doc id="911511" url="https://pl.wikipedia.org/wiki?curid=911511" title="Ulica Wyszyńskiego w Olsztynie">
Ulica Wyszyńskiego w Olsztynie



</doc>
<doc id="911512" url="https://pl.wikipedia.org/wiki?curid=911512" title="Ulica Wilczyńskiego w Olsztynie">
Ulica Wilczyńskiego w Olsztynie



</doc>
<doc id="911515" url="https://pl.wikipedia.org/wiki?curid=911515" title="Ammophila sabulosa">
Ammophila sabulosa



</doc>
<doc id="911516" url="https://pl.wikipedia.org/wiki?curid=911516" title="Ulica Pstrowskiego w Olsztynie">
Ulica Pstrowskiego w Olsztynie



</doc>
<doc id="911517" url="https://pl.wikipedia.org/wiki?curid=911517" title="Aleja Sikorskiego w Olsztynie">
Aleja Sikorskiego w Olsztynie



</doc>
<doc id="911519" url="https://pl.wikipedia.org/wiki?curid=911519" title="Aleja Piłsudskiego w Olsztynie">
Aleja Piłsudskiego w Olsztynie



</doc>
<doc id="911529" url="https://pl.wikipedia.org/wiki?curid=911529" title="Władcy Finlandii">
Władcy Finlandii

Finlandia została podbita ok. 1249 roku podczas II krucjaty szwedzkiej dowodzonej przez wpływowego jarla Birgera za panowania króla Eryka XI. W 1284 został mianowany pierwszy książę Finlandii. Kolejni szwedzcy władcy tytułowali się książętami Finlandii. W 1581 Finlandia została awansowana do rangi Wielkiego Księstwa, przez króla Jana III. W 1809 roku Wielkie Księstwo Finlandii anektowała Rosja, a wielkim księciem autonomicznego terytorium został cesarz Rosji Aleksander I Pawłowicz Romanow. Po odzyskaniu przez Finlandię niepodległości w 1917, ogłoszono ją monarchią. W 1918 wybrano króla, który jednak nigdy nie objął tronu, abdykował przed swoją koronacją.
27 lipca 1919 Finlandia stała się republiką.
Poniższa lista porządkuje władców Finlandii od podboju szwedzkiego.
Księstwo Finlandii – panowanie szwedzkie (1249–1581, księstwo od 1284).
Tytuł księcia Finlandii przysługiwał od XIII wieku każdorazowemu władcy Szwecji.
Wielkie Księstwo Finlandii – panowanie szwedzkie (1581–1809).
Tytuł wielkiego księcia Finlandii przysługiwał od 1581 roku każdorazowo władcy Szwecji. Okazjonalnie tytuł ten był nadawany któremuś z królewskich synów.
Wielkie Księstwo Finlandii – panowanie rosyjskie (1809–1917).
Tytuł wielkiego księcia Finlandii przysługiwał każdorazowo władcy Rosji
Królestwo Finlandii (1917–1919).
Pierwsze próby odseparowania od Rosji nastąpiły natychmiast po upadku Rządu Tymczasowego w Rosji. Ostatecznie jednak 15 listopada 1917 parlament zatwierdził przejęcie władzy w państwie oraz przekazał ją Senatowi. 6 grudnia 1917 natomiast ogłoszono niepodległość, a 15 maja parlament potwierdził monarchiczność ustroju. 27 maja 1918 roku powołano regenta. 9 października 1918 na podstawie 38 paragrafu "Aktu o formie rządu" z 1772 roku wybrano króla, jednak już 14 grudnia zrzekł się władzy. Nowy Akt o formie rządu (nowa republikańska konstytucja) został przyjęty przez Eduskuntę 21 czerwca 1919 roku. 17 lipca 1919 roku uzyskał on sankcję Mannerheima, a zaczął obowiązywać 19 lipca.
Król elekt (1918).
Dynastia Heska.
Przewidziany tytuł nowo wybranego władcy to: „Król Finlandii i Karelii, książę Alandii, wielki książę Laponii, pan Północy”. Nigdy jednak nie objął tronu.

</doc>
<doc id="911530" url="https://pl.wikipedia.org/wiki?curid=911530" title="Pismo egipskie">
Pismo egipskie



</doc>
<doc id="911536" url="https://pl.wikipedia.org/wiki?curid=911536" title="Utimaco">
Utimaco

Utimaco Safeware AG – przedsiębiorstwo informatyczne założone w 1983 roku w Oberursel w Niemczech, notowane na Frankfurckiej Giełdzie Papierów Wartościowych.
Zajmuje się produkcją rozwiązań związanych z bezpieczeństwem danych. Jego produktami są: SafeGuard Easy, służący do zabezpieczania komputerów przed nieautoryzowanym dostępem, SafeGuard PDA, SafeGuard LAN Crypt, SafeGuard Private Disk, SafeGuard PrivateCrypto oraz rozwiązanie do administracji w ramach polityki bezpieczeństwa firmy – SafeGuard Advanced Security.

</doc>
<doc id="911540" url="https://pl.wikipedia.org/wiki?curid=911540" title="Ukraińcy w Polsce">
Ukraińcy w Polsce

Ukraińcy – jedna z dziewięciu ustawowo uznanych mniejszości narodowych w Rzeczypospolitej Polskiej, żyjąca w diasporze na obszarze całego kraju, z większą koncentracją na Mazurach, Warmii, Pomorzu Zachodnim, Pomorzu Gdańskim oraz w południowo-wschodniej części województwa podkarpackiego i podlaskiego.
Odrębną od mniejszości narodowej grupą są obywatele Ukrainy mieszkający w Polsce jako migranci, w tym uchodźcy.
Historia.
Rusini w Królestwie Polskim i Rzeczypospolitej Obojga Narodów.
W wyniku wojny o księstwo halicko-włodzimierskie do Polski przyłączono Ruś Czerwoną, zamieszkaną w większości przez Rusinów.
W 1569 na sejmie w Lublinie do Korony Królestwa Polskiego włączono województwo podlaskie, województwo wołyńskie, województwo kijowskie oraz województwo bracławskie. Szlachcie ruskiej z tych województw pozwolono zachować swoje prawa i cieszyć się szerokimi wolnościami: językiem urzędowym na tych ziemiach miał być nadal język ruski, a szlachta ruska otrzymywała przywileje identyczne jak szlachta polska. Status prawny ziem ukrainnych inkorporowanych zbliżony był do autonomii, a szlachta ruska uzyskała miejsca w polskim parlamencie. Mimo szerokich swobód przyznanych Rusinom na ziemiach ukrainnych doszło do niezadowolenia społecznego, które miało pewien wpływ na późniejsze powstania kozackie przeciw Rzeczypospolitej, z których największym było Powstanie Chmielnickiego.
Ukraińcy i Rusini w II Rzeczypospolitej.
Pierwszy spis ludności w Polsce po I wojnie światowej został przeprowadzony w 1921 r. Nie objął on ziemi wileńskiej i polskiej części Górnego Śląska. Ponadto spis zbojkotowała znaczną część ludności ukraińskiej w Galicji Wschodniej. Według spisu Ukraińcy stanowili najliczniejszą grupę spośród niepolskich narodowości. Całkowita liczba ludności wynosiła 27,2 mln mieszkańców. Ukraińcy stanowili (3 898 431 osób) – 14,3 proc.
Według dr Alfonsa Krysińskiego, 1 stycznia 1928 r. liczba Ukraińców wynosiła ok. 4,9 mln., a na końcu 1929 r. ok. 5 mln. Krysiński pominął jednak mieszkańców Polesia (ok. 200 tys.), Chełmszczyzny i Podlasia (około 20 tys.) oraz Ukraińców wyznania rzymskokatolickiego. Tym samym maksymalna przybliżona liczba Ukraińców w Polsce na koniec 1929 r. wynosiłaby około 5,1–5,2 mln osób.
Według spisu powszechnego z 1931 jako Ukraińcy lub Rusini zadeklarowało się około 3 250 000 polskich obywateli, czyli 10% ludności całego kraju. Żyli oni głównie w województwach wołyńskim (68% ludności województwa), tarnopolskim (45%), stanisławowskim (68%) i lwowskim (33%).
Polska Rzeczpospolita Ludowa.
W latach 1944–1945 w ramach repatriacji ludności ukraińskiej przesiedlono z Polski do Ukraińskiej Socjalistycznej Republiki Radzieckiej około 480 tysięcy osób. Po przesiedleniach w granicach Polski pozostawało nadal ponad 140 tys. osób narodowości ukraińskiej. Zostali oni w większości deportowani z południowo-wschodniej Polski i osiedleni na Ziemiach Odzyskanych.
W 1956 r. Ukraińcom zezwolono na koncesjonowaną legalną działalność kulturalną i oświatową w ramach Ukraińskiego Towarzystwa Społeczno-Kulturalnego oraz na wydawanie w języku ukraińskim tygodnika „Nasze Słowo”.
III Rzeczpospolita.
Od 2014 zauważalne jest zwiększenie skali migracji ukraińskiej do Polski i coraz częstszy pobyt długoterminowy.
Liczebność.
Mniejszość narodowa.
Według narodowego spisu powszechnego 2011 narodowość ukraińską zadeklarowało 51 001 osób, z czego 27 630 jako jedyną. Z tej grupy właściwa mniejszość ukraińska w Polsce (osoby posiadające polskie obywatelstwo) obejmuje 38 795 osób. Podczas narodowego spisu powszechnego ludności w 2002 narodowość ukraińską zadeklarowało 27 172 obywateli RP, w tym w poszczególnych województwach:
Migranci.
Według pierwszego, eksperymentalnego opracowania GUS na temat cudzoziemców w Polsce, według stanu na 31 grudnia 2019, liczba cudzoziemców narodowości ukraińskiej wynosiła 1 351 418. W 2021 roku liczba obywateli ukraińskich przebywających w Polsce i posiadających ważne zezwolenia na pobyt (nie licząc osób przebywających w ramach ruchu bezwizowego lub na podstawie wiz) przekroczyła 300 tysięcy. Najczęstszym celem pobytu była praca (77%), a kolejnym kwestie rodzinne (12%). Liczbę Ukraińców pracujących legalnie w Polsce szacowano w tym czasie na ok. 850 tysięcy, wskazując, że przy uwzględnieniu szarej strefy mogło to być nawet 1,5 miliona osób.
W 2022 po rosyjskiej inwazji Polska stała się jednym z państw przyjmujących uchodźców z Ukrainy. Od 24 lutego do 17 czerwca 2022 do Polski trafiło ponad 4,9 mln osób, głównie kobiety i dzieci. Większość z nich zamieszkała w dużych ośrodkach miejskich.
Kultura.
Organizacje.
Do stowarzyszeń mniejszości ukraińskiej w Polsce należą:
Na rzecz stosunków polsko-ukraińskich działają liczne organizacje pozarządowe, w tym Fundacja Nasz Wybór
Religia.
Ukraińcy są w większości wiernymi dwóch Kościołów: Kościoła Greckokatolickiego w Polsce i Polskiego Autokefalicznego Kościoła Prawosławnego. W Polsce działa również 8 zborów i 32 grupy języka ukraińskiego Świadków Jehowy.
Prasa.
Do najważniejszych tytułów prasowych zaliczają się:

</doc>
<doc id="911548" url="https://pl.wikipedia.org/wiki?curid=911548" title="Dennis Gentenaar">
Dennis Gentenaar

Dennis Gentenaar (wym. ; ur. 30 września 1975 w Nijmegen) – holenderski piłkarz grający na pozycji bramkarza.
Życiorys.
Gentenaar rozpoczynał karierę w amatorskim klubie ZOW, pochodzącym z jego rodzinnej miejscowości Nijmegen. Następnie przeszedł do NEC Nijmegen i 26 listopada 1995 zadebiutował w Eredivisie w przegranym 0:5 meczu z PSV Eindhoven. Przez kolejne lata Gentenaar jednak był zaledwie drugim bramkarzem i przez 5 sezonów zagrał zaledwie w 9 ligowych meczach. Dopiero w sezonie 2000/2001 wskoczył do pierwszego składu i do końca sezonu 2004/2005 był bezsprzecznie pierwszym bramkarzem NEC. Nie osiągnął jednak z tym zespołem większych sukcesów, poza występem w Pucharze UEFA (zagrał m.in. w meczach z Wisłą Kraków w sezonie 2003/2004).
Latem 2005 Gentenaar za 150 tysięcy euro przeszedł do Borussii Dortmund. Do zespołu ściągnął go jego rodak, Bert van Marwijk, ale od początku sezonu Gentenaar był zaledwie rezerwowym dla Romana Wiedenfellera. Dopiero w końcówce sezonu Weidenfeller doznał kontuzji i Gentenaar wskoczył na jego miejsce. Dennis w Bundeslidze zadebiutował w 24. kolejce, 4 marca 2006 w zremisowanym 1:1 meczu z 1. FSV Mainz 05. Łącznie zagrał w 10 meczach i zajął z Borussią 7. miejsce w lidze.
Latem 2006 Gentenaar na zasadzie wolnego transferu przeszedł do Ajaksu Amsterdam, gdzie miał spełniać funkcję rezerwowego dla Maartena Stekelenburga. W Ajaksie zadebiutował 27 grudnia w wygranym 2:0 meczu z Rodą Kerkrade. Jako rezerwowy został wicemistrzem oraz zdobył Puchar Holandii.
8 czerwca 2009 Gentenaar odszedł do VVV Venlo. Z nową drużyną podpisał 2-letnią umowę. W sezonie 2012/2013 grał w Almere City. W 2013 wrócił do NEC. W 2014 zakończył karierę.

</doc>
<doc id="911549" url="https://pl.wikipedia.org/wiki?curid=911549" title="Leo von Klenze">
Leo von Klenze

Franz Karl Leopold von Klenze (ur. 29 lutego 1784 w Schladen, zm. 27 stycznia 1864 w Monachium) – niemiecki architekt, uczeń Friedricha Gilly’ego w Berlinie, Charlesa Perciera i P.F. Fontaine’a w Paryżu, nadworny architekt króla Westfalii Hieronima Bonapartego w Kassel oraz króla bawarskiego Ludwika I. W większości realizacji reprezentował nawrót do klasycznego stylu greckiego, tworzył również w stylu arkadowym.
Życiorys.
W 1800 Klenze udał się do Berlina, by studiować prawo, jednak pozostając pod wrażeniem wykładów i osobowości Friedricha Gilly’ego podjął studia architektoniczne w berlińskiej Akademii Budowlanej (niem. "Berliner Bauakademie"). W 1803 Klenze wyjechał do Paryża, gdzie kształcił się m.in. u Jeana-Nicolasa-Louisa Duranda, Charlesa Perciera i P.F. Fontaine’a. Następnie przebywał na dworze w Kassel (1804–1813), gdzie pracował dla króla Westfalii Hieronima Bonapartego.
Od 1815 pracował w Monachium dla królów bawarskich Maksymiliana I, a następnie jego syna Ludwika I, który zaprosił Klenzego do Monachium. W 1816 został architektem nadwornym (niem. "Hofbauintendant"). W latach 1823–1824 Klenze odbył podróż studyjną na Sycylię. W 1834 król wysłał Klenzego z misją dyplomatyczną do Aten do swojego syna – Ottona, który w wyniku ustaleń konferencji londyńskiej zasiadł w 1832 na tronie nowo powstałego królestwa Grecji. Klenze jechał, by wzmocnić pozycję młodego króla w obliczu intryg wewnętrznych zagrażających monarchii. Oficjalnym celem wizyty były usługi doradcze w sprawie planowania i budowy nowych Aten: sporządzenie planu miasta, zaprojektowanie budynków władz i urzędów państwowych oraz rozwiązanie kwestii Akropolu. W tym kontekście Klenze zawiózł wówczas projekt rezydencji królewskiej w Atenach przygotowany przez Karla Friedricha Schinkla. Sam również sporządził projekt ateńskiego pałacu na prośbę Ludwika, który jednak jeszcze przed wyjazdem Klenzego wycofał zlecenie. Ostatecznie rezydencję zbudował według własnego projektu Friedrich von Gärtner. Klenze wykorzystał swoją podroż, by wesprzeć wysiłki greckich historyków sztuki walki z szabrownictwem antycznych dzieł sztuki – zainicjował m.in. prace konserwatorskie na ateńskim Partenonie. Postulował również objęcie ochroną wszystkich bardziej znaczących zabytków kultury antycznej.
W 1839 car Rosji Mikołaj I zaangażował Klenzego do budowy Ermitażu w Petersburgu.
W 1862 został honorowym obywatelem miasta Monachium.
Został pochowany na Starym Cmentarzu Południowym w Monachium.
Odznaczenia.
Odznaczony został bawarskim Orderem Maksymiliana (1853) oraz pruskim orderem Pour le Mérite (1861).
Działalność.
Preferując klasyczny styl grecki Klenze propagował „Greek Revival”: 
Klenze był przekonany, że można dalej rozwijać architekturę antyczną, poprzez nowe zestawianie jej form podstawowych – w tym celu dokonał dokładnych pomiarów świątyń we Włoszech i Grecji. Pragnął rozwinąć nowy styl architektoniczny na bazie klasycznego, tak jak miało to miejsce w przypadku stylu renesansowego. W Niemczech uznawany jest za kreatora nurtu neorenesansowego. Większość jego projektów została zrealizowana w Monachium – podczas 48-letniej służby na dworze bawarskim, Klenze wzniósł 17 budowli.
Obok architektury, Klenze zajmował się również malarstwem i rysunkiem, a także projektowaniem detali dekoracyjnych dla wnętrz swoich budowli, m.in. stworzył sztukaterie sufitowe w gmachu gliptoteki i pinakoteki. Ponadto prowadził badania archeologiczne, a także w zakresie historii architektury i sztuki. Wiele z prac teoretycznych Klenzego nie zostało nigdy opublikowanych. Prowadził ożywioną korespondencję z filozofem Friedrichem Wilhelmem Josephem von Schellingem, Wilhelmem von Humboldtem i królem Ludwikiem I, któremu doradzał przy budowie kanałów i linii kolejowych.

</doc>
<doc id="911558" url="https://pl.wikipedia.org/wiki?curid=911558" title="Mariska Veres">
Mariska Veres

Mariska Veres, (ur. 1 października 1947 w Hadze, zm. 2 grudnia 2006) – holenderska wokalistka rockowa, najbardziej znana z występów w zespole Shocking Blue w latach 1968–1974.
Mariska Veres urodziła się w Hadze, jej ojcem był węgierski skrzypek pochodzenia romskiego Lajos Veres, matka, urodzona w Niemczech, miała francuskich i rosyjskich rodziców. Veres rozpoczęła karierę jako piosenkarka w 1963 w zespole gitarowym Les Mysteres, w 1965 śpiewała w zespole Bumble Bees, w 1966 na krótko w zespołach Blue Fighters, Danny and his Favourites, General Four oraz Motowns. W Motowns także grała na organach.
W 1968 Veres dołączyła jako wokalistka do zespołu Shocking Blue, zastępując Freda de Wilde, który został powołany do wojska. Z zespołem tym zyskała największą popularność, dysponując charakterystycznym głosem i zwracającą uwagę urodą. Największym przebojem Shocking Blue na przełomie 1969 i 1970 była śpiewana przez Veres piosenka „Venus”. Zespół rozpadł się 1 czerwca 1974. Mariska Veres kontynuowała następnie karierę solową, do ponownego zejścia się grupy w 1984.
W 1993 Mariska Veres dołączyła jako wokalistka do jazzowego zespołu The Shocking Jazz Quintet. Występowała także w odrodzonym Shocking Blue, a w 2003 nagrała także album z Andrei Serbanem. Mariska Veres zmarła na raka 2 grudnia 2006.

</doc>
<doc id="911567" url="https://pl.wikipedia.org/wiki?curid=911567" title="Droga wojewódzka nr 713">
Droga wojewódzka nr 713

Droga wojewódzka nr 713 (DW713) – droga wojewódzka w województwie łódzkim łącząca drogę krajową nr 14 w Łodzi z drogą krajową nr 12 w Januszewicach obok Opoczna. Droga przebiega przez 3 powiaty: łódzki wschodni, tomaszowski, opoczyński. Jej długość to 76 km.

</doc>
<doc id="911571" url="https://pl.wikipedia.org/wiki?curid=911571" title="Podział administracyjny Botswany">
Podział administracyjny Botswany

Botswana podzielona jest administracyjnie na 9 dystryktów. One dzielą się z kolei na 21 poddystryktów i 7 tzw. gmin miejskich.
W 1957 roku Botswana (wówczas Beczuana) była podzielona na 12 dystryktów. Według danych statystycznych, w 1936 roku w Beczuanie mieszkało niecałe 266 tys. ludzi, zaś 10 lat później już 296 tys. osób. Liczba dystryktów oscylowała wokół tej granicy, by w końcu zmniejszyć się do 9.
Poniższa tabelka przedstawia dane statystyczne na podstawie spisu powszechnego za sierpień 2011.

</doc>
<doc id="911572" url="https://pl.wikipedia.org/wiki?curid=911572" title="Litewscy arcymistrzowie szachowi">
Litewscy arcymistrzowie szachowi

Lista litewskich szachistów, posiadających tytuły arcymistrzów (GM) i arcymistrzyń (WGM), zarówno w grze klasycznej, korespondencyjnej, kompozycji szachowej, jak i w rozwiązywaniu zadań szachowych oraz tytuły arcymistrzów honorowych (HGM), przyznawanych za osiągnięcia w przeszłości. Obejmuje także zawodników, którzy barwy Litwy reprezentowali tylko w pewnym okresie swojego życia.

</doc>
<doc id="911574" url="https://pl.wikipedia.org/wiki?curid=911574" title="Stanisław Dnistrianski">
Stanisław Dnistrianski

Stanisław Sewerynowycz Dnistrianski, wzgl. Stanisław Dniestrzański (ukr. Станісла́в Севери́нович Дністря́нський; pol. "Stanisław Dniestrzański", ur. 13 listopada 1870 w Tarnopolu, zm. 5 maja 1935 w Użhorodzie) – ukraiński działacz polityczny, prawnik, wykładowca uniwersytecki, profesor Uniwersytetu Lwowskiego.
Życiorys.
Pochodził z rodziny o korzeniach i tradycjach polsko-ukraińskich. Jego ojciec dr. Seweryn Dnistrianski był pierwszym dyrektorem Seminarium Nauczycielskiego w Tarnopolu.
Stanisław ukończył szkołę wzorową i C. K. I Gimnazjum w Tarnopolu, zdając w 1888 egzamin dojrzałości. W latach 1888–1893 studiował prawo na Uniwersytecie Wiedeńskim, uzyskując w październiku 1893 absolutorium. W grudniu 1894 uzyskał stopień doktora praw na uniwersytecie w Wiedniu. W 1895 otrzymał stypendium cesarskie na kształcenie się z prawa prywatnego w uniwersytetach niemieckich. W letnie półrocze 1895 studiował w Berlinie, zaś w półrocze zimowe na uniwersytecie w Lipsku. W 1899 habilitował się na Uniwersytecie Lwowskim z prawa prywatnego dla wykładu w języku ukraińskim. Podstawą habilitacji była praca "Das Wesen des Werklieferungsvertrages", (Wien 1898) oceniona bardzo dobrze przez prof. Ernesta Tilla. Od 1898 docent Uniwersytetu Lwowskiego. We wrześniu 1901 Ministerstwo Wyznań i Oświaty w Wiedniu mianowało go profesorem nadzwyczajnym prawa cywilnego z językiem wykładowym ukraińskim na Uniwersytecie Lwowskim. Od 1908 do 1918 profesor zwyczajny Uniwersytetu Lwowskiego. Od 1899 był członkiem Towarzystwa Naukowego im. Szewczenki, przewodniczącym komisji prawniczej Towarzystwa. Założył i redagował czasopisma: „Czasopis pravnycza i ekonomyczna” (1900–1912), „Pravnycza Biblioteka” (1900–1909) i „Pravnyczyj Visnyk” (1906–1913). Był współzałożycielem Towarzystwa Prawników Ukraińskich i organizatorem pierwszego zjazdu prawników ukraińskich we Lwowie.
W latach 1907 i 1911 wybrany na posła do Reichsratu Przedlitawii (parlament austriacki) w Wiedniu jako kandydat Ukraińskiej Partii Narodowo-Demokratycznej, w parlamencie przewodniczył Klubowi Ukraińskiemu. 
Od 1914 urlopowany z powodu powołania do armii austro-węgierskiej. W latach 1918–19 członek Ukraińskiej Rady Narodowej – parlamentu Zachodnioukraińskiej Republiki Ludowej. Z pracy w Uniwersytecie Jana Kazimierza został zwolniony w 1919 z powodu zaangażowania w działania polityczne na rzecz Ukrainy. W 1920 napisał projekt konstytucji Zachodnioukraińskiej Republiki Ludowej
Po I wojnie światowej był profesorem Wolnego Uniwersytetu Ukraińskiego w Wiedniu, od 1921 w Pradze, gdzie w r. 1921/22 był dziekanem Wydziału prawa, a w r. 1922/23 rektorem. Współpracował z Ukraińską Akademią Gospodarczą w Poděbradach i Ukraińskim Instytutem Naukowym w Berlinie, wykładał na Uniwersytecie Karola. W 1927 wybrany zaocznie na członka Wszechukraińskiej Akademii Nauk (WUAN) w Kijowie. W 1933 po przebyciu dwóch zawałów zrezygnował z działalności społecznej i pracy wykładowcy i przeniósł się do Użhorodu. Zmarł po publicznym wykładzie w konsekwencji ataku serca.
Autor ponad 140 prac naukowych. Część jego dorobku napisana została w języku polskim.

</doc>
<doc id="911581" url="https://pl.wikipedia.org/wiki?curid=911581" title="Strażnik">
Strażnik



</doc>
<doc id="911587" url="https://pl.wikipedia.org/wiki?curid=911587" title="Przegląd Warszawski (1921–1925)">
Przegląd Warszawski (1921–1925)

Przegląd Warszawski – miesięcznik ukazujący się w Warszawie w latach 1921–1925, wydawany przez Instytut Wydawniczy „Biblioteka Polska”. Pismo dotyczyło literatury, nauki i sztuki. Stanowiło kontynuację „Nowego Przeglądu Literatury i Sztuki”. Pierwszym jego redaktorem był Wacław Borowy, później zaś Stefan Kołaczkowski i Mieczysław Treter.
W miesięczniku pojawiały się artykuły m.in.: Stefana Srebrnego, Aleksandra Brücknera, Jana Stanisława Bystronia, Romana Ingardena, Edwarda Porębowicza, Tadeusza Kotarbińskiego, Stanisława Ossowskiego.

</doc>
<doc id="911589" url="https://pl.wikipedia.org/wiki?curid=911589" title="Neper">
Neper

Neper – bezwymiarowa logarytmiczna jednostka miary wielkości ilorazowych, oznaczana symbolem Np, stosowana w elektrotechnice i akustyce, nazwana na cześć Johna Napiera (1550-1617), którego zlatynizowane nazwisko brzmiało „Neper”.
Stosunek dwu wielkości polowych formula_1 i formula_2 w neperach jest definiowany przez jego logarytm naturalny formula_3
Wynika z tego, że wartości jednego nepera odpowiada taki stosunek wielkości formula_5 dla którego formula_6 (liczba Eulera).
Stosunek dwóch energii jest proporcjonalny do kwadratu wielkości polowych, wyznaczając go otrzymuje się:
Neper należy do jednostek miar układu SI stosowanych wyłącznie w określonych dziedzinach, prócz niego do wyznaczania ilorazu stosowana jest, oparta na logarytmie dziesiętnym, jednostka bel (B) lub decybel (dB). ITU (Międzynarodowy Związek Telekomunikacyjny) stosuje obie jednostki, które są związane następującą zależnością:
Definicja nepera pozwala na stosowanie go również w dziedzinie liczb zespolonych, np. do przedstawienia zespolonego współczynnika tłumienia, gdzie część rzeczywista przedstawia tłumienie sygnału w neperach, a część urojona jego przesunięcie fazy w radianach:
Ponieważ neper, podobnie jak radian, jest bezwymiarowy, toteż można w łatwy sposób dokonywać powyższych obliczeń. Nie mogą jednak być one tak łatwo wykonywane przy zastosowaniu jednostki bela, ze względu na przyjęcie dla niego, jako podstawy, logarytmu dziesiętnego.

</doc>
<doc id="911593" url="https://pl.wikipedia.org/wiki?curid=911593" title="Czesi w Polsce">
Czesi w Polsce

Czesi w Polsce – ustawowo uznana mniejszość narodowa w Polsce, przynależność do której w trakcie spisu powszechnego z 2011 roku zadeklarowało 2831 osób. Mniejszość czeska jest w Polsce równocześnie mniejszością wyznaniową, współtworzącą Kościół Ewangelicko-Reformowany.
Historia.
Początki kontaktów polsko-czeskich.
Czesi obecni są w polskiej kulturze już od samych początków państwowości. Stosunki polsko-czeskie już we wczesnym średniowieczu obejmowały wzajemne kontakty kulturowe oraz migracje kupców, rycerstwa czy duchowieństwa. To właśnie Czesi odegrali rolę pośredników w przyswajaniu przez Polskę dorobku kulturowego zachodniej Europy. Powszechnie znany i obustronnie aprobowany jest historyczny fakt przyjęcia chrześcijaństwa z Czech, wraz z małżeństwem Mieszka I z Doubrawką (Dąbrówką). Kontakty polsko-czeskie ułatwiała językowa bliskość, czeskie wpływy bardzo silnie wpłynęły na kształtowanie się polskiej terminologii religijnej i prawnoadministracyjnej. W późnym średniowieczu wielkie znaczenie dla rozwoju polskiego języka literackiego miały czeskie przekłady Biblii.
Migracje na teren Polski.
Pierwsze duże migracje Czechów na tereny Polski związane były z czynnikami religijnymi. Ich historię otwiera rok 1548, gdy Ferdynand I nakazał wszystkim poddanym należącym do husyckiej Jednoty Braterskiej wstąpienie do Kościoła katolickiego albo opuszczenie kraju. Osiedlenie się w Wielkopolsce braci czeskich, którzy jako ruch religijno-społeczny wyłonili się z husytyzmu, było niezwykle istotne dla rozwoju polskiej reformacji. Inspiracje czeskie odegrały zwłaszcza rolę w początkowej fazie formowania się polskiej literatury reformacyjnej w I połowie XVI wieku.
Zasadnicza fala migracyjna Czechów na ziemie polskie przypadła jednak na późniejszy czas i związana była z ostateczną klęską wojsk pod Białą Górą w 1620. Represje władz wobec niekatolików spowodowały, iż z Czech i Moraw wyemigrowało do krajów protestanckich i Polski około 120 tysięcy osób – protestantów o silnie czeskiej tożsamości. Czeska inteligencja emigrowała głównie do Wielkopolski i na Pomorze. Największym skupiskiem czeskiego wychodźstwa w Rzeczypospolitej stało się od 1628 Leszno, gdzie osiadło około tysiąca Czechów, w tym wybitny uczony Jan Ámos Komenský. Oprócz Leszna znaczna liczba Czechów osiedliła się także w Ostrorogu i Toruniu.
Duże grupy Czechów wyemigrowały w połowie XVIII w. z głębi swego kraju na Śląsk właśnie przyłączony do Królestwa Prus. W ramach akcji osadniczej zainicjowanej przez Fryderyka Wielkiego (tzw. „kolonizacji fryderycjańskiej)” na Śląsk przybyło ponad 25 tysięcy Czechów. Do największych skupisk czeskich należały początkowo Ziębice i Strzelin. Wkótce powstały czeskie wsie, m.in. "Husinec" (obecnie Gęsiniec), "Poděbrady" (ob. Gościęcice), "Bedřichův Hradec" (Grodziec), "Lubín" (Lubienia) i Tabor Wielki.
Pod koniec XVIII wieku koloniści czescy skierowali się na wschód. Potomkowie czeskich emigrantów ze Śląska kupili w 1802 ziemię w Zelowie – uważanym współcześnie za główny ośrodek mniejszości czeskiej – który wówczas znajdował się na obszarze zarządzanym przez króla pruskiego. Wkrótce macierzyste czeskie kolonie na Śląsku i Zelów znów rozdzieliła granica państwowa, ale napływ Czechów w okolice Zelowa nie ustawał. Innymi ośrodkami Polski centralnej, w których od XIX wieku osiedlali się Czesi, były: Kuców, Kamienica Polska, Łódź, Żyrardów, a także Warszawa.
W 1825 zelowscy Czesi oddali do użytku pierwszą w mieście świątynię (kalwińską). Parafia ta od razu stała się równocześnie ważnym ośrodkiem czeskiego życia narodowego. Pastorzy dbali o to, by językiem nabożeństw oraz komunikacji między parafianami był język czeski. W okresie tym Zelów etnicznie miał charakter niemal czysto czeski. W 1845 w mieście zamieszkiwało 1264 Czechów, należących do Kościoła ewangelicko-reformowanego i tylko 64 Polaków wyznania katolickiego oraz 19 Niemców-luteranów. W kolejnych latach – w miarę napływu ludności żydowskiej, polskiej i niemieckiej – charakter Zelowa zmienił się na wielonarodowy. Największą zbiorowością Czesi byli tu jeszcze tuż przed II wojną światową (3000 Czechów przy 2000 Żydów i około 600 Polaków). Po II wojnie światowej liczba Czechów znacznie zmalała, wyjechała również duża część Niemców. Na miejsce wymordowanej ludności żydowskiej do ośrodka napływali Polacy, a Czesi stali się niewielką społecznością. Przeobrażeniom uległ również krajobraz konfesyjny miasta – przestały tu funkcjonować Wolny Kościół Ewangelicko-Reformowany, metodyści i bracia czescy.
Współcześnie oprócz Zelowa czeskie rodziny zamieszkują także w pobliskich miejscowościach: Zelówek, Ignaców, Józefatów, Kleszczów.
„Czeski zakątek”.
Ludnością autochtoniczną byli Czesi zamieszkujący niegdyś na zachodzie powiatu kłodzkiego. Rejon ten nazywano „czeskim zakątkiem” (cz. "Český koutek") i składał się on z wsi (od południa ku północy): Brzozowie ("Březová"), Słone ("Slané"), Zakrze ("Žakš"), Kudowa ("Chudoba"), Czermna ("Velká Čermná"), Błażejów ("Blažejov"), Jakubowice ("Jakubovice)", Pstrążna ("Stroužné"), Bukowina ("Bukovina"), Ostra Góra ("Nouzín"), Ostra Góra ("Vostrá Hora"). Obszar ten, pod względem geograficznym, nie jest częścią Kotliny Kłodzkiej (należy do zlewiska Łaby/Morza Północnego w odróżnieniu od Kotliny Kłodzkiej, która należy do zlewiska Odry/Morza Bałtyckiego), a do hrabstwa kłodzkiego został włączony trwale dopiero pod koniec XV w. Obok katolickiej ludności wywodzącej się za starego osadnictwa wschodnioczeskiego zamieszkiwali tu również (głównie w Pstrążnej) czescy protestanci, przybyli na te tereny przede wszystkim w XVIII w. Według niemieckiego spisu ludności z 1902 żyło w Czeskim zakątku 5250 Czechów (77% z 6822 mieszkańców). W pozostałych rejonach ziemi kłodzkiej osadnictwo czeskie było mniej liczne. W całym powiecie kłodzkim żyło w 1910 roku 9.173 osób deklarujących język czeski jako ojczysty spośród 64.852 mieszkańców powiatu (1910), czyli poza Czeskim zakątkiem żyło w tym powiecie dodatkowo 3.923 Czechów. W 1905 roku w powiecie bystrzyckim język czeski jako ojczysty deklarowało 769 osób spośród 56.939 mieszkańców powiatu, a w powiecie noworudzkim 615 osób spośród 52.872 mieszkańców powiatu (1910). W 1910 roku Czesi stanowili 14% mieszkańców powiatu kłodzkiego (77% mieszkańców Czeskiego zakątku; natomiast 6,7% w reszcie powiatu), 1,3% mieszkańców powiatu bystrzyckiego i 1,1% mieszkańców powiatu noworudzkiego. Jednak w 1925 roku w całej ziemi kłodzkiej oficjalne niemieckie statystyki wykazały już jedynie 5.889 Czechów spośród 178.770 mieszkańców (3,3% mieszkańców). W 1933 roku spis wykazał 2.889 Czechów (1,6% mieszkańców).
Administracja polska traktowała po 1945 mieszkających tu Czechów jako Niemców, dlatego też podlegali oni przymusowym przesiedleniom. Zaraz po wojnie liczbę Czechów w „czeskim zakątku” szacowano na około 5 tysięcy osób. W ciągu roku liczba ta zmniejszyła się do około 500. Większość już w 1945 uciekła do Czechosłowacji do swych rodzin, a nieco ponad tysiąc osób wyjechało do Niemiec Zachodnich razem z etnicznymi Niemcami.
Morawcy.
Morawcy są śląską grupą etnograficzną zamieszkującą pewne obszary ziemi głubczyckiej i raciborskiej w Polsce i sąsiedni kraik hulczyński w Czechach. Morawcy zamieszkiwali obszary należące wcześniej do księstwa opawskiego i karniowskiego oraz tzw. enklawy morawskie. Wszystkie te tereny zostały wydzielone z Moraw (później Margrabstwa Morawskiego), pozostawały więc w granicach biskupstwa ołomunieckiego. W 1742 roku północną część księstwa karniowskiego i opawskiego włączono do Prus. Następnie złączono je administracyjnie z terenami księstwa raciborskiego. W tym okresie wskutek migracji wewnętrznych pewna liczba Morawców zamieszkiwała także w Raciborzu. W większości zamieszkiwali oni na obszarze od granic z Austrią po rzekę Psinę. Między większe ośrodki Morawców należały Kietrz, Baborów, Krzanowice, Hulczyn czy Nowa Cerekwia. Późniejsze roszczenia czechosłowackie objęły południowy Śląsk po Racibórz i Głubczyce, jednak Racibórz zamieszkany był głównie przez Niemców i Polaków, Morawcy byli w nim raczej ludnością napływową, ponadto co najmniej od XII w. Racibórz należał stale do kościoła śląskiego (biskupstwa wrocławskiego). Głubczyce były zdominowane przez ludność niemiecką, jednak pierwotnie znajdowały się w zasięgu monarchii Przemyślidów, a ich morawską przeszłość przypominała aż do XX w. kościelna przynależność (metropolia ołomuniecka). Morawcy uważali siebie za Morawian (czes. "Moravec" pol. "Morawiec" to używane dawniej określenie mieszkańca Moraw) lub poddanych króla pruskiego, a więc Niemców. W konsekwencji podziału Śląska między Prusy i Austrię (1742) Morawcy stali się czeskimi Ślązakami na Śląsku Pruskim. W 1918 r. Czechosłowacja wysunęła roszczenia do tych terenów (włącznie z Głubczycami i Raciborzem) oraz do ziemi kłodzkiej i w 1920 r. została przekazana Czechosłowacji część powiatu raciborskiego, kraik hulczyński (cz. Hlučínsko, niem. Hultschiner Ländchen), choć Morawcy w tym czasie byli już mocno zgermanizowani i uważali się raczej za Niemców . W kraiku hulczyńskim należącym do Czechosłowacji w wyborach do czechosłowackiego parlamentu w 1935 roku mieszkańcy oddali 3/4 głosów na niemieckie partie nacjonalistyczne. W 1938 r. kraik hulczyński został przyłączany do niemieckiego powiatu raciborskiego w rejencji opolskiej w prowincji śląskiej (od 1941 górnośląskiej). W 1945 r. ziemię głubczycką i raciborską przyłączono do Polski i kraik hulczyński wrócił do Czechosłowacji. Przedwojenna granica niemiecko-czechosłowacka stała się granicą polsko-czechosłowacką, na Śląsku cieszyńskim powrócono zaś do polsko-czechosłowackiej granicy przed 1938 r. Wszystko to wpłynęło niekorzystnie na relacje polsko-czechosłowackie. Czechosłowacja wysuwała roszczenia m.in. do Głubczyc, Raciborza, Koźla (Kędzierzyn-Koźle) i Kłodzka, Polska do Zaolzia.
Czesi w II RP.
W XIX w. Czesi osiedlali się także w Galicji i na Wołyniu. We Lwowie, gdzie zamieszkiwała duża grupa czeskich urzędników, wojskowych, nauczycieli i rzemieślników, w latach 1867–1936 działała „Česká beseda” („Ognisko Czeskie”) jedno z najstarszych czeskich stowarzyszeń emigracyjnych. „Ognisko” działało również w Krakowie. W krzywym zwierciadle ukazał postać czeskiego (zniemczonego) urzędnika galicyjskiego J. Lam w książce "Wielki świat Capowic." Jednak wiele czeskich rodzin w Galicji polonizowało się i wniosło bardzo pozytywny wkład do kultury polskiej. Czeskie, galicyjskie pochodzenie mieli np. Karol Szajnocha, Leopold Staff, Jan Styka, Jan Matejko. W granicach II RP zamieszkiwała duża grupa tak zwanych Czechów wołyńskich. Największa fala czeskich kolonistów przybyła na Wołyń w latach 1878–1897. Po I wojnie światowej na obszarze tym mieszkało już ponad 40 tysięcy Czechów. Polski spis powszechny z 1921 wykazał, iż w samym województwie wołyńskim zamieszkiwało około 25 tysięcy Czechów w 534 miejscowościach (w 107 z nich zamieszkiwało więcej niż 30 Czechów, w 51 Czesi byli jedyną ludnością). Według spisu powszechnego z 1931 językiem czeskim posługiwało się w Polsce 38 097 osób. Większość stanowili w tej grupie właśnie Czesi wołyńscy (30977 osób).
Czesi na terenie Wołynia posiadali własne organizacje społeczne i kulturalne, 27 bibliotek, wydawano czeskie pisma „Hlas Volyně” oraz „Buditel”.
Większość dorosłych Czechów wołyńskich zajmowała się rolnictwem. Czeskie gospodarstwa należały do intensywnych, wśród upraw dominowało żyto, rozwinięta była również hodowla. Do Czechów należało oprócz tego dziesięć regionalnych browarów, cukrownie i mleczarnie, olejarnie, młyny.
Czesi wołyńscy należeli w większości do Kościoła prawosławnego (w 1928 objęła nad nimi zwierzchnictwo Czeska Cerkiew Prawosławna na czele z władyką Gorazdem). Głównym ośrodkiem wołyńskiego czeskiego prawosławia stał się Kwasiłów, gdzie znajdował się prawosławny sobór i drukowano religijne czasopismo „Za pravdu”.
Po II wojnie światowej duża część wołyńskich Czechów przesiedliła się do Czechosłowacji na mocy umowy między Czechosłowacją a Związkiem Radzieckim.
Liczebność i obszar zamieszkania.
Podczas spisu powszechnego w 2002 narodowość czeską zadeklarowało 386 obywateli Polski, w tym:
W kolejnym spisie z 2011, w którym umożliwiono podwójne deklaracje narodowościowo-etniczne, narodowość czeską zadeklarowało 2831 obywateli polskich, w tym:
W miastach zamieszkiwało 2251 przedstawicieli mniejszości czeskiej (79,53%), na obszarach wiejskich zaś 580 (20,47%).
Życie społeczne.
Członków mniejszości czeskiej zrzesza Stowarzyszenie Czechów w Polsce z siedzibą w Zelowie. Zawiązało się ono obok tamtejszej parafii ewangelicko-reformowanej, gdzie otworzyło między innymi klub czeski z biblioteką i wypożyczalnią filmów. Stowarzyszenie zarejestrowano 8 stycznia 2010, podejmuje ono działania na rzecz zachowania języka przodków i dziedzictwa kulturowego osadników czeskich żyjących od wielu pokoleń w Polsce. Aktywnymi członkami stowarzyszenia są w głównej mierze członkowie Kościoła Ewangelicko-Reformowanego w Polsce z parafii w Zelowie, Bełchatowie, Kleszczowie, Łodzi, Warszawie. Oddział Stowarzyszenia Czechów w Polsce funkcjonuje również w Gęsińcu.
Życie religijne.
Wyznanie ewangelicko-reformowane jest dla Czechów zamieszkujących w centrum Polski podstawowym systemem odniesienia, a sam Kościół ewangelicko-reformowany określany jest jako „ostoja czeskości”. Na kształt sprawowanych w Zelowie obrzędów religijnych miały wpływ tradycje czeskobraterskie (według tego wzoru odprawiane są również nabożeństwa w języku polskim). Zachował się zwyczaj czytania Biblii i odmawiania modlitw w języku narodowym oraz śpiewania czeskich pieśni w trakcie nabożeństw. Na wielu nagrobkach cmentarza ewangelickiego w Zelowie widoczne są czeskie inskrypcje. Wśród społeczności zelowskich Czechów kultywowana jest pamięć o wygnaniu ich przodków z ojczyzny z powodu wierności ideom Jana Husa, który wraz z Janem Amosem Komeńskim należy w świadomości polskich Czechów do grona bohaterów narodowych.
Równocześnie w Zelowie zauważalny jest proces asymilacji ludności czeskiej, do najważniejszych przejawów której należy dominacja w nabożeństwach języka polskiego oraz odchodzenie od tradycyjnych czeskich elementów w liturgii.

</doc>
<doc id="911595" url="https://pl.wikipedia.org/wiki?curid=911595" title="Jeremiah Curtin">
Jeremiah Curtin

Jeremiah Curtin (ur. 6 września 1835 w Detroit, zm. 14 grudnia 1906 w Bristol) – amerykański ludoznawca, folklorysta i tłumacz. Curtin wykazywał duże zainteresowanie językami i z wieloma był obeznany. Znał m.in. polski i rosyjski. Od 1883 do 1891 pracował w Bureau of American Ethnology jako badacz terenowy dokumentujący obyczaje i mitologie różnych plemion indiańskich.
Wraz z żoną, Almą Cardell Curtin dużo podróżował, zbierając informacje etnologiczne.
Curtin prowadził badania nad folklorem Europy Wschodniej i Irlandii. Skompilował jedną z pierwszych dokładnych kolekcji irlandzkiego materiału ludowego i był ważnym źródłem dla W.B. Yeatsa. Curtin znany jest z kilku kolekcji irlandzkich bajek ludowych. 
Przełożył większość powieści Henryka Sienkiewicza (wydawanych od 1888), przyczyniając się do popularyzacji jego twórczości w Stanach Zjednoczonych. Przełożył też utwory Bolesława Prusa (m.in. "Faraona") i Elizy Orzeszkowej. Kilkukrotnie odwiedził Polskę.
W swoich tłumaczeniach próbował zachowywać oryginalną strukturę polskiego zdania ale w rzeczywistości posługiwał się bardziej parafrazą niż metafrazą (tłumaczenie dosłowne).
Życiorys.
Curtin urodził się Detroit w stanie Michigan w irlandzkiej rodzinie. Wczesne życie spędził na farmie rodzinnej w Greendale w stanie Wisconsin, a później uczęszczał do Harvard College, mimo że jego rodzice chcieli, żeby poszedł do katolickiego college’u. Curtin ukończył Harvard w 1863 roku. Następnie przeniósł się do Nowego Jorku, gdzie studiował prawo i pracował dla United States Sanitary Commission, tłumacząc i ucząc języka niemieckiego.
W 1864 r. wyjechał do Rosji, gdzie pełnił funkcję sekretarza Cassiusa M. Claya, ministra USA przy dworze rosyjskim. Podczas swojej wizyty w Rosji Curtin zaprzyjaźnił się z Konstantinem Pobedonostsevem, profesorem prawa na Moskiewskim Uniwersytecie Państwowym. Odwiedził także Czechosłowację i Kaukaz, a także studiował języki słowiańskie. Kontynuując doskonalenie swoich rosyjskich umiejętności językowych, uczył się również czeskiego, polskiego, czeskiego, litewskiego, łotewskiego, węgierskiego i tureckiego.
Po powrocie do Stanów Zjednoczonych Curtin wykładał o Rosji i Kaukazie. W 1872 r. Poślubił Almę M. Cardell. Pani Cardell pracowała jako jego sekretarka. W 1883 Curtin został zatrudniony przez Bureau of American Ethnology jako pracownik terenowy.
W 1905 r. Prezydent Theodore Roosevelt poprosił go o udział w konferencji pokojowej w Portsmouth w New Hampshire, kończącej wojnę rosyjsko-japońską.
Jeremiah Curtin zmarł 14 grudnia 1906 r. w Burlington w stanie Vermont i został pochowany na cmentarzu Greenwood w Bristolu.
Irlandzki folklor.
Curtin odwiedził Irlandię pięć razy w latach 1871-1893, gdzie zebrał materiał folklorystyczny w południowo-zachodnim Munster, na Wyspach Aran i w innych regionach Irlandii. Dzięki temu powstały jego książki "Myths and Folklore of Ireland" (1890), "Hero Tales of Ireland" (1894) i "Tales of the Fairies and Ghost World" (1895).
Dzięki temu powstały Tłumaczenia z polskiego.
Curtin przetłumaczył wiele tomów Henryka Sienkiewicza, w tym "Ogniem i Mieczem". To właśnie ta powieść po raz pierwszy przyniosła polskiemu nobliście sławę na skalę światową.
Curtin interesował się zarówno kulturą rosyjską jak i polską, dlatego też w swoich tłumaczeniach unikał faworyzowania którejś ze stron w ich historycznych sporach.
Sienkiewicz.
Curtin zaczął tłumaczyć historyczną powieść Henryka Sienkiewicza "Ogniem i mieczem" w 1888 roku w wieku pięćdziesięciu lat. Następnie wydał pozostałe dwa tomy "Trylogii", inne utwory Sienkiewicza, a w 1897 jego "Quo Vadis".
W 1897 Curtin i Sienkiewicz przypadkowo spotkali się w szwajcarskim kurorcie w Ragatz. Przez kolejne lata, aż do śmierci Curtina w 1906, mężczyźni utrzymywali kontakt.
Curtin był oczarowany "Ogniem i Mieczem", to też skłoniło go do napisania tłumaczenia. Jednak był on znawcą języka rosyjskiego, niewiele znał się na polskim. Podczas tworzenia przekładu starał się nadrobić braki w wiedzy, jednak jego tłumaczenie budzi wiele zastrzeżeń.
Przed rozpoczęciem tłumaczenia dzieł Sienkiewicza, Curtin nie znał polskiego prawie wcale. Zmotywował go aspekt finansowy. Mimo jego starań publikacja angielskiego przekładu spotkała się z falą krytyki na całym świecie. Przede wszystkim wytykano mu brak zrozumienia języka polskiego, niepoprawne konstruowanie zdań, złą składnię, błędną interpretację i wiele innych niedociągnięć.
Jednym ze znanych krytyków Curtina był Harold B. Segel, który twierdził, że Curtin nie miał zbyt wiele talentu literackiego i polegał za bardzo słowniku. Segel zrobił całą listę słów i zwrotów przetłumaczonych dosłownie przez Curtina i udziwniających jego teksty, takich jak przełożenie „Czołem” jako „With the forehead” zamiast znacznie lepszego „Greetings”.
Jego tłumaczenie "Quo Vadis" spotkało się z bardziej przychylnymi recenzjami.
Prus.
W 1897 podczas wizyty w Warszawie, Curtin dowiedział się o twórczości Bolesława Prusa. Przeczytał powieść "Faraon" i postanowił ją przełożyć.
Tłumaczenie "Faraona" spotkało się z falą krytyki. Wersja Curtina została przetłumaczona jako "The Pharaoh and the Priest"  by „Alexander Glovatski”. Nie wiadomo czemu Curtin zamiast pseudonimu literackiego użył zniekształconej wersji prawdziwego imienia Bolesława Prusa. Wersja Curtina jest niekompletna, brakuje w niej Epilogu.
Upamiętnienie.
Wspomnienia o Curtinie, zatytułowane "The Memoirs of Jeremiah Curtin" zostały opublikowane w 1940 r. przez State Historical Society of Wisconsin z rękopisu przedstawionego społeczeństwu przez siostrzenicę Curtina, panią Walter J. Seifert.

</doc>
<doc id="911596" url="https://pl.wikipedia.org/wiki?curid=911596" title="Willa Rothschild">
Willa Rothschild



</doc>
<doc id="911604" url="https://pl.wikipedia.org/wiki?curid=911604" title="Wymagania sprzętowe">
Wymagania sprzętowe



</doc>
<doc id="911608" url="https://pl.wikipedia.org/wiki?curid=911608" title="Enrico Damiani">
Enrico Damiani

Enrico Damiani (ur. 28 kwietnia 1892 w Rzymie, zm. 10 grudnia 1953 tamże) – włoski slawista.
Profesor języka i literatury bułgarskiej na Uniwersytecie Rzymskim, oraz uniwersytetach w Neapolu i Sofii. Autor rozpraw z językoznawstwa i literatur słowiańskich, m.in.: "I narratori della Polonia d'oggi" (1928), "Storia letteraria dei popoli slavi" (1952). Tłumacz literatury polskiej, m.in. utworów Jana Kochanowskiego, Adama Mickiewicza, Juliusza Słowackiego i Adolfa Dygasińskiego. W roku 1939 współredagował wraz z Mieczysławem Brahmerem włoskie wydanie poezji Adama Mickiewicza.

</doc>
<doc id="911612" url="https://pl.wikipedia.org/wiki?curid=911612" title="VVV Venlo">
VVV Venlo

Venlose Voetbal Vereniging Venlo, VVV Venlo – holenderski klub piłkarski mający siedzibę w Venlo.
Klub został założony 7 lutego 1903 roku. VVV niegdyś był małym amatorskim klubem, a . Wtedy też VVV połączyło się z SC Venlo i dzięki temu powstał klub o nazwie Sportclub VVV'03. W 1959 roku VVV zdobył Puchar Holandii, dzięki zwycięstwu 4:1 nad ADO Den Haag. W 1961 roku VVV zajęło 3. miejsce w Eredivisie, ale rok później spadło do drugiej ligi. W 1966 roku VVV spadł do trzeciej ligi, ale po roku wrócił do Eerste divisie. W latach 1976–1994 VVV balansowało pomiędzy pierwszą a drugą ligą, raz awansując, a raz spadając, a od 1994 roku gra już nieprzerwanie w drugiej lidze. W sezonie 2006/2007 uzyskało awans do Eredivisie, jednak po roku spadło do drugiej ligi. W sezonie 2008/2009 ponownie wywalczyło sobie awans do najwyższej klasy rozgrywek w kraju zajmując w Eerste divisie pierwsze miejsce.

</doc>
<doc id="911614" url="https://pl.wikipedia.org/wiki?curid=911614" title="VVV">
VVV



</doc>
<doc id="911619" url="https://pl.wikipedia.org/wiki?curid=911619" title="Konstantin Danil">
Konstantin Danil

Konstantin Danil, cyr. Константин Данил (ur. 1798 w Lugoju, zm. 25 maja 1873 w Velikim Bečkereku) – serbski malarz. Jeden z najwybitniejszych malarzy połowy XIX wieku na terenie Wojwodiny, reprezentant biedermeieru. Uczeń Aleksandara Todorovicia. Malował liczne portrety, martwe natury, a także ikony (m.in. do soboru w Panajevie k. Belgradu, 1833).

</doc>
<doc id="911621" url="https://pl.wikipedia.org/wiki?curid=911621" title="Gmina kalwińska">
Gmina kalwińska

Gmina ewangelicko reformowana – podstawowa jednostka organizacyjna Kościoła Ewangelicko-Reformowanego. Gmina jest oparta na demokracji. Wierni decydują o wszystkich działaniach gminy i podejmują decyzje w najważniejszych dla niej sprawach na walnych zgromadzeniach. Między innymi powołują pastorów i świeckich seniorów, którzy tworzą zarząd.
Wzorcowa gmina znajdowała się w Genewie.
Jako że kalwinizm stał się ideologią burżuazji oraz części szlachty i mieszczaństwa aktywnego ekonomicznie – gminy były nastawione na handel oraz bogacenie się.
Jako że kalwinizm dopuszczał lichwę rozwijały się tam na szeroką skalę banki oraz wszelkiego rodzaju instytucje zajmujące się udzielaniem pożyczek na procent – co nie było dopuszczone w katolicyzmie.
Gmina tworzyła miniaturowe państwo w tym kraju gdzie się znajdowała. Posiadała swoje szpitale i system szkolnictwa. We Francji ta sytuacja Trwała do 1598 roku – edykt nantejski w którym Hugenoci uzyskali wolność wyznania, dostęp do urzędów, szpitali, państwowego systemu nauczania oraz do prawa wyznawania kultu poza Paryżem.

</doc>
<doc id="911626" url="https://pl.wikipedia.org/wiki?curid=911626" title="Japońska Partia Komunistyczna">
Japońska Partia Komunistyczna

 – komunistyczna partia polityczna w Japonii.
Ma około 400 tys. członków i 6 milionów elektoratu. Od 2000 roku przewodniczącym jest Kazuo Shii.
Historia.
JCP została założona 15 lipca 1922 jako podziemne stowarzyszenie polityczne. Była jednak prawnie nielegalna i poddana represjom. W okresie II wojny światowej, jedyna partia polityczna w Japonii, która sprzeciwiała się zaangażowaniu Japonii w konflikt. Została zalegalizowana w czasie amerykańskiej okupacji Japonii w 1945. W 1949 roku zdobyła 10 procent głosów i uzyskała 35 miejsc w parlamencie. W 1950 Związek Radziecki ostro skrytykował jej parlamentarną strategię. Do końca dekady partia nigdy nie zdobyła więcej niż 3 procent głosów i dwa miejsca w parlamencie. Mimo to miała silne poparcie wśród wielu intelektualistów.
Partia nie zajęła stanowiska w czasie chińsko-radzieckiego rozłamu w 1960. W połowie lat 60. Departament Stanu USA szacował liczbę członków partii na około 120 tysięcy.
W wyborach w grudniu 1979 do izby niższej parlamentu uzyskała 5,497,000 głosów (10,5% ogółu) i zdobyła 38 mandatów (7,7% ogółu). Partia otrzymała podobny poziom poparcia w 1976 i 1979, a tylko nieznacznie niższy w 1980. W wyborach w 1996 i 2000 uzyskała ponad 12% głosów.
JCP utrzymała stosunkowo duże poparcie wyborców częściowo z powodu upadku Japońskiej Partii Socjalistycznej, głównej partii opozycyjnej.
W wyborach do Izby Radców w 2014, partia uzyskała 6,062,962 głosów (11,4% ogółu), stając się tym samym piąta siłą w japońskiej Izbie Reprezentantów. W wyborach do izby wyższej w 2016 roku, partia uzyskała 6,016,245 głosów (10,7% ogółu) zdobywając 14 mandatów.
Program.
Proponuje przejście od kapitalizmu do socjalizmu. Sprzeciwia się umowie TPP.
Opowiada się za wycofaniem z Japonii wojsk amerykańskich i zniesieniem monarchii.
Popiera związki partnerskie dla par jednopłciowych.

</doc>
<doc id="911628" url="https://pl.wikipedia.org/wiki?curid=911628" title="Caveolae">
Caveolae



</doc>
<doc id="911629" url="https://pl.wikipedia.org/wiki?curid=911629" title="Darius Ruželė">
Darius Ruželė

Darius Ruželė (ur. 27 kwietnia 1968) – litewski szachista, arcymistrz od 1996 roku.
Kariera szachowa.
Pierwszy znaczący sukces odniósł w roku 1986 zdobywając tytuł mistrza ZSRR juniorów. Od pierwszych lat 90. do roku 2002 należał do ścisłej czołówki litewskich szachistów. Pomiędzy 1992 a 2000 rokiem pięciokrotnie wziął udział w szachowych olimpiadach oraz raz wystąpił na drużynowych mistrzostwach Europy w roku 1992 w Debreczynie, gdzie litewscy szachiści osiągnęli duży sukces, zajmując VI miejsce. W 1993 zajął w Wilnie III miejsce (za Vidmantasem Malisauskasem oraz Lembitem Ollem) w turnieju strefowym (eliminacji mistrzostw świata). W 1994 podzielił I miejsce (wraz z m.in. Aleksandrem Oniszczukiem) w otwartym turnieju w Münster. W 1996 odniósł duży sukces, zwyciężając (przed Michaiłem Gurewiczem) w Bonn, natomiast w 2007 r. podzielił I m. (wspólnie z m.in. Anthony Milesem i Władimirem Burmakinem) w Cappelle-la-Grande. W 2000 zwyciężył w turnieju "open" w Gelsenkirchen oraz zdobył srebrny medal na mistrzostwach Litwy rozegranych w Wilnie. W kolejnym roku zdobył drugi medal mistrzostw kraju, zajmując w Kownie III miejsce.
Najwyższy ranking w karierze osiągnął 1 stycznia 2001 r., z wynikiem 2550 punktów zajmował wówczas 2. miejsce (za Eduardasem Rozentalisrm) wśród litewskich szachistów. Od 2003 r. nie występuje w turniejach klasyfikowanych przez Międzynarodową Federację Szachową.

</doc>
<doc id="911630" url="https://pl.wikipedia.org/wiki?curid=911630" title="Xiphias gladius">
Xiphias gladius



</doc>
<doc id="911631" url="https://pl.wikipedia.org/wiki?curid=911631" title="Władysław Szczekowski">
Władysław Szczekowski

 Władysław Szczekowski ps. „"Sztark”" (ur. 14 lutego 1898, zm. w sierpniu 1944) – podpułkownik dyplomowany artylerii Wojska Polskiego.
Życiorys.
7 stycznia 1920 został wysłany do batalionu zapasowego 1 pułku artylerii polowej. Po zakończeniu wojny z bolszewikami pełnił służbę w 7 pułku artylerii ciężkiej w Poznaniu. Z dniem 1 listopada 1924 r. rozpoczął naukę na Kursie Normalnym Wyższej Szkoły Wojennej w Warszawie. Po ukończeniu studiów i otrzymaniu dyplomu naukowego oficera Sztabu Generalnego przydzielony został z dniem 11 października 1926 r. do dowództwa 27 Dywizji Piechoty w Kowlu. Następnie służył w Sztabie Głównym Wojska Polskiego w Warszawie oraz 19 pułku artylerii polowej i od 1935 w 27 pułku artylerii lekkiej. W 1936 roku otrzymał awans na stopień wojskowy majora. 20 czerwca tego roku objął stanowisko szefa sztabu Flotylli Rzecznej Marynarki Wojennej w Pińsku.
Podczas kampanii wrześniowej opracowywał plany działań przy dowódcy Flotylli Rzecznej kmdr. Witoldzie Zajączkowskim. W związku z rozwiązaniem jednostki, na skutek wyczerpania możliwości operacyjnych, od 29 września 1939 roku przebywał w sztabie Samodzielnej Grupy Operacyjnej „Polesie” pełniąc funkcję szefa Oddziału I. Po otrzymaniu od gen. Kleeberga zezwolenia przedostał się wraz z kmdr. Zajączkowskim za linie Wehrmachtu do Warszawy.
Pozostał na terenie Generalnego Gubernatorstwa. Wstąpił do Związku Walki Zbrojnej, a następnie Armii Krajowej. W okresie od czerwca 1940 roku do kwietnia 1942 roku był szefem Sztabu Okręgu Kielce-Radom Armii Krajowej. W późniejszym czasie znajdował się w sztabie gen. bryg. Stefana Roweckiego „Grota”. 9 października 1943 roku został aresztowany przez Gestapo i zamordowany w sierpniu 1944 roku w nieznanych okolicznościach.

</doc>
<doc id="911632" url="https://pl.wikipedia.org/wiki?curid=911632" title="Darius Ruzele">
Darius Ruzele



</doc>
<doc id="911633" url="https://pl.wikipedia.org/wiki?curid=911633" title="OHSAS 18001">
OHSAS 18001

OHSAS 18001 (Occupational Health and Safety Assessment Series), najczęściej spotykany międzynarodowy odpowiednik polskiej normy PN 18001 (System zarządzania BHP). Obie te normy są prawie identyczne i wdrożenie systemu według jednej normy jest prawie tożsame z wdrożeniem drugiej normy. Należy pamiętać, że norma PN-N-18001:2004 jest polską normą a nie normą ISO (Międzynarodowej Organizacji Normalizacyjnej). 
Międzynarodowa Organizacja Normalizacyjna próbowała podejść do opracowania międzynarodowego standardu ISO 18001, jednak prace nie zostały zakończone. Głównym powodem, dla którego nie udało się opracować i wydać wspólnego standardu, były znaczące różnice w prawodawstwie w zakresie bezpieczeństwa pracy w różnych państwach Europy. To, co w jednym kraju jest dobrowolne, w innym okazywało się obligatoryjne.
System zarządzania BHP zgodny z OHSAS 18001 jest jednym z częściej certyfikowanych systemów zarządzania w Polsce. Równie często spotyka się systemy zarządzania jakością, zarządzania środowiskowego, lub systemy zarządzania bezpieczeństwem żywności np. zgodne z HACCP. Certyfikat systemu zarządzania jakością, środowiskowego lub BHP wydawany jest przez firmy certyfikujące zwane jednostkami certyfikującymi po przeprowadzeniu audytu certyfikującego.

</doc>
<doc id="911634" url="https://pl.wikipedia.org/wiki?curid=911634" title="Ngũgĩ wa Mĩriĩ">
Ngũgĩ wa Mĩriĩ

Ngũgĩ wa Mĩriĩ (ur. w 1951 w Roromo, Limuru, zm. 3 maja 2008) – kenijski dramatopisarz. Znany dzięki swojej sztuce „Ngaahika Ndeenda” (ang. „I Will Marry When I Want”), którą napisał w języku kikuju wspólnie z Ngũgĩ wa Thiong’o.
Ngũgĩ wa Mĩriĩ skończył liceum w Ngenii i w latach 1972-1974 pracował w Kenya Posts and Telecommunications. Zdobył dyplom w Edukacji Dorosłych na Uniwersytecie Strathmore. Rozpoczął pracę w Instytucie Studiów Rozwoju. Podczas pracy w instytucie zaangażował się w pracę z rolnikami i robotnikami w Kamĩriĩthũ w Limuru.

</doc>
<doc id="911642" url="https://pl.wikipedia.org/wiki?curid=911642" title="Trwała ondulacja">
Trwała ondulacja

Trwała ondulacja (fr. "ondulation – falowanie") – zabieg fryzjerski polegający na zmianie struktury włosa środkami chemicznymi i nadaniu mu nowego kształtu za pomocą wałków. Trwała ondulacja składa się zwykle z trzech etapów:
Proces chemiczny.
Do wykonania trwałej ondulacji stosuje się substancje chemiczne. Po umyciu włosów i nakręceniu ich na wałki, fryzjer nakłada płyn, przeważnie alkaliczny, który niszczy zewnętrzne wiązania chemiczne, odpowiadające za stabilność i strukturę włosów. Stosując wysoką temperaturę proces ten można przyśpieszyć. Tradycyjne środki to kwas tioglikolowy. Obecnie stosuje się jednak łagodniejsze preparaty, które zawierają cysteinę. Działanie utrwalające powoduje środek utleniający, jak nadtlenek wodoru lub tlen powietrza, który nakłada się po zmyciu kwasu tioglikolowego lub środka zawierającego cysteinę. Powoduje on odnowienie się wiązań, które zapewniają utrzymanie nowo nadanej struktury włosów. Proces chemiczny stosowany do wykonania trwałej ondulacji narusza trwale substancję wiążącą włos. Rodzajem trwałej ondulacji jest "styling", czyli delikatna trwała.

</doc>
<doc id="911643" url="https://pl.wikipedia.org/wiki?curid=911643" title="HARPS">
HARPS

HARPS () – dokładny poszukiwacz planet pozasłonecznych metodą prędkości radialnej, z dokładnością pomiarów do 1 m/s. Jest to spektrometr zainstalowany na 3,6-metrowym teleskopie w obserwatorium La Silla należącym do ESO. Prędkość radialną mierzy poprzez analizę widma gwiazd.
Kierownikiem zespołu obsługującego spektroskop jest Michel Mayor, współodkrywca pierwszej planety okrążającej gwiazdę podobną do Słońca – 51 Pegasi.
Odkrycia dokonane przy pomocy HARPS.
Począwszy od zainstalowania spektroskopu w 2003 roku do października 2009 udało się odkryć 75 planet. We wrześniu 2011 roku ogłoszono odkrycie za pomocą HARPS 50 nowych planet. Szesnaście z tych planet klasyfikowanych jest jako superziemie .Przykłady:

</doc>
<doc id="911646" url="https://pl.wikipedia.org/wiki?curid=911646" title="DW713">
DW713



</doc>
<doc id="911653" url="https://pl.wikipedia.org/wiki?curid=911653" title="Lista odcinków serialu Ostry Dyżur">
Lista odcinków serialu Ostry Dyżur



</doc>
<doc id="911656" url="https://pl.wikipedia.org/wiki?curid=911656" title="Johann Weikhard von Auersperg">
Johann Weikhard von Auersperg

Johann Weikhard von Auersperg (ur. 11 marca 1615 w Seisenbergu, zm. 13 listopada 1677 w Lublanie) – austriacki polityk, książę ziębicki 1654–1677.
Był trzecim synem Dytryka II von Auersperga (zm. 25 sierpnia 1634 r.) i jego żony hrabiny Sydonii Galler von Gravenweg. 16 września 1630 r. Dytryk II został podniesiony przez cesarza do godności hrabiego Rzeszy. W 1630 r. Johann Weikhard wysłany do kolegium jezuickiego w Monachium, a następnie zapewne studiował prawo na uniwersytecie w Würzburgu. Większość dóbr odziedziczył jego najstarszy brat Wolf Engelbrecht (ur. 1610 r., zm. 28 kwietnia 1673 r.). Johann Weikhard wstąpił na służbę cesarską piastując liczne urzędy. Był wielkim ochmistrzem dworu króla rzymskiego Ferdynanda IV, a w 1655 r. został pierwszym tajnym radcą, ministrem i doradcą cesarzy Ferdynanda III i Leopolda I. Otrzymał także Order Złotego Runa. 17 września 1653 r. został podniesiony przez cesarza do godności księcia Rzeszy i obdarowany zamkiem i wójtostwem Wels w Górnej Austrii.
Za szczególne zasługi dla tronu otrzymał 30 lipca 1654 r. od cesarza księstwo ziębickie. Stany księstwa zwróciły się z prośbą do cesarza o zmianę decyzji. Nim jednak pismo dotarło do władcy nakazał on wprowadzenie Auersperga jako pana księstwa. 17 sierpnia cesarscy komisarze pojawili się w Ząbkowicach Śląskich, przedstawili pismo cesarskie i zażądali od stanów złożenia następnego dnia hołdu nowemu panu. Stany, zagrożone niełaską cesarską, musiały ustąpić. Uzyskały jedynie zapewnienie, że po wygaśnięciu linii księcia Auersperga księstwo wróci do korony, a komisarze przedstawili zapewnienie nowego pana, że nie naruszy przywilejów stanowych i krajowych i nic nie zmieni w sprawach religijnych. Obietnice te potwierdził przedstawiciel księcia. 18 sierpnia 1654 r. stany złożyły w Ząbkowicach hołd nowemu panu, który przyjął w jego imieniu hrabia Schaffgotsch. Natomiast w Ziębicach wybuchło powstanie. Dopiero po jego stłumieniu, 22 sierpnia 1654 r. rada i mieszczaństwo Ziębic złożyli hołd. Warto dodać, że książę Auersperg nigdy nie odwiedził księstwa ziębickiego.
23 listopada 1654 r. Johann Weikhard von Auersperg ożenił się z osiemnastoletnią hrabianką Marią Kathariną von Losenstein, córką hrabiego Georga Achacego von Losensteina i hrabiny Franciski von Mansfeld. Z małżeństwa tego pochodziło 3 synów i 4 córki. W 1663 r. Johann Weikhard zakupił majątek Tengen w Badenii, który rok później został podniesiony do rangi hrabstwa. Jako pierwszy minister zawarł 19 stycznia 1668 r. tajny traktat z Francją w sprawie podziału monarchii hiszpańskiej. Miał on rozwiązać sprawę spadku po spodziewanej rychłej śmierci Karola II, ostatniego z hiszpańskich Habsburgów. Prawo do dziedziczenia rościli obie cesarz i król Francji Ludwik XIV, który ożenił się z siostrą Karola II. Układ nie wszedł w życie, ponieważ Karol II zmarł dopiero w 1700 r. w zupełnie innej sytuacji politycznej. Johann Weikhard von Auersperg pracował również nad potrójnym sojuszem trzech państw katolickich Austrii, Francji i Hiszpanii. W 1667 r. zapragnął zostać kardynałem. Jego starania poparł cesarz Leopold I. Książę Auersperg, aby przyspieszyć otrzymanie purpury kardynalskiej, poprosił o poparcie również króla Ludwika XIV. Papież zawiadomił cesarza o interwencji francuskiego monarchy, a prośbę do króla Leopold I uznał za brak lojalności i 10 grudnia 1669 r. pozbawił Auersperga zajmowanych stanowisk i nakazał mu opuścić dwór.
Książę zamieszkał w Krainie, w Lublanie lub na zamku Seisenberg. Żył tu samotnie zajmując się polowaniami, łowieniem ryb i studiowaniem teologii. Do końca życia miał nadzieję na otrzymanie jakiejś wysokiej godności kościelnej. W 1673 r., po śmierci starszego brata Wolfa Engelbrechta, Johann Weikhard odziedziczył wielkie dobra Gotschee (obecnie Kočevje w Słowenii) i Seiffenberg. Zmarł 13 listopada 1677 r. w Lublanie i został pochowany w krypcie rodzinnej w kościele franciszkanów w Lublanie. 
Dobra wraz z tytułem książęcym odziedziczył najstarszy syn Ferdynand Franciszek. Młodsi synowie wstąpili na służbę cesarską. Najmłodszy syn Leopold (1662–1705) był radcą dworu i tajnym radcą, w latach 1694–1700 był ambasadorem w Anglii. W 1703 r. został wysłany do Turynu, aby namówić księcia Sabaudii Eugeniusza do przystąpienia do antyfrancuskiego sojuszu. Podczas tej misji zmarł. 
Z czterech córek tylko Franciszka wyszła za mąż. 6 listopada 1693 r. została drugą żoną Henryka Franciszka księcia von Fondi, hrabiego von Mansfeld. Druga córka Johanna Weikharda, Anna Maria, zmarła 10 czerwca 1660 r. w wieku dwóch lat. Najmłodsze zaś, Teresa i Alojza, wstąpiły do klasztoru. Wcześniej, Alojza była przez osiem lat dworką arcyksiężnej Eleonory, siostry cesarza Leopolda I, która była wdową po królu Polski Michale Korybucie Wiśniowieckim. Nie wiadomo, kiedy zmarła żona Johanna Weikharda von Auersperg. 3 stycznia 1664 r. księżna Maria Katharina von Auersperg napisała testament. Jest to ostatnia wiadomość o niej jako o osobie żyjącej.

</doc>
<doc id="911657" url="https://pl.wikipedia.org/wiki?curid=911657" title="Taquile">
Taquile

Taquile – wyspa na jeziorze Titicaca, w jego części należącej do Peru, 45 km od przybrzeżnego miasta Puno. Na wyspie o długości 5,5 i szerokości 1,6 km zamieszkuje stale od 1700 do 2500 osób. Najwyższy punkt wyspy wznosi się 4050 m n.p.m., a główna wioska leży na wysokości 3950 m n.p.m. Mieszkańcy, zwani "Taquileños", używają języka keczua.
Taquile, w języku keczua zwana Intika, była zamieszkana od czasów kultury Tiahuanaco. Od XIII w. należała do Imperium Inków, a na wyspie zachowały się ruiny inkaskich budowli. Wyspa była jednym z ostatnich miejsc na terenie obecnego Peru opierających się hiszpańskiej kolonizacji. Została jednakże zdobyta i w imieniu króla Karola V i w 1580 r. oddana we władanie kastylijskiemu hrabiemu Pedro Gomez de Taquila, któremu zawdzięcza obecną nazwę. Hiszpanie zakazali mieszkańcom noszenia tradycyjnych strojów, zaczęli oni zatem używać ubioru hiszpańskich chłopów i przy takich strojach pozostali do dziś. W latach 30. XX w. wyspa służyła za więzienie i dopiero po 1937 r. powróciła do pierwotnych właścicieli.
Taquileños stosują w swej społeczności zasady kolektywizmu oraz inkaskiego kodeksu moralnego: "„ama sua, ama llulla, ama qhella”" (nie kradnij, nie kłam, nie leń się). Gospodarka opiera się tu na rybołówstwie, rolnictwie i ogrodnictwie, z dominującą uprawą ziemniaka, oraz turystyce. Docenioną za pielęgnowanie własnego dziedzictwa przez UNESCO wyspę odwiedza rocznie około 40 000 turystów. Taquileños znani są z produktów tkackich, tekstyliów i ubrań, uważanych za wyroby najwyższej jakości w Peru. Rzemiosłem tym zajmują się głównie mężczyźni.
Taquile posiada własną stację radiową i jest wyposażona w generatory, mimo że mieszkańcy wyspy zadecydowali zrezygnować z nich na rzecz baterii słonecznych.

</doc>
<doc id="911659" url="https://pl.wikipedia.org/wiki?curid=911659" title="Mieczysław Sierkuczewski">
Mieczysław Sierkuczewski

Mieczysław Sierkuczewski herbu Lubicz (ur. w Machirówce, zm. 1940 w Charkowie) – oficer Marynarki Wojennej Wojska Polskiego w stopniu kapitana marynarki, dowódca I dywizjonu bojowego Flotylli Rzecznej Marynarki Wojennej, uczestnik kampanii wrześniowej, ofiara zbrodni katyńskiej.
Życiorys.
Urodził się na obszarze powiatu dziśnieńskiego w guberni wileńskiej. Był synem Mateusza i Julii z domu Tołłoczko. W trakcie I wojny światowej służył w rosyjskiej marynarce wojennej. W 1919 roku wstąpił do Armii Polskiej we Francji gen. J. Hallera.
Ukończył Kurs Dowódców Batalionów w Centrum Wyszkolenia Piechoty w Rembertowie. Służył w 3 pułku artylerii ciężkiej i 18 pułku artylerii ciężkiej. W 1920 roku przydzielony do Marynarki Wojennej. Zgodnie z rozkazem szefa Departamentu dla Spraw Morskich kontradm. Kazimierza Porębskiego otrzymał stopień podporucznika marynarki w korpusie rzeczno-brzegowym, następnie został zweryfikowany jako porucznik marynarki ze starszeństwem z dniem 1 czerwca 1919 roku. Początkowo służył we Flotylli Wiślanej (wojna polsko-bolszewicka) na motorówkach, do 19 sierpnia 1921 roku był dowódcą Zespołu Motorówek. W 1923 roku został komendantem statku minowego „Generał Sosnkowski” w dywizjonie monitorów Floty Wiślanej, a w 1924 roku komendantem statku sztabowego „Admirał Sierpinek”. Od 1926 do 1939 roku służył we Flotylli Pińskiej (w 1928, 1932 w dowództwie). W latach 1927–1928 dowodził monitorem rzecznym ORP „Wilno”, a następnie przeniesiono go do Dowództwa Flotylli Pińskiej. Został awansowany do stopnia kapitana marynarki ze starszeństwem z dniem 1 stycznia 1929. W 1934 roku był kolejno dowódcą II dywizjony bojowego i dowódcą kutrów łączności. W późniejszym czasie dowodził Bazą Wysuniętą Flotylli Rzecznej Marynarki Wojennej.
Od sierpnia 1939 roku zajmował stanowisko dowódcy I dywizjonu bojowego, z którym brał udział w kampanii wrześniowej. Po wyczerpaniu możliwości operacyjnych i samozatopieniu jednostek pływających objął dowództwo pododcinka „Kaczanowicze”, które sprawował do 17 września. Jako dowódca załóg I dywizjonu bojowego dostał się do niewoli sowieckiej nad jeziorem Tur. Był przetrzymywany w Starobielsku, został zamordowany w Charkowie w kwietniu lub maju 1940 roku.

</doc>
<doc id="911663" url="https://pl.wikipedia.org/wiki?curid=911663" title="De Koel">
De Koel

De Koel – wielofunkcyjny stadion w mieście Venlo w Holandii. Najczęściej używany jest jako stadion piłkarski, a swoje mecze rozgrywa na nim drużyna VVV Venlo. Stadion posiada miejsca dla 8000 widzów, w tym 1500 stojących. Został wybudowany w 1972 (przed otwarciem obiektu piłkarze VVV Venlo występowali na stadionie De Kraal).

</doc>
<doc id="911664" url="https://pl.wikipedia.org/wiki?curid=911664" title="Akt odnowienia Państwa Ukraińskiego">
Akt odnowienia Państwa Ukraińskiego

Akt odnowienia Państwa Ukraińskiego – akt niepodległości Ukrainy ogłoszony 30 czerwca 1941 o godzinie 20 przez Jarosława Stećko w pałacu Lubomirskich przy Rynku we Lwowie w obecności około 60 nacjonalistów ukraińskich.
Historia.
30 czerwca o godzinie 4:30 nad ranem, jako pierwsza zwarta jednostka (wcześniej, o 2:30 weszły niemieckie patrole) wkroczył do Lwowa batalion „Nachtigall”, zajmując bez oporu sowieckiego ratusz, Sobór św. Jura i lwowskie więzienia. O 6:30 delegacja żołnierzy batalionu została przyjęta przez metropolitę Andrija Szeptyckiego. Rano dotarli działacze OUN-B z Krakowa: Jarosław Stećko, Lew Rebet, Jarosław Staruch, Iwan Rawłyk, Stepan Łenkawśkyj, Dmytro Jaciw, Jewhen Wreciona, obejmując władzę w mieście. Staruch i Rebet zajęli z żołnierzami Nachtigall lwowską radiostację, Rawłyk i Wreciona zorganizowali ukraińską milicję, Stećko i ks. Iwan Hrynioch uzyskali od metropolity Szeptyckiego (wprowadzając go w błąd, że reprezentują wszystkie ukraińskie ugrupowania polityczne) aprobatę na utworzenie rządu i ogłoszenie niepodległości.
O 20:00 rozpoczęło się plenarne posiedzenie. Na początku przemówił Stećko, przekazując pozdrowienia od Stepana Bandery i wzywając od oddania czci poległym. Następnie odczytał "Akt odnowienia Państwa Ukraińskiego". Akt ten ogłaszał utworzenie przez OUN-B „z woli narodu ukraińskiego” państwa ukraińskiego, zapowiadał tworzenie tymczasowej władzy na ziemiach zachodnioukraińskich, która podporządkuje się przyszłemu rządowi w Kijowie. Zapowiadał także ścisłą współpracę, w tym militarną, tworzonego państwa z III Rzeszą oraz wzywał naród ukraiński do walki z ZSRR.
Następnie ks. Hrynioch, jako duszpasterz batalionu „Nachtigall”, przekazał pozdrowienia od komendanta batalionu Romana Szuchewycza i żołnierzy batalionu. Po nim przemówił delegat Krajowego prowidu OUN, podkreślając wkład OUN w odzyskanie niepodległości. Odczytano pierwszy dekret Bandery o utworzeniu rządu Stećki na Zachodniej Ukrainie, do czasu powołania centralnego rządu w Kijowie. Następnie biskup Josyf Slipyj pozdrowił zebranych w imieniu metropolity Szeptyckiego. Przybyły pod koniec prof. Hans Koch pozdrowił zebranych w imieniu armii niemieckiej. Na zakończenie odśpiewano hymn ukraiński.
Po zebraniu ogłoszono w radio dekret o utworzeniu Krajowego Rządu Zachodnich Obwodów Ukrainy. Akt odczytał student Julijan Sawićkyj. Akt ten proklamował, ku zaskoczeniu Niemców, że naród ukraiński jest prawnym gospodarzem na swojej ziemi.
Działania.
Zaraz po ogłoszeniu Aktu rozpoczęto formowanie rządu z premierem Jarosławem Stećko, z siedzibą we Lwowie.
Skierowano też na wschodnią Ukrainę działaczy OUN-B, podzielonych na 3 "grupy pochodne", które obejmowały władzę, tworząc po drodze ukraińską administrację i ośrodki OUN. Grzegorz Motyka szacuje ich skład na 750–1200 osób, uznając przez literaturę liczby 5–7 tys. osób za zawyżone.
Fałszowanie tekstu deklaracji.
Gdy OUN-B przeszła na pozycje antyniemieckie, pronazistowskie deklaracje Aktu 30 czerwca stały się dla niej niewygodne. W następnych latach publikowano ocenzurowany tekst deklaracji, w którym omijano zapewnienia o lojalności wobec Adolfa Hitlera i III Rzeszy. Ocenzurowany tekst deklaracji publikował także związany z OUN historyk Wołodymyr Kosyk. Emigracyjni autorzy ukraińscy zaczęli przedstawiać deklarację z 30 czerwca jako akt antyniemiecki.
W opinii Pera Rudlinga:

</doc>
<doc id="911665" url="https://pl.wikipedia.org/wiki?curid=911665" title="Kamienica Pod Błękitnym Słońcem we Wrocławiu">
Kamienica Pod Błękitnym Słońcem we Wrocławiu

Kamienica Pod Błękitnym Słońcem (niem.: "Haus Zur Blauen Sonne") – średniowieczna kamienica na wrocławskim rynku. 
Historia kamienicy i jej architektura.
Pierwszy budynek murowany został wzniesiony na działce nr 7 w XIV wieku. Była to kamienica o głębokości jednego traktu (ok. 10,5 m). Pod koniec XV wieku budynek został pogłębiony o jeden trakt; w przyziemiu zachował się portal o dwuramiennym nadprożu z datą "1494" 
Około 1494 roku budynek został przebudowany. Powstała wówczas dwupiętrowa kamienica pokryta dwoma dachami o równoległych do fasady kalenicach.
W 1670 roku, za sprawą ówczesnego jej właściciela Georga Miltnera, została gruntownie zmodernizowana. W istotny sposób zmienił się wygląd fasady. Pojawiły się gzymsy oddzielające poszczególne kondygnacje oraz pilastry pomiędzy oknami. Na parterze wykonano boniowanie, nowy wystrój nadano rozmieszczonym na dwóch kondygnacjach w połaci dachu lukarnom. Ich autorem był prawdopodobnie mistrz kamieniarski David Roch Starszy oraz przebudowano część wnętrz kamienicy i wydzielono sień, którą udekorowano potem sztukaterią wzorowana na dziełach włoskich sztukatorów autorstwa Mathiasa Bienera. Ówczesna przebudowa domu należała do najwcześniejszych świeckich realizacji barokowych we Wrocławiu. 
Później właścicielem domu został Johann August von Riemer und Riemberg, następnie wdowa po nim - Maria Rosina, potem wójt i notariusz (otrzymał on tytuł szlachecki i stanowisko syndyka rady miejskiej) Johann Christoph Wolf. Od czasu kolejnej przebudowy w 1804 fasada kamienicy ma wystrój empirowy. Sztukateria (konserwowana w latach 90. XX wieku) widoczna w sieni, gabinecie oraz w przedpokoju. Dodatkowo dwie ostatnie izby ozdobione kaflami w typie delft.
Po 1945.
Podczas odremontowania kamienicy zachowano wiele elementów gotyckich a w jej przyziemiu otworzono księgarnię. 20 czerwca 2010 miał miejsce pożar dachu kamienicy.

</doc>
<doc id="911674" url="https://pl.wikipedia.org/wiki?curid=911674" title="Prowincja Forli-Cesena">
Prowincja Forli-Cesena



</doc>
<doc id="911675" url="https://pl.wikipedia.org/wiki?curid=911675" title="Edward Vernon">
Edward Vernon

Edward Vernon ("Old Grog") (1684–1757) – oficer Marynarki Brytyjskiej, przezwisko pochodziło od noszonego przez niego płaszcza z grogramu.
Komodor i admirał, w Anglii uznawany za bohatera dzięki zajęciu hiszpańskiej fortecy Porto Bello w Panamie na początku „wojny o ucho Jenkinsa” w listopadzie 1739.
W czasie hiszpańskiej wojny sukcesyjnej walczył w bitwach pod Malagą w 1704 i pod Barceloną w 1705. Vernon był komodorem Port Royal na Jamajce w 1720 i dowódcą wszystkich okrętów Royal Navy w Indiach Zachodnich w latach 1739–1742.
W wojnie o ucho Jenkinsa w 1739 dowodził flotą, która zajęła hiszpańską posiadłość kolonialną Porto Bello (dzisiejsza Panama), i bezskutecznie atakowała Cartagenę de Indias w Nowej Granadzie (dzisiejsza Kolumbia). Dzielnice Portobello w Londynie i Dublinie noszą nazwę na cześć zwycięstwa Vernona. 
Vernon zajął również na krótko zatokę Guantánamo na Kubie w 1741, zmieniając jej nazwę na "Zatoka Cumberlanda". Po wylądowaniu w sile ośmiu okrętów i 4000 żołnierzy z planem marszu na Santiago de Cuba został powstrzymany i zmuszony do odwrotu przez lokalne siły partyzanckie. 
Reputacja Vernona ucierpiała jednak bardzo na skutek głośnej porażki jego sił inwazyjnych, liczących ludzi i 186 statków, zadanej przez hiszpańskich obrońców w sile zaledwie 3000 ludzi i 6 okrętów pod dowództwem Blasa de Lezo w 1741 pod Cartagena de Indias. Przyrodni brat George'a Washingtona, Lawrence, służył na okręcie flagowym Vernona jako kapitan piechoty morskiej w 1741 i później swą posiadłość Mount Vernon (później objętą przez George'a) nazwał na cześć swego dowódcy. Mimo otaczającej go aury bohatera, trudny charakter powodujący liczne konflikty z gubernatorami Jamajki i przełożonymi doprowadził w końcu do odwołania Vernona z Royal Navy w 1746.
Czynem, który zapewnił Vernonowi sławę, był rozkaz z 1740, by rum wydzielany marynarzom rozcieńczać wodą. Wkrótce stało się to obowiązującym zwyczajem na wszystkich okrętach Royal Navy, a marynarze nazwali nowy napój grogiem na cześć przezwiska Vernona.

</doc>
<doc id="911677" url="https://pl.wikipedia.org/wiki?curid=911677" title="Edward Rozenbaum">
Edward Rozenbaum

Edward Rozenbaum (ur. 6 kwietnia 1882 roku, data śmierci nieznana) – oficer Wojska Polskiego w stopniu komandora podporucznika, dowódca Oddziału Detaszowanego Flotylli Wiślanej na Prypeci, uczestnik wojny polsko-bolszewickiej.
Życiorys.
W maju i czerwcu 1920 roku brał udział w walkach Flotylli Pińskiej podczas wojny polsko-bolszewickiej. Od sierpnia 1920 roku służył we Flotylli Wiślanej. W latach 1920-1922 był kolejno zastępcą dowódcy i dowódcą w Oddziale Detaszowanym Flotylli Wiślanej na Prypeci. Następnie został przeniesiony do Wydziału Organizacyjnego Kierownictwa Marynarki Wojennej. Został awansowany do stopnia wojskowego komandora podporucznika rezerwy w Korpusie Brzegowo-Rzecznym ze starszeństwem z 1 czerwca 1919. W 1923 roku odszedł do rezerwy.
Nie był wykazywany w kolejnych rocznikach i listach starszeństwa.

</doc>
<doc id="911679" url="https://pl.wikipedia.org/wiki?curid=911679" title="Muzeum Podróżników im. Tony’ego Halika">
Muzeum Podróżników im. Tony’ego Halika

Muzeum Podróżników im. Tony’ego Halika – jeden z pięciu oddziałów Muzeum Okręgowego w Toruniu.
Lokalizacja.
Muzeum znajduje się w północnej części Zespołu Staromiejskiego, przy ulicy Franciszkańskiej 9/11, w bliskim sąsiedztwie Planetarium im. Władysława Dziewulskiego.
Historia.
Początki muzeum sięgają roku 1999 roku, kiedy to Elżbieta Dzikowska podarowała miastu najcenniejsze pamiątki z wielu wypraw po świecie, które odbyła wraz ze swym mężem Tonym Halikiem. W 2000 roku władze Torunia na siedzibę muzeum poświęconego Antoniemu Halikowi przeznaczyło zabytkowy spichlerz przy ul. Franciszkańskiej 11. Gruntowna modernizacja kamienicy i przystosowanie jej do funkcji muzealnej trwały trzy lata, a otwarcie muzeum miało miejsce w 2003 roku inauguracyjną wystawą zatytułowaną "Tony Halik. Urodziny dla przygody". W późniejszym okresie władze muzeum pozyskały sąsiadującą z nim kamienicę przy ulicy Franciszkańskiej 9, co pozwoliło na rozbudowę przestrzeni ekspozycyjnej. Otwarcie nowej wystawy zatytułowanej "Pasja podróżowania", już w nowej części muzeum, odbyło się 24 stycznia 2013 roku również z udziałem Elżbiety Dzikowskiej.
Eksponaty.
Zbiór muzeum składa się z ponad 500 różnorodnych eksponatów. Obok fotografii są to m.in.: egzotyczne nakrycia głowy, ceramika, broń, wyprawione skóry zwierzęce oraz pamiątki osobiste – dyplomy, legitymacje, a nawet metryka urodzenia Tony'ego Halika. Obiekty te pochodzą ze wszystkich kontynentów – oprócz Antarktydy. Prezentowane eksponaty mają walor edukacyjny i wychowawczy, ukazując nie tylko źródło pochodzenia obiektów, ale również ich użyteczność.
Część eksponatów pochodzi z telewizyjnego programu Pieprz i wanilia, który prowadzili Elżbieta Dzikowska i Tony Halik.

</doc>
<doc id="911685" url="https://pl.wikipedia.org/wiki?curid=911685" title="Konwent zakonny">
Konwent zakonny



</doc>
<doc id="911687" url="https://pl.wikipedia.org/wiki?curid=911687" title="Rothschild">
Rothschild



</doc>
<doc id="911689" url="https://pl.wikipedia.org/wiki?curid=911689" title="Biskupi przemyscy obrządku bizantyńsko-ukraińskiego">
Biskupi przemyscy obrządku bizantyńsko-ukraińskiego



</doc>
<doc id="911693" url="https://pl.wikipedia.org/wiki?curid=911693" title="Interpress-Film">
Interpress-Film

Agencja Filmowo-Telewizyjna Interpress-Film - polska agencja zajmująca się produkcją filmów krótkometrażowych, dokumentalnych i animowanych.
W latach 1973-1991 Agencja wyprodukowała i zrealizowała ponad 650 filmów.

</doc>
<doc id="911694" url="https://pl.wikipedia.org/wiki?curid=911694" title="Ołtarz Gandawski">
Ołtarz Gandawski

Ołtarz Gandawski lub Adoracja Mistycznego Baranka (nid.: Het Lam Gods) – złożony poliptyk tablicowy dużych rozmiarów, który początkowo był umieszczony w "kaplicy Joosta Vijdta" w katedrze św. Bawona w Gandawie, ale później ze względów bezpieczeństwa przeniesiono go w inne miejsce katedry. Zamówiony przez zamożnego kupca i finansistę Joosta Vijdta, wykonany przez Huberta i Jana van Eycków, ukończony w 1432. Głównym tematem dzieła jest odkupienie ludzkości przez ofiarę Chrystusa.
Nastawa ołtarzowa składa się z 12 tablic w dwóch rzędach, osiem z nich jest malowanych po obu stronach. Przedstawiono na nich łącznie ponad 250 postaci. Górny frontowy rząd pokazuje Chrystusa Króla w otoczeniu Najświętszej Maryi Panny i Jana Chrzciciela. Wnętrza skrzydeł przedstawiają grające i śpiewające anioły, a na zewnątrz Adama i Ewę. Dolna część frontowej tablicy pokazuje adorację Baranka Bożego z ludźmi płynącymi ku uwielbieniu, nadzorowanymi przez gołębicę symbolizującą Ducha Świętego. W tygodniu skrzydła ołtarza były zamknięte, pokazując Zwiastowanie Maryi oraz portrety Joosta Vijdta i jego żony Lysbette Borluut.
Na ołtarzu dawniej znajdował się napis (skopiowany w ok. 1620) głoszący, że Hubert van Eyck "maior quo nemo repertus" (większy niż ktokolwiek) zaczął ten ołtarz, ale Jan van Eyck – nazywający sam siebie "arte secundus" (drugim najlepszym w sztuce) – skończył go w 1432. Szeroko dyskutowano o autentyczności tej sygnatury. Historycy sztuki występujący w obronie autorstwa Huberta usiłowali odróżnić partie malowane przez każdego z braci. Zadanie to okazało się niemożliwe do wykonania, gdyż nie zachowały się żadne, dostatecznie pewne, prace Huberta van Eycka. Ponadto "Ołtarz gandawski" był wielokrotnie (więcej niż 15 razy) odnawiany, konserwowany i zmieniany przez późniejsze dodatki (chociażby przez wyobrażenie wieży z Utrechtu). W wyniku tych wszystkich zmian wygląd dzieła, które możemy oglądać dziś, daleki jest od początkowego stanu.
Oryginalna dolna lewa tablica znana pod nazwą „Sędziowie Sprawiedliwi” została skradziona w 1934 i nigdy jej nie odnaleziono. Została zastąpiona kopią wykonaną w 1945 przez Jefa Vandervekena.
Górne frontowe tablice.
Trzy środkowe figury.
Trzy środkowe górne tablice ukazują Maryję Dziewicę po lewej i Jana Chrzciciela po prawej stronie, natomiast tożsamość środkowej postaci jest niejasna i była przedmiotem wielu debat. Wizerunek ten zawiera wyraźne elementy tradycyjnie odnoszące się do Chrystusa, inne jednak wskazują na Boga Ojca. Wydaje się, że zamierzeniem van Eycka było namalowanie postaci, którą można identyfikować zarówno z Ojcem, jak i Synem, co nie było powszechne w średniowiecznym malarstwie gotyckim.
Śpiewające anioły.
Trzy opisane wyżej postacie otoczone są przez grające i śpiewające anioły. Ubrania, instrumenty i podłoga są pokazane nadzwyczaj szczegółowo. Hymnały z tej epoki zawierały instrukcje dotyczące wyrazu twarzy, jaki należało przybrać, wydobywając konkretną nutę podczas śpiewu – stąd w wyniku szczegółowej analizy historycy sztuki byli w stanie określić, jaką nutę śpiewa każdy z aniołów. Nawet organy, przy których siedzi św. Cecylia zostały namalowane w takich szczegółach, że nowocześni muzykolodzy byli w stanie odtworzyć grającą kopię tych organów. Patrząc na niezwykle ekspresyjne twarze śpiewających aniołów, odnosi się wrażenie, że jest to śpiew polifoniczny, doskonale zharmonizowany ze sceną Adoracji Baranka Mistycznego. Na uwagę zasługuje brak skrzydeł u aniołów, co może wynikać z chęci przedstawienia jak największej liczby tych istot na ograniczonej przestrzeni.
Adam i Ewa, Kain i Abel.
Górne frontowe tablice pokazują Adama i Ewę (odpowiednio po lewej i prawej stronie), oboje zwróceni twarzą do środka. Przykrywają się liśćmi, a Ewa trzyma owoc, który nie jest tradycyjnym jabłkiem, a małym cytrusem. Adam wydaje się wchodzić z zewnątrz obrazu dając wrażenie trójwymiaru.
Nad nimi znajdują się wykonane w technice en grisaille wyobrażenia Abla składającego Bogu ofiarę z pierwszej owieczki ze swojego stada, Kaina oddającego Panu część plonów oraz scena zamordowania Abla przez brata za pomocą kości osła, dlatego że, zgodnie z Biblią, Kain był zazdrosny o przychylność Boga. Van Eyck tworzył swe dzieła w taki sposób, że wyglądają jak posągi, dając głębi obrazowi.
W purytańskim XIX wieku nagie przedstawienie Adama i Ewy uchodziło za niedopuszczalne i tablice zostały zastąpione ubranymi reprodukcjami, które są wciąż na wystawie w kaplicy Vijdta.
Dolne frontowe tablice.
Dolna środkowa tablica.
Dolne frontowe tablice pokazują adorację Baranka Bożego. Z głowy Baranka promieniuje światło, a z jego piersi wypływa krew napełniająca złoty kielich. Wokół klęczy czternaście aniołów z rękami złożonymi w geście modlitwy, dwóch z nich okadza ołtarz. Scenę oświetla gołębica symbolizująca Ducha Świętego. Z przodu woda z fontanny (wyobrażenie Źródła Życia Wiecznego) wpływa do strumyka, którego dno przykryte jest klejnotami.
Na pierwszym planie po lewej widać grupę żydowskich uczonych trzymających Świętą Księgę. Za nimi są poganie, którzy przybyli z całego świata, co widać po ich orientalnych twarzach i różnych typach kapeluszy i czapek. Figura w bieli to prawdopodobnie Wergiliusz, który był czasami uważany za chrześcijanina avant-la-lettre. Po prawej widać dwunastu apostołów a za nimi świętych i papieży. Wśród świętych można rozpoznać św. Szczepana niosącego kamienie, którymi został ukamienowany.
W tle widać męczenników, mężczyzn po lewej i kobiety po prawej, wszyscy niosą męczeńskie palmy. Niektóre z kobiet można rozpoznać dzięki atrybutom (np. św. Barbarę z wieżą). W dali rozciąga się krajobraz "nowego Jeruzalem".
Kompozycja jest symetryczna z osią przebiegającą od gołębicy przez Baranka do Źródła. Promienie światła, którym emanuje gołębica, wyznaczają linie perspektywiczne.
Dolne tablice boczne.
Po bokach widzimy kolejne grupy ludzi. Dwie tablice po lewej pokazują "Sędziów Sprawiedliwych" i "Rycerzy Chrystusa". Po prawej widać pustelników i pielgrzymów, pośród których stoi św. Krzysztof, patron podróżników.
Zewnętrzna lewa tablica Sędziowie Sprawiedliwi została skradziona w 1934. Mimo że kilku ludzi twierdziło, że zna miejsce ukrycia obrazu, nigdy nie został on odzyskany i uważa się, że uległ zniszczeniu. W 1945 został zastąpiony kopią wykonaną przez Jefa Vandervekena.
Detale.
Van Eyck poświęca wiele uwagi zarówno pięknu ziemskich rzeczy, jak tematom religijnym. Ubrania i klejnoty, fontanna, natura otaczająca scenę, kościoły i krajobraz w tle, wszystko jest namalowane w nadzwyczajnych detalach. Pejzaż przedstawia ogromne bogactwo roślinności, w większości nieeuropejskiej.
Tylne tablice.
Rewersy skrzydeł odwołują się do wydarzeń zapowiadających misterium Odkupienia – przypominają proroctwa, scenę "Zwiastowania" oraz postaci dwóch Janów (Chrzciciela i Ewangelisty). Na samej górze umieszczone zostały 4 kwatery z prorokami Zachariaszem i Micheaszem oraz z Sybillami Erytrejską i Kumańska.
Zwiastowanie.
Górne tablice przedstawiają Zwiastowanie. Po lewej widzimy wiadomość archanioła Gabriela, po prawej odpowiedź dana przez Marię (która jest napisana do góry nogami). Spekulowano, czy widok z okna był widokiem z pracowni van Eycka w Gandawie; to mogłoby wyjaśniać, gdzie żył i pracował.
Święci Jan Chrzciciel i Jan Ewangelista.
W dolnej części pomiędzy portretami donatorów przedstawione zostały postaci świętych. Z lewej strony ukazany jest Jan Chrzciciel z barankiem na ręku (ponieważ zapowiadał przyjście Baranka – Chrystusa). Z prawej natomiast – Jan Ewangelista z kielichem, z którego wychodzą węże (według jednej z legend próbowano go otruć). Postaci te zostały namalowane w technice en grisaille.
Joos Vijdt i Lysbette Borluut.
Joos Vijdt był bardzo zamożnym kupcem. Para była bezdzietna i próbowała żyć w odmienny sposób patronując temu monumentalnemu obrazowi.

</doc>
<doc id="911695" url="https://pl.wikipedia.org/wiki?curid=911695" title="Lasy Parczewskie">
Lasy Parczewskie

Lasy Parczewskie – lasy położone pomiędzy Kanałem Wieprz – Krzna a Tyśmienicą. Zajmują powierzchnię około 136 km² i leżą w obrębie gmin Uścimów, Ostrów Lubelski, Dębowa Kłoda, Parczew, Sosnowica. Od zachodu przylegają do doliny Tyśmienicy, od wschodu, północy, a także częściowo od południa sąsiadują z polami uprawnymi. Cały kompleks położony jest w zlewni Tyśmienicy, a odwadniają go jej dopływy Ochoża, Piwonia-Bobrówka oraz Konotopa. 
W trakcie okupacji hitlerowskiej był to jeden z ośrodków działalności partyzanckiej Armii Krajowej (27 Wołyńska DP AK po przejściu na Lubelszczyznę) oraz Gwardii i Armii Ludowej (m.in. oddział im. Adama Mickiewicza/Józefa Bema, batalion „Janusza” oraz batalion i brygada im. Jana Hołoda), Batalionów Chłopskich (pluton „Niwy”). Od 18 do 21 lipca 1944 trwały zacięte walki partyzantów z hitlerowcami, zakończone wyparciem wojsk niemieckich z pomocą nacierającej Armii Czerwonej.
Dominują tutaj lasy iglaste, w mniejszym stopniu lasy mieszane, łąki i pastwiska, miejscami występują wrzosowiska. Największą powierzchnię zajmują obecnie bory sosnowe, lokalnie obserwuje się olsy, grądy, łęgi jesionowo-olchowe oraz zanikające bory bagienne i torfowiska przejściowe. Licznie występowały bagna i torfowiska o zwyczajowych nazwach: Rude Bagno, Uroczysko Hryc, Cygański Kąt czy Ochoża. Dzisiaj są to powierzchnie pokryte drzewostanem, a na terenie dawnego bagna Ochoża funkcjonuje plantacja borówki amerykańskiej.
Występuje tu około 23 gatunków ptaków, w tym: bocian biały, bocian czarny, podgorzałka, trzmielojad, bielik, orlik krzykliwy i derkacz. W 2010 roku cały kompleks leśny uznano za ostoję ptaków IBA.
W sąsiedztwie lasów znajdują się śródleśne jeziora: Czarne Gościnnieckie, Obradowskie (rezerwat przyrody), Kleszczów oraz stawy: Wiklik, Rumieniec, Płonne, Prokop użytkowane gospodarczo.
Przez Lasy Parczewskie biegnie turystyczny Szlak Partyzancki, oznaczony kolorem czerwonym i szlak zielony „Leśny”.
Na obszarze Lasów Parczewskich znajdują się 3 rezerwaty przyrody:
Znajduje się tu także Park Krajobrazowy Pojezierze Łęczyńskie oraz Poleski Obszar Chronionego Krajobrazu, w pobliżu zaś także Poleski Park Narodowy.

</doc>
<doc id="911697" url="https://pl.wikipedia.org/wiki?curid=911697" title="Bronisław Bończak">
Bronisław Bończak

Bronisław Bończak (ur. 10 lutego 1898 w Bierzwiennej, zm. 1940 w Charkowie) – oficer Wojska Polskiego w stopniu kapitana marynarki, ofiara zbrodni katyńskiej.
Życiorys.
Bronisław Bończak urodził się 10 lutego 1898 na obszarze późniejszego powiatu kolskiego. Był synem Stanisława i Felicji z domu Śniecikowskiej. Działał w Polskiej Organizacji Wojskowej. W 1920 roku kształcił się w Szkole Podchorążych Piechoty w Warszawie. Brał udział w wojnie polsko-bolszewickiej w szeregach Flotylli Wiślanej. W sierpniu 1920 roku na krótki czas wyznaczono go oficerem mundurowym I batalionu pułku morskiego, następnie jako podchorąży służył w I eskadrze lotnictwa morskiego w Pucku. Po awansie na podporucznika marynarki, 1 listopada 1921 roku został skierowany na II Tymczasowy Kurs Instruktorski dla Oficerów w Toruniu, który ukończył 1 października 1923 roku w stopniu porucznika marynarki. W okresie od 1923 do 1929 roku zajmował różne stanowiska we Flocie w Gdyni, m.in. oficera ordynansowego komendanta Portu Wojennego. W 1929 roku przeniesiono go do Flotylli Pińskiej, a w 1930 roku powrócił do Gdyni na oficera wachtowego ORP „Wilia”.
Od 1932 roku służył we Flotylli Rzecznej Marynarki Wojennej w Pińsku. W 1933 roku został dowódcą na monitorze rzecznym ORP „Warszawa”, natomiast w latach 1935–1936 był dowódcą kompanii rekruckiej w Kadrze Flotylli Rzecznej. W maju 1939 roku wyznaczono go pełniącym obowiązki dowódcą III dywizjonu bojowego, z którym brał udział w kampanii wrześniowej. 17 września wykonał rozkaz samozatopienia jednostek pływających w związku z wkroczeniem Armii Czerwonej i objął dowództwo nad oddziałami wycofującymi się z Płotnicy. 25 września dostał się do niewoli sowieckiej, był przetrzymywany w Starobielsku, został zamordowany w Charkowie w kwietniu lub maju 1940 roku.

</doc>
<doc id="911700" url="https://pl.wikipedia.org/wiki?curid=911700" title="Congregatio Sanctissimi Redemptoris">
Congregatio Sanctissimi Redemptoris



</doc>
<doc id="911705" url="https://pl.wikipedia.org/wiki?curid=911705" title="Magnetyzer (instalacje wodne)">
Magnetyzer (instalacje wodne)

Magnetyzer – urządzenie stosowane w instalacjach wodnych, którego zadaniem jest zapobieganie osadzaniu się kamienia kotłowego na wewnętrznej powierzchni rur, armatury i urządzeń.Efektywność tego typu urządzeń jest kontrowersyjna. Zwykle stosowane są inne sposoby zapobiegania osadzaniu się kamienia.
Zastosowanie.
Magnetyzery stosuje się tam, gdzie mamy do czynienia z wodą o dużej twardości (znacznej zawartości soli węglanu wapnia i magnezu) oraz gdzie występuje zjawisko podgrzewania (chłodzenia) wody. Najczęściej stosuje się je w instalacjach do ochrony:
Skład chemiczny wody.
Na zmniejszenie efektu działania magnetyzera mogą wpływać:
Zasada działania.
W wodzie poddanej działaniu pola magnetycznego zahamowana zostaje krystalizacja węglanów (głównie kalcytu) w wyniku zainicjowania konkurencyjnego procesu, aktywacji koloidalnego roztworu krzemionki, która następnie absorbuje jony wapnia, magnezu i innych metali i wytrąca się jako bezpostaciowy skoagulowany aglomerat (aragonit). Prawdopodobnym mechanizmem aktywacji krzemionki koloidalnej jest deformacja warstwy rozmytej pod wpływem siły Lorentza, co prowadzi do zwiększonego stężenia kationów w warstwie absorpcyjnej ujemnie naładowanej krzemionki.
Kontrowersje.
Efektywność tego typu urządzeń jest przedmiotem kontrowersji od lat 50. XX w. W biuletynie technicznym "Magnetic Water Treatment" opracowanym przez "U.S. Army Corps of Engineers" w 2001 roku stwierdzono brak efektywności magnetyzerów jako urządzeń ograniczających osadzanie się kamienia kotłowego. Niektóre stany U.S.A. i prowincje Kanady zabroniły sprzedaży niektórych tego typów urządzeń, bądź wydały ostrzeżenia dla konsumentów stwierdzające, że urządzenia te "nie działają".
Urządzenia współpracujące z magnetyzerami.
Zastosowanie magnetyzera na instalacji wodnej nie zmienia składu chemicznego wody, ani jej właściwości chemicznych. Istniejące w wodzie węglany nadal w niej krążą - tyle, że w postaci mulistych osadów, a nie osadzają się na ściankach instalacji w postaci kamienia kotłowego. Dlatego oprócz magnetyzera w instalacjach wodnych zalecane jest stosowanie odmulaczy i filtrów magnetycznych, które zatrzymują szlam krążący w rurociągach.
Zalety stosowania magnetyzerów.
Ekonomicznym uzasadnieniem montażu tych urządzeń jest oszczędność energii oraz mniejsza awaryjność instalacji. Instalacja z kamieniem kotłowym rodzi problemy w postaci:
Inne sposoby zapobiegania tworzeniu się kamienia kotłowego w instalacjach wodnych.
W standardowych instalacjach wodociągowych i grzewczych w budynkach mieszkalnych i użyteczności publicznej w Polsce, obecnie bardzo rzadko stosuje się magnetyzery. Dużo popularniejszym rozwiązaniem są stacje uzdatniania wody, które oprócz mechanicznego oczyszczania wody, zawierają również zmiękczacz wody. 
Magnetyzery częściej stosuje się w instalacjach przemysłowych, ale i tu ważnym czynnikiem jest skład chemiczny wody.

</doc>
<doc id="911708" url="https://pl.wikipedia.org/wiki?curid=911708" title="Richard Stevens">
Richard Stevens

William Richard Stevens (ur. 5 lutego 1951 w Luanshya w Rodezji Północnej, zm. 1 września 1999 w Tucson w Arizonie) – amerykański informatyk, jeden z najbardziej uznanych autorów książek dotyczących systemu Unix i protokołów TCP/IP.
Życiorys.
Richard Stevens urodził się w 1951 w miejscowości Luanshya w Rodezji Północnej (obecnie Zambia). Jego ojciec pracował tam w przemyśle miedziowym. Rodzina Stevensów przeprowadzała się do Salt Lake City, Hurley w stanie Nowy Meksyk, Waszyngtonu i Phalaborwy w Południowej Afryce. Stevens uczęszczał do szkoły wojskowej Fishburne Military School w Waynesboro w Wirginii. W 1973 uzyskał licencjat z inżynierii lotnictwa na Uniwersytecie Michigan, w 1978 został magistrem a w 1982 uzyskał doktorat z inżynierii systemów na Uniwersytecie Arizony. W 1975 przeprowadził się do Tucson w Arizonie, gdzie pracował jako programista w Kitt Peak National Observatory. W latach 1982–1990 pełnił funkcję wiceprezesa Computing Services at Health Systems International w New Haven w stanie Connecticut. W 1990 ponownie przeprowadził się do Tucson, gdzie kontynuował karierę jako autor i konsultant. Był zapalonym pilotem; w latach 70. XX w. pracował na niepełnym etacie jako instruktor lotniczy.
Stevens zmarł w 1999 w wieku 48 lat. W 2000 stowarzyszenie USENIX przyznało mu pośmiertnie nagrodę "Lifetime Achievement Award".
Dokumenty RFC.
Stevens był także współautorem kilku dokumentów Request For Comment wydawanych przez IETF dotyczących protokołu IPv6 oraz zapobieganiu przeciążeniom w protokole TCP.

</doc>
<doc id="911713" url="https://pl.wikipedia.org/wiki?curid=911713" title="Władysław Blinstrub">
Władysław Blinstrub

Władysław Blinstrub (ur. 5 lipca 1882, zm. 13 czerwca 1969) – oficer Wojska Polskiego w stopniu komandora porucznika, dowódca Flotylli Pińskiej, uczestnik I wojny światowej i wojny polsko-bolszewickiej.
Życiorys.
Urodził się w zaborze rosyjskim. W 1906 ukończył Morski Korpus w Petersburgu i rozpoczął służbę w Imperatorskiej Marynarce Wojennej. W 1907 roku otrzymał awans na miczmana, natomiast sześć lat później na lejtnanta. Podczas I wojny światowej był przydzielony do Floty Bałtyckiej.
W 1919 roku przybył do Polski i wstąpił do odrodzonej Marynarki Wojennej. Został zweryfikowany jako major marynarki i wyznaczony szefem Sztabu Flotylli Wiślanej. W 1921 roku awansował na komandora porucznika. Od 1921 roku dowodził kanonierką ORP „Komendant Piłsudski”. W latach 1922-1924 dowodził Flotyllą Wiślaną w Toruniu, a następnie do 1927 roku Flotyllą Pińską w Pińsku. Z dniem 30 kwietnia 1927 roku przeniesiono go w stan spoczynku.
Zamieszkał w Toruniu i był działaczem Ligi Żeglugi Polskiej, później Ligi Morskiej i Rzecznej. Po II wojnie światowej przeniósł się do Lublina, gdzie zmarł 13 czerwca 1969 roku.

</doc>
<doc id="911715" url="https://pl.wikipedia.org/wiki?curid=911715" title="OFMCap.">
OFMCap.



</doc>
<doc id="911716" url="https://pl.wikipedia.org/wiki?curid=911716" title="Góra Nebo">
Góra Nebo

Góra Nebo (hebr. הַר נְבוֹ, "Har Nəvō"; arab. جبل نيبو, "Dżabal Nībū") – góra w zachodniej Jordanii, w niewielkiej odległości od Morza Martwego i Madaby.
Masyw ogranicza od północy "Dolina Ayoun Musa", od południa "Wadi Afrit" (czyt. "ładi afrit"), które na zachodzie schodzą się w Dolinie Jordanu. Najwyższy punkt masywu ma wysokość 835 m n.p.m. Dwa najważniejsze wierzchołki to "Siyagha" (710 m) oraz "Mukhayyat" (790 m).
Według lokalnej tradycji, potwierdzonej m.in. świadectwami starożytnych pątników, z góry Nebo biblijny Mojżesz miał zobaczyć Ziemię Obiecaną, do której nie było mu jednak dane wkroczyć razem z plemionami izraelskimi. Dzisiaj na szczycie znajduje się Sanktuarium Mojżesza z parkiem archeologicznym, którym opiekują się franciszkanie z Kustodii Ziemi Świętej. Miejsce jest czczone przez wyznawców religii abrahamowych: żydowskiej, chrześcijaństwa oraz islamu. Przy klasztorze działa "Franciscan Archaeological Institut", jednostka jerozolimskiego Studium Biblicum Franciscanum.
Góra Nebo w Starym Testamencie.
Pierwsze wzmianki o Górze Nebo odnajdujemy w księgach starotestamentalnych, w opisie Exodusu i podboju Kanaanu po wyjściu z niewoli egipskiej. Mojżesz, który był przywódcą Izraelitów, sprzeniewierzył się Bogu i ze względu na swój grzech nie miał wejść do "Ziemi Ojców". Księga Powtórzonego Prawa przytacza polecenia, jakie Bóg dał Mojżeszowi (por. Pwt 32,48-52): 
W rozdziale 34 tej samej księgi natchniony autor opisuje Mojżesza wypełniającego nakaz Jahwe: 
Po osiedleniu się plemion izraelskich i ukończeniu podbojów Kanaanu Nebo znalazła się w pokoleniu Rubena. W pobliżu góry miała zostać ukryta Arka Przymierza po tym, jak Nabuchodonozor złupił i zburzył Jerozolimę w 586 p.n.e. (por. 2 Mch 2,4-6): 
Obok góry Nebo w starożytności znajdowało się miasto "Nebo". Kilkakrotnie wymieniane jest w Starym Testamencie (Lb 32,3.8; 1 Krn 5,8; Iz 15,2; Iz 46,1, Jr 48,1.22), jak również na tzw. Steli Meszy.
Bizantyjskie sanktuarium Mojżesza.
Już u zarania chrześcijaństwa na górze Nebo powstało sanktuarium poświęcone biblijnemu Mojżeszowi. Jego historię znamy dzięki wykopaliskom archeologicznym oraz starożytnym świadectwom pisanym. Do znanych antycznych pątników, którzy dają świadectwo o istnieniu klasztoru i sanktuarium na Nebo należą: pątnik Teodozjusz (poł. VI w.), anonimowy Pielgrzym z Piacenzy (ok. 570), Egeria (koniec VI w.) oraz biskup Piotr Iberyjczyk. O Nebo mówi też w swych dziełach biskup i historyk Euzebiusz z Cezarei (III w.-IV w.).
Wykopaliska pokazały, iż pierwsze chrześcijańskie sanktuarium powstało w IV wieku. Posiadało kościół z trzema absydami, atrium i cele. W kościele znajdowały się "diakonikon" i "baptysterium". Dzięki odkrytym na mozaikach inskrypcjom znamy m.in. imiona artystów-rzemieślników, którzy w sierpniu 531 r. ozdobili podłogi "baptysterium", "diakonikonu" i "cyborium". Byli to: Soelos, Kaiomos i Elias.
Na przełomie 597/598 kościół rozbudowano. Powstała nowa trzynawowa bazylika. W pierwszej dekadzie VII w. dobudowano kaplicę "Theotokos", poświęconą Matce Bożej oraz "narteks" z mozaikową posadzką.
Wykopaliska archeologiczne.
Pierwszy nowożytny opis ruin na "Siyagha" pochodzi z 1864. Jego autorem był Le Luc de Luynes. Hipotezę biblijnej identyfikacji wysunęli członkowie "American Palestine Exploration Society" w 1881 r. Pierwsze wykopaliska na górze Nebo przeprowadził franciszkanin Sylvester Saller w 1933 r. Od 1935 roku współpracował z nim Bellarmino Bagatti.
Wyniki kolejnych kampanii opublikowano w 1941 r. W 1963 r. próby rekonstrukcji i konserwacji ruin podjął się Virgilio Corbo. Prace przerwała wojna izraelsko-arabska. Po roku 1976 dalsze badania prowadził o. Michele Piccirillo z jerozolimskiego Studium Biblicum Franciscanum. Obecnie na górze Nebo istnieje "Franciscan Archaeological Institut", którego członkowie prowadzą w miesiącach letnich prace badawcze na terenie Moabu (m.in. Macheront, Umm ar-Rasas).
W czasie wykopalisk odkryto, że historia osadnictwa na Nebo sięga epoki brązu.
Historia najnowsza.
Antycznymi zabytkami opiekują się od 1932 r. zakonnicy z Kustodii Ziemi Świętej, którzy posiadają na terenie parku archeologicznego niewielki konwent. Teren jest własnością Kościoła katolickiego. Wspólnota jest często odwiedzana przez przyjeżdżające do Jordanii koronowane głowy i prezydentów państw. 20 marca 2000 r. górę Nebo odwiedził Jan Paweł II w czasie swojej 91. podróży apostolskiej. Papież obok pozostałości bizantyjskiej bazyliki zasadził drzewo oliwne.
Charakterystycznym symbolem sanktuarium jest "wężowy krzyż" z brązu autorstwa włoskiego artysty Giovanniego Fantoniego. Jest on odwołaniem do dwóch wydarzeń biblijnych: wywyższenia przez Mojżesza węża miedzianego (Lb 21,4-9) oraz wywyższenia na krzyżu Syna Człowieczego (J 3,14). W roku 2000 z okazji papieskiej wizyty ustawiono na terenie sanktuarium Monolit Jubileuszowego Roku 2000 (rzeźb. Vincenzo Bianchi). Łacińska inskrypcja zaczerpnięta została z Listu do Efezjan (4,6).
Przy wejściu na teren franciszkańskiej posesji znajduje się głaz z napisem w językach arabskim i angielskim: 

</doc>
<doc id="911718" url="https://pl.wikipedia.org/wiki?curid=911718" title="Addis Ababa">
Addis Ababa



</doc>
<doc id="911720" url="https://pl.wikipedia.org/wiki?curid=911720" title="Statues">
Statues

Statues – utwór amerykańskiego zespołu punkrockowego Hüsker Dü, napisany przez Granta Harta. Wydany w styczniu 1981 roku jako pierwszy singel zespołu, z utworem „Amusement” na drugiej stronie.
Produkcją i dystrybucją singla zajęło się niezależne wydawnictwo Reflex Records, założone przez członków zespołu.
Kontekst.
Hüsker Dü zasłynęli w rodzinnym Minneapolis jako grupa grająca szybki i agresywny hardcore punk. W mieście tym, po upadku zespołu The Suicide Commandos muzyka punkrockowa wyszła z mody. W wywiadzie dla fanzinu "Smash!", wokalista i gitarzysta grupy, Bob Mould przyznał, że „Pojawiliśmy się jakby znikąd, grając naprawdę szybki punk i ludzie nienawidzili tego”. Poza tym, doszło do sytuacji, w której zespół, grając koncert we własnym mieście został poproszony o przerwanie występu z powodu zbyt dużego hałasu. Grupa wybrała więc na pierwszy singel swoje dwa najwolniejsze utwory.
Nagrywanie.
W sierpniu 1980 roku muzycy nagrali kilka utworów podczas sesji w studiu Blackberry Way w Minneapolis. Po rekomendacji producenta Colina Mansfielda zdecydowano, że na pierwszą płytę zespołu trafi „Statues”. Ze względów finansowych odrzucono pomysł wydania minialbumu, dołączając do singla nagrany na żywo „Amusement”.
Muzyka.
Utwór utrzymany jest w robotycznym i wyalienowanym tonie. Mocna linia basowa inspirowana jest muzyką Public Image Ltd, który był jednym z ulubionych zespołów Boba Moulda. Tekst opowiada o przybieraniu przez ludzi póz. Michael Azerrad w książce "Our Band Could Be Your Life" scharakteryzował brzmienie utworu, wyliczając „transowy bas”, „nieskładną gitarę” oraz „zakopany, zawodzący wokal” Granta Harta. Byron Coley z czasopisma "New York Rocker" nazwał piosenkę „orką w stylu The Fall”.
Oprawa graficzna.
Autorem okładki singla był perkusista i wokalista zespołu, Grant Hart. Jest to fotomontaż powstały z zestawienia kilkunastu fotografii Mao Zedonga. Wizerunek przywódcy Chińskiej Republiki Ludowej pojawił się także na okładce minialbumu "Metal Circus" z 1983 roku, jako odwołanie do singla. Nieznany jest motyw wyboru oprawy graficznej, choć muzycy podkreślali, że nie chcą być uznawani za stereotypowy zespół hardcore punkowy oraz „Próbują nakłonić ludzi do myślenia (...) nie do anarchii, kapitalizmu, komunizmu”. Co więcej, zespół wielokrotnie krytykował własne środowisko, zarówno w wywiadach, jak i w tekstach utworów.
Wydanie.
Zainteresowanie grupą wyraziło miejscowe wydawnictwo Twin/Tone Records. Ostatecznie wytwórnia zrezygnowała z wydania singla, gdyż jeden z współwłaścicieli czuł zbyt duże podobieństwo do zespołu Public Image Ltd. W odpowiedzi na to członkowie grupy, wspólnie z producentem Terrym Katzmanem założyli Reflex Records. Muzycy, w celu wydania singla zaciągnęli kredyt w wysokości 2000 dolarów. Ostatecznie „Statues” ukazało się na rynku w styczniu 1981 roku, w nakładzie 2500 kopii.
Odbiór.
Singel zdobył pochlebne recenzje w prasie, m.in. w czasopismach "New York Rocker", "Take It", "City Pages" i "Noise". Serwis internetowy AllMusic ocenił płytę na 2.5 gwiazdki, w skali od 0.5 do 5. Patrick R. Smith w eseju dla magazynu "Stargreen" napisał „lo-fi, niskobudżetowy singel to dokument punkowy w najprawdziwszym tego słowa znaczeniu”. W 1993 roku „Statues” został umieszczony na kompilacji utworów różnych artystów "Faster &amp; Louder - Hardcore Punk, Vol. 1", a siedem lat później na "Pop Indie". Ian MacKaye z grupy Minor Threat skrytykował singel za pretensjonalność i zbyt wolne tempo.
Inne wersje.
Utwór istnieje w trzech wersjach. Oryginalna, nagrana i zmiksowana przez Colina Mansfielda zawierała na końcu efekt echa, powtarzającego ostatnią sylabę utworu. Wersja ta, po raz pierwszy zaprezentowana na minialbumie "Amusement" z 2013 roku, trwała 4 minuty i 29 sekund. Pierwsza znana wersja utworu, wydana na singlu w 1981 roku nie zawierała końcowego echa, co poskutkowało czasem trwania o 15 sekund krótszym od oryginału. Zremasterowana i zremiksowana wersja, umieszczona na kompilacji "Everything Falls Apart and More" z 1993 miała 8 minut i 45 sekund długości. 

</doc>
<doc id="911721" url="https://pl.wikipedia.org/wiki?curid=911721" title="In a Free Land">
In a Free Land

In a Free Land – utwór amerykańskiej grupy punkrockowej Hüsker Dü, skomponowany przez Boba Moulda. Wydany w maju 1982 roku jako singel, z utworami „What Do I Want?” i „M.I.C.” na drugiej stronie.
W 1993 roku zremasterowane nagrania z singla dołączono do reedycji albumu "Everything Falls Apart".
Nagrywanie.
Podczas lutowej sesji w studiu Blackberry Way w rodzinnym Minneapolis grupa nagrała pięć utworów - „In a Free Land”, „What Do I Want?”, „M.I.C.”, „Target” i „Signals from Above”. Trzy pierwsze trafiły na drugi singel zespołu. Odrzucone z sesji „Target” i „Signals from Above” pojawiły się na kompilacji utworów różnych artystów "Barefoot and Pregnant" z 1982 roku oraz na oryginalnym wydaniu albumu "Everything Falls Apart" z 1983 roku.
Kompozycja.
Muzyka.
„In a Free Land” utrzymany jest w wolniejszym tempie niż utwory z debiutanckiej płyty "Land Speed Record". Użyte są w nim elementy popu (większy nacisk na melodię) oraz psychodelii (dźwięk gitary Flying V Boba Moulda). Równocześnie utwór jest bliższy punkrockowi niż pierwszy singel zespołu „Statues”, z uwagi na żywszy wokal i mniej wyraźną linię basową w stosunku do gitary prowadzącej i perkusji. Michael Azerrad w książce "Our Band Could Be Your Life" opisał piosenkę słowami: „Heroiczny utwór tytułowy brzmiał tak, jakby Mould śpiewał do klasycznej melodii The Clash, granej z prędkością 78 rpm”. Barney Hoskyns z magazynu "New Musical Express" przedstawił nastrój singla jako zrównoważony pomiędzy szybkim i wolnym, oraz ciężkim i stonowanym.
Tekst.
Tekst zwrotki kończy się przesłaniem, że jedyną wolnością, o którą warto walczyć, jest to, co myślisz. Rząd kontroluje edukację i uczy ludzi tego, w co mają wierzyć. Wers „nagromadzenie gwiazd i pasków” może być odwołaniem do flagi Stanów Zjednoczonych lub nazwy oficjalnej gazety wojsk Ameryki. Tekst refrenu stanowi krytykę osób, które pomimo niewielkiej wiedzy w danej dziedzinie stawiają się w roli autorytetów.
Opakowanie i oprawa graficzna.
Pierwsze egzemplarze singla (najczęściej wydania promocyjne) posiadały dwustronną wkładkę, z tekstami utworów na jednej stronie. Niektóre kopie zawierały przedruki recenzji albumu koncertowego "Land Speed Record". Okładka singla, autorstwa Granta Harta przedstawia Statuę Wolności, która trzyma płonącą pochodnię. W ogniu łuczywa pali się flaga Stanów Zjednoczonych.
Wydanie.
Singel został wydany przez wytwórnię New Alliance Records, której założycielem był przyjaciel zespołu, Mike Watt. Wyprodukowano 2500 kopii, z których część zgubiono w Kalifornii. Po sukcesie "Land Speed Record", który notował dobre wyniki sprzedaży we Włoszech, Francji i Finlandii, zespół próbował wysłać singel do Związku Radzieckiego i Polski poprzez niezależne rozgłośnie. Planowano także przetłumaczyć tekst utworu na kilkanaście różnych języków. Bob Mould w wywiadzie dla "The Mac Weekly" z 1982 roku ocenił, że „In a Free Land” jest prawdopodobnie najlepszym utworem, jaki do tej pory napisał zespół. Grupa spodziewała się zadowalającego czasu antenowego w undergroundowych radiostacjach.
Odbiór.
Serwis internetowy AllMusic ocenił singel na 2.5 gwiazdki, w skali od 0.5 do 5. „In a Free Land” zdobył pozytywną recenzję w magazynie "Maximumrocknroll", który napisał o Hüsker Dü: „Jeden z najbardziej pasjonujących, rewelacyjnych zespołów, które kiedykolwiek chodziły po scenie”. Utwór został umieszczony na kompilacjach utworów różnych arystów "Code Blue" z 1984 roku i "Faster &amp; Louder - Hardcore Punk, Vol. 2" z 1993. Ponadto „In a Free Land” został wykonany przez punkrockowy zespół Ensign w ramach albumu "Love the Music, Hate the Kids" z 2003 roku. Utwór doczekał się wersji w wykonaniu włoskiej grupy Kina (1997), nowozelandzkiej grupy Sommerset (1999) oraz japońskiej grupy Life Indicator (2002). Dodatkowo piosenka została nagrana przez holenderski zespół NRA i trafiła na tribute album "Case Closed?", wydany w kwietniu 1994 roku.
Inne wersje i reedycje.
Wersja koncertowa utworu została umieszczona na albumie "The Living End" z 1994 roku. Nieoficjalna reedycja singla z 1998 zawierała dwa dodatkowe utwory - „Let's Go Die” i „Do You Remember?”. W 2009 roku Bob Mould zagrał „In a Free Land” wraz z członkami zespołu No Age, w ramach festiwalu All Tomorrow's Parties. Było to prawdopodobnie pierwsze wykonanie utworu na żywo od 1995. 16 kwietnia 2016 roku wydawnictwo MVD Audio dokonało reedycji singla w ramach Record Store Day. Liczbę kopii ograniczono do 2000.
Utwory ze strony drugiej.
What Do I Want?
Utwór prezentuje agresywny hardcore punk, znany z "Land Speed Record". Autor utworu, Grant Hart zadaje w tekście pytania: „Czego chcę?”, „Co uczyni mnie szczęśliwym?”. Zespół, w wywiadzie z magazynem "Flipside" wyjaśnił, że piosenka opowiada o „byciu w depresji bez konkretnej przyczyny”. Własną wersję utworu nagrał w 1996 roku francuski muzyk występujący pod pseudonimem Kalachnikov.
M.I.C..
Tytuł utworu stanowi skrót od nazwy military-industrial complex. Obok „Let's Go Die”, „Push the Button” i „Ultracore” jest to kolejny utwór, który sprzeciwia się wysyłaniu ludzi na wojnę. Tekst stanowi także krytykę industrializacji, o czym świadczy wers „Krew dla paliwa i kończyny dla drewna”.

</doc>
<doc id="911722" url="https://pl.wikipedia.org/wiki?curid=911722" title="Eight Miles High">
Eight Miles High

Eight Miles High – piosenka zespołu The Byrds, która powstała pod koniec roku 1965. Została wydana na singlu 14 marca 1966, przez wytwórnię Columbia Records. Materiał nagrano 24 i 25 stycznia 1966 w Columbia Studios w Hollywood. Utwór tytułowy promował album "Fifth Dimension".
Hüsker Dü.
Eight Miles High – trzeci singel zespołu Hüsker Dü. Został wydany w maju 1984 przez wytwórnię SST Records. Materiał nagrano w Total Access Recording Studios w Redondo Beach oraz podczas koncertu w „The Royal Albert Arms” w Winnipeg.

</doc>
<doc id="911723" url="https://pl.wikipedia.org/wiki?curid=911723" title="Celebrated Summer">
Celebrated Summer

Celebrated Summer – czwarty singel zespołu Hüsker Dü. Został wydany w grudniu 1984 roku przez wytwórnię SST Records. Materiał nagrano w lipcu 1984 w Nicollet Studios (Minneapolis). Singel promował album "New Day Rising".

</doc>
<doc id="911724" url="https://pl.wikipedia.org/wiki?curid=911724" title="Makes No Sense at All">
Makes No Sense at All

Makes No Sense at All – piąty singel zespołu Hüsker Dü. Został wydany w sierpniu 1985 przez wytwórnię SST Records. Materiał nagrano między marcem a czerwcem 1985 w Nicollet Studios w Minneapolis.

</doc>
<doc id="911725" url="https://pl.wikipedia.org/wiki?curid=911725" title="Sorry Somehow">
Sorry Somehow

Sorry Somehow – minialbum zespołu Hüsker Dü. Został wydany w listopadzie 1986 przez wytwórnię Warner Bros. Materiał nagrano między październikiem 1985 a styczniem 1986 w Nicollet Studios w Minneapolis oraz podczas koncertu 5 września 1986 w „The Roxy Theatre” (Hollywood). Minialbum i singel promowały płytę "Candy Apple Grey".

</doc>
<doc id="911726" url="https://pl.wikipedia.org/wiki?curid=911726" title="Don’t Want to Know If You Are Lonely">
Don’t Want to Know If You Are Lonely

Don't Want to Know If You Are Lonely – minialbum zespołu Hüsker Dü. Został wydany w marcu 1986 przez wytwórnie Warner Bros. Materiał nagrano między październikiem 1985 a styczniem 1986 w Nicollet Studios w Minneapolis oraz podczas koncertu 30 stycznia 1985 tamże. Minialbum i singel promował płytę "Candy Apple Grey".

</doc>
<doc id="911727" url="https://pl.wikipedia.org/wiki?curid=911727" title="Could You Be the One?">
Could You Be the One?

Could You Be the One? – minialbum zespołu Hüsker Dü. Został wydany w styczniu 1987 przez wytwórnię Warner Bros. Materiał nagrano pomiędzy sierpniem a listopadem 1986 w Nicollet Studios w Minneapolis. Minialbum i singel promowały płytę "".

</doc>
<doc id="911728" url="https://pl.wikipedia.org/wiki?curid=911728" title="She’s a Woman (And Now He Is a Man)">
She’s a Woman (And Now He Is a Man)

She's a Woman (And Now He Is a Man) – dziewiąty singel zespołu Hüsker Dü. Został wydany w styczniu 1987 roku przez firmę Warner Bros.

</doc>
<doc id="911729" url="https://pl.wikipedia.org/wiki?curid=911729" title="Ice Cold Ice">
Ice Cold Ice

Ice Cold Ice – minialbum zespołu Hüsker Dü. Został wydany w styczniu 1987 przez wytwórnię Warner Bros. Materiał nagrano pomiędzy sierpniem a listopadem 1986 w Nicollet Studios w Minneapolis. Minialbum i singel promowały płytę "".

</doc>
<doc id="911738" url="https://pl.wikipedia.org/wiki?curid=911738" title="Flach (1866)">
Flach (1866)

Flach – pierwszy okręt podwodny zbudowany w Chile. Okręt został zaprojektowany przez niemieckiego inżyniera Karla Flacha na zamówienie rządu chilijskiego w 1866 roku.
W momencie jego budowy był to piąty okręt podwodny na świecie. Wraz z innym okrętem podwodnym zaprojektowanym przez Gustavo Heyermanna (który zatonął w czasie pierwszego rejsu), „Flach” miał bronić portu Valparaiso przed hiszpańskim atakiem.
3 maja 1866 roku, po kilku dniach udanych testów, sam projektant Karl Flach wraz z synem i dziewięcioosobową załogą udał się na następny test zanurzania okrętu. W czasie testu z nieznanych powodów okręt zatonął i osiadł na dnie na głębokości 50 m.
Dwa dni później „Flach” został odnaleziony przez angielską fregatę HMS „Leander”, ale ponieważ dziób okrętu był wbity głęboko w piaszczyste dno, nie próbowano nawet podnosić okrętu. Okręt został ponownie odnaleziony, tym razem przez chilijskich nurków, w 2007 roku.

</doc>
<doc id="911740" url="https://pl.wikipedia.org/wiki?curid=911740" title="Tom Daschle">
Tom Daschle

Thomas Andrew Daschle (ur. 9 grudnia 1947 w Aberdeen, Dakota Południowa, USA) – amerykański polityk, działacz Partii Demokratycznej.
W latach 1979-1983 reprezentował 1. okręg rodzinnego stanu Dakota Południowa w Izbie Reprezentantów (a od 1983 do 1987 okręg obejmujący cały stan), a następnie przez trzy kadencje zasiadał w Senacie.
Zaliczany do liberalnego skrzydła partii Daschle dwukrotnie pełnił funkcję lidera większości w Senacie:
Ponadto w latach 1995-2001, 2001 oraz 2003-2005 był liderem mniejszości.
Miejsce w Senacie zdobył pokonując urzędującego republikanina Jamesa Abdnora w 1986. W 2004 minimalnie przegrał walkę o czwartą kadencję z byłym kongresmenem Johnem Thunem. Na stanowisko lidera demokratów w izbie wyższej Kongresu zastąpił go Harry Reid z Nevady.
Po odejściu z Senatu Daschle został jednym z najwcześniejszych zwolenników kandydatury senatora Baracka Obamy na prezydenta. Po zwycięstwie w wyborach Obama ogłosił, iż Daschle obejmie urząd sekretarza zdrowia i opieki społecznej w jego gabinecie. Jednak na początku lutego 2009 Daschle zrezygnował z ubiegania się o to stanowisko ze względu na ujawnione zaległości podatkowe w wysokości 130 tys. USD i opory w Kongresie przeciwko jego kandydaturze.

</doc>
<doc id="911741" url="https://pl.wikipedia.org/wiki?curid=911741" title="Dekanat Pyskowice">
Dekanat Pyskowice

Dekanat Pyskowice – jeden z 16 dekanatów katolickich wchodzących w skład diecezji gliwickiej, w którego skład wchodzi 10 parafii.

</doc>
<doc id="911744" url="https://pl.wikipedia.org/wiki?curid=911744" title="Extreme-G 2">
Extreme-G 2

Extreme-G 2 – komputerowa gra wyścigowa wyprodukowana przez Probe Entertainment i wydana w 1998 roku przez Acclaim Entertainment. Gra ukazała się w 1998 na platformach Nintendo 64 i Microsoft Windows. Jest to kontynuacja gry "Extreme-G". 
W "Extreme-G 2", której akcja jest osadzona w hipotetycznym XXII wieku, gracz kieruje niezwykle szybkimi motocyklami, uczestnicząc w wyścigach motocyklowych. Gra łączy elementy zręcznościowe i symulacyjne.

</doc>
<doc id="911754" url="https://pl.wikipedia.org/wiki?curid=911754" title="Gubernator Karoliny Południowej">
Gubernator Karoliny Południowej

Gubernator stanu Karolina Południowa (ang. "Governor of the State of South Carolina") jest najwyższym przedstawicielem stanu i szefem jego władzy wykonawczej. Jest także naczelnym wodzem stanowej Gwardii Narodowej (kiedy nie jest powołana do służby federalnej, pod komendę prezydenta).
Kadencja jego trwa cztery lata. Jest wybierany zawsze w roku nie kolidującym z wyborami prezydenckimi (np. ostatnie wybory gubernatorskie odbyły się w 2010, a prezydenckie w 2008).
Zgodnie z konstytucją stanu kandydat na gubernatora musi spełniać trzy warunki:
W wypadku śmierci, usunięcia z urzędu lub rezygnacji gubernatora, jego urząd podlega sukcesji do czasu wygaśnięcia kadencji. Następne osoby w linii zostają jego następcami. Obecnie są to:
Jeżeli żaden z nich nie może przejąć urzędu, legislatura jest władna dokonać wyboru nowego gubernatora
Obecnym, 117. gubernatorem jest republikańska polityk Henry McMaster.

</doc>
<doc id="911755" url="https://pl.wikipedia.org/wiki?curid=911755" title="Barka (Jaroszewy)">
Barka (Jaroszewy)

Barka – część wsi Jaroszewy w Polsce, położona w województwie pomorskim, w powiecie starogardzkim, w gminie Skarszewy. Wchodzi w skład sołectwa Jaroszewy.
W latach 1975–1998 Barka administracyjnie należała do województwa gdańskiego.

</doc>
<doc id="911756" url="https://pl.wikipedia.org/wiki?curid=911756" title="Jastrzębie Skarszewskie">
Jastrzębie Skarszewskie

Jastrzębie Skarszewskie – osada kociewska w Polsce położona w województwie pomorskim, w powiecie starogardzkim, w gminie Skarszewy. Osada wchodzi w skład sołectwa Obozin.
W latach 1975–1998 miejscowość administracyjnie należała do województwa gdańskiego.

</doc>
<doc id="911761" url="https://pl.wikipedia.org/wiki?curid=911761" title="Czyżon">
Czyżon

Czyżon – przepływowe jezioro wytopiskowe w Polsce na skraju Równiny Tucholskiej, w powiecie kościerskim województwa pomorskiego w gminie Stara Kiszewa, na północ od Jeziora Wielkiego. Jezioro jest porośnięte trzcinami i połączone małą strugą z rzeką Wierzycą. Okolice jeziora to miejsce przenikania się dwóch regionów Pomorza: Kaszub i Kociewia.
Ogólna powierzchnia: 18,10 ha.

</doc>
<doc id="911770" url="https://pl.wikipedia.org/wiki?curid=911770" title="Okoń (wieś)">
Okoń (wieś)

Okoń – wieś w Polsce położona w województwie łódzkim, w powiecie wieruszowskim, w gminie Galewice, nad Strugą Węglewską. Miejscowość wchodzi w skład sołectwa Węglewice.
W 2004 roku w Okoniu mieszkały 104 osoby.
W latach 1975–1998 miejscowość należała administracyjnie do województwa kaliskiego.

</doc>
<doc id="911772" url="https://pl.wikipedia.org/wiki?curid=911772" title="Dąbrówka (powiat wieruszowski)">
Dąbrówka (powiat wieruszowski)

Dąbrówka – wieś w Polsce położona w województwie łódzkim, w powiecie wieruszowskim, w gminie Galewice. Miejscowość wchodzi w skład sołectwa Dąbie.
W 2004 roku w Dąbrówce mieszkało 41 osób.
W latach 1975–1998 miejscowość należała administracyjnie do województwa kaliskiego.

</doc>
<doc id="911775" url="https://pl.wikipedia.org/wiki?curid=911775" title="Kostrzewy">
Kostrzewy

2 miejscowości w Polsce:

</doc>
<doc id="911776" url="https://pl.wikipedia.org/wiki?curid=911776" title="Kostrzewy (województwo łódzkie)">
Kostrzewy (województwo łódzkie)

Kostrzewy – wieś w Polsce położona w województwie łódzkim, w powiecie wieruszowskim, w gminie Galewice.
W 2004 roku w Kostrzewach mieszkało 25 osób.
W latach 1975–1998 miejscowość należała administracyjnie do województwa kaliskiego.

</doc>
<doc id="911778" url="https://pl.wikipedia.org/wiki?curid=911778" title="Eubalaena glacialis">
Eubalaena glacialis



</doc>
<doc id="911782" url="https://pl.wikipedia.org/wiki?curid=911782" title="Brzeziny (gmina Galewice)">
Brzeziny (gmina Galewice)

Brzeziny – wieś w Polsce położona w województwie łódzkim, w powiecie wieruszowskim, w gminie Galewice. 
Miejscowość wchodzi w skład sołectwa Spóle.
W 2004 roku w Brzezinach mieszkały 44 osoby.
W latach 1975–1998 miejscowość należała administracyjnie do województwa kaliskiego.

</doc>
<doc id="911783" url="https://pl.wikipedia.org/wiki?curid=911783" title="Plęsy">
Plęsy

3 miejscowości w Polsce:

</doc>
<doc id="911789" url="https://pl.wikipedia.org/wiki?curid=911789" title="Plęsy (wieś w województwie łódzkim)">
Plęsy (wieś w województwie łódzkim)

Plęsy – wieś w Polsce położona w województwie łódzkim, w powiecie wieruszowskim, w gminie Galewice. Miejscowość wchodzi w skład sołectwa Spóle.
W 2004 roku w Plęsach mieszkało 38 osób.
W latach 1975–1998 miejscowość należała administracyjnie do województwa kaliskiego.
W końcu kwietnia 1957 roku mieszkaniec wsi – Józef Wyrwas – wybierając piasek u podnóża niewielkiego pagórka niedaleko rzeki Prosny, natrafił na niewielkie gliniane naczynie zawierające monety. Znalezisko znajduje się w zbiorach Muzeum Archeologicznego i Etnograficznego w Łodzi.

</doc>
<doc id="911791" url="https://pl.wikipedia.org/wiki?curid=911791" title="Załozie">
Załozie

Załozie – wieś w Polsce położona w województwie łódzkim, w powiecie wieruszowskim, w gminie Galewice. Miejscowość wchodzi w skład sołectwa Spóle.
W 2004 roku w Załoziu mieszkało 41 osób.
W latach 1975–1998 miejscowość należała administracyjnie do województwa kaliskiego.

</doc>
<doc id="911793" url="https://pl.wikipedia.org/wiki?curid=911793" title="Rybka Sokolska">
Rybka Sokolska



</doc>
<doc id="911796" url="https://pl.wikipedia.org/wiki?curid=911796" title="Złota Nitka">
Złota Nitka

Złota Nitka – struga, lewy dopływ Tanwi o długości 19,21 km. 
Płynie na Płaskowyżu Tarnogrodzkim. Wypływa kilkoma ciekami w granicach Tarnogrodu, uchodzi do Tanwi poniżej Księżpola na wysokości 182,6 m n.p.m.
Struga przepływa przez gminę Tarnogród i gminę Księżpol. Miejscowości nad Złotą Nitką: Tarnogród, Korchów Drugi, Korchów Pierwszy, Płusy, Księżpol i Pawlichy.

</doc>
<doc id="911798" url="https://pl.wikipedia.org/wiki?curid=911798" title="Grądy (powiat wieruszowski)">
Grądy (powiat wieruszowski)

Grądy – wieś w Polsce położona w województwie łódzkim, w powiecie wieruszowskim, w gminie Galewice. Miejscowość wchodzi w skład sołectwa Węglewice.
W 2004 roku w Grądach mieszkało 30 osób.
W latach 1975–1998 miejscowość należała administracyjnie do województwa kaliskiego.

</doc>
<doc id="911803" url="https://pl.wikipedia.org/wiki?curid=911803" title="Franz Karl von Auersperg">
Franz Karl von Auersperg

Franz Karl von Auersperg (ur. 22 listopada 1660, zm. 6 listopada 1713 roku w Geschwendt) – austriacki wojskowy, książę ziębicki (1706-1713).
Życiorys.
Franz Karl von Auersperg był młodszym synem Johanna Weikharda von Auersperg i jego żony hrabiny Marii Kathariny von Losenstein. Obrał karierę wojskową i przez 20 lat był kapitanem regimentu Mansfeld. W 1683 roku brał udział w bitwie pod Wiedniem, a następnie został wysłany przez dowódcę wojsk cesarskich księcia Karola Lotaryńskiego z wiadomościami do cesarza Leopolda I, który przebywał w Linzu. Franz Karl von Auersperg otrzymał wkrótce rangę szambelana dworu, został cesarskim pułkownikiem, gubernatorem Karlovacu i dowódcą wojsk na pograniczu chorwacko-tureckim, a w końcu rzeczywistym tajnym radcą.
12 sierpnia 1692 został mianowany na stopień feldmarszałka-lejtnanta, a 30 września 1701 – generała artylerii.
Franz Karl von Auersperg był właścicielem licznych dóbr, które jeszcze powiększył po śmierci swojego wuja Franza Antona von Losenstein, który był ostatnim ze swojej linii rodu. W 1704 roku na mocy umów rodzinnych i spłaty pozostałych spadkobierców został współwłaścicielem dóbr Losenstein, Losensteinieithen i Geschwendt w Wirtembergii. 27 stycznia 1696 roku jego starszy brat Ferdinand Franz von Auersperg, który nie miał męskiego potomstwa, przekazał mu rządy w księstwie ziębickim, których nie mógł sprawować z powodu choroby. Franz Karl nie podejmował żadnych ważnych decyzji w sprawie księstwa dopóki żył jego brat, który zmarł 23 lipca 1706. W 1709 cesarz Józef I wysłał Franza Karla jako swojego przedstawiciela na zjazd książąt we Wrocławiu. Wówczas to po raz pierwszy członek rodu Auerspergów pojawił się na Śląsku. 5 września 1709 książę przyjął hołd Ząbkowic Śląskich, a cztery dni później Ziębic. 27 stycznia 1710 Franz Karl von Auersperg potwierdził przywileje Ząbkowic. W zamian za to rada miejska ofiarowała mu w podarunku 1000 florenów, a jego świcie i kancelarii 214 florenów. 16 kwietnia 1710 r. książę pojechał do Henrykowa, a stamtąd do Wiednia. Nigdy więcej nie odwiedził swoich śląskich posiadłości. Zmarł 6 listopada 1713 w Geschwendt. Portret księcia Franza Karla von Auersperga znajdował się niegdyś w sali posiedzeń rady miejskiej w ząbkowickim ratuszu.
Franz Karl von Auersperg 26 lutego 1685 roku ożenił się z Marią Theresą von Rappach, córką hrabiego Karla Ferdinanda von Rappach i jego żony hrabiny Eleonory von Breuner. Z małżeństwa tego narodziło się czworo dzieci: dwie córki i dwóch synów. Maria Theresa została w 1714 ochmistrzynią dworu cesarzowej. Zmarła 21 stycznia 1741 w wieku 81 lat. 

</doc>
<doc id="911806" url="https://pl.wikipedia.org/wiki?curid=911806" title="Peoples Energy">
Peoples Energy

Peoples Energy ("Peoples Gas") to spółka holdingowa, której główne dochody pochodzą ze ściągania należności za rachunki za gaz od mieszkańców Chicago i okolic.
Spółka odpowiedzialna jest za dostarczanie gazu do około 830 tys. gospodarstw domowych, zatrudnia około 1500 pracowników.
Peoples Gas zrzesza takie przedsiębiorstwa jak:

</doc>
<doc id="911807" url="https://pl.wikipedia.org/wiki?curid=911807" title="Peoples Gas">
Peoples Gas



</doc>
<doc id="911808" url="https://pl.wikipedia.org/wiki?curid=911808" title="Hwoźnia">
Hwoźnia



</doc>
<doc id="911812" url="https://pl.wikipedia.org/wiki?curid=911812" title="Acclaim">
Acclaim



</doc>
<doc id="911813" url="https://pl.wikipedia.org/wiki?curid=911813" title="Arziw">
Arziw

Arziw (arab. أرزيو, fr. "Arzew") – miasto i port w Algierii, 44 km od Oranu.
W mieście rozwinął się przemysł petrochemiczny oraz nawozów azotowych.

</doc>
<doc id="911814" url="https://pl.wikipedia.org/wiki?curid=911814" title="Kaleköy">
Kaleköy

Kaleköy (dosłownie: "Zamkowa Wieś", grecki: "Simena") - wieś w Turcji nieopodal miasta Kaş, leżąca pomiędzy Kaş a Kale. Miejscowość leży na wybrzeżu Morza Śródziemnego, naprzeciwko wyspy Kekova, i jest dostępna jedynie od strony morza.
Grecka nazwa Simena pierwotnie odnosiła się do miasta podzielonego na dwie części: leżącą w miejscu obecnej wsi Kaleköy wioskę rybacką, już wówczas nazywaną "zamkową wsią", oraz części leżącej na wyspie Kekova. Część lądowa została częściowo zatopiona w wyniku trzęsienia ziemi w II wieku n.e.
W miejscowości znajduje się nekropolia z czasów Bizancjum, częściowo zatopiona. Dostęp do wsi od strony lądu zamyka górujący nad nią bizantyjski zamek, wybudowany w średniowieczu dla obrony przed piratami, operującymi z wyspy Kekova. Obecnie mieści się na nim niewielki teatr. Zabudowa wsi jest zabytkowa, część zabudowań ma rodowód starożytny, część - średniowieczny.
Kaleköy jest częstym celem wycieczek jachtowych.

</doc>
<doc id="911815" url="https://pl.wikipedia.org/wiki?curid=911815" title="Stanisław Ostroróg (1519–1568)">
Stanisław Ostroróg (1519–1568)

Stanisław Ostroróg herbu Nałęcz (ur. 1519, zm. 1568) – kasztelan międzyrzecki w 1552 roku, starosta chełmski w latach 1565-1568, starosta zamechski w 1552 roku, starosta kościański w 1548 roku, sekretarz królewski w 1548 roku, działacz reformacyjny, luteranin.
Życiorys.
Był synem Wacława – kasztelana kaliskiego i Urszuli z Kutna.
Po śmierci ojca pozostawał pod opieką krewnych: Jerzego, Stanisława i Marcina Ostrorogów Lwowskich. Nie wiadomo gdzie Stanisław pobierał naukę. Teodor Wotschke podał informacje o studiach w Lipsku w latach 1542–1543, zaś Andrzej Wolan podał informacje o nauce w Wilnie. Jednakże obie infomracje są błędne, gdyż w rzeczywistości nie odnoszą się do Stanisława Ostroroga, zaś do Stanisława Ostroroga Lwowskiego.
W 1548 był sekretarzem królewskim i posłował do cesarza, odwożąc mu insygnia Złotego Runa po zmarłym Zygmuncie I, za co dostał starostwo kościańskie. W 1552 otrzymał kasztelanię międzyrzecką i starostwo zamechskie w ziemi przemyskiej.
Nawiązał bliskie stosunki z księciem Albrechtem, który w 1554 zabiegał dla niego o starostwo malborskie.
Już w 1555 utrzymywał luterańskiego duchownego w Grodzisku, w tym samym roku uczestniczył w pierwszym różnowierczym synodzie w Poznaniu. W maju 1556 protestował wobec starosty generalnego przeciw królewskim mandatom antyreformacyjnym. Mimo zabiegów Jana Łaskiego nie zdecydował się na połączenie z różnowiercami małopolskimi i we wrześniu 1558 organizował synod w Poznaniu, na którym postanowiono pozostać przy wyznaniu augsburskim. W maju 1559 w Królewcu naradzał się z księciem Albrechtem nad projektem zwołania wspólnego synodu luteranów polskich i pruskich.
W sprawach politycznych był stronnikiem Hohenzollernów. Jego poparcia szukał elektor brandenburski, zabiegając w 1558 o następstwo tronu polskiego dla swojego syna Zygmunta. W 1565 dostał od króla starostwo chełmskie za to, że pożyczył królowi na wojnę inflancką 22 tys. zł. Był właścicielem Grodziska, z którego zrobił niekoronowaną stolicę wielkopolskiego luteranizmu, połowy Międzychodu, od 1556 posiadał Chocz i ponad 20 wsi w Wielkopolsce; Kryłów i kilka wsi w ziemi chełmskiej. Zmarł w marcu 1568 roku.
Z małżeństwa zawartego w 1544 roku z Zofią Tęczyńską, miał synów Jana – wojewodę poznańskiego i Mikołaja – kasztelana bełskiego.

</doc>
<doc id="911816" url="https://pl.wikipedia.org/wiki?curid=911816" title="Struga (jezioro w woj. pomorskim)">
Struga (jezioro w woj. pomorskim)

Struga (Strugi) – przepływowe jezioro wytopiskowe w Polsce na skraju Równiny Tucholskiej, w powiecie kościerskim województwa pomorskiego na obszarze gminy Stara Kiszewa. Połączonym ciekiem wodnym z jeziorem Wielkim i z systemem dorzecza Wierzycy. Okolice jeziora to miejsce przenikania się dwóch regionów Pomorza: Kaszub i Kociewia. Północnym skrajem jeziora przebiega trasa drogi wojewódzkiej nr .
Ogólna powierzchnia: 23,23 ha.

</doc>
<doc id="911817" url="https://pl.wikipedia.org/wiki?curid=911817" title="Muzeum Archeologiczno-Historyczne w Elblągu">
Muzeum Archeologiczno-Historyczne w Elblągu



</doc>
<doc id="911820" url="https://pl.wikipedia.org/wiki?curid=911820" title="Jezioro Wielkie (gmina Stara Kiszewa)">
Jezioro Wielkie (gmina Stara Kiszewa)

Jezioro Wielkie (kaszb. "Wiôldżé Jezoro") – przepływowe jezioro wytopiskowe w Polsce na skraju Równiny Tucholskiej, w powiecie kościerskim województwa pomorskiego na obszarze gminy Stara Kiszewa. Jest jeziorem w znacznym stopniu zamulonym, połączonym ciekami wodnymi z jeziorami Czyżon i Struga. Brzegi akwenu są w większości porośnięte trzciną i krzakami. Okolice jeziora to miejsce przenikania się dwóch regionów Pomorza: Kaszub i Kociewia. Południowym skrajem jeziora przebiega trasa drogi wojewódzkiej nr .
Ogólna powierzchnia: 31,93 ha.

</doc>
<doc id="911822" url="https://pl.wikipedia.org/wiki?curid=911822" title="Pani (jezioro)">
Pani (jezioro)

Pani – jezioro w Polsce w powiecie kościerskim (województwo pomorskie) w gminie Stara Kiszewa, połączone ciekiem wodnym z jeziorem Struga. Okolice jeziora to miejsce przenikania się dwóch regionów Pomorza: Kaszub i Kociewia.
Ogólna powierzchnia: 8,7 ha.

</doc>
<doc id="911823" url="https://pl.wikipedia.org/wiki?curid=911823" title="Villa rothschild">
Villa rothschild



</doc>
<doc id="911830" url="https://pl.wikipedia.org/wiki?curid=911830" title="Lipiec (ujednoznacznienie)">
Lipiec (ujednoznacznienie)

Miejscowości i ich części.
Poza Polską:

</doc>
<doc id="911831" url="https://pl.wikipedia.org/wiki?curid=911831" title="Concept album">
Concept album



</doc>
<doc id="911833" url="https://pl.wikipedia.org/wiki?curid=911833" title="FTBFS">
FTBFS

FTBFS – angielski akronim rozwijany jako "Fails To Build From Source". Opisuje on sytuację, w której kodu źródłowego nie można skompilować do kodu maszynowego. Jest to powszechny problem w tworzeniu oprogramowania. W języku angielskim "FTBFS" jest zaliczane do slangu.
Historia.
Programiści Open Source zapoczątkowali używanie tego akronimu. Jest on często spotykany w raportach o błędach systemu Debian.

</doc>
<doc id="911852" url="https://pl.wikipedia.org/wiki?curid=911852" title="Fluorekson">
Fluorekson



</doc>
<doc id="911853" url="https://pl.wikipedia.org/wiki?curid=911853" title="Fluorexon">
Fluorexon



</doc>
<doc id="911854" url="https://pl.wikipedia.org/wiki?curid=911854" title="Komplekson fluoresceiny">
Komplekson fluoresceiny



</doc>
<doc id="911855" url="https://pl.wikipedia.org/wiki?curid=911855" title="Oftasceina">
Oftasceina



</doc>
<doc id="911856" url="https://pl.wikipedia.org/wiki?curid=911856" title="Kapucyn (skała)">
Kapucyn (skała)

Kapucyn (zwany przez miejscową ludność Ostrym Kamieniem – ostaniec wierzchowinowy wchodzący w skład grupy skał zwanych Ostańcami Jerzmanowickimi. Znajduje się w najwyższych partiach Wyżyny Olkuskiej, w miejscowości Jerzmanowice, w odległości ok. 800 m na południowy zachód od drogi krajowej nr 94. Jest jednym z ostańców w grupie skał ciągnących się od Grodziska, zwanego też Wzgórzem 502 lub Skałą 502, w północnym kierunku. W grupie tej kolejno znajdują się: Grodzisko, Mały Mur, Kapucyn, Słup (Palec), Soczewka, Ostry Kamień i Polna Skałka.
Kapucyn wznosi się na niezabudowanym i niezalesionym terenie wśród pól uprawnych i zbudowany jest z wapieni górnej jury. Wraz z Małym Murem znajduje się w środkowej grupie skał tuż obok Grodziska. Pomiędzy tymi skałami znajduje się spory, trawiasty plac, często wykorzystywany jako parking lub przez turystów jako miejsce biwakowe. Na skałach całej grupy uprawiana jest wspinaczka skalna.
Kapucyn stanowi północne zakończenie Małego Muru. Jest to wybitny filar z okapem i skalnymi blokami na szczycie. Podobnie jak inne skałki w gminie Jerzmanowice-Przeginia, od 1970 roku ma status pomnika przyrody, i znajduje się na obszarze Parku Krajobrazowego Dolinki Krakowskie.
Drogi wspinaczkowe.
Na Kapucynie jest 18 dróg wspinaczkowych o stopniu trudności od III+ do VI.3+ w skali trudności polskiej. Drogi mają długość 10–16 m, wystawę północną, zachodnią i południowo-zachodnią. 11 z nich posiada asekurację. Wszystkie mają zamontowane stałe punkty asekuracyjne: ringi (r) i stanowisko zjazdowe (st).

</doc>
<doc id="911858" url="https://pl.wikipedia.org/wiki?curid=911858" title="Kwas nadchlorowy">
Kwas nadchlorowy

Kwas nadchlorowy, , – nieorganiczny związek chemiczny, jeden z najsilniejszych kwasów tlenowych. Chlor znajduje się w nim na VII stopniu utlenienia; jest to najtrwalszy kwas tlenowy tego pierwiastka. Jego bezwodnikiem jest tlenek chloru(VII), .
Otrzymywanie.
Rozcieńczony kwas nadchlorowy można otrzymać przez działanie stężonym kwasem siarkowym na nadchlorany, na przykład nadchloran sodu:
Właściwości.
Kwas nadchlorowy to oleista, bezbarwna i bezwonna ciecz, której gęstość w warunkach normalnych wynosi 1,76 g/cm³. Miesza się on z wodą bez ograniczeń tworząc z nią azeotrop o temperaturze topnienia −18 °C i temperaturze wrzenia 200 °C (zawartość w azeotropie to ok. 72,5%). Czysty kwas topi się w −112 °C i rozkłada się w 150 °C przed osiągnięciem temperatury wrzenia. Łatwo ulega wybuchowemu rozkładowi już w niższych temperaturach w obecności śladów substancji organicznych i większości metali. Stężony kwas nadchlorowy jest silnie higroskopijny.
Kwas nadchlorowy jest silnym utleniaczem. Należy on do najsilniejszych znanych kwasów (jest zaliczany do tzw. superkwasów) i jako taki jest substancją silnie żrącą. Jego pKa szacuje się jako −7.
Sole kwasu nadchlorowego to nadchlorany. Z wyjątkiem nadchloranów potasu, rubidu, cezu i amonu są one bardzo dobrze rozpuszczalne w wodzie.
Zastosowanie.
Niewielką rozpuszczalność nadchloranu potasu wykorzystuje się w chemii analitycznej, wytrącając potas kwasem nadchlorowym w postaci trudno rozpuszczalnego związku. Ponadto kwas nadchlorowy jest używany w analizie chemicznej do usuwania materiałów pochodzenia organicznego np. z próbek przeznaczonych do analizy zawartości metali ciężkich. Spośród soli tego kwasu największe zastosowanie mają nadchloran amonu i nadchloran magnezu.
Handlowo dostępny kwas nadchlorowy ma stężenie 60–70%.

</doc>
<doc id="911859" url="https://pl.wikipedia.org/wiki?curid=911859" title="Tomasz Bekas">
Tomasz Bekas

Tomasz Bekas (ur. 17 czerwca 1975 w Poznaniu) – polski trener i piłkarz.
Rodzina.
Jego brat Mariusz również był piłkarzem i występował na pozycji bramkarza.
Kariera piłkarska.
Karierę zaczynał w SKS-ie 13 Poznań skąd przeniósł się do Lecha Poznań, w którym łącznie rozegrał 44 mecze w Ekstraklasie, strzelając 4 bramki. Później Bekas był zawodnikiem między innymi Lechii Zielona Góra, Obry Kościan, Pogoni Świebodzin, Aluminium Konin, Kujawiaka Włocławek, Zawiszy Bydgoszcz (2) i Warcie Poznań. Od 2010 roku grał w drugoligowej Wiśle Płock, z której odszedł w lutym 2011 roku. W marcu tego samego roku przeszedł do Polonii Środa Wielkopolska, w której zakończył karierę piłkarską.
Kariera trenerska.
Po zakończeniu kariery piłkarskiej został trenerem Wełny Skoki, z którą w sezonie 2013/2014 wywalczył awans do IV ligi. W lipcu 2014 został trenerem poznańskiej Warty.

</doc>
<doc id="911860" url="https://pl.wikipedia.org/wiki?curid=911860" title="J&amp;S Cup 2006">
J&amp;S Cup 2006

J&amp;S Cup 2006 – tenisowy turniej WTA kategorii II w sezonie 2006 z cyklu J&amp;S Cup rozgrywany w dniach 1–7 maja 2006 roku w Warszawie na kortach ceglanych o puli nagród wynoszącej 600 000 dolarów amerykańskich.

</doc>
<doc id="911861" url="https://pl.wikipedia.org/wiki?curid=911861" title="Who Made Who">
Who Made Who

Who Made Who – album australijskiego zespołu AC/DC, wydany 24 maja 1986 roku jako soundtrack do filmu Stephena Kinga, "Maksymalne przyspieszenie". Trzy utwory na albumie - "Who Made Who" oraz instrumentalne "D.T." i "Chase the Ace" - są nowymi utworami. Reszta utworów pochodzi z wcześniejszych albumów zespołu. Tylko jeden utwór pochodzi z tzw. "Ery Bona Scotta"; reszta utworów jest z Brianem Johnsonem. Album został sprzedany obecnie w ponad 5 milionach kopii w Stanach Zjednoczonych. Album osiągnął 11. w Wielkiej Brytanii, a w USA - 33. pozycję.
Równocześnie z albumem, zespół wydał film zawierający teledyski do utworów "Who Made Who", "You Shook Me All Night Long", "Shake Your Foundations", "Hells Bells", oraz zapis wykonania na żywo utworu "For Those About to Rock (We Salute You)", który został nagrany w Detroit w 1983 roku.

</doc>
<doc id="911864" url="https://pl.wikipedia.org/wiki?curid=911864" title="Bank pobożny">
Bank pobożny

Bank pobożny lub montes pietatis – instytucja udzielająca nieoprocentowanych pożyczek zubożałym wiernym. Wypożyczone pieniądze należało zagwarantować zastawem (tzw. fantami). Kapitał kredytowy powstawał z dobrowolnych ofiar, często fundacji zamożnych osób. Banki były wspierane uchwałami synodalnymi i wsparciem możnych. Ich propagatorami byli głównie jezuici. W XVII w. banki istniały we wszystkich dużych miastach Polski. Kres ich działalności położyły rozbiory Polski i konfiskata kościelnych majątków.
Historia.
Pierwsze banki pobożne założyli pod koniec XV w. w Państwie Kościelnym reformatorzy franciszkańscy: Jan Kapistran, Bernardyn ze Sieny i Bernardyn z Feltre. Niebawem upowszechniły się w całych Włoszech, a pod koniec XV w. we Francji i Niemczech. Na polski grunt przeszczepił je wkrótce bł. Władysław z Gielniowa, ale zwyczaj wkrótce zaginął. Najwięcej banków powołał znany jezuita o. Piotr Skarga, który związał tę instytucję z Arcybractwem Miłosierdzia. I to właśnie on zainicjował w Polsce banki pobożne zapewne w 1579 w Wilnie i w 1587 w Krakowie. Następnie powstały: w 1589 w Warszawie, 1599 w Poznaniu, przed 1600 w Pułtusku, 1600 w Łowiczu i w 1601 we Lwowie i Zamościu. Zlikwidowane zostały w okresie zaborów, lecz w Krakowie bank pobożny przetrwał do 1948.

</doc>
<doc id="911877" url="https://pl.wikipedia.org/wiki?curid=911877" title="Lizergid">
Lizergid



</doc>
<doc id="911888" url="https://pl.wikipedia.org/wiki?curid=911888" title="Reakcja łańcuchowa (film 1996)">
Reakcja łańcuchowa (film 1996)

Reakcja łańcuchowa (ang. " Chain Reaction") – amerykański film z 1996 w reżyserii Andrew Davisa.
Film był nagrywany w Chicago, Argonne, Barrington Hills, Evanston (Illinois), Kankakee (Illinois), a także w Wisconsin. Sceny kręcono w takich miejscach jak Argonne National Laboratory, Muzeum Historii Naturalnej, na Michigan Avenue w Chicago. W stanie Wisconsin: Madison, Yerkes Observatory w Williams Bay i nad jeziorem Genewa.
Opis fabuły.
Grupa naukowców pracuje nad wykorzystaniem wody jako źródła energii. W skład zespołu badawczego pod nadzorem Doktora Barkleya finansowanego przez wpływowego i zamożnego przemysłowca Paula Shannona (Morgan Freeman) wchodzi między innymi dwójka młodych studentów - Eddie Kasalivich (Keanu Reeves) i Lili Sinclair (Rachel Weisz). Pewnego dnia dzięki odkryciu młodego Eddiego Kasalivicha udaje się uzyskać energię z wodoru zawartego w wodzie. Tuż po odkryciu Eddie znajduje zwłoki szefa pracowni (Doktora Barkleya), a wkrótce po tym w powietrze wylatuje laboratorium, niszcząc dodatkowo część miasta. Policja i FBI szukają sprawców, zakładają podsłuchy i rewidują wszystkich mających coś wspólnego z tą sprawą. Głównymi podejrzanymi stają się Lili i Eddie, w którego mieszkaniu policja znajduje pieniądze i sprzęt szpiegowski. W związku z tym ukrywają się przed policją i wysłannikami tajemniczej organizacji C-Systems. Eddie i Lili starają się również rozwikłać tajemnicę, a jedyną nadzieję stanowi dla nich potężny Paul Shannon (Morgan Freeman), lecz i on może stać po niewłaściwej stronie.

</doc>
<doc id="911889" url="https://pl.wikipedia.org/wiki?curid=911889" title="Biełsat TV">
Biełsat TV

Biełsat (, , ), do 10 grudnia 2022 Biełsat TV, znany również jako BLS (wcześniej BLS TV) – stacja telewizyjna nadająca w językach białoruskim, rosyjskim i ukraińskim, uruchomiona 10 grudnia 2007 roku jako środek przekazu dostarczający rzetelnej informacji oraz propagujący na Białorusi rodzimą kulturę i język. Kanał jest częścią Telewizji Polskiej i od początku współfinansuje go polskie Ministerstwo Spraw Zagranicznych przy wsparciu międzynarodowych donatorów.
Misja.
Biełsat zapewnia Białorusinom dostęp do niezależnej informacji o sytuacji w ich kraju i w państwach byłego ZSRR, rzetelnej wiedzy o własnej historii oraz oferty kulturalnej i rozrywkowej w ich ojczystym języku. Służy budowaniu więzi pomiędzy demokratycznymi społeczeństwami Europy a Białorusią i innymi krajami postsowieckimi oraz wspieraniu procesów demokratyzacyjnych w tych państwach.
Finansowanie.
Kanał Biełsat otrzymał co najmniej 210 mln zł finansowania z budżetu państwa polskiego do 15 maja 2020.
Sposób nadawania.
Satelita i sieci kablowe.
Biełsat nadaje przez satelitę Astra 4A, który pokrywa zasięgiem europejską część dawnego ZSRR. Na Ukrainie jest dostępny w większości sieci kablowych. W Polsce mogą go oglądać użytkownicy ok. 20% sieci kablowych. Na Białorusi nie jest dostępny w kablówkach, ani na platformach cyfrowych ze względu na zakaz białoruskich władz.
Internet.
Program stacji jest nadawany na żywo na stronie belsat.eu, kanale stacji na platformie YouTube, a także w aplikacji VOD BelsatSmart dla telewizorów z systemami operacyjnymi Android i iOS. W aplikacji БелсатТВ dla tabletów i smartfonów z Androidem i iOS można program oglądać na żywo oraz czytać najnowsze wiadomości z dołączonymi materiałami wideo.
Biełsat jest również obecny na platformie Soundcloud. W kanale Belsat Music dostępne są nagrania utworów pochodzących z programów muzycznych stacji.
Sieci społecznościowe.
Biełsat posiada swoje profile w większości popularnych portali społecznościowych, takich jak: Facebook, Twitter, Instagram, TikTok, Telegram, Odnoklassniki, VKontakte i Linkedin.
Oglądalność.
Telewizja.
Według badania agencji badań społecznych Mia Research przeprowadzonego na zlecenie stacji w maju 2019 na próbie 1515 osób w wieku od 18 do 64 lat, oglądalność Biełsatu wynosiła 13% dorosłych Białorusinów. Rozpoznawalność marki w od 2015 do 2019 roku wzrosła z 27% do 40%.
Duże zmiany nastąpiły także w sposobie odbioru sygnału stacji. Tradycyjny, z użyciem zestawu do odbioru telewizji satelitarnej, jest zastępowany przez nowe technologie. 85% badanych przez Mia Research zadeklarowało w maju 2019 roku, że ogląda programy stacji w Internecie; tylko 18% przez antenę satelitarną, 55% za pośrednictwem komputera stacjonarnego lub laptopa, a 40% na smartfonach. Z technologii Smart TV korzystało 8% widzów, pomimo że w badanym okresie platforma stacji była dopiero w fazie rozruchu.
Strona internetowa belsat.eu.
W porównaniu do lat ubiegłych zwielokrotniła się aktywność internautów na stronie firmowej stacji redagowanej obecnie w czterech językach: białoruskim, rosyjskim, angielskim i polskim. W maju 2019 roku witryna miała 1 290 042 unikalnych użytkowników i 12 083 368 odsłon według Google Analytics, nie ustępując popularnością innym, niezależnym mediom na Białorusi, np. Radiu Svaboda czy Naszej Niwie – internetowej gazecie redagowanej po białorusku. Średnia, dzienna aktywność na stronie wynosiła w tym okresie 68 153 użytkowników.
Media społecznościowe.
Profile stacji na portalach społecznościowych takich, jak Facebook, Twitter, Instagram, TikTok, Telegram, Odnoklassniki, VKontakte i Linkedin, są prowadzone w pięciu językach. W kwietniu 2021 roku miały łącznie 775 tys. użytkowników. W tym samym czasie dziesięć kanałów tematycznych Biełsatu na platformie YouTube miało łącznie ponad milion subskrybentów. Belsat News jako jedyny białoruskojęzyczny kanał w serwisie przekroczył w kwietniu 2019 r. liczbę 100 tys. subskrybentów, a rok później rosyjskojęzyczny „Vot tak” skierowany do widzów z byłego ZSRS – liczbę 200 tys. W czerwcu 2021 r., również ze 100 tys. użytkowników, dołączył do nich kanał Belsat life. YouTube przyznał tym trzem kanałom Biełsatu nagrodę Srebrnego Przycisku.
Profil widza.
W maju 2019 roku 25% widzów Biełsatu było zwolennikami integracji europejskiej. Mniejszość, bo 17%, optowała za dalszą integracją z Rosją. Ponad połowa podała jako najważniejszy wyznacznik tożsamości obywatelstwo Białorusi; 20% – patriotyzm lokalny.
85% widzów Biełsatu miało pozytywny stosunek do Polski. 50% kojarzyło Polskę z Europą, 25% – z dobrobytem, 22% – z demokracją, a 55% z miejscem robienia zakupów.
Czas nadawania.
Biełsat nadaje swój program codziennie, średnio przez 19 godzin. Emisja rozpoczyna się o godzinie 7.00 czasu mińskiego ) i kończy się po godz. 2.00 w nocy, w zależności od długości emitowanych programów. Transmisję on-line można oglądać na stronie belsat.eu oraz na platformie YouTube. W przeszłości, w związku z kryzysem finansowym, zdarzało się okresowe skracanie dziennego czasu emisji.
Historia.
Tworzenie kanału.
Z inicjatywą stworzenia w ramach Telewizji Polskiej kanału satelitarnego adresowanego do widzów na Białorusi wyszła dziennikarka Agnieszka Romaszewska-Guzy. Stacja miała być odpowiedzią na wyrażane przez białoruskie środowiska demokratyczne zapotrzebowanie na stację telewizyjną niezależną od władz w Mińsku. Pomysł poparł polski rząd i szerokie spektrum sił politycznych w parlamencie. W rezultacie projekt stał się jednym z priorytetów polskiej polityki w dziedzinie współpracy międzynarodowej na rzecz demokracji i rozwoju społeczeństwa obywatelskiego. 20 czerwca 2006 Zarząd Telewizji Polskiej powołał komisję ds. przygotowania projektu kanału białoruskojęzycznego, w której skład weszli polscy i białoruscy ludzie mediów. Pierwotnie start stacji planowano na styczeń 2007 roku. 23 kwietnia 2007 roku między polską telewizją publiczną i Ministerstwem Spraw Zagranicznych RP została podpisana umowa o stworzeniu kanału „TV Białoruś”. Zarząd Telewizji Polskiej formalnie zatwierdził nową stację w swojej strukturze 17 lipca 2007 roku. TVP S.A. na jej stworzenie otrzymała 16 mln zł z budżetu państwa. Nowy kanał otrzymał nazwę „Biełsat”. Od początku stację wspierał finansowo szereg międzynarodowych donorów, z których najważniejsi to: SIDA (Szwecja), Nordycka Rada Ministrów, MSZ-y Norwegii, Holandii, Kanady. Rządy Wielkiej Brytanii i Irlandii oraz Departament Stanu USA. Biełsat rozpoczął nadawanie 10 grudnia 2007, w Międzynarodowym Dniu Praw Człowieka. Dyrektorem została pomysłodawczyni, Agnieszka Romaszewska-Guzy.
Groźba likwidacji.
W sierpniu 2017 roku Ministerstwo Spraw Zagranicznych kierowane wówczas przez Witolda Waszczykowskiego obcięło dotację dla Biełsatu i zerwało umowę na finansowanie stacji. W związku z tym Jacek Kurski, prezes TVP wystąpił do kierownictwa MSZ z prośbą o informację, czy rząd zamierza utrzymać stację. Wobec braku odpowiedzi skierował to samo pytanie do premier Beaty Szydło. Przedstawiciele koalicji rządowej zadeklarowali utrzymanie kanału, a Ministerstwo Rozwoju zaangażowało się w prace. W lutym 2018 roku rząd zapowiedział przekazanie stacji środków na działanie do końca roku z rezerwy celowej MSZ. Zadeklarowano również, że od 2019 roku będzie możliwe przyznanie stacji stałego finansowania z budżetu resortu.
Współpraca instytucjonalna.
Biełsat TV jest częścią TVP S.A., która razem z Ministerstwem Spraw Zagranicznych go finansuje, jak również zapewnia infrastrukturę produkcyjną. Od początku istnienia kanał korzystał ze wsparcia finansowego szeregu instytucji, m.in. Swedish International Development Cooperation Agency (SIDA), Nordyckiej Rady Ministrów, resortów dyplomacji Norwegii, Holandii, Kanady i Litwy, rządów Wielkiej Brytanii i Irlandii oraz Departament Stanu USA.
Instytucje medialne takie, jak Radio Free Europe / Radio Liberty działające na rynku białoruskim pod nazwą Radio Svaboda oraz Deutsche Welle udostępniały Biełsatowi wybrane programy. 
Obecnie strategicznymi partnerami instytucjonalnymi Biełsatu są:
Zespół.
W czerwcu 2008 roku stacja zatrudniała ok. 100 osób w Polsce i na Białorusi. Obecnie jej zespół liczy ponad 300 pracowników i współpracowników: Polaków, Białorusinów, Ukraińców, Rosjan, Kazachów i in. Kanał posiada dwa oficjalne przedstawicielstwa – w Mińsku i Kijowie oraz sieć korespondentów, pracujących m.in. w Berlinie, Brukseli, Wilnie, Pradze oraz Erywaniu.
Stosunek białoruskich władz.
Już 26 kwietnia 2007 roku prezydent Białorusi, Alaksandr Łukaszenka nazwał projekt „głupim i nieprzyjaznym”. Kolejne działania władz białoruskich potwierdziły kurs polityczny wyznaczony przez Łukaszenkę, czego przejawem były cztery oficjalne odmowy rejestracji Biełsatu na Białorusi. Konsekwencją braku akredytacji są permanentne represje wobec dziennikarzy stacji pracujących w tym kraju. Za wykonywanie obowiązków zawodowych spędzili oni w aresztach łącznie 125 dni, a kwota grzywien nałożonych na nich wyniosła do lipca 2019 r. 94 296 USD.
W 2017 r. doszło do przeszukania w mińskim biurze stacji, podczas którego skonfiskowano sprzęt komputerowy. W tym samym roku zakazano Biełsat TV posługiwania się jej znakiem handlowym, który zdaniem sądu w Mińsku naruszał prawa przedsiębiorcy Andreja Bielakowa do zarejestrowanej na Białorusi nazwy firmy Belsat Plus. Od tego czasu reporterzy Biełsatu posługują się sprzętem oznakowanym logotypem alternatywnym, zawierającym nazwę stacji zapisaną przy użyciu samych spółgłosek – cyrylicznych „БЛС” oraz łacińskich „tv”.
Ostatnia rewizja w mińskim biurze Biełsatu miała miejsce w 2019 r., w związku ze sprawą o rzekome pomówienie przez dziennikarzy stacji szefa Państwowego Komitetu Ekspertyz Sądowych Andreja Szwieda.
Po wyborach prezydenckich w dniu 9 sierpnia 2020 r. rozpoczęły się na Białorusi represje wobec dziennikarzy, których ofiarami padło wielu współpracowników Biełsatu, na przykład Kaciaryna Andrejewa i Darja Czulcowa zostały oskarżone o naruszanie porządku publicznego i zatrzymane przez wiele miesięcy. Oprócz nich zatrzymano reporterów innych telewizji. Według doniesień Biełsatu, w 2021 roku sąd białoruski ukarał też trzecią dziennikarkę kanału za „nielegalny wyrób produkcji medialnych”, czyli za reportaż uliczny.
27 lipca 2021 r. rzeczniczka prasowa białoruskiego MSW poinformowała, że sąd dzielnicy Czyhunacznaja w Homlu uznał, iż Biełsat zamieszcza treści ekstremistyczne w Internecie. 4 sierpnia 2021 r. białoruski resort informacji wpisał na krajową listę materiałów ekstremistycznych „produkty informacyjne” stacji oraz samą jej nazwę. W listopadzie 2021 roku Ministerstwo Spraw Wewnętrznych ogłosiło Biełsat formacją ekstremistyczną. Utworzenie takiej formacji lub udział w niej jest na Białorusi przestępstwem.
Stosunek Unii Europejskiej i USA.
Parlament Europejski czterokrotnie wzywał w swych rezolucjach do wsparcia Biełsatu przez Unię Europejską. 20 stycznia 2011 roku poświęcił szczególną uwagę wspieraniu niezależnych mediów białoruskich, w tym Biełsat TV. Eurodeputowani wezwali Komisję Europejską, „aby wspierała wszelkimi środkami finansowymi i politycznymi wysiłki białoruskiego społeczeństwa obywatelskiego i organizacji pozarządowych na Białorusi, mające propagować demokrację i przeciwstawiać się reżimowi”. Rezolucja apeluje równocześnie do KE o wstrzymanie współpracy z białoruskimi mediami państwowymi i zaprzestanie udzielania im pomocy.
W styczniu 2012 roku prezydent USA Barack Obama podpisał „Ustawę o demokracji i prawach człowieka na Białorusi” (Belarus Human Rights and Democracy Act). Wytycza ona główne priorytety amerykańskiej polityki zagranicznej wobec Białorusi, a także wsparcie niezależnych mediów, w tym Biełsat TV.
W kwietniu 2019 roku OBWE potępiło przeszukanie w biurze Biełsatu w Mińsku. W maju 2019 Przedstawiciel OBWE ds. wolności mediów Harlem Désir wyraził rozczarowanie i niepokój z powodu prześladowania dziennikarzy pracujących na Białorusi bez akredytacji. Była to reakcja na skazanie szóstki dziennikarzy Biełsatu na wysokie grzywny.
Krytyka.
W początkowym okresie kanał telewizyjny Biełsat krytykowany był przez niektórych ekspertów jako przykład kosztownego projektu o niskiej efektywności. Ich zdaniem, w porównaniu z innymi programami pomocowymi wspierającymi społeczeństwo obywatelskie na Białorusi, siła oddziaływania kanału była niewielka, przy nieproporcjonalnie wysokich kosztach jego utrzymania. Kanał pozostawał niedostępny lub nieznany dla znacznej większości jego potencjalnych odbiorców. Krytykowana była także niska jakość programów telewizyjnych i poziom wiedzy pracujących tam dziennikarzy. Alena Rakawa, ekonomistka i ekspertka Ośrodka Badawczego Instytutu Prywatyzacji i Zarządzania w Mińsku, w jednej ze swoich analiz w 2009 roku podkreślała brak przejrzystych kryteriów wyboru kadr i zawartości merytorycznej kanału – nie przeprowadzano żadnego otwartego konkursu ani publicznej debaty na ten temat. Zdaniem Rakawej, dyskusyjną też była decyzja o nadawaniu w języku białoruskim.
W 2008 roku białoruski kulturolog i analityk kina Maksim Żbankou nazwał Biełsat "propagandowym, prowincjonalnym i powierzchownym". Jego zdaniem, kanał "dostał na początku ogromny kredyt zaufania od białoruskiego widza, ale nie zdołał przez rok swego istnienia z powodzeniem go wykorzystać". Żbankou uważał, że kanał miał charakter niszowy i był atrakcyjny tylko dla osób o ukształtowanych już, opozycyjnych poglądach. Wytykał też cały szereg innych wad: brak jasno określonej polityki informacyjnej, brak skutecznej sieci reporterów, chaotyczny rozkład programów, "oderwane od rzeczywistości" serwisy informacyjne ukazujące sytuację wyłącznie z punktu widzenia opozycji, kiepskiej jakości ofertę artystyczną, w tym skierowaną do młodzieży ("domorosłe teledyski, wyprodukowane za trzy złote w kuchni mamy, idiotyczne pytania do gości, komsomolski zapał i zwyczaj śmiania się z własnych żartów"). Żbankou konkludował, że w ówczesnym kształcie Biełsat nie stwarzał zagrożenia dla władzy Łukaszenki. W odpowiedzi na zarzuty dyrektorka Biełsatu Agnieszka Romaszewska-Guzy wyjaśniła, że specyficzną tematykę wiadomości wybierali samodzielnie białoruscy dziennikarze, kanał spotykał się z poważnymi problemami z pracą na Białorusi, a brak innych niż opozycyjne punktów widzenia wynikał z odmowy komentarzy ze strony przedstawicieli władz. Niska jakość programów była natomiast usprawiedliwiona, ponieważ Biełsat miał być także miejscem zdobywania doświadczenia dla młodych białoruskich dziennikarzy.
Do 6 grudnia 2010 roku krytykowano również decyzję o nadawaniu wyłącznie z mało popularnego na Białorusi satelity Astra 1KR. Obecnie kanał nadaje również z powszechnie używanego tam satelity Astra 4A (dawna nazwa „Sirius 4”).
Nagrody.
Praca dyrekcji i zespołu Biełsatu nieraz spotykała się z uznaniem ze strony organizacji społecznych, mediów oraz zrzeszeń dziennikarskich. Agnieszkę Romaszewską–Guzy i jej współpracowników za działalność w imię polskiej racji stanu odznaczono nagrodą im. Jerzego Giedroycia, a magazyn ekonomiczny Home &amp; Market przyznał szefowej Biełsatu tytuł Menedżera Roku. Agnieszka Romaszewska-Guzy została również uhonorowana tytułem Europejczyka Roku 2013 przez europejskie wydanie międzynarodowego miesięcznika Reader’s Digest, którego laureatami są ludzie działający na rzecz poprawy losu innych.

</doc>
<doc id="911918" url="https://pl.wikipedia.org/wiki?curid=911918" title="J&amp;S Cup 2007">
J&amp;S Cup 2007

J&amp;S Cup 2007 – tenisowy turniej WTA kategorii II w sezonie 2007 z cyklu J&amp;S Cup rozgrywany w dniach 1–7 maja 2007 roku w Warszawie na kortach ceglanych o puli nagród wynoszącej 600 000 dolarów amerykańskich.
Zawodniczki biorące udział w turnieju głównym.
Listę zawodniczek opracowano na podstawie rankingu, który organizacja WTA opublikowała w na tydzień przed rozpoczęciem turnieju głównego, 23 kwietnia 2007 roku.
Występy polskich zawodniczek.
Spośród dziewięciu startujących w eliminacjach do turnieju głównego Polek aż osiem odpadło już w pierwszym spotkaniu. Edyta Cieplucha przegrała 1/6 1/6 z Czeszką Zuzaną Ondráškovą. Anna Korzeniak uległa Litwince Linie Stančiūtė 2/6 6/1 1/6 i to ona najbardziej spośród polskich zawodniczek zbliżyła się do drugiej rundy turnieju eliminacyjnego. Natalia Kołat przegrała ze Słowaczką Jarmilą Gajdošovą 5/7 4/6. Aleksandra Rosolska zdobyła jedynie dwa gemy w meczu przeciwko jednej z najlepszych juniorek świata, Tamirze Paszek. Trzecia rakieta Polski, Joanna Sakowicz, uległa 1/6 1/6 piętnastej rakiecie Rosji, Wierze Duszewinie. Karolina Kosińska przegrała 1/6 3/6 z Andreją Klepač. Alicja Rosolska uległa Cwetanie Pironkowej 2/6 1/6. Z turnieju odpadła też Monika Krauze.
Olga Brózda pokonała w pierwszej rundzie turnieju eliminacyjnego Łotyszkę Līgę Dekmeijere 1/6 6/1 6/3. Jednak już w drugiej nie wykorzystała okazji, przegrywając ze Słowaczką Jarmilą Gajdošovą 6/0 4/6 6/7(4).
Debiutująca z dziką kartą w świecie zawodowego tenisa Katarzyna Piter przegrała w pierwszej rundzie turnieju głównego z numerem pięć zawodów, Nadią Pietrową 3/6 5/7.
Grająca z dziką kartą Urszula Radwańska przegrała w pierwszej rundzie turnieju głównego z Rosjanką Jeleną Wiesniną 6/2 6/7(4) 3/6. Polka nie wykorzystała trzech piłek meczowych w drugim secie.
Najlepszy polski debel, Klaudia Jans i Alicja Rosolska przegrał w pierwszej rundzie turnieju deblistek po zaciętym i wyrównanym boju z najwyżej rozstawionymi Marą Santangelo i Katariną Srebotnik 3/6 6/3 7-10.
Siostry Alona i Kateryna Bondarenko pokonały parę Anna-Lena Grönefeld / Urszula Radwańska 6/1 6/2 w pierwszej rundzie głównego turnieju deblistek.
Agnieszka Radwańska, najlepsza tenisistka polska, pokonała w pierwszej rundzie turnieju gry pojedynczej Cwetanę Pironkową 7/5 6/1. W drugiej rundzie uległa Ukraince Alonie Bondarenko 6/0 4/6 3/6. To ostatnia zawodniczka Polski, która grała w turnieju singlowym.
Agnieszka Radwańska i Anna Czakwetadze odpadły w pierwszej rundzie gry podwójnej, pokonane przez Wierę Duszewinę i Tetianę Perebijnis 2/6 4/6.
Olga Brózda i Karolina Kosińska w pierwszej rundzie turnieju deblistek pokonały Līgę Dekmeijere i Gabrielę Navrátilovą 7/5 6/3. W ćwierćfinałach Polki uległy rozstawionym z dwójką Jelenie Lichowcewej i Jelenie Wiesninie 6/3 3/6 5-10. To ostatnie reprezentantki Polski w turnieju J&amp;S Cup 2007.
Ciekawostki.
Dla belgijskiej tenisistki Kim Clijsters tegoroczny turniej J&amp;S Cup to ostatni w karierze rozegrany na kortach ziemnych. Mistrzyni imprezy planuje zakończenie kariery po turnieju w Stuttgarcie w 2007 roku. Z tego powodu ograniczyła swoje starty i po Warszawie zobaczymy Belgijkę na kortach jeszcze tylko pięciokrotnie. Zawodniczka nie wystartuje w wielkoszlemowym Roland Garros z powodu przygotowań do ślubu oraz w US Open – będzie wówczas w podróży poślubnej. Zawodniczka odpadła w pierwszym spotkaniu, czyli w drugiej rundzie, przegrywając z Juliją Wakułenko. To był ostatni w karierze mecz Clijsters na korcie ziemnym.
Niespodziewanie tenisistka belgijska zmieniła zdanie i 6 maja 2007 ogłosiła, że warszawski turniej był ostatnim w jej karierze zawodowej.
Swietłana Kuzniecowa nie zdołała po raz czwarty z rzędu awansować do finału J&amp;S Cup. W jednej drugiej finału pokonała ją Alona Bondarenko.

</doc>
<doc id="911932" url="https://pl.wikipedia.org/wiki?curid=911932" title="Tunel Karawanki">
Tunel Karawanki

Tunel Karawanki, Tunel pod Karawankami (, ) – dwa tunele: jeden drogowy i jeden kolejowy, wydrążone pod masywem górskim Karawanki, łączące Austrię ze Słowenią:

</doc>
<doc id="911943" url="https://pl.wikipedia.org/wiki?curid=911943" title="Olaf Lindenbergh">
Olaf Lindenbergh

Olaf Lindenbergh (ur. 6 lutego 1974 w Purmerend), piłkarz holenderski grający na pozycji defensywnego pomocnika w klubie FC Volendam.
Kariera klubowa.
Lindenbergh rozpoczynał karierę w amatorskim klubie ZOB, pochodzącego z jego rodzinnej miejscowości Purmerend. Potem trafił do szkółki Ajaksu Amsterdam, ale nie zdołał przebić się do składu pierwszoligowej drużyny i w 1994 roku trafił do De Graafschap. 1 listopada zadebiutował w Eerstedivisie wygranym 1:0 meczem z VVV Venlo. W tym samym sezonie awansował z klubem z Doetinchem do Eredivisie i na boiskach pierwszej ligi grał przez niespełna 5 sezonów rozgrywając dla tego klubu niemal 160 meczów ligowych i pucharowych oraz zdobywając 6 goli.
Zimą 2000 Lindenbergh znalazł się w kęgu zainteresowań kierownictwa klubu AZ Alkmaar i ostatecznie podpisał z tym klubem kontrakt. Z AZ początkowo nie osiągał znaczących sukcesów, ale przełom nastąpił w sezonie 2004/2005, gdy zespół pod wodzą Co Adriaanse i z Olafem w składzie awansował do półfinału Pucharu UEFA, skąd odpadł ze Sportingiem wskutek gorszego bilansu bramek zdobytych na wyjeździe. Przez 5,5 roku spędzonego w Alkmaarze Lindenbergh rozegrał ponad 130 meczów i strzelił 8 goli.
Latem 2005 Lindenbergha zapragnął mieć w swojej drużynie trener Ajaksu Amsterdam, Danny Blind. Lindenbergh niedługo potem podpisał kontrakt, a Ajax zapłacił za niego 2 miliony euro. W stołecznym klubie Lindenbergh zadebiutował 10 września w wygranym 2:0 wyjazdowym meczu z Willem II Tilburg. Przez cały sezon rozegrał jednak tylko 18 ligowych meczów i częściej był rezerwowym lub leczył kontuzje. W sezonie 2006/2007 zagrał z Ajaksem w Lidze Mistrzów, a po odpadnięciu z tego pucharu, w Pucharze UEFA. Wywalczył też wicemistrzostwo oraz zdobył Puchar Holandii.
W latach 2007–2008 Lindenbergh grał w Sparcie Rotterdam, a w sezonie 2008/2009 w trzecioligowym Purmersteijn. W sezonie 2009/2010 grał w AGOVV Apeldoorn, a następnie przeszedł do FC Volendam.
Kariera reprezentacyjna.
Lindenbergh w swojej karierze grał w reprezentacji Holandii U-21.

</doc>
<doc id="911947" url="https://pl.wikipedia.org/wiki?curid=911947" title="Edward Lawrie Tatum">
Edward Lawrie Tatum

Edward Lawrie Tatum (ur. 14 grudnia 1909, zm. 5 listopada 1975) – amerykański genetyk.
W 1958 wraz z George'em Wellsem Beadle'em zdobył Nagrodę Nobla w dziedzinie fizjologii lub medycyny za badania nad "Neurospora crassa", które doprowadziły do stworzenia hipotezy „jeden gen = jeden enzym”. Drugą połowę Nagrody Nobla w dziedzinie fizjologii i medycyny w 1958 otrzymał jego późniejszy współpracownik Joshua Lederberg za odkrycie mechanizmów rekombinacji genetycznej u bakterii.

</doc>
<doc id="911948" url="https://pl.wikipedia.org/wiki?curid=911948" title="Lucas Brunner">
Lucas Brunner

Lucas Brunner (ur. 29 maja 1967 w Bernie) – szwajcarski szachista, do 1989 reprezentant Republiki Federalnej Niemiec, arcymistrz od 1994 roku.
Kariera szachowa.
W pierwszej połowie lat 90. był podstawowym zawodnikiem reprezentacji Szwajcarii. Pomiędzy 1989 a 1994 rokiem trzykrotnie wystąpił na szachowych olimpiadach, dwukrotnie na drużynowych mistrzostwach świata oraz również dwukrotnie na drużynowych mistrzostwach Europy.
Osiągnął wiele sukcesów turniejowych, m.in. w 1988 podzielił II miejsce (wraz z m.in. Borisem Gelfandem i Michaelem Adamsem) w turnieju młodych mistrzów w Oakham, w 1989 triumfował w Pradze (przed Curtem Hansenem), w 1991 zwyciężył w Kecskemét (przed Andrasem Adorjanem), w 1992 podzielił I miejsce (wraz z Johnem van der Wielem i Zoltanem Ribli) w Baden-Baden, w 1993 podzielił I miejsce w otwartym turnieju w Neuchâtel oraz zajął I miejsce w Kecskemét, natomiast w 1994 zdobył w Lucernie tytuł indywidualnego mistrza Szwajcarii. W roku 1995 rozegrał dwa mecze z ówczesną mistrzynią świata Xie Jun, w jednym ze spotkań (w Bernie) zwyciężając 3½ – 2½.
Najwyższy ranking w karierze osiągnął 1 stycznia 1995 r., z wynikiem 2535 punktów zajmował wówczas 3. miejsce (za Wiktorem Korcznojem i Wiktorem Gawrikowem) wśród szwajcarskich szachistów.
Od roku 2000 bardzo rzadko bierze udział w turniejach klasyfikowanych przez Międzynarodową Federację Szachową, praktycznie występując tylko w rozgrywanych corocznie drużynowych mistrzostwach Szwajcarii.

</doc>
<doc id="911951" url="https://pl.wikipedia.org/wiki?curid=911951" title="Copa América 1975">
Copa América 1975

Copa América 1975 – trzydzieste mistrzostwa kontynentu południowoamerykańskiego odbyły się w 1975 roku. Wzięło w nich udział 10 reprezentacji narodowych. Pierwszy raz w historii turnieju nie rozgrywano w jednym państwie, lecz we wszystkich krajach uczestników turnieju. Drużyny podzielono na trzy trójzespołowe grupy. Zwycięzcy grup awansowali do półfinałów, gdzie czekał poprzedni zwycięzca turnieju - zespół Urugwaju, zaś zwycięzcy tej fazy awansowali do finału (zarówno w półfinale, jak w finale rozgrywane były dwumecze).
Podsumowanie.
Urugwaj jako obrońca tytułu awansował do półfinału bez gry.
Grupa 1.
Tabela końcowa.
Grupa 1
Grupa 2.
Tabela końcowa.
Grupa 2
Grupa 3.
Wyniki.
Mecz Paragwaj - Kolumbia został przerwany w 43 minucie.
Tabela końcowa.
Grupa 3
Finał.
Trzydziestym triumfatorem turnieju Copa América został po raz drugi zespół Peru.

</doc>
<doc id="911953" url="https://pl.wikipedia.org/wiki?curid=911953" title="George Wells Beadle">
George Wells Beadle

George Wells Beadle (ur. 22 października 1903, zm. 9 czerwca 1989) – amerykański genetyk. W 1958 wraz z Edwardem Lawrie Tatumem zdobył Nagrodę Nobla w dziedzinie fizjologii lub medycyny za badania nad "Neurospora crassa", które doprowadziły do stworzenia hipotezy „jeden gen = jeden enzym”. Drugą połowę Nagrody Nobla w dziedzinie fizjologii i medycyny w 1958 otrzymał Joshua Lederberg za odkrycie mechanizmów rekombinacji genetycznej u bakterii.

</doc>
<doc id="911960" url="https://pl.wikipedia.org/wiki?curid=911960" title="Józef Potyka">
Józef Potyka

Józef Potyka (ur. 5 sierpnia 1886 w Łabędach, zm. 15 października 1955 w Tarnowskich Górach) – polski doktor prawa, polityk samorządowy, powstaniec śląski.
Życiorys.
Urodził się w rodzinie rolniczo-kupieckiej. Ukończył gimnazjum w Gliwicach, następnie studiował prawo na uniwersytetach we Wrocławiu i Berlinie, w 1913 uzyskując stopień doktora.
Od października 1911 przez niecały rok oraz podczas I wojny światowej służył w armii niemieckiej. W 1914 ranny pod Verdun, awansowany do podporucznika rezerwy.
Od stycznia 1919 zaangażowany w Polską Organizację Wojskową Górnego Śląska, w kwietniu 1919 wstąpił do służby państwowej. Pełnił obowiązki zastępcy starosty w Mławie, od lipca 1919 w Puławach. W 1922 objął urząd starosty powiatu świętochłowickiego.
W sierpniu 1919 ochotniczo wstąpił do 1 Pułku Strzelców Bytomskich, objął dowództwo 8 kompanii, a po niecałych trzech tygodniach dowództwo II batalionu. W połowie marca 1920 skierowany do pracy plebiscytowej. Kierował Wydziałem Statystycznym Polskiego Komisariatu Plebiscytowego. Bliski współpracownik Wojciecha Korfantego podczas II oraz III powstania śląskiego. Jako jego wysłannik, wraz z Mieczysławem Paluchem 25 sierpnia 1920 przekazał komendantowi Alfonsowi Zgrzebniokowi decyzję Korfantego o zakończeniu II powstania śląskiego. Przez krótki czas komendant obozu dla uchodźców śląskich w Sosnowcu, następnie pracował w Polskim Komisariacie Plebiscytowym w powiecie kozielskim.
Podczas III powstania śląskiego organizator sądownictwa polowego, szef nowo utworzonego Departamentu Spraw Wojskowych przy Naczelnej Komendzie Wojsk Powstańczych. Po odwołaniu podpułkownika kawalerii Macieja hrabiego Mielżyńskiego, jeden z kandydatów na naczelnego dowódcę III Powstania (ostatecznie został nim ppłk Kazimierz Zenkteller. Po zakończeniu powstania, od września 1921 do czerwca następnego roku pracował w biurze adwokackim K. Czapli w Bytomiu.
W październiku 1921 przez Naczelną Radę Ludową mianowany starostą bytomskim (właściwie powiatu świętochłowickiego, w skład którego wchodziły m.in. Nowe Hajduki, Wielkie Hajduki i tzw. Szarlociniec - obecnie wszystkie w granicach Chorzowa), z siedzibą w Świętochłowicach. W latach 1922–1923 siedzibę starostwa wybudowano jednak na działce udostępnionej przez gminę Hajduki Wielkie (obecnie Chorzów Batory, dzielnica Chorzowa). Po likwidacji powiatu świętochłowickiego w kwietniu 1939, część terenu Wielkich Hajduk wraz z siedzibą starostwa przyłączono do Świętochłowic (ten podział administracyjny zachował się do dzisiaj).
22 czerwca 1922 jako starosta powiatu świętochłowickiego, przejął formalnie władzę w Królewskiej Hucie (obecnie Chorzów) od tzw. kontrolera Komisji Międzysojuszniczej. Następnego dnia powitał wkraczające do miasta pododdziały Wojska Polskiego.
W marcu 1925 inicjator utworzenia w Świętochłowicach Powiatowego Muzeum ze zbiorami archiwaliów powstańczych oraz z okresu Plebiscytu, w latach późniejszych zbiory przeniesiono do utworzonego w 1934 Muzeum w Chorzowie.
W 1920 współzałożyciel Związku Hallerczyków. Współzałożyciel, wiceprezes, następnie prezes honorowy Związku Powstańców Śląskich. Zdaniem niektórych historyków, kontrkandydat Michała Grażyńskiego na urząd wojewody śląskiego.
Pełnił urząd starosty świętochłowickiego do 5 września 1927. Po odwołaniu, aż do wybuchu wojny dyrektor Spółki Brackiej w Tarnowskich Górach.
Po wybuchu II wojny światowej przeniósł się do Lwowa, współorganizator i prezes Komitetu Uchodźców ze Śląska we Lwowie. W 1940 powrócił do Polski, zamieszkał w Krakowie, działał w ruchu oporu oraz strukturach polskiego państwa podziemnego. Aresztowany przez gestapo w 1943, osadzony w więzieniu na Montelupich w Krakowie.
Po zakończeniu wojny powrócił do Tarnowskich Gór. Został ponownie dyrektorem Spółki Brackiej w Tarnowskich Górach, po jej likwidacji w 1950 przeszedł na emeryturę. Zmarł 15 października w Tarnowskich Górach.

</doc>
<doc id="911963" url="https://pl.wikipedia.org/wiki?curid=911963" title="SC Telstar">
SC Telstar

SC Telstar, właśc. Sportclub Telstar – holenderski klub piłkarski z siedzibą w Velsen-IJmuiden, założony 17 lipca 1963 roku, występujący obecnie w Eerste divisie.
Stormvogels powstał w 1912 roku. Gdy w Holandii utworzono profesjonalną ligę, zarówno Stormvogels, jak i inny lokalny klub VSV zaczęły w niej grać. VSV jeszcze w 1938 roku zdobyło Puchar Holandii. Z powodu problemów finansowych obu klubów, 17 lipca 1963 doszło do fuzji. Klub nazwano Telstar, a nazwę wzięto od satelity komunikacyjnego, wystrzelonego w kosmos tamtego roku. Stormvogels i VSV powróciły do ligi amatorskiej. W 2001 roku doszło do kolejnej fuzji – amatorskiego Stomrvogels i grającego w drugiej lidze Telstaru. W 2008 klub zmienił nazwę na SC Telstar.
Swoje domowe mecze zespół rozgrywa na mogącym pomieścić 3060 widzów obiekcie o nazwie Schoonenberg Stadion. Barwy klubowe to biały i niebieski.

</doc>
<doc id="911964" url="https://pl.wikipedia.org/wiki?curid=911964" title="Roy Homme">
Roy Homme

Roy Homme (ur. 7 października 1909 w Stady, Dakota Północna, zm. 25 kwietnia 2007 w Billings, Montana), koszykarz amerykański, mistrz rozgrywek akademickich.
Szkołę średnią ukończył w Outlook (Montana), gdzie należał do wyróżniających się koszykarzy. Rozpoczął następnie studia na University of Montana i został włączony do programu treningowego stanowej reprezentacji uniwersyteckiej, która dominowała w tym czasie w rozgrywkach krajowych. Zespół z Montany, o przydomku "Golden Bobcats", zdobywał średnio w meczu 60 punktów, przy ówczesnych standardach (w rozgrywkach uczelnianych) wynoszących około 40. Największą gwiazdą prezentujących nowoczesny styl gry koszykarzy był przyjęty później do Hall of Fame koszykówki John Thompson. Homme występował w tym zespole w sezonie 1928/1929, kiedy Golden Bobcats osiągnęli bilans 36 wygranych przy 2 porażkach; zostali też uznani za mistrzów kraju w rozgrywkach międzyuczelnianych przez organizację Helms Athletic Foundation (tytuł równoznaczny z późniejszym mistrzostwem National Collegiate Athletic Association). Homme, jako debiutant, nie należał do pierwszoplanowych postaci zespołu, był natomiast w późnym wieku ostatnim żyjącym członkiem ekipy mistrzowskiej.
Na początku lat 30. Homme przeniósł się na Brigham Young University w Provo, gdzie kontynuował studia, pracując jednocześnie jako asystent trenera zespołu lekkoatletycznego. Dyplom tej uczelni uzyskał w 1934, później obronił również magisterium na University of Montana. Po studiach zatrudnił się w szkolnictwie, kierował placówkami w Antelope (Montana) i Medicine Lake (Minnesota), trenując równocześnie szkolne reprezentacje koszykarskie i lekkoatletyczne. Później pracował jako sprzedawca w kilku branżach (stalowych konstrukcji na potrzeby farmerów, ubezpieczeń i innych). Przez wiele lat prowadził klub bowlingowy w Plentywood (Montana). Do późnego wieku uprawiał sport, występując w rozgrywkach weteranów w golfie (był kibicem Tigera Woodsa) i strzelectwie (trzykrotnie sięgnął po mistrzostwo stanowe weteranów w konkurencji trap).
W 1986 doczekał się przyjęcia całej ekipy Golden Bobcats do Hall of Fame sportu w stanie Montana. Zmarł w wieku 97 lat w kwietniu 2007.

</doc>
<doc id="911967" url="https://pl.wikipedia.org/wiki?curid=911967" title="Schoonenberg Stadion">
Schoonenberg Stadion

Schoonenberg Stadion – wielofunkcyjny stadion w mieście Velsen-Zuid w Holandii. Najczęściej używany jest jako stadion piłkarski, a swoje mecze rozgrywa na nim drużyna Stormvogels Telstar. Stadion może pomieścić 3250 widzów. 250 miejsc przeznaczonych jest dla kibiców drużyny przyjezdnej. Został wybudowany w 1936 roku, a w 1999 roku przeszedł renowację, w wyniku której postawiono nową wschodnią trybunę, a cały stadion zadaszono.

</doc>
<doc id="911968" url="https://pl.wikipedia.org/wiki?curid=911968" title="Nowa Organizacja Syjonistyczna">
Nowa Organizacja Syjonistyczna

Nowa Organizacja Syjonistyczna (hebr. הסתדרות ציונית חדשה – "Histadrut Cijonit Chadasza," w skrócie hebr. הצ"ח, "Ha-Cach") – organizacja założona przez syjonistów rewizjonistów z Ze’ewem Żabotyńskim na czele, powstała jako sprzeciw i opozycyjna struktura wobec polityki prowadzonej przez Światową Organizację Syjonistyczną i Chaima Weizmana w latach 30. XX wieku. W 1946 roku ponownie powróciła do struktur Światowej Organizacji Syjonistycznej.
Tło powstania.
Koniec lat 20. XX wieku i początek lat 30. XX w. wiązały się z niezadowoleniem rewizjonistów z tempa i kierunku w jakim podążały prace Światowej Organizacji Syjonistycznej, aby utworzyć w Palestynie siedzibę narodową Żydów. Żabotyński krytykował zachowawczą politykę syjonistycznego przywództwa i Jiszuwu. Postulował przyspieszenie i zwiększenie nacisków na Wielką Brytanię oraz lobbowanie w jej parlamencie na rzecz postaw prosyjonistycznych. Doceniał on pracę organiczną socjalistów, jaką prowadzili wśród osadników, ale nalegał na adaptację polityki, która doprowadziłaby do szybkiego zwiększenia liczby Żydów w Palestynie. Tylko taka sytuacja umocniłaby państwotwórcze dążenia syjonistów. Żabotyński nalegał żeby wyjść poza pracę i gospodarkę i umocnić polityczną pozycję syjonizmu. Dodatkowo rewizjoniści dążyli do odtworzenia Legionu Żydowskiego, który miałby być żydowskimi siłami zbrojnymi oraz zapewniałby ochronę Jiszuwowi.
Poczucie pewności Żabotyńskiego budowane było na rosnącej popularności rewizjonizmu. Na XIV Kongresie Syjonistycznym w Wiedniu (1925) rewizjoniści posiadali reprezentację 5 delegatów (na 311 miejsc). Z kolei w Bazylei, na XVII Kongresie Syjonistycznym, ich reprezentacja wzrosła do 52 delegatów, co stanowiło już 21% wszystkich miejsc. Kolejnym czynnikiem byli Żydzi z Polski. Dla nich syjonizm był nie tylko ruchem mającym na celu zbieranie funduszy na różne grupy pionierów wyjeżdżających do Palestyny. Dla wielu z nich miał być przede wszystkim rozwiązaniem problemu żydowskiego w Europie. Wielu z nich, w szczególności w latach 30. XX w., stykało się coraz częściej z nieprzychylną i wrogą postawą partii politycznych (w szczególności prawicowych) oraz społeczeństwa. Dyskryminacja dotykała Żydów w edukacji, administracji, handlu czy też pracy zawodowej.
W 1930 roku ukazał się raport Komisji Shawa oraz Biała Księga lorda Passfielda. Pierwszy dokument zalecał ograniczenie żydowskiej emigracji na obszar Palestyny. Biała Księga z kolei oficjalnie nakazała jej ograniczenie. Limitacji uległa także możliwość zakupu ziemi przez Agencję Żydowską. Oba dokumenty rozczarowały syjonistów. Ich publikacje stanowiły dla rewizjonistów potwierdzenie ich oskarżeń kierowanych w stronę przywództwa ruchu syjonistycznego, mówiących o nieskutecznej polityce Weizmana wobec Brytyjczyków. 
W 1931 roku rewizjoniści stwierdzili, że naczelnym i bezdyskusyjnym celem syjonizmu powinno być utworzenie państwa żydowskiego wyłącznie w Palestynie. Sprzeciwili się także Weizmanowi, który twierdził, że można osiągnąć kompromis z Arabami i żyć z nimi wspólnie w Palestynie. Sprzeciw Kongresu wobec tych propozycji doprowadził do podarcia przez Żabotyńskiego swojej karty delegata. Część z rewizjonistów popierających Żabotyńskiego chciała stworzyć własne struktury, w których mogłaby realizować cele swojego ruchu. Reszta chciała pozostać w ramach ŚOS i tam walczyć o swoje postulaty. W 1933 roku Żabotyński zwołał specjalne posiedzenie Unii Syjonistów Rewizjonistów w Katowicach. Nie przyniosło ono skutków, a Żabotyński pojechał na następny dzień do Łodzi, gdzie wydał manifest, w którym rozwiązał organy wykonawcze, ogłosił osobiste przywództwo nad ruchem i ogłosił zwołane plebiscytu mającego na celu ustalenie kierunku polityki rewizjonistów. Organizację tego ostatniego powierzono Me’irowi Grossmanowi. Wiec zakończył się masowym poparciem przywództwa Żabotyńskiego.
W czerwcu 1933 roku doszło do zabójstwa Chaima Arlosoroffa w Tel Awiwie. O zabójstwo oskarżono niechętnych mu rewizjonistów. W rezultacie doszło do głębokich podziałów między Żabotyńskim a Dawidem Ben Gurionem i socjalistami, których nie udało się zażegnać. W ramach dochodzenia Brytyjczycy dokonali wielu przeszukań i zatrzymań wśród rewizjonistów w Palestynie. Sprawa przyczyniła się do wzrostu popularności socjalistów w ramach ruchu syjonistycznego, a rewizjoniści zostali zepchnięcia na margines.
Pogłębiające się animozje doprowadziły w 1935 roku do głosowania, w którym aż 167 000 uczestników zagłosowało za oderwaniem się od Światowej Organizacji Syjonistycznej i utworzeniu oddzielnej, tylko 3000 były przeciw. We wrześniu 1935 w Wiedniu doszło do kongresu założycielskiego Nowej Organizacji Syjonistycznej, podczas którego ogłoszono, że w jej ramach Żydzi będą mieli prawo głosu bez względu na to, czy wpłacali fundusze na konto organizacji, czy też nie. Rząd Wielkiej Brytanii odmówił międzynarodowego uznania NOS. 19 lipca 1935 roku w „Trybunie Narodowej” pojawiła się odezwa do wszystkich członków Bejtaru, Brit he-Chajal oraz innych afiliowanych przy rewizjonizmie organizacji, że wszyscy ich członkowie muszą poświęcić się w celu budowy i umacniania struktur NOS. Nakazano zorganizowanie odpowiednich prelekcji i spotkań, na których zaprezentować miano wszystkie materiały otrzymane z centrali.
Plan dziesięcioletni.
Zaraz po powstaniu NOS na kongresie w Wiedniu nakazano opracowanie planu nazwanego "planem dziesięcioletnim", który miałby wyznaczyć cele NOS. Został on oficjalnie zaadaptowany przez organizację w 1938 roku. Najważniejszym postulatem planu była emigracja żydowska do Palestyny. Miała ona zakładać, że w ciągu 10 lat, ok. 1,5 miliona Żydów wyjedzie z Europy Środkowo-Wschodniej. Uchroniłoby to Europę od napięć panujących między społecznością Żydów a ugrupowaniami nacjonalistycznymi. W myśl planu, dzięki tej emigracji Żydzi mieliby stać się większością w Mandacie Palestyny.
Najważniejszym postulatem było jednak utworzenie niepodległego państwa żydowskiego po obu stronach rzeki Jordan. Zakładano, że zasiedlenie Transjordanii zapewni Żydom zaplecze gospodarcze. Co więcej, był to obszar słabo zaludniony i mógłby pomieścić przyszłą imigrację żydowską. Rewizjoniści postrzegali urbanizację, industrializację i rolnictwo za główne narzędzia rozwoju żydowskiego osadnictwa w Mandacie Palestyny. Powiązana ze środowiskiem rewizjonistów gazeta „Jerozolima Wyzwolona” na swoich łamach publikowała teksty informujące o sztuczności pojęć Wschodnia Palestyna czy Transjordania. Rewizjoniści uważali, że są to obszary 90 000 km2 chaosu i bezładu. Są to biblijne tereny przynależne Żydom, a rząd brytyjski oddał je Arabom. W myśl publikowanych artykułów były to obszary nadające się do rozwoju rolnictwa i absorpcji dużych mas ludzi. Żabotyński chciał także utworzenia zarządu kolonizacyjnego oraz Legionu Żydowskiego jako elementów tworzących żydowską państwowość. Oprócz tego NOS postulowała utworzenie państwa żydowskiego z Żydami jako większością zdolną do rządzenia, wykorzystanie wszystkich ziem Palestyńczyków, przy odpowiedniej rekompensacji, pod kolonizację.
NOS a II Rzeczpospolita Polska.
Elementem zapewniającym realizację ambicji NOS i planu miała być tzw. "polityka sojuszy". Jej celem miało być nawiązywanie relacji z państwami Europy Środkowo-Wschodniej. Szczególne miejsce w polityce zagranicznej NOS zajmowała Rzeczpospolita Polska, ponieważ wg spisu z 1931 roku żyło w niej 3113 900 Żydów. Mimo to, Żabotyński nie był w stanie nadzorować bezpośrednio całej działalności NOS w Polsce. Polscy rewizjoniści nie byli jednolitym środowiskiem, co, wg Weinbauma, nie ułatwiało w ustanowieniu stabilnych relacji z rządem. W związku z tym na przedstawiciela Nowej Organizacji Syjonistycznej w Polsce wybrano Józefa Schechtmana – przewodniczącego egzekutywy NOS w Warszawie. Sprawiało to problemy w relacjach z władzami II RP, które nie pozwalały oficjalnie na w pełni swobodną działalność palestyńskich członków NOS rewizjonistów z innych państw. Mimo to wielu polskich Żydów, którzy otrzymali paszporty Mandatu Palestyny, działało w strukturach organizacji w Polsce lub rewizjonistycznych tytułach prasowych.
Szczególnie dobre relacje Żabotyński nawiązał z rządami sanacji. Wykorzystano to, że rząd polski postrzegał masowe emigracje Żydów z kraju za element niwelujący napięcia polsko-żydowskie oraz mogący rozwiązać tzw. problem żydowski na prawicy. Z kolei rewizjoniści postrzegali to za możliwość poszerzania swoich wpływów wśród polskich Żydów. Z kolei Timothy Snyder twierdzi, że wspólne relacje zostały nawiązane na wspólnym doświadczeniu carskiego prześladowania. Dodatkowo Polacy mieli postrzegać rewizjonistów jako ruch antysocjalistyczny, co zwiększało przychylność rządu polskiego. Żabotyński spotkał się nawet dwa razy z ministrem spraw zagranicznych Józefem Beckiem w celu przedyskutowania "planu dziesięcioletniego". Z kolei Edward Raczyński wielokrotnie odbywał spotkania w Wielkiej Brytanii na rzecz emigracji żydowskiej, a Jerzy Potocki obiecał lobować na rzecz planów NOS w Waszyngtonie. Doszło także do spotkania Żabotyńskiego z premierem gen. Felicjanem Sławojem-Składkowskim, w trakcie którego premier poparł dążenia syjonistów do utworzenia państwa żydowskiego w Palestynie.
Kwestie gospodarcze.
Rozwój gospodarki w Palestynie sprawiał, że jawiła się ona jako obiecujący obszar i rynek dla Polski. Wielu Żydów rozpoczynających tam swoją działalność miała polskie korzenie. Polski eksport do Mandatu Palestyny notował tendencje zwyżkowe. W 1934 roku jego wartość wyniosła 475 375 funtów, a w 1935 roku – 770 000 funtów. Z kolei import, w tym samym okresie, wzrósł z 31 900 do 122 245 funtów. Palestyna stała się jednym z najważniejszych rynków handlu w Azji. Polskie statki od 1933 roku pływały do portu w Hajfie, a w 1937 roku PLL LOT ustanowił połączenie lotnicze z Hajfą. Swój oddział w Tel Awiwie miał także PKO Bank Polski. Wszystkie te czynniki były wykorzystywane w argumentacji NOS.
Palestyna jako polska kolonia.
Pod koniec lat 30. XX wieku NOS podjęła szereg zabiegów politycznych w celu przekonania rządu polskiego do przejęcia Mandatu Palestyny przez Polskę. Orędownikiem tego był Władysław Studnicki, który uważał, że właśnie od Palestyny Polska powinna zacząć realizować swoje ambicje kolonialne. Twierdził, iż problemy etniczne w tym obszarze jakie trapiły Wielką Brytanię ułatwiłyby przejęcie mandatu. Rewizjoniści postrzegali Polskę, ze względu na bliskie relacje z Wielką Brytanią, jako naturalnego nadzorcę Mandatu Palestyny. W 1939 roku Żabotyński zasugerował przejęcie przez Rzeczpospolitą Polską Syrii. Weinbaum zaznacza jednak, że rząd polski nie traktował poważnie tych propozycji.
Relacje wojskowe.
Rewizjoniści zaczęli szmuglować broń do Palestyny w latach 30. XX wieku. Była ona pozyskiwana z prywatnych funduszy i wysyłana w bagażach. Osoba odpowiedzialną za negocjacje w sprawie broni i amunicji w Polsce był Henryk Strasman. Badania Weinbauma wykazują, że Wojsko Polskie sprzedawało do Palestyny, prawdopodobnie odbiorcą był Irgun, amunicję, karabiny, LKM-y i CKM-y. Łącznie Irgun miał nabyć broń i amunicję na kwotę 212.000 złotych, w ramach pożyczki lub grantu.
W 1936 roku doszło między Żabotyńskim a hrabią Raczyńskim do spotkań dotyczących obozów szkoleniowych dla członków Bejtaru i Irgunu. Przywódca NOS poprosił Raczyńskiego o następujące rzeczy:
W notatce z tego spotkania Raczyński miał zapisać, że nie można kwestionować praw Żydów do ich ojczyzny oraz do obrony jej. Taki wysiłek wymaga odpowiedniej broni, czy przeprowadzenia szkoleń. Jednak Beck stwierdził, że sytuacja wewnętrzna Polski nie pozwala na oficjalne szkolenie i tworzenie oddziałów paramilitarnych. Mimo to, Bejtar brał udział w szkoleniach paramilitarnych prowadzonych przez Państwowy Urząd Wychowania Fizycznego i Przygotowania Wojskowego.
Żona Henryka Strasmana, Alicja, miała potwierdzić, że w 1938 roku w Zofiówce na Wołyniu i koło Łodzi miały odbyć się kursy dla członków Irgunu z Palestyny. Miały być one prowadzone przez polskich oficerów pod obserwacją Ministerstwa Spraw Wojskowych. Na wiosnę 1939 r. został zorganizowany w Bolęcinie w rejonie Andrychowa w Beskidzie Małym obóz wojskowy dla Bejtaru, który był utrzymany w ścisłej tajemnicy. Miał on trwać 4-6 tygodni i objąć 1000 Żydów. Polski rząd pozwolił także NOS na potajemne zbieranie funduszy na rzecz szkoleń wojskowych dla członków Irgunu. Henryk Strasman miał zebrać ok. 100 000 złotych.
Po wybuchu II wojny światowej.
Ja’akow Szawit twierdzi, że wybuch II wojny światowej sprawił, że NOS stała się organizacją bez większego znaczenia. Śmierć Żabotyńskiego w 1940 roku pozostawiła ruch bez najważniejszego i najbardziej wpływowego przywódcy. Organizacja straciła na znaczeniu na rzecz Irgunu oraz Lechi, które oprócz działalności paramilitarnej prowadziły działalność polityczną w Palestynie. To głównie one w latach 40. XX wieku skupiały środowiska rewizjonistów w Palestynie. W tym czasie doszło do wielu wewnętrznych podziałów osłabiających NOS. W rezultacie w 1946 roku przeprowadzono referendum wewnętrzne, w którym aż 70% członków opowiedziało się za powrotem do Światowej Organizacji Syjonistycznej. Ruch ten został nieprzychylnie przyjęty wśród członków Irgunu, uważających go za przejaw słabości i poddaństwa wobec głównego nurtu syjonizmu utożsamianego z Dawidem Ben Gurionem.

</doc>
<doc id="911976" url="https://pl.wikipedia.org/wiki?curid=911976" title="El Watan">
El Watan

El Watan – algierska, francuskojęzyczna gazeta ukazująca się od 8 października 1990. Ma charakter opozycyjny względem władz.

</doc>
<doc id="911982" url="https://pl.wikipedia.org/wiki?curid=911982" title="Robert Ulanowicz">
Robert Ulanowicz

Robert Edward Ulanowicz (ur. 17 września 1943 w Baltimore) – amerykański ekolog teoretyk polskiego pochodzenia. Profesor na University of Maryland, College Park.
Publikacje.
Ulanowicz jest autorem kilku książek oraz autorem i współautorem ponad trzystu artykułów z dziedziny ekologii teoretycznej i dziedzin pokrewnych, m.in.:

</doc>
<doc id="911985" url="https://pl.wikipedia.org/wiki?curid=911985" title="Leszek Dutka">
Leszek Dutka

Leszek Stanisław Dutka, (ur. 16 lipca 1921 w Jaworznie, zm. 23 lutego 2014 w Krakowie) – polski malarz, rzeźbiarz i ceramik, prezes i założyciel fundacji im. Hanny Rudzkiej-Cybisowej.
W 1939 ukończył Liceum im. Stefana Żeromskiego w Zawierciu. W latach 1945-1955 studiował na Wydziale Malarstwa ASP w Krakowie w pracowniach prof. Hanny Rudzkiej-Cybisowej, prof. Zbigniewa Pronaszki i prof. Wacława Taranczewskiego. Jednocześnie studiował na Wydziale Architektury Politechniki Krakowskiej, którą ukończył w 1952. Jako pracownik Krakowskiego Biura Projektów Budownictwa Przemysłowego projektował i nadzorował m.in. budowę Myszkowskiej Fabryki Naczyń Emaliowanych oraz obiekty Wojewódzkiego Parku Kultury i Wypoczynku w Chorzowie.
Od 1956 członek Związku Polskich Artystów Plastyków.
Na jego artystyczny dorobek składają się rysunki, rzeźby, ceramika, obrazy oraz instalacje artystyczne. Swoje prace prezentował na prawie 100 wystawach zbiorowych i 40 indywidualnych.
Dzieła Leszka Dutki znajdują się w zbiorach m.in. Muzeum Narodowego w Krakowie, Wrocławiu, Gdańsku, Muzeum Polskiego w Chicago oraz w wielu prywatnych kolekcjach. Spuścizna rękopiśmienna Leszka Dutki znajduje się w zbiorach Biblioteki Naukowej PAU i PAN w Krakowie.
Miał żonę Renatę i córkę Agnieszkę, która jest graficzką. 
Odznaczenia i nagrody.
W czerwcu 2012, „za zasługi dla kultury, sztuki i rozsławiania miasta”, został Honorowym Obywatelem Zawiercia.

</doc>
<doc id="911988" url="https://pl.wikipedia.org/wiki?curid=911988" title="Michał Kamiński (siatkarz)">
Michał Kamiński (siatkarz)

Michał Kamiński (ur. 17 maja 1987 w Krzanowicach) – polski siatkarz, występujący na pozycji atakującego, reprezentant Polski w kadrze B.
Życiorys.
Uczęszczał do tamtejszej szkoły podstawowej oraz gimnazjum. Edukację kontynuował w Szkole Mistrzostwa Sportowego w Spale, w drużynie SMS PZPS Spała.

</doc>
<doc id="911995" url="https://pl.wikipedia.org/wiki?curid=911995" title="Defensor Lima">
Defensor Lima

Club Atlético Defensor Lima – peruwiański klub z siedzibą w mieście Lima, w dzielnicy Breña.
Historia.
Defensor założony został 28 lipca 1931 roku, ale do pierwszej ligi pierwszy raz awansował w 1960 roku. Debiut był dość przeciętny - 6. miejsce w tabeli. W 1971 roku klub zajął 3. miejsce, a dwa lata później sięgnął po swój największy w historii sukces - mistrzostwo Peru. W następnym roku był udany występ w Copa Libertadores, gdzie Defensor awansował do półfinału. W tym samym 1974 roku w lidze było jeszcze dobre 3 miejsce, ale później było coraz gorzej, aż w końcu w 1978 roku Defensor zajął 16. (ostatnie) miejsce i spadł z ligi. Powrót do najwyższej ligi nastąpił dopiero w 1992 roku, ale był bardzo krótki, gdyż w 1994 roku znów ostatnie 16. miejsce oznaczało spadek. Jak dotąd był to ostatni występ klubu na najwyższym szczeblu peruwiańskiej ligi. W 1997 roku klub spadł z drugiej ligi.

</doc>
<doc id="911997" url="https://pl.wikipedia.org/wiki?curid=911997" title="Club Atlético Defensor Lima">
Club Atlético Defensor Lima



</doc>
<doc id="912000" url="https://pl.wikipedia.org/wiki?curid=912000" title="Władysław Bentkowski">
Władysław Bentkowski

Władysław Bentkowski (ur. 24 września 1817 w Warszawie, zm. 2 października 1887 w Poznaniu) – uczestnik obu polskich powstań narodowych w XIX wieku i rewolucji na Węgrzech w roku 1848–1849, dziennikarz i polityk Poznańskiego, oficer pruski, członek Zarządu Centralnego Towarzystwa Gospodarczego dla Wielkiego Księstwa Poznańskiego w 1873 roku.
Życiorys.
Był drugim z kolei synem profesora Feliksa Bentkowskiego i Emilii z Zejdlerów, młodszym bratem Alfreda Bentkowskiego. Rodzice zapisali go do Liceum Warszawskiego, gdzie już uczęszczał Alfred. Po wybuchu Powstania Listopadowego chciał wstąpić do wojska, ale nie przyjęto go ze względu na młody wiek (akceptowano chłopców, którzy ukończyli 15 lat, a on miał ich 13), więc działał jako rodzaj ochotnika, uciekł z domu na pole bitwy grochowskiej, a później bronił szańców na Woli w czasie szturmu Paskiewicza na stolicę.
Po upadku powstania Bentkowski ukończył Liceum, czy też raczej stworzone po jego likwidacji I Gimnazjum Gubernialne, i zapisał się w 1837 roku na studia prawa i historii na uniwersytet w Królewcu, gdzie odniósł sukces swą napisaną po łacinie rozprawą o wadliwości sejmów za panowania Jagiellonów ("Vicissistudines comitiorum sub Iagellonica stirpe habitorum", 1839), za którą otrzymał złoty medal wyróżniający. Wkrótce jednak przerwał studia ze względów zdrowotnych i powrócił do Warszawy, gdzie aplikował w prokuraturze, co mu nie odpowiadało. W roku 1840 udał się do Włoch aby ratować zagrożone płuca, a po powrocie do Polski w r. 1842 zajął się administracją zakupionego przez ojca folwarku w miejscowości Przylaskowo pod Grójcem, co mu też nie odpowiadało. W roku 1843 wyemigrował do zaboru pruskiego i wstąpił do stacjonującej w Poznaniu 5. brygady artylerii pruskiej. W roku 1845 został podporucznikiem, a w 1847, po ukończeniu dwuletniej szkoły artylerii w Berlinie, porucznikiem i otrzymał przydział do garnizonu w mieście Schweidnitz, obecnej Świdnicy.
Po antypruskich zamieszkach w Wielkopolsce roku 1848, surowo stłumionych przez władze, Bentkowski uznał, że nie może jako Polak dalej służyć w pruskim wojsku i wystąpił o abszyt, którego mu po wielu szykanach udzielono. Powrócił do Poznania i działał przez jakiś czas jako publicysta w tamtejszej „Gazecie Polskiej”, ale w maju roku 1849 poczuł znowu powołanie żołnierskie i udał się na Węgry, gdzie w stopniu kapitana walczył w Legionie Polskim m.in. w bitwie pod Temesvárem. Za swoją służbę został odznaczony węgierskim powstańczym Orderem Zasługi Wojskowej III klasy. Po upadku powstania węgierskiego powrócił przez Konstantynopol i Marsylię do Poznania, gdzie znowu działał jako publicysta w różnych czasopismach i jako jeden z redaktorów Encyklopedii Orgelbranda. W roku 1852 zaczął karierę polityczną jako poseł do sejmu pruskiego w Berlinie, którym był przez 11 lat.
Był jednym z autorów haseł do 28 tomowej Encyklopedii Powszechnej Orgelbranda z lat 1859–1868. Jego nazwisko wymienione jest w I tomie z 1859 roku na liście twórców zawartości tej encyklopedii.
Po wybuchu Powstania Styczniowego Bentkowski zrzekł się mandatu poselskiego, opuścił Poznańskie i przyłączył się do powstania, w którym pełnił funkcję szefa sztabu Mariana Langiewicza. Po klęsce oddziału Langiewicza schronił się w Krakowie. Do Poznania wrócił w roku 1865, został aresztowany i skazany na rok twierdzy, który odsiedział w Magdeburgu. Po odbyciu kary osiedlił się już na stałe w Poznaniu, gdzie pracował jako kasjer w banku „Tellus”.
W roku 1868 otrzymał po śmierci Hipolita Cegielskiego zarząd jego majątku i opiekę prawną nad jego dziećmi, zadania, z których wywiązał się znakomicie – powiększył i fabrykę, i majątek Cegielskich. Działał jednocześnie w Poznańskim Towarzystwie Przyjaciół Nauk.
Rodziny nie stworzył i zmarł w Poznaniu, gdzie też został pochowany.

</doc>
<doc id="912010" url="https://pl.wikipedia.org/wiki?curid=912010" title="Nioro">
Nioro



</doc>
<doc id="912011" url="https://pl.wikipedia.org/wiki?curid=912011" title="Siemion Dumny">
Siemion Dumny

Szymon Iwanowicz Dumny "(zwany także Pysznym)" (ros.Семён Иванович Гордый) (ur. 1316 w Moskwie, zm. 27 kwietnia 1353 tamże) – wielki książę moskiewski i włodzimierski (1340-1353). Syn Iwana I Kality, brat Iwana II Pięknego.
Władzę po ojcu przejął praktycznie bez problemu, szybko także uzyskał jej zatwierdzenie przez Ordę. Supremację polityczną Siemona uznała prawie cała Ruś. Jedynie Nowogród początkowo się sprzeciwiał, lecz po wysłaniu wojska i to księstwo uległo, czego dowodem była zapłata kontrybucji na rzecz wielkiego księcia i przyjęcie jego namiestnika.
W czasie rządów Szymona w państwie doszło do buntu bojarów, zaniepokojonych wzmocnieniem władzy centralnej. Książę jednak tłumił szybko wszelkie oznaki niezadowolenia. Do księstwa przyłączono m.in. niewielkie księstwo juriewskie, położone w kierunku północno-zachodnim od Włodzimierza.
Siemon Dumny zmarł w 1353 roku, w wyniku panującej zarazy.
Był trzykrotnie żonaty; pozostawił jedną córkę.
Miał syna Daniela (ur. 15 grudnia 1347).

</doc>
<doc id="912016" url="https://pl.wikipedia.org/wiki?curid=912016" title="Wydawnictwo Książka i Wiedza">
Wydawnictwo Książka i Wiedza



</doc>
<doc id="912019" url="https://pl.wikipedia.org/wiki?curid=912019" title="Honor jest wasz Solidarni">
Honor jest wasz Solidarni

Honor jest Wasz – Solidarni – płyta DVD dokumentująca koncert, który odbył się 30 sierpnia 2005 w gdańskiej Hali Olivia w ramach obchodów 25. rocznicy podpisania Porozumień sierpniowych w 1980. 

</doc>
<doc id="912028" url="https://pl.wikipedia.org/wiki?curid=912028" title="OScar">
OScar

OScar () – pierwsza próba stworzenia projektu kompletnego samochodu opartego na zasadach open source.
Celem projektu nie jest stworzenie złożonego, opartego na najnowszych technologiach pojazdu, a raczej prostego i funkcjonalnego, który będzie odpowiadał podstawowym potrzebom. W związku z brakiem patentów, każda fabryka będzie mogła rozpocząć produkcję tego samochodu bez uiszczania opłat licencyjnych.

</doc>
<doc id="912031" url="https://pl.wikipedia.org/wiki?curid=912031" title="Skaj">
Skaj

Skaj – materiał będący imitacją skóry naturalnej. Jest to tkanina poliestrowa pokryta warstwą plastyfikowanego polichlorku winylu. Powierzchnia tego materiału może mieć taką fakturę, by przypominała np. skórę zwierzęcą. Skaj stosuje się w pokryciach tapicerskich, głównie ze względu na niższą cenę w porównaniu do prawdziwej skóry, również do wyrobu galanterii, ubrań, okładek książek. Skaj jest nieprzemakalny, co sprawia, że w niektórych zastosowaniach ma przewagę nad skórą naturalną, z drugiej strony zupełnie nie przepuszcza powietrza, co jest wadą np. w siedzeniach samochodowych (może powodować pocenie).

</doc>
<doc id="912036" url="https://pl.wikipedia.org/wiki?curid=912036" title="SD Card Association">
SD Card Association

SD Card Association – stowarzyszenie zajmujące się promowaniem i rozwojem kart SD. Powstało w styczniu 2000 r. z inicjatywy Matsushita Electric Industrial, Panasonic, SanDisk Corporation i Toshiba Corporation.

</doc>
<doc id="912038" url="https://pl.wikipedia.org/wiki?curid=912038" title="Brett Mycles">
Brett Mycles

Brett Mycles (ur. 2 grudnia 1977 w Houston, zm. 24 lutego 2007 w Los Angeles) – amerykański model fitness, kulturysta i gejowski aktor pornograficzny pochodzenia niemiecko-irlandzkiego.
Życiorys.
Wczesne lata.
Urodził się w Houston w stanie Teksas jako syn Christophera i Cynthii (z domu Deters) Sagerów. Miał dwie siostry, Barbrę (Chad) i Heather.
Kariera.
Po przeprowadzce do Toledo w stanie Ohio, mając dwadzieścia dwa lata zajął się kulturystyką. Podczas zawodów Arnold Classic, jego doskonale symetryczne ciało i ogromne mięśnie zostały dostrzeżone przez fotografa Irvina Gelba. Przez kilka lat był modelem fitness i kulturystą. Gościł na okładkach poczytnego magazynu „Muscle &amp; Fitness”, „Men's Fitness” i „Men's Workout”.
Pojawiał się następnie na zdjęciach jako „gwiazdor porno”, nagi model, nagi wrestler. 
Wkrótce pod pseudonimem „Brett Mycles” rozpoczął karierę w branży pornograficznej dla gejów, pojawiając się w sesjach zdjęciowych magazynów i kalendarzy, a także produkcjach filmowych Can-Am Productions: "Storm Fighter" (2000) i "Wrestler for Hire" (2001), a także Jet Set Productions: "College Jocks Vol. 2" (2001), "Jackhammer" (2001), "Prime Cut Video Magazine, Vol. 5" (2002), "Prime Cut Video Magazine, Vol. 6: Reunion of the Stars" (2002) i "Brett Mycles: The Collector's Edition" (2003).
W 2002 otrzymał nominację do GayVN Awards w kategorii „Najlepsza scena seksu solo” w "Prime Cut 5".
W lutym 2002 trafił na okładkę magazynu dla pań „Playgirl”, a w lipcu 2007 jego zdjęcie znalazły się w australijskim magazynie dla gejów „DNA”.
Zmarł 25 lutego 2007 roku w Los Angeles w stanie Kalifornia, z powodu niewydolności serca podczas snu, w wieku 29 lat. Tydzień wcześniej narzekał na nieregularny rytm serca. To było spowodowane stresem w jego sercu z mieszanki sterydów i ecstasy oraz historii rodzinnych problemów z sercem.
Życie prywatne.
Był żonaty z Lori A. (Barnes) Sager, sympatią ze szkoły średniej. Poznali się, gdy on miał dziewiętnaście lat, a ona siedemnaście.

</doc>
<doc id="912043" url="https://pl.wikipedia.org/wiki?curid=912043" title="Sepulkowate">
Sepulkowate

Sepulkowate (Sepulcidae) – rodzina wymarłych, mezozoicznych owadów z rzędu błonkoskrzydłych. W zapisie kopalnym występują od jury wczesnej do kredy późnej i należą do największych grup mezozoicznych rośliniarek. Ich skamieniałości znajdywane są na terenie Hiszpanii, Niemiec, Anglii, azjatyckiej części Rosji, Kazachstanu, Kirgistanu, Mongolii, Chin, Indii i Brazylii. Rodzinę tą wraz z jej rodzajem typowym wprowadził w 1968 roku radziecki paleoentomolog Aleksandr Rasnicyn, pracujący w jednym laboratorium z pisarzem Kiriłłem Jeśkowem. Nazwa pochodzi od sepulek, występujących w twórczości Stanisława Lema między innymi w opowiadaniu "Podróż czternasta" w zbiorze "Dzienniki gwiazdowe".
Do 2017 roku opisano 55 gatunków sepulkowatych, zgrupowanych w 17 rodzajach i 5 podrodzinach:

</doc>
<doc id="912046" url="https://pl.wikipedia.org/wiki?curid=912046" title="Williams FW26">
Williams FW26

Williams FW26 – bolid zespołu WilliamsF1 BMW na sezon 2004, zaprojektowany przez Gavina Fischera.

</doc>
<doc id="912048" url="https://pl.wikipedia.org/wiki?curid=912048" title="Skinnyman">
Skinnyman

Skinnyman, właściwie Alex Holland (ur. w 1974 r. w Leeds) – angielski raper.
Urodził się w Leeds, we młodości przeniósł się do Finsbury Park. Zainteresował się muzyka dzięki matce, która od jego narodzin puszczała muzykę reggae, funk czy soul.
W swojej karierze wydał jedyny solowy album pt "Council Estate of Mind" (2004).

</doc>
<doc id="912049" url="https://pl.wikipedia.org/wiki?curid=912049" title="Eugeniusz Ciepliński">
Eugeniusz Ciepliński

Eugeniusz Jan Ciepliński, ps. „Amper”, „Wapiennik”, „Kornel” (ur. 1 listopada 1911 w Pabianicach, zm. 21 marca 2001 w Warszawie) – polski inżynier, oficer Armii Krajowej.
Życiorys.
Był najmłodszym synem Andrzeja Cieplińskiego i Bronisławy z domu Jankowskiej. Ukończył Politechnikę Lwowską jako magister inżynier elektryk. Służbę wojskową odbył w Szkole Podchorążych Łączności (1938). Po zakończeniu wojny w 1945 wstąpił w Łodzi w związek małżeński z Zofią z domu Popławską, z którego małżeństwa urodzili się kolejno: Wojciech i Halina.
Uczestnik wojny obronnej w 1939, uciekł z transportu do niewoli hitlerowskiej w okolicach Częstochowy. W latach 1940–1945 walczył w szeregach Związku Walki Zbrojnej, potem Armii Krajowej. Był szefem łączności bojowej Inspektoratu Piotrków. W AK doszedł do stopnia kapitana. Po wojnie represjonowany przez funkcjonariuszy UB i Służby Bezpieczeństwa.
Odznaczony został: Krzyżem Kampanii Wrześniowej (przyznanym w Londynie), czterokrotnie Medalem Wojska (zarządzeniem Szefa Sztabu Głównego w Londynie 1 lipca 1948), Krzyżem Walecznych (Londyn, 30 grudnia 1949), Krzyżem Armii Krajowej (Londyn, 26 sierpnia 1981), Krzyżem Walecznych (MON 1965), Krzyżem Kawalerskim Orderu Odrodzenia Polski, Złotym Krzyżem Zasługi.
Jako magister inżynier elektryk był wieloletnim pracownikiem Biura Projektów „Elektromontaż” i „Elektroprojekt” w Łodzi, wykładowcą Politechniki Łódzkiej, biegłym sądowym, zasłużonym członkiem Naczelnej Organizacji Technicznej w Łodzi i Stowarzyszenia Elektryków Polskich, odznaczonym Złotą Odznaką honorową NOT, Złotą Odznaką Honorową SEP, Złotą Odznaką Honorową „Za Zasługi dla Warszawy”.

</doc>
<doc id="912052" url="https://pl.wikipedia.org/wiki?curid=912052" title="Spalski Park Krajobrazowy">
Spalski Park Krajobrazowy

Spalski Park Krajobrazowy – park krajobrazowy położony w województwie łódzkim. Wraz z Przedborskim Parkiem Krajobrazowym i Sulejowskim Parkiem Krajobrazowym należy do zespołu Nadpilicznych Parków Krajobrazowych.
Park został utworzony w 1995 r., w okolicach Spały i Inowłodza, na terenie województwa łódzkiego. Obejmuje częściowo lub całkowicie tereny gmin: Inowłódz, Poświętne, Rzeczyca, Tomaszów Mazowiecki, Lubochnia, Czerniewice, Opoczno i Sławno. Siedziba dyrekcji parku znajduje się w Spale.
Powierzchnia Spalskiego Parku Krajobrazowego wynosi 131,10 km², natomiast powierzchnia jego otuliny – 241,34 km².
Spalski Park Krajobrazowy wraz ze strefą ochronną położony jest na obszarze Wzniesień Południowomazowieckich i obejmuje wschodnią część Równiny Piotrkowskiej oraz północno-wschodni fragment Równiny Radomskiej.
Na jego terenie znajdują się trzy rezerwaty przyrody: Konewka, Spała i Żądłowice. Kolejne trzy rezerwaty są zlokalizowane w otulinie parku: Jeleń, Sługocice i Gać Spalska.
Przedmiot ochrony.
Park stanowi obszar o dobrze zachowanych cechach krajobrazu naturalnego z bogatym i różnorodnym światem roślinnym i zwierzęcym. Chroni on dolinę rzeki Pilicy wraz z najbardziej cennymi przyrodniczo terenami przyległymi. W granicach parku przeważają tereny leśne (57,4%), ale znaczny udział mają też użytki rolne (35,6%). Pozostałe 7% powierzchni przypada na tereny zainwestowane i wody.
Flora.
Rozległe lasy w środkowym biegu Pilicy coraz częściej nazywane są Puszczą Pilicką, choć nie mają one w rzeczywistości charakteru historycznej puszczy. Są one jedynie fragmentem puszczy. Składają się z kilku kompleksów, położonych po obu stronach Pilicy, przy czym największa ich część przypada na Równinę Piotrkowską.
Na tle równinnego, mało lesistego krajobrazu Polski Środkowej dolina rzeki Pilicy wyróżnia się malowniczością i różnorodnością krajobrazu. Pilica płynie tutaj naturalnym korytem, miejscami meandrując. Liczne wysepki, mielizny, starorzecza stwarzają dobre warunki siedliskowe dla wielu gatunków roślin i zwierząt.
Najbardziej atrakcyjny krajobrazowo fragment doliny to przełomowy odcinek rzeki w okolicach Inowłodza. Z krawędzi wysoczyzny na Legnicy i Zakościelu rozpościera się rozległy widok na dolinę Pilicy i zwarte kompleksy leśne. Równie atrakcyjnym miejscem widokowym są tereny krawędziowe w okolicach Łęgu i Grotowic.
W rozległej dolinie Pilicy występują mozaikowo: łąki, resztki starych drzewostanów, wrzosowiska, murawy piaskowe, turzycowiska i trzcinowiska. Na terenie parku dominują lasy sosnowe w różnym wieku, ale spotyka się również lasy mieszane i liściaste: olsy, grądy, świetliste dąbrowy oraz łęgi olszowo-jesionowe. Najciekawsze przyrodniczo lasy ze starymi drzewostanami występują w okolicach Spały, Konewki, Luciążnej, Żądłowic i Smardzewic.
Liczbę występujących tutaj gatunków roślin naczyniowych można wstępnie oszacować na ponad 800. Łącznie na terenie parku stwierdzono: 19 gatunków roślin objętych ochroną całkowitą (m.in. lilię złotogłów, orlika pospolitego, widłaki, storczyki), 11 ochroną częściową (paprotkę zwyczajną, pierwiosnkę wyniosłą, kocanki piaskowe) oraz 42 gatunki, które w Polsce Środkowej występują nielicznie.
Fauna.
Najlepiej poznaną grupą kręgowców występujących na terenie Spalskiego Parku Krajobrazowego są ptaki. Dotychczas na terenie parku stwierdzono 205 gatunków, w tym 140 mających tu swoje lęgowiska. Z wyjątkiem 3 gatunków (wrony siwej, sroki i gawrona) wszystkie inne ptaki bądź to podlegają ochronie, bądź też są ptakami łownymi.
W Pilicy oraz jej starorzeczach stwierdzono występowanie 28 gatunków ryb i jednego przedstawiciela smoczkoustych – minoga strumieniowego. Odnotowano również 9 gatunków płazów, w tym 6 chronionych oraz 5 gatunków gadów, wszystkich podlegających ochronie.
Dobrze zbadane są ssaki tego terenu – występuje tu 31 gatunków, z czego 7 objętych jest całkowitą ochroną, a 12 należy do zwierzyny łownej. Należy podkreślić występowanie zwierzyny grubej, a zwłaszcza dzików, saren, jeleni szlachetnych i danieli.
Interesującym miejscem jest leżący w otulinie parku Ośrodek Hodowli Żubrów w Książu k. Smardzewic, znajdujący się od 1976 r. pod zarządem Kampinoskiego Parku Narodowego.
Pozaprzyrodnicze atrakcje turystyczne.
Spalski Park Krajobrazowy wraz z otuliną jest obszarem o bogatej historii sięgającej średniowiecza. Leży na obszarze granicznym trzech historycznych prowincji: Wielkopolski, Małopolski i Mazowsza. Sytuacja ta wywarła niewątpliwy wpływ na język, folklor i zabytki kulturowe.
Duże wartości krajobrazowe, które objawiają się przede wszystkim malowniczością doliny i rzeki Pilicy, obecnością dużych kompleksów leśnych oraz usytuowaniem na skrzyżowaniu szlaków handlowych już od dawna przyciągały na ten teren wielu ludzi.
Świadczy o tym czas powstania i funkcje miejscowości takich jak: Inowłódz z romańskim kościołem pw. św. Idziego i ruinami zamku kazimierzowskiego, Spała – dawny ośrodek łowiecki i rezydencja prezydentów II Rzeczypospolitej, Rzeczyca i Luciąża.
Znaną miejscowością jest również Studzianna, na terenie której znajduje się bardzo cenny obiekt budownictwa sakralnego – zespół kościelno–klasztorny Filipinów, stanowiący cenny przykład architektury barokowej. Na terenie Spalskiego Parku Krajobrazowego występują ponadto liczne zabytki techniki, takie jak wiatraki, młyny wodne i tartaki.
We wsiach zachowały się zabytkowe drewniane zabudowania m.in. w Brzustowie, Brudzewicach oraz Studziannej. Na obszarze parku przetrwał żywy folklor regionu rawskiego i opoczyńskiego – ośrodkami, gdzie kultywowane i rozwijane są tradycje ludowe są: Królowa Wola, Zakościele, Rzeczyca, Poświętne i Brudzewice.
Liczne miejsca pamięci narodowej znajdujące się w obrębie parku związane są głównie z okresem II wojny światowej. Należy do nich pomnik poświęcony pamięci legendarnego majora Henryka Dobrzańskiego „Hubala” w Anielinie.

</doc>
<doc id="912056" url="https://pl.wikipedia.org/wiki?curid=912056" title="Grębów (stacja kolejowa)">
Grębów (stacja kolejowa)

Grębów – stacja kolejowa w miejscowości Zabrnie, w województwie podkarpackim, w Polsce.
W roku 2017 stacja obsługiwała 0–9 pasażerów na dobę.

</doc>
<doc id="912062" url="https://pl.wikipedia.org/wiki?curid=912062" title="Władysław Banaczyk">
Władysław Banaczyk

Władysław Banaczyk (ur. 31 października 1902 w Gołoszycach, zm. 1 września 1980 w Poznaniu) – polski adwokat, polityk ruchu ludowego.
Życiorys.
Był uczniem Gimnazjum im. Bartosza Głowackiego w Opatowie (1918–1921) i Miejskim Gimnazjum Filologicznym Miejskim w Kaliszu (1921–1923). Maturę zdał eksternistycznie w 1925. Od 1926 studiował prawo na Uniwersytecie Poznańskim. W czasie studiów był członkiem Polskiej Akademickiej Młodzieży Ludowej, w latach 1928–1932 prezesem poznańskiej organizacji PAML, w latach 1928–1930 równocześnie prezesem Ogólnopolskiego Związku Akademickiej Młodzieży Ludowej. Był jednym z założycieli powstałego w 1927 Wielkopolskiego Związku Młodzieży Wiejskiej, jego wiceprezesem (1927–1928 i 1929–1930), sekretarzem generalnym (1928–1929) i prezesem (1930–1936). Od 1926 należał do PSL „Piast”, od 1930 był członkiem jego Rady Naczelnej i członkiem Zarządu Głównego, a także sekretarzem Zarządu Okręgowego tej partii w Poznaniu. Od 1931 należał do Stronnictwa Ludowego, które powstało w wyniku zjednoczenia trzech partii ludowych, w tym PSL „Piast”. Był członkiem Rady Naczelnej SL.
W 1933 ukończył studia prawnicze, następnie pracował jako aplikant adwokacki. W sierpniu 1937 organizował w Wielkopolsce strajk chłopski. 29 sierpnia 1937 został aresztowany pod zarzutem inspiracji zamachu na Adama Koca i zwolniony dopiero 25 sierpnia 1939. W czasie pobytu w więzieniu został w maju 1938 wybrany sekretarzem Zarządu Wojewódzkiego SL w Poznaniu.
We wrześniu 1939 był jednym z organizatorów Komitetu Obywatelskiego i Ochotniczej Straży Obywatelskiej w Poznaniu. W listopadzie 1939 został aresztowany przez Gestapo, jednak uciekł i przez Słowację i Węgry przedostał się do Francji. W latach 1940–1945 był członkiem Komitetu Zagranicznego SL, od kwietnia 1940 do lutego 1942 kierownikiem Wydziału Społecznego Prezydium Rady Ministrów.
W latach 1942–1943 był wiceprezesem Rady Narodowej RP II kadencji. Wchodził w skład Komitetu dla Spraw Kraju w 1943. Od 14 lipca 1943 do 24 listopada 1944 był ministrem spraw wewnętrznych w rządzie Stanisława Mikołajczyka.
W lipcu 1945 powrócił do Polski, był członkiem Polskiego Stronnictwa Ludowego, w tym jego Rady Naczelnej i Zarządu Wojewódzkiego w Poznaniu. Był doradcą polskiej delegacji na konferencji poczdamskiej. W październiku 1945 został z ramienia PSL posłem do Krajowej Rady Narodowej, w kadencji 1947–1952 – był posłem na Sejm RP (Ustawodawczy) z ramienia PSL, od 1949 do Zjednoczonego Stronnictwa Ludowego, którego został członkiem.
Od 1945 do 1976 pracował w Poznaniu jako adwokat.
Pochowany na cmentarzu parafialnym w Puszczykowie.

</doc>
<doc id="912064" url="https://pl.wikipedia.org/wiki?curid=912064" title="Sepulcidae">
Sepulcidae



</doc>
<doc id="912066" url="https://pl.wikipedia.org/wiki?curid=912066" title="Herne (stacja kolejowa)">
Herne (stacja kolejowa)

Herne – stacja kolejowa w Herne, w kraju związkowym Nadrenia Północna-Westfalia, w Niemczech.

</doc>
<doc id="912067" url="https://pl.wikipedia.org/wiki?curid=912067" title="Gryf mocno łamany">
Gryf mocno łamany

Gryf mocno łamany – jest to mocno powyginany gryf (nawet pod kątem 90° do osi gryfu), stosuje się go przeważnie do treningu tricepsów (tzw. francuskie wyciskanie).

</doc>
<doc id="912069" url="https://pl.wikipedia.org/wiki?curid=912069" title="Sambor Dudziński">
Sambor Dudziński

Sambor Dudziński (ur. 3 czerwca 1974 w Zamościu) – polski aktor teatralny, wokalista i kompozytor, multiinstrumentalista. Z zawodu aktor-lalkarz. Syn Pawła Dudzińskiego. Współpracuje z Teatrem Muzycznym „Capitol” we Wrocławiu. Obecnie realizuje własne projekty na scenach teatralnych i muzycznych.

</doc>
<doc id="912072" url="https://pl.wikipedia.org/wiki?curid=912072" title="Złoty Ekran">
Złoty Ekran



</doc>
<doc id="912073" url="https://pl.wikipedia.org/wiki?curid=912073" title="Ekran (czasopismo)">
Ekran (czasopismo)

Ekran – polskie czasopismo filmowo-telewizyjne (tygodnik). Pierwszy numer ukazał się 1 marca 1957 w formacie A3 (297 mm x 420 mm) i objętości 16 stron. Redakcja mieściła się w Warszawie przy ul. Foksal 10, wydawcą był Zarząd Główny TPPR.
Na początku wydawany pod tytułem: „Ekran. Tygodnik filmowo-telewizyjny”. Od trzeciego numeru nazwę zmieniono na: „Ekran. Tygodniowy magazyn filmowy i telewizyjny dla dyskusyjnych klubów filmowych”, a od 1990 na: „Ekran. Kino, TV wideo, TV sat. Magazyn ilustrowany”.
Od 1986 redakcja czasopisma przyznawała Nagrodę im. Zbyszka Cybulskiego młodym talentom aktorskim. Obecnie patronem tej nagrody jest miesięcznik „Kino”. Corocznie przyznawano również nagrody "Złoty Ekran" dla wyróżniających się aktorów i osobowości telewizyjnych.

</doc>
<doc id="912075" url="https://pl.wikipedia.org/wiki?curid=912075" title="Demetriusz Cynik">
Demetriusz Cynik

Demetrios – pierwszy znany nam filozof cynicki doby cesarstwa rzymskiego, urodził się najprawdopodobniej na początku I wieku. Został wydalony z Rzymu w 71 roku z powodu sprzeciwu jaki okazywał polityce cesarza Wespazjana. Ostatnie lata życia spędził najprawdopodobniej w Grecji.
Demetrios uważał, że filozofia objawia się bezpośrednio w życiu i powinna zostać sprowadzona do poznania ścisłych nakazów i ich przestrzegania. 
Główne nakazy (nauki) na jakie zwracał dużą uwagę to:
Jako prawdziwy cynik cenił trud, który hartuje ducha. Uważał, że człowiek który w swoim życiu nigdy nie zaznał żadnej przeciwności, żadnego nieszczęścia nie może być szczęśliwym. Twierdził wręcz że prawdziwie szczęśliwym może być jedynie ten kto doświadczył wiele przeciwności i nieszczęść (bo to kształtuje hart ducha).

</doc>
<doc id="912081" url="https://pl.wikipedia.org/wiki?curid=912081" title="Gryf (kulturystyka)">
Gryf (kulturystyka)

Gryf – element sztangi w formie pręta, w sztandze olimpijskiej zakończonego obrotowymi tulejami, na które zakłada się obciążniki. W sztangach „zwykłych” zakończony gwintowanym miejscem na ciężar lub blokadą imbusową przy zakończeniach prostych. Średnica gryfów może być różna, ale najczęściej można spotkać średnice o wymiarach od 25 mm do 30mm.
Występują różne rodzaje gryfów, m.in.:

</doc>
<doc id="912082" url="https://pl.wikipedia.org/wiki?curid=912082" title="Polskie Towarzystwo Wydawców Książek">
Polskie Towarzystwo Wydawców Książek

Polskie Towarzystwo Wydawców Książek (PTWK) – jedno z najstarszych polskich stowarzyszeń twórczo-zawodowych. Powstało w roku 1921, jako Sekcja Księgarzy-Wydawców w Powszechnym Związku Księgarzy i Wydawców Polskich (w 1926 roku nazwa Sekcji została zmieniona na Polskie Towarzystwo Wydawców Książek). Do lipca 1950 roku PTWK było zrzeszeniem przedsiębiorstw wydawniczych. Miało na celu ochronę interesów wydawców, organizowanie ruchu wydawniczego
i upowszechnianie czytelnictwa. Zajmowało się pomocą w zdobywaniu materiałów niezbędnych do wydawania książek, normowało stosunki wydawców z księgarzami, pomagało w organizowaniu eksportu i egzekwowaniu płatności od odbiorców książek, umożliwiało wydawcom inwestycje. Prowadziło ożywioną akcję upowszechniania polskiej książki w kraju i za granicą. Organizowało akcje propagandowe, wystawy książek, wydawało katalogi działowe.
Okupacja i działalność powojenna.
Podczas okupacji skupione w PTWK środowisko polskich wydawców działało w konspiracji. Wydawcy razem z księgarzami uratowali wielką liczbę egzemplarzy książek proskrybowanych przez Niemców i zorganizowali ich rozpowszechnianie, zwłaszcza wśród młodzieży, uczącej się na tajnych kompletach i uniwersytetach oraz – książki z zakresu wiedzy wojskowej – żołnierzom AK. Towarzystwo zainicjowało różne formy opieki i pomocy polskim pisarzom i uczonym, głównie przez zawieranie z nimi umów wydawniczych na napisanie dzieł, które miały być wydane po wojnie. PTWK, wraz ze Związkiem Księgarzy Polskich, powołało w 1940 r. Tymczasowy Komitet Porozumiewawczy Organizacji Księgarskich, przekształcony w 1943 r. w Tymczasową Radę Księgarstwa Polskiego. Na czele Komitetu stał Jan Stanisław Gebethner, następnie pracami Rady kierował Stanisław Pazyra. Rada prowadziła intensywne prace przygotowawcze do odbudowy ruchu wydawniczego i księgarstwa po wojnie. Dotyczyły one spraw programowych, organizacyjnych, ekonomicznych, technicznych, prawnych. Umożliwiło to rozpoczęcie jawnej działalności z gotowym programem natychmiast po zakończeniu wojny. W lutym 1945 r. przedstawiciele Rady z Janem Stanisławem Gebethnerem na czele przedłożyli w Lublinie nowym władzom obszerny memoriał, opisujący dorobek prac przygotowanych w okresie okupacji. Towarzystwo uczestniczyło w pierwszym po wojnie Międzynarodowym Kongresie Wydawców w Genewie w 1947 r. Powojenne PTWK zajęło się przede wszystkim upowszechnianiem książki, organizując wystawy i kiermasze książek, oraz prowadząc stałą audycję w Polskim Radiu, propagującą nowości wydawnicze. W 1949 roku powstał dwutygodnik "Nowe Książki" oraz Biuletyn Prasowy PTWK "Książka w Polsce". Zaczęto również gromadzić materiały bibliograficzne, dotyczące bieżącego ruchu wydawniczego w kraju. Ta działalność została przerwana w 1950 roku, wraz z likwidacją prywatnych wydawnictw.
PTWK reaktywowano w grudniu 1956 roku, jako organizację skupiająca wydawnictwa oraz zawodowo-twórcze stowarzyszenie osób zajmujących się pracą wydawniczą. W latach 1983–1996 działało Wydawnictwo PTWK, które wydało m.in. trzy numery pierwszego profesjonalnego pisma wydawców polskich "Editor", pod redakcją Leona Marszałka. PTWK zainicjowało też przygotowaną przy udziale kilkunastu ośrodków naukowych bibliografię niepublikowanych prac, poświęconych historii polskiego ruchu wydawniczego, pod redakcją prof. Marianny Mlekickiej. PTWK patronuje gromadzeniu haseł do publikacji "Kto jest kim w polskim świecie książki" (publikacja na łamach czasopisma "Wydawca" od 2000 roku). Jest też jednym z inicjatorów, a przez wiele lat także współorganizatorów Międzynarodowych Targów Książki w Warszawie i Targów Książki Akademickiej ATENA w Warszawie oraz pomysłodawcą i głównym organizatorem odbywających się od 2002 roku Poznańskich Spotkań Targowych "Książka dla Dzieci, Młodzieży i Rodziców". Współorganizuje Poznańskie Dni Książki Naukowej (od 1996 roku), Kwartalny Przegląd Nowości "Książka Wiosny, Lata, Jesieni i Zimy" w Poznaniu (od 1998 wraz z Biblioteką Raczyńskich) i Ranking Polskich Drukarń Dziełowych (z miesięcznikiem "Wydawca").
Szczególnie zasłużonym dla ruchu wydawniczego i upowszechniania polskiej książki Towarzystwo przyznaje Honorową Odznakę PTWK oraz Medal Pamiątkowy PTWK. Za swoją działalność Towarzystwo uhonorowane zostało Złotym Medalem „Zasłużony Kulturze Gloria Artis” oraz Wyróżnieniem Zasłużony dla Warszawy.
Nagrody i konkursy.
Towarzystwo jest organizatorem nagród i konkursów:
Studium PTWK.
Ważne miejsce w działalności Towarzystwa zajmują różnego rodzaju formy kształcenia i doskonalenia zawodowego pracowników wydawnictw. Od 1963 roku w ramach Studium PTWK Towarzystwo organizuje szkolenia zawodowe, m.in. dla redaktorów merytorycznych i technicznych (DTP/PrePress), redaktorów prowadzących, korektorów, fotoedytorów, oraz kursy kultury języka polskiego, prawa autorskiego, kreatywnego projektowania (wydawnicza grafika komputerowa), marketingu wydawniczego i reklamy, przygotowanie publikacji elektronicznych w formatach EPUB i MOBI. W ciągu 50 lat kursy PTWK ukończyło ok. 8000 osób.
Prezesi PTWK.
Od 1921 do 1935 roku władzą naczelną Towarzystwa był Sekretariat, z sekretarzem generalnym na czele:
Prezesi:
Linki zewnętrzne.
Strona PTWK

</doc>
<doc id="912084" url="https://pl.wikipedia.org/wiki?curid=912084" title="Counterblast">
Counterblast

Counterblast – pochodzący z Jönköping szwedzki zespół muzyczny (rok powstania 1993). Twórczość zespołu łączy wpływy takich stylów jak crustcore, thrash metal/death metal, industrial (i kilku innych). Spośród innych zespołów sceny punk/hardcore Counterblast wyróżnia się dobrą techniką, co szczególnie zauważalne jest na płycie Balance of Pain. Ze względu na mniejsze lub większe podobieństwo stylu grania (częste zmiany tempa, chaotyczność, ciężar) zespół porównuje się z takimi grupami jak Amebix, Neurosis, Ambush, Dystopia, czy również pochodzącym ze Szwecji Cult of Luna.
Życiorys.
Counterblast powstał w 1993 roku, z inicjatywy Hoccy'ego, Steve'a (wcześniej w speedcore'owym G-anx), oraz Janne Meijner, (później Terrorshow). Wkrótce do zespołu dołącza basista Andreas, a pół roku później znany z Sanctum/Mago klawiszowiec Palle, oraz wokalista Martin. Pierwszy nagrany materiał demo zespołu spotkał się z zerowym odzewem. Wiosną 1994 Janne odszedł, przez pół roku zespół był nieaktywny poszukując drugiego gitarzysty, zanim członkowie podjęli decyzję o graniu z jedną gitarą. Pod koniec roku Counterblast odbył trasę koncertową z Extinction of Mankind oraz Warcollapse. Wkrótce ukazało się kolejne demo pt. Prospects, wydane w formie LP 7" przez Skuld Releases. Na różnych kompilacjach można znaleźć inne dokonania zespołu z tamtego okresu.
Na początku 1996 wydany został Balance of Pain, debiutancki album, przez większość fanów uważany za jedno z najlepszych i najoryginalniejszych dokonań na scenie HC/punk. Płyta charakteryzuje się dosyć oryginalnym brzmieniem – przesterowane a zarazem dosyć głębokie partie basu na równi z gitarą pełnią rolę prowadzącą, słychać wpływy psychodelii oraz muzyki industrialnej, a niektóre utwory (jak np. "In league with Baldrick" czy "Beneath the surface") pokazują styl bliski zespołom tech metalowym oraz deathmetalową brutalność i dynamikę. Płyta została wydana jako potrójny split przez Skuld Releases, Elderberry Rec´s and Profane Existence, w formie LP, CD oraz MC. Dwa inne utwory z tej sesji dostępne są na różnych kompilacjach. Wiosną 1997 zespół zagrał trasę koncertową w całej Europie razem z Scatha ze Szkocji, po której nastąpiła mini-trasa w Niemczech będąca pożegnalną dla wokalisty Martina który postanowił opuścić grupę.
Po jego odejściu i przyjściu Jocke'a Counterblast znacznie zwolnił tempo. We wrześniu 1999 grupa odwiedziła USA, grając trasę na zachodnim wybrzeżu. Od tego czasu zespół skoncentrował się na tworzeniu materiału na drugą płytę pt. Impassivity, wydaną latem 2002 r. Płyta różni się znacznie od "Balance...", utwory są przede wszystkim prostsze i bliższe czystego crustcore, zanikają elementy typowe dla death metalu. Płyta nie osiągnęła sukcesu poprzedniczki. 
Po kilkuletniej ciszy ograniczającej się do pojedynczych koncertów na terenie Skandynawii, zespół wydał w 2010 roku EP "Faceless", a rok później podwójny album "Nothingness". Obydwa wydawnictwa ukazały się nakładem wytwórni Alerta Antifascista.

</doc>
<doc id="912090" url="https://pl.wikipedia.org/wiki?curid=912090" title="Drążek (kalistenika)">
Drążek (kalistenika)

Drążek – metalowy pręt, mocowany do sufitu, ściany lub do futryny drzwiowej. Stosowany do treningu mięśni najszerszych grzbietu oraz bicepsów.

</doc>
<doc id="912095" url="https://pl.wikipedia.org/wiki?curid=912095" title="Mniejsze szkoły sokratyczne">
Mniejsze szkoły sokratyczne

Mniejsze szkoły sokratyczne – szkoły filozofii greckiej założone przez uczniów Sokratesa (tzw. "sokratyków mniejszych"). Nazwa ta ma je odróżnić platonizmu i jego kontynuacji w postaci arystotelizmu, również czerpiących z nauk Sokratesa, lecz którym przypisuje się większe znaczenie. Sokratycy mniejsi zajmowali się głównie zagadnieniami etycznymi i logicznymi.

</doc>
<doc id="912099" url="https://pl.wikipedia.org/wiki?curid=912099" title="Międzynarodowe Stowarzyszenie Krytyków Sztuki">
Międzynarodowe Stowarzyszenie Krytyków Sztuki

Międzynarodowe Stowarzyszenie Krytyków Sztuki AICA (skrótowiec od ang. International Association of Art Critics) – organizacja pozarządowa założona w 1948 pod patronatem UNESCO, udzielająca poparcia krytyce sztuki we wszelkich formach.
Główna siedziba AICA International znajduje się w Paryżu, organizacja zrzesza ponad 4200 członków, podzielonych na 64 sekcje na świecie. AICA jest finansowana ze składek członkowskich i wsparcia patronów.
Sekcja Polska AICA.
W Polsce AICA reprezentowana jest przez Sekcję Polską AICA, która zarejestrowana jest jako stowarzyszenie i skupia ponad 133 osoby związane z krytyką sztuki. Siedzibą stowarzyszenia jest Centrum Sztuki Współczesnej Zamek Ujazdowski, ul. Jazdów 2, Warszawa 00-467.
W Polsce działa Sekcja Polska AICA, której obecną prezeską zarządu od marca 2021 jest Magdalena Ujma.
W zarządzie pełnią funkcje:
Komisja Rewizyjna: Dorota Monkiewicz (przewodnicząca), Agnieszka Szewczyk (sekretarz), Wiktoria Szczupacka oraz Sąd Honorowy: Jerzy Malinowski, Luiza Nader, Anda Rottenberg.

</doc>
<doc id="912102" url="https://pl.wikipedia.org/wiki?curid=912102" title="Pedro María Artola">
Pedro María Artola

Pedro María Artola Urrutia (ur. 6 września 1948 w Andoain) – hiszpański piłkarz grający na pozycji bramkarza. Gracz Realu Sociedad i FC Barcelona.
W Realu Sociedad grał przez pięć lat, w latach 1970-1975. Następnie przeniósł się do klubu z Katalonii, gdzie grał do 1984 roku. Był jednym z najlepszych bramkarzy w historii klubu, jego średnia wpuszczonych bramek na mecz w sezonie 1977/1978 wyniosła 0,82. W Barcelonie rozegrał 311 spotkań.
Indywidualnie był zwycięzcą Pucharu Króla w 1978, 1981 i 1983 roku, Pucharu Ligi w 1982 i Superpuchar Hiszpanii w 1984 roku. Karierę skończył w 1984.
Był w składzie reprezentacji Hiszpanii na Euro 1980, jednakże nie rozegrał ani jednego spotkania w kadrze.

</doc>
<doc id="912104" url="https://pl.wikipedia.org/wiki?curid=912104" title="Polonijny Klub Podróżnika">
Polonijny Klub Podróżnika

Polonijny Klub Podróżnika - klub założony w styczniu 1986 roku w Stanach Zjednoczonych.
Jego celem jest promocja dokonań polskich podróżników, odkrywców i badaczy w Stanach Zjednoczonych i na świecie. W trakcie swojej dotychczasowej działalności Klub zorganizował kilkaset wydarzeń: wycieczek, wypraw, prelekcji, wieczorów autorskich, i innych spotkań, w których łącznie wzięło udział ponad 16 tysięcy uczestników.

</doc>
<doc id="912105" url="https://pl.wikipedia.org/wiki?curid=912105" title="Florian Jenni">
Florian Jenni

Florian Jenni (ur. 24 marca 1980 w Lieli) – szwajcarski szachista, arcymistrz od 2002 roku.
Kariera szachowa.
Od roku 2000 jest podstawowym zawodnikiem reprezentacji Szwajcarii. Do 2006 roku czterokrotnie uczestniczył w szachowych olimpiadach oraz trzykrotnie w drużynowych mistrzostwach Europy, zdobywając w roku 2005 w Göteborgu złoty medal za indywidualny wynik na IV szachownicy. Jest dwukrotnym indywidualnym mistrzem Szwajcarii (2003, 2006).
W roku 2001 zwyciężył w otwartym turnieju w Bernie oraz podzielił I miejsce w (wraz z Leonidem Kritzem) w Zug. W 2002 triumfował w Lenk, w finale turnieju pokonując Lothara Vogta. Sukces ten powtórzył dwa lata później, dzieląc wraz z Josepha Gallagherem I-II miejsce. W 2005 zwyciężył w kolejnym turnieju "open" w Winterthur.
Najwyższy ranking w dotychczasowej karierze osiągnął 1 kwietnia 2008 r., z wynikiem 2550 punktów zajmował wówczas 3. miejsce wśród szwajcarskich szachistów.

</doc>
<doc id="912106" url="https://pl.wikipedia.org/wiki?curid=912106" title="Tomáš Došek">
Tomáš Došek

Tomáš Došek (ur. 12 września 1978 w Karlowych Warach) – czeski piłkarz grający na pozycji napastnika. W polskiej I lidze wystąpił 17 razy strzelając 3 bramki.

</doc>
<doc id="912111" url="https://pl.wikipedia.org/wiki?curid=912111" title="Peruwiańscy arcymistrzowie szachowi">
Peruwiańscy arcymistrzowie szachowi

Lista peruwiańskich szachistów, posiadających tytuły arcymistrzów (GM) i arcymistrzyń (WGM), zarówno w grze klasycznej, korespondencyjnej, kompozycji szachowej, jak i w rozwiązywaniu zadań szachowych oraz tytuły arcymistrzów honorowych (HGM), przyznawanych za osiągnięcia w przeszłości. Obejmuje także zawodników, którzy barwy Peru reprezentowali tylko w pewnym okresie swojego życia.

</doc>
<doc id="912114" url="https://pl.wikipedia.org/wiki?curid=912114" title="Źródła myśli greckiej">
Źródła myśli greckiej

Źródła myśli greckiej to zespół czynników politycznych, społecznych, ekonomicznych i kulturowych występujących w okresie archaicznym historii świata greckiego, które doprowadziły do przekształcenia się w nim religii, mniemań o charakterze mądrościowo-moralnościowym i wiedzy praktyczno-technicznej w naukę i filozofię. 
Nowość myśli greckiej.
Jean-Pierre Vernant wskazuje na kompleks trzech cech określających nowość myśli greckiej wobec myśli Wschodu:
Samo pojęcie źródła myśli greckiej ma znaczenie nie tylko dla historii filozofii starożytnej, ale także dla historycznej metodologii nauki, filozofii kultury i antropologii kulturowej, która badają relacje między mitem i logosem i myśleniem pierwotnym a myśleniem racjonalnym oraz różnych nurtów filozoficznych, zwłaszcza heglizmu, filozofii Martina Heideggera w której kategorie źródłowości i zakorzenienia powstałe na drodze interpretacji początku filozofii greckiej stały się naczelnymi kategoriami filozoficznymi, dla myśli filozofujących fizyków niemieckich jak Carl Friedrich von Weizsäcker czy Werner Heisenberg, a także dla historiografii marksistowskiej, dopatrującej się (m.in. na skutek wyróżnienia przez Lenina "demokrytyjskiego nurtu filozofii") w początkach filozofii greckiej zerwania z religią i pierwotnego materializmu.
Pochodzenie myśli greckiej.
Oryginalny charakter myśli greckiej.
Przez wieki pochodzenie myśli filozoficznej w Grecji było przedmiotem sporu - spierano się o to, czy pochodzi ona ze Wschodu, czy też jest oryginalnym wytworem kultury greckiej. Pogląd o wschodnim pochodzeniu filozofii pojawił się już w starożytności. Diogenes Laertios (III w. n.e.) w prologu do "Żywotów i poglądów słynnych filozofów" podaje ten argument, wraz z jego krytyką:
Do XIX wieku dominująca była jednak teoria, że filozofia ma źródło w zaginionej i ezoterycznej wiedzy Egipcjan i Babilończyków oraz w Piśmie Świętym, a zwłaszcza w działalności uznawanego za autora "Pięcioksięgu" Mojżesza. Pogląd ten zmieniło dopiero głębsze poznanie cywilizacji Bliskiego Wschodu dzięki odkryciom archeologicznym i odcyfrowaniu pisma hieroglificznego i klinowego. Obecnie, nie negując tego, że poznanie wiedzy Wschodu było koniecznym warunkiem powstania filozofii w Grecji, najbardziej rozpowszechniony jest pogląd, że ani filozofia, ani nauka rozumiana jako wiedza teoretyczna nie istniała w cywilizacjach Bliskiego Wschodu. Ten utrwalony w XVIII i XIX w. pogląd spotkał się później z krytyką. Początkowo zaczęto przeciwstawiać filozofię Zachodu filozofiom wschodnim, w ostatnich dekadach zaczęto używać również takich terminów jak filozofia egipska, filozofia Majów czy filozofia afrykańska, co było wyrazem odchodzenia od eurocentryzmu, ale także poszerzania znaczenia terminu "filozofia"
Kultura ludów Wschodu jest o wiele starsza niż kultura Greków, trudno jednak w niej napotkać tezy o świecie i człowieku, które nie miałyby charakteru mitologicznego i religijnego. Dlatego też w badaniach nad źródłami filozofii greckiej popularna jest teza Arystotelesa o przejściu u Greków od mythosu do logosu. Ludy Bliskiego Wschodu dysponowały sztuką, umiejętnościami praktycznymi zbliżającymi się do nauki (zwłaszcza geometria w Egipcie i astronomia w Mezopotamii), rozwiniętymi systemami religijnymi, prawodawstwem - we wszystkich tych dziedzinach życia kultura grecka jest od nich ściśle zależna. Przejście od mythosu do logosu nie ma jednak charakteru ilościowego, ale charakter jakościowego skoku ("grecki cud"). W filozofii historii wysuwa się tezy, że to właśnie ta ogromna zmiana, jaką było powstanie filozofii w Grecji, zdecydowało o odmienności cywilizacji grecko-rzymskiej od cywilizacji bliskowschodnich, że stało się przyczyną rozejścia się dróg ich rozwoju.
Tezy o obcym pochodzeniu myśli greckiej.
Już od starożytności teza o wschodnim pochodzeniu filozofii greckiej była szeroko uznawana, w wieku XIX popularna była zwłaszcza wśród historyków romantyzmu, zgodnie z ogólną charakterystyką tego ruchu kulturowego odrzucających wiele wartości wytworzonych przez kulturę klasyczną na rzecz kultur ludowych, orientalnych czy specyficznie rozumianej kultury średniowiecznej, a także wśród orientalistów. Działo się tak pomimo faktu, że teza o obcym pochodzeniu filozofii greckiej była obca dominującej w tym okresie historiozofii Hegel. Hegel chłodno traktował filozofię indyjską, uznając ją za identyczną z indyjską religią. Dziś pomimo znacznego postępu badań nad filozofiami Dalekiego Wschodu także uznaje się uniezależnienie się filozofii greckiej od religii za jeden z najważniejszych czynników, które umożliwiły jej powstanie. Według Hegla w filozofii indyjskiej istnieją wypracowane pojęcia filozoficzne, Duch w cywilizacjach Dalekiego Wschodu nie przybiera jednak jeszcze postaci myśli, a filozofia w nich obecna ma jedynie charakter symbolu, nie jest w niej też obecny charakterystyczny dla Greków charakter teoretyczny, ale tylko element praktyczno-etyczny o podłożu religijnym, jakim jest oświecenie i wyzwolenie. Dopiero druga połowa XIX wieku przeprowadziła dokładną analizę rozwoju greckiej myśli, przedstawiając obszerny korpus argumentów przeciw wschodniemu pochodzeniu filozofii. Szczególne znaczenie mają tu analizy historyczne Eduarda Zellera w "Die Philosophie der Griechen on ihrer geschichtlichen Entwicklung" (1919) systematyzującej ogromny materiał źródłowy oraz książka Johna Burneta "Early Greek Philosophy" (1930).
Kluczowe znaczenie dla odrzucenia tezy o wschodnim pochodzeniu filozofii greckiej ma to, że pojawiła się ona w starożytności późno, była promowana głównie przez ludzi pochodzących ze Wschodu i w dużej mierze w nurtach filozoficznych o ezoterycznym charakterze, chcących w związku z tym nadać sobie blasku dawności, takich jak neopitagoreizm i neoplatonizm. Intencje tworzących te mistyczne prądy filozoficzne ludzi można określić jako "lokalny patriotyzm" - Grecy w okresie hellenistycznym, w odróżnieniu od Greków okresu archaicznego, uważali ludzi Wschodu za barbarzyńców, co prowadziło do tarć kulturowych. Zarazem podbite przez Greków ludy wschodnie szybko recypowały kulturę grecką, w połączeniu z własnymi koncepcjami religijno-teologicznymi tworząc syntezy, właśnie o ezoterycznym charakterze. Trzeba też zwrócić uwagę na fakt, że w kulturze greckiej filozofia uznawana była za najwyższą formę wiedzy, dlatego też religijnie ukierunkowana myśl późnej starożytności jeśli chciała odrzucając homerową religię grecką nawiązać do kultów wschodnich, takich jak kult Izydy i Mitry, musiała jednocześnie uznawać, że najwyższa forma wiedzy, filozofia, "ex origine" zawarta jest właśnie w tych kultach. Kapłani egipscy w państwie Ptolemeuszy znani byli z tego, że utrzymywali, iż cała wiedza grecka wywodzi się z prastarej mądrości egipskiej - motywowali to (obecnie uznawanymi za hipotetyczne) podróżami Platona, Pitagorasa czy Talesa do Egiptu, którzy właśnie stamtąd mieli przynieść naukę i filozofię do Grecji. Myśl o pochodzeniu filozofii od Mojżesza i proroków starotestamentowych była silnie zakorzeniona także wśród mocno zhellenizowanych Żydów aleksandryjskich, którzy także wydali własną filozofię mistyczną, a której najwybitniejszym reprezentantem jest Filon z Aleksandrii. Wraz z rozwojem religijnego charakteru kultury w ostatnich wiekach starożytności i przenikaniem kultów wschodnich do wszystkich rejonów Cesarstwa Rzymskiego tezy takie stały się powszechnie znane i uznawane także wśród Greków i Rzymian, zwłaszcza neoplatoników, którzy głosili, że filozofia pochodzi z boskiego natchnienia.
Romantyczni badacze uważali, że potrafią udowodnić tezę o wschodnim pochodzeniu filozofii greckiej kierując się po prostu tym, że uznali mówiące o nim tezy filozofów starożytnych za wiarygodne, nie poddając ich jeszcze źródłowej krytyce. Zwłaszcza badacze niemieccy tego okresu usiłowali tworzyć syntezy myśli wschodniej i zachodniej i doszukiwać się w nich ścisłych, uporządkowanych i systematycznych analogii. Przykładem może być tu dzieło Augusta Gladischa "Die Religion und die Philosophie in ihrer weltgeschichtlichen Entwickelung und Stellung zu einander nach den Urkunden dargelegt" (1852), w którym Gladisch opierając się na zbieżnościach wewnętrznych wyróżnił pięć systemów filozoficznych, łączących w sobie powiązane genealogicznie i treściowo nurty zachodnie i wschodnie: system pitagorejsko-chiński, system eleacko-indyjski, system heraklitejsko-perski, system empedoklejsko-egipski i system anaksagorejsko-żydowski. Obecny stan wiedzy o tej epoce nakazuje odrzucić te tezy.
Ani żaden filozof, ani żaden historiograf okresu klasycznego nie mówi o pochodzeniu filozofii ze Wschodu - nawet Platon, poruszający tematy związane ze Wschodem, czy Herodot, wywodzący orfizm z Egiptu, dobrze znający i traktujący Wschód ze zrozumieniem, nie wyrażają takiej opinii. Platon podkreślał spekulatywne i teoretyczne nastawienie myśli greckiej, odróżniając ją od nastawionej praktycznie wiedzy egipskie. Arystoteles pomniejszał znaczenie dokonań Egipcjan, przypisując im wyłącznie wynalezienie matematyki. Inne argumenty przeciw pochodzeniu filozofii greckiej ze Wschodu to fakt, że teza o wschodnim pochodzeniu filozofii znalazła uznanie w świecie rzymsko-greckim w schyłkowym okresie filozofii starożytnej, w którym objawienie nabrało większego znaczenia niż rozum; to że późna filozofia grecka nabrała charakteru mistyczno-religijnego, w związku z czym mogła odnajdywać rzeczywiste podobieństwa swoich doktryn do religii wschodnich, przy czym te podobieństwa nie mówią o ich stosunku do pierwotnej filozofii greckiej, ale właśnie o zmianach dokonujących się w niej; oraz to, że Egipcjanie i Żydzi dopatrywali się podobieństw filozofii greckiej i swojej religii na podstawie interpretacji w oczywisty sposób arbitralnych, interpretacji mających charakter alegorezy. Kolejnym argumentem przeciw pochodzeniu filozofii z Bliskiego Wschodu jest to, że po nie powstały tam żadne pisma filozoficzne ani wyodrębniony system nauczania i przekazu filozofii różny od istniejących pism i systemów nauczania religii, kosmogonii i teologii - nie istniał w nich też żaden termin mogący być uznany za odpowiednik terminu "filozofia". 
Vernant przyznaje, że w swoich badaniach nie przedstawił wystarczająco zagadnienia wpływu wschodniej matematyki na 
powstanie nauki greckiej, twierdzi jednak, że proces rozwoju myśli matematycznej w grecki można przedstawić jako element składowy jego koncepcji jej powstania jako zmiany funkcji społecznej mowy. Istnieją jednak współczesne koncepcje, które starają się wywieść cywilizację grecką spoza Grecji na postawie właśnie obcego pochodzenia matematyki. Holenderski matematyk Bartel Leendert van der Waerden w pracy "Geometry and Algebra in Ancient Civilizations" twierdzi, że obce pochodzenie matematyki można ująć jako "potrójne odkrycie". Jego pierwszym elementem są badania Abrahama Seidenberga nad dotyczącymi konstrukcji ołtarzy tekstami indyjskimi z V-II w. p.n.e. i miejscem w nich matematyki i trójkątów Pitagorasa, z których Seidenberg wywodzi tezę o wspólnym pochodzeniu matematyki greckiej, babilońskiej i indyjskiej. Drugim są badania porównawcze nad chińskim tekstami arytmetycznymi i tekstami babilońskimi - okazały się one na tyle podobne, że wysunięto tezy o ich wspólnym źródle. Trzecim są badania Alexandra Thoma i Archibalda Stevensona Thoma nad konstrukcjami megalitycznymi Anglii i Szkocji oraz funkcji, jakie pełniła w nich matematyka i trójkąty Pitagorasa. Na podstawie tych trzech źródeł van der Waerden wnioskuje, że wiedza matematyczna powstała w neolitycznej Europie Środkowej, skąd dopiero przeszła do Europy Zachodniej i Azji. 
Religia i mitologia a początki filozofii.
Homer i Hezjod.
Ogromną rolę dla kultury greckiej, w tym powstania filozofii odegrały dzieła Homera i Hezjoda. 
Bogowie u Homera interweniują bezpośrednio w zdarzenia zachodzące w przyrodzie, w świecie ludzkim, a także w psychice. Pojawia się też u niego koncepcja nieosobowej konieczności stojącej ponad bogami. Homer stara się też przedstawić stosunki między bogami i ich funkcje w postaci usystematyzowanej, co jest początkiem rozumienia kosmologii jako porządku. 
Hezjod, w swojej "Teogonii", opisał powstanie nieba i ziemi oraz etapy rozwoju rzeczywistości jako zmiany generacji bogów. Tendencja do tłumaczenia rzeczywistości przyrodniczej i ludzkiej jako pewnego obejmowanego rozumem porządku jest jeszcze wyraźniejsza, aniżeli u Homera . 
Filozofowie kontynuowali te próby ujęcia świata jako całości uporządkowanej według jakiejś rządzącej nim zasady (Arché), jednak w zasadniczo inny sposób, oderwany od mitologii i religijności
Religia.
Dawniej silnie podkreślano materializm wczesnej filozofii greckiej, obecnie kładzie się o wiele większy nacisk na płynność przejścia od mitologii do filozofii oraz obecny tak we wczesnej, jak i w dojrzałej filozofii greckiej czynnik teologiczny i etyczny. Według Kazimierza Leśniaka, ujmującego filozofię przedsokratejską jako materialistyczną "filozofia grecka powstała w momencie, gdy uświadomiono sobie, że za pozornym chaosem zjawisk musi się kryć porządek i że ten porządek jest dziełem sił samorodnych, nie związanych z żadnym bóstwem" - zerwanie z mitologicznym wyjaśnianiem świata za podstawową przyczynę filozofii greckiej uznał także Vernant, jednak podkreślając płynność tego przejścia, co czyni zresztą także Leśniak. Filozofia jońska bywa niejasna - niejasność ta ma źródło nie tylko w obrazowej lub gnomicznej formie i skąpej ilości zachowanych fragmentów, ale też w tym, że przejście od niepodatnych na racjonalne analizy, symbolicznych kategorii spekulacji mitologicznej do filozofii racjonalnej jest w niej płynne. Według Leśniaka nie jest możliwe wytyczenie linii demarkacyjnej między tym, co mistyczne, irracjonalne i antropomorficzne a tym, co naukowe i filozoficzne u Jończyków. Elementy irracjonalne i mitologiczne występowały także w późniejszej filozofii greckiej, u Platona i Arystotelesa łatwiej jest je jednak oddzielić od właściwej części ich poglądów; Ponadto późniejsi filozofowie greccy zdawali sobie jasno sprawę z odrębności mitologii i filozofii - zdawali sobie z niej sprawę na tyle jasno, że mogli nawet posługiwać się mitami świadomie i celowo, co czynił zwłaszcza Platon. 
Nie zawsze można wskazać, co właściwie w filozofii jońskiej ma charakter racjonalny, a co mitologiczny. Rozpowszechnionym, choć trudnym do udowodnienia poglądem jest związek o animistycznym pochodzeniu hylozoizmu - poglądu filozofów jońskich, że cała rzeczywistość jest ożywiona. Pogląd ten mógł mieć źródło w animizmie, mógł jednak równie dobrze opierać się na wnioskach z prostych obserwacji empirycznych. Trudność oddzielenia elementu racjonalnego od mitologicznego wywodzi się także ze zmiany poglądów naukowych i wieloznaczności samego terminu "racjonalność".
Orfizm.
Orfizm był religią misteryjną, nastawioną na pogłębioną i bardziej autentyczną duchowość. Był popularny wśród tych Greków, którym nie wystarczały powierzchowny rytualizm religii oficjalnej. Częścią religii były nauki tajemne, przekazywane wyznawcom, zgodnie z którymi w człowieku zamieszkuje boska zasada, nieśmiertelny daimon. Upadł on wskutek winy do świata materialnego i został w nim uwięziony. Wraz ze śmiercią ciała daimon nie umiera, lecz rodzi się na nowo. Orfizm pozwalał na oczyszczenie, przerwanie cyklu reinkarnacji i uwolnienie daimona do życia pozagrobowego. Wiele orfickich nauk o duszy i jej wędrówce, pozamaterialnej doskonałej sferze rzeczywistości, a także formy wtajemniczenia w wiedzę tajemną będą przejęte przez późniejszych filozofów.
Początki filozofowania.
Działalność mędrców greckich i prawodawców.
Jednym z głównych źródeł filozofii greckiej, zwłaszcza greckiej etyki, jest mądrość przekazywana w postaci reguł praktyczno-życiowych. Grecy zebrali w okresie archaicznym bardzo wiele takich reguł, przeważnie w postaci aforyzmów, przysłów i gnomów - miały one znaczenie dla codziennego życia i moralności Greków także po powstaniu etyki filozoficznej. Reguły te powstały jako odpowiedź na zamęt wywołany przez szybkie przemiany społeczeństwa greckiego w VII i VI w. p.n.e. Wyrażane były przez mędrców, osoby o szczególnie dużym poważaniu w społecznościach lokalnych, mających znaczny wpływ na ich życie. Mędrcy greccy byli często prawodawcami, reformatorami społecznymi i tyranami. Ze względu na ich duże znaczenie dla życia "poleis" epoki archaicznej VII i VI w. p.n.e. bywa nazywany epoką "siedmiu mędrców".
Jońska filozofia przyrody.
Główną cechą jońskiej filozofii przyrody było to, że starała się ona w sposób prosty i konkretny sformułować teorię świata - odpowiedzieć na pytania o jego pochodzenie, strukturę i sposób działania. Cecha ta wiązała się z podkreślanym przez wielu autorów praktycznym nastawieniem filozofów jońskich. To praktyczne nastawienie nie neguje przewrotu, jakim było utworzenie przez filozofów jońskich zaczątków wiedzy teoretycznej - przeciwnie, wiedza teoretyczna wyrastała właśnie z potrzeby lepszego zaspokojenia praktyki pisze o filozofach jońskich: "Nie byli oni odludkami zatopionymi w dociekaniach nad zagadnieniami oderwanymi ani też obserwatorami natury, lecz czynnymi, praktycznymi ludźmi, których filozofia miała w sobie tę nowość, że gdy zaczynali zastanawiać się nad mechanizmem rzeczywistości, czynili to w świetle codziennych doświadczeń, nie licząc się zgoła ze starożytnymi mitami. Tę swoją niezależność od mitologicznych wyjaśnień zawdzięczali bardziej faktowi, że stosunkowo prosty ustrój polityczny ich wzrastających państw nie zmuszał ich do rządzenia przy pomocy przesądów, jak to się działo w dawniej istniejących państwach". Farrington potwierdza tu pogląd Vernanta o dużym znaczeniu zmiany stosunków politycznych wobec epoki mykeńskiej i różności greckich stosunków politycznych wobec stosunków azjatyckich jako przyczynie uniezależnienia się myśli greckiej od wyjaśnień typu mitologicznego. Tales, Anaksymander i Anksymenes w życiu politycznym nie różnili się od mędrców, brali czynny udział w ich życiu, dokonywali w nich reform, kierowali akcją kolonizacyjną, prawem i gospodarką. 
Pochodzenie terminu "filozofia".
Określenie "filozofia" prawdopodobnie nie pojawiło się w świecie greckim przed V w. p.n.e. - z tego względu określenie samoświadomości filozoficznej filozofów przyrody jest trudne. Pierre Hadot w stosunku do pierwszych filozofów Grecji używa nawet określenia "filozofia przed filozofią". Pierwsze "pewne", jeszcze dość przypadkowe użycia słowa "filozofia" pochodzą z V w. p.n.e., a filozoficznie zdefiniował pojęcie filozofii dopiero Platon. 
Hadot neguje dawną tradycję anegdotyczną, według której słowo "filozofia" znane było Pitagorasowi i Heraklitowi. Istnieje legenda, przekazana przez Heraklidesa z Pontu, Diogenesa Laertiosa, Cycerona i Jamblicha, jakoby Pitagoras był twórcą tego terminu. Diogenes Laertios pisze:
Kwestia obecności przymiotnika "philosophos", czasownika "philosophein" i rzeczownika "philosophia" u Pitagorasa i Heraklita pozostaje sporna. Fragment Heraklita w którym występuje słowo "filozof" uznawany jest za nieautentyczny, a fragment dotyczący tego słowa u Pitagorasa uznawany jest za błędną, anachroniczną interpretację, w wyniku której stanowisko Platona przypisano temu filozofowi.

</doc>
<doc id="912115" url="https://pl.wikipedia.org/wiki?curid=912115" title="Wilhelm Hohenzollern">
Wilhelm Hohenzollern



</doc>
<doc id="912118" url="https://pl.wikipedia.org/wiki?curid=912118" title="Wilhelm von Hohenzollern">
Wilhelm von Hohenzollern



</doc>
<doc id="912119" url="https://pl.wikipedia.org/wiki?curid=912119" title="ASTROS II">
ASTROS II

ASTROS II ("Artillery Saturation Rocket System II") – brazylijski polowy system rakietowy. Produkowany od 1983 roku przez firmę Avibras Industria Aerospacial z São Paulo. Z broni tej korzystają armie takich państw jak: Irak, Arabia Saudyjska, Bahrajn, Katar, Malezja (od 2002 roku) oraz Brazylia.
Typowa bateria składa się z:
Dodatkowo, kiedy użyty jest do obrony wybrzeża współpracuje z mobilnym centrum dowodzenia i poszukiwań typu AV-CBO.
Wszystkie wozy mają układ jezdny 6x6, opancerzone kabiny, wyrzutnie granatów dymnych oraz wkm kalibru 12,7 mm do zwalczania celów powietrznych. Do strzelania z wyrzutni używa się pięciu różnych typów niekierowanych pocisków rakietowych kalibru od 127 do 300 mm. Donośność wynosi do 300 km. Maksymalna prędkość jazdy – po drogach utwardzonych 90 km/h, w terenie 40 km/h. Masa – 20 ton. Długość 8 m, szerokość 2,4 m, wysokość 2,6 m.

</doc>
<doc id="912120" url="https://pl.wikipedia.org/wiki?curid=912120" title="Rewolta ikonoklastów">
Rewolta ikonoklastów

Rewolta ikonoklastów, inaczej: rewolta lub szał obrazoburców – trwające kilka tygodni powstanie w Niderlandach w 1566, w czasie którego zwolennicy reformacji niszczyli w kościołach katolickich ołtarze, obrazy i posągi świętych, stalle, naczynia liturgiczne, monstrancje, organy, palili księgi, dokumenty itp.
Geneza.
Historycy nie są jednomyślni, jeśli chodzi o bezpośrednie źródła wybuchu rewolty. Oczywistą przyczyną jest rozpowszechnianie się w Niderlandach kalwinizmu, który przeciwstawia się tworzeniu i czczeniu wizerunków świętych. Innych przyczyn można szukać zarówno w sytuacji politycznej, społeczno-ekonomicznej jak i religijnej Siedemnastu Prowincji. Filip II, rządzący w Niderlandach przez namiestniczkę Niderlandów, swoją siostrę - Małgorzatę Parmeńską, ograniczył wpływy Rady Państwa, zreorganizował biskupstwa, przeznaczając część klasztorów na uposażenie nowych diecezji, wydał nakaz przestrzegania edyktów antykacerskich, co w praktyce oznaczało przymus pomocy sądom inkwizycyjnym i wykonanie wyroków na uwięzionych zwolennikach reformacji. Oprócz tego Niderlandy miały problemy finansowe spowodowane przestarzałym systemem podatkowym, a słabe plony i głód wśród klas niższych, potęgował niechęć do bogatego kościoła katolickiego. Wszystkie te czynniki doprowadziły do wzrostu niezadowolenia, które podzielali zarówno możni, jak i klasy niższe. Ponieważ największą siłą napędową rewolty była konfederacja zawiązana przeciwko inkwizycji, toteż działania skierowane były głównie przeciwko kościołom. Bezpośrednią przyczyną rozpoczęcia akcji obrazoburczych było kazanie kalwińskiego kaznodziei Sebastiana Matte'a. Drugim głównym przywódcą w początkowej fazie rewolty był Jacob de Buyzere.
Przytaczany jest także pogląd mówiący, że rewolta była hiszpańską prowokacją. Dzięki temu Hiszpania mogła zaostrzyć reżim panujący w Niderlandach, co zdaje się potwierdzać natychmiastowe mianowanie przez Filipa II nowym namiestnikiem Niderlandów księcia Albę Fernando Álvareza de Toledo, zwanego "Żelaznym Księciem".
Przebieg rewolty.
10 sierpnia 1566 w Steenvoorde, po wspomnianym kazaniu, splądrowana została przez kalwinistów kaplica św. Wawrzyńca. Jeszcze tego samego dnia w innych kościołach w mieście uzbrojony w siekiery, młoty i łomy tłum niszczył wszelkie przedmioty kultu i naczynia liturgiczne. W kolejnych dniach fala niszczycielska ogarnęła kolejne miasta Niderlandów. Niewiele kościołów czy klasztorów nie padło ofiarą obrazoburców. Ikonoklaści splądrowali kościoły m.in. w Antwerpii, Gandawie, Tournai, Valenciennes, Oudenaarde, Mechelen, Turnhout. Od 23 sierpnia rozruchy objęły także północną część Niderlandów - Amsterdam, Utrecht, Leiden, Delft. Jednak w tej części zniszczenia były nieco mniejsze. Jednym z miast, które ucierpiało najbardziej była Gandawa, gdzie w ciągu 24 godzin ikonoklaści dokonali poważnych zniszczeń w siedmiu kościołach parafialnych, jednym kościele kolegialnym, 25 klasztorach, dziesięciu klasztornych domach dla gości i siedmiu kaplicach. Rewolta ikonoklastów trwała aż do początków października.
Kim byli obrazoburcy?
Powszechnie uważa się, że rewolta była dziełem gminu. Jednak najnowsze badania dowodzą, że obrazoburcy działali prawie zawsze pod przywództwem kaznodziejów czy szlachty. Hasłem działań nie było samo niszczenie, a raczej oczyszczenie, co wyrażało sympatię, jaką ikonoklaści darzyli kalwinizm, który potępiał kult świętych.
Skutki.
Początkowo kalwiniści cieszyli się dość powszechnym poparciem, jednak coraz większe sukcesy ikonoklastów zaczęły wzbudzać niepokój u katolickiej większości społeczeństwa. Dzięki temu doszło do podpisania przez Małgorzatę Parmeńską porozumienia, które uśpiło nieco czujność przeciwników Filipa II. Po stłumieniu powstania, władca planował pozbawić Niderlandy dawnych przywilejów i zaprowadzić władzę absolutną. Filip II mianował nowym namiestnikiem Niderlandów księcia Alby Fernando Álvareza de Toledo, zwanego "Żelaznym Księciem". Rozpoczęto karanie uczestników rewolty. Szybko nastąpił rozłam wśród niderlandzkich przywódców - wielu w nich, wliczając hrabiów Egmonta i Hoorne'a, złożyła przysięgę na wierność królowi, natomiast Wilhelm Orański udał się do władz Cesarstwa w poszukiwaniu poparcia dla swoich planów niepodległościowych. Zorganizował on powstanie, które było początkiem wojny osiemdziesięcioletniej.

</doc>
<doc id="912122" url="https://pl.wikipedia.org/wiki?curid=912122" title="Land Speed Record">
Land Speed Record

Land Speed Record – debiutancki album amerykańskiej grupy punkrockowej Hüsker Dü, wydany w styczniu 1982 roku przez wytwórnię New Alliance Records. Materiał nagrano 15 sierpnia 1981 podczas koncertu w klubie muzycznym 7th Street Entry w Minneapolis.
Album utrzymany jest w szybkim tempie, zawiera 17 utworów, trwających łącznie ponad 26 minut.
Kontekst.
Zespół odbył siedmiotygodniową trasę po Kanadzie i zachodnim wybrzeżu Stanów Zjednoczonych. Podczas podróży poznali wokalistę Dead Kennedys Jello Biafrę i basistę Minutemen Mike'a Watta, którzy byli znanymi postaciami w punkrockowym undergroundzie. Kiedy członkowie grupy wrócili do Minneapolis, producent debiutanckiego singla („Amusement”) Terry Katzman stwierdził, iż zobaczył inny zespół. Nie mógł on uwierzyć, jak szybko grają muzycy. Członkowie zespołu brali w tym czasie amfetaminę w tabletkach, by osłabić apetyt spowodowany brakiem środków na jedzenie. Tytuł albumu nawiązuje zarówno do tempa utworów, jak i skłonności grupy do narkotyków.
Nagrywanie i wydanie.
Koncert został nagrany na dwuścieżkowym magnetofonie kosztem 350 dolarów. Po zarejestrowaniu występu, członkowie zespołu zdali sobie sprawę, że brakuje im środków finansowych na wydanie albumu. Przyjaciel grupy, Mike Watt zaproponował, że wyda płytę za pośrednictwem swojej wytwórni płytowej New Alliance Records. Wyprodukowano tysiąc kopii, które wyprzedano w ciągu kilku dni. Album był dystrybuowany do Wielkiej Brytanii przez wytwórnię Alternative Tentacles, której założycielem był Jello Biafra. Ogółem sprzedano ponad 10000 kopii, co stanowiło najlepszy wynik zespołu do momentu wydania dwupłytowego "Zen Arcade". Ken Shipley z wydawnictwa Numero Group zwrócił uwagę, że oryginalna taśma z nagraniem występu została skradziona z furgonetki zespołu.
Muzyka i teksty.
"Land Speed Record" prezentuje szybki i agresywny hardcore punk. Krótkie i proste utwory kontrastują z późniejszą twórczością zespołu, kiedy to zaczęli sięgać po elementy innych gatunków muzycznych (folk, jazz, pop, psychodelia). Zapowiedziami przyszłego kierunku grupy są bardziej melodyjny „Don't Try to Call” i wolniejszy „Data Control”. „Gilligan's Island” jest parodią piosenki z czołówki serialu o tym samym tytule. Teksty utworów traktują o nieudanym związku („All Tensed Up”, „Don't Try to Call”, „I'm Not Interested”, „Don't Have a Life”), przemocy („Guns at My School”), wojnie („Push the Button”, „Ultracore”, „Let's Go Die”), zagrożeniu konfliktem nuklearnym („Push the Button”), narkotykach („Gilligan's Island”, „All Tensed Up”), transporcie publicznym („M.T.C.”), polityce („You're Naive”), konformizmie („Do the Bee”) oraz inwigilacji i globalizacji („Data Control”, którego tytuł nawiązuje do firmy Control Data Corporation).
Opakowanie i oprawa graficzna.
Oryginalne wydanie albumu zawierało wkładkę z tekstami utworów i datami nadchodzących koncertów. Okładka płyty to czarno-biała fotografia. Przedstawia ona groby pierwszych ośmiu amerykańskich żołnierzy poległych podczas wojny w Wietnamie. Jej autorem był perkusista i wokalista zespołu Grant Hart. Za słowami Boba Moulda zespół chciał w ten sposób sprzeciwić się wysyłaniu ludzi na wojnę.
Odbiór.
Oceny krytyków.
Album otrzymał zarówno pochlebne, jak i bardziej krytyczne opinie. Robert Christgau z "The Village Voice" stwierdził, że „Tak jak dobry ambient Briana Eno, ten nieprzerwanie szalony koncert zapewnia zadowalający obszar szczegółów”. Stephen Thomas Erlewine w swojej recenzji dla AllMusic napisał, że „Krótki minialbum koncertowy "Land Speed Record" pędzi poprzez swoje utwory niezależnie od melodii i riffów. Jako brzmieniowy blitzkrieg jest to całkiem imponujące, jednak niewielka część płyty wywiera trwałe wrażenie”.
Prasa.
Magazyn "Noise" porównał Hüsker Dü do zespołu Meat Puppets oraz wyróżnił „All Tensed Up”, „Guns at My School”, „Ultracore” i „Let's Go Die” mianem najlepszych utworów albumu. Lefty Glasgow z czasopisma "Op" wyraził opinię: „Jestem rozdarty pomiędzy chwaleniem ich poglądów politycznych a przeklinaniem ich konformizmu”. Magazyn "Coolest Retard" napisał o albumie „koszmarnie intensywny”, a "The End of the World" „nadzwyczajnie szybki i chaotyczny”. Recenzent z pisma "Misery" zwrócił uwagę na ciągłość wykonania utworów oraz stwierdził: „Zwyczajnie jedna z najlepszych hardcorowych thrashowych płyt”.
Dziedzictwo.
Plakat z okładką płyty pojawił się w filmie Mniej niż zero z 1987 roku. W 1993 Apollo DeLucia wykonał cover całego albumu, każdy utwór w innym stylu (m.in. folk, reggae, synth pop). Na ten sam pomysł wpadł w 2016 roku zespół Lucifer X. Ponadto:
Wyróżnienia.
W 2015 roku magazyn "Uncut" umieścił "Land Speed Record" na liście 50 najlepszych amerykańskich albumów punkowych.
Reedycje.
Album został ponownie wydany w 1988 roku przez wytwórnię SST Records. Nowe edycja była dostępna w trzech formatach: na kasecie, płycie winylowej oraz płycie kompaktowej. Alternatywna wersja tej samej partii utworów została umieszczona na kompilacji "Savage Young Dü" z 2017 roku. Utwory „Bricklayer” i „Let's Go Die” pojawiły się w wersji studyjnej na albumie "Everything Falls Apart" z 1983 oraz na jego reedycji "Everything Falls Apart and More", wydanej w 1993 przez Rhino Records.
Lista utworów.
Wydanie CD z 1988 roku zawierało jedynie dwa utwory, po jednym przeznaczonym na każdą stronę albumu.

</doc>
<doc id="912123" url="https://pl.wikipedia.org/wiki?curid=912123" title="Everything Falls Apart">
Everything Falls Apart

Everything Falls Apart – pierwszy album studyjny amerykańskiego zespołu punkrockowego Hüsker Dü wydany w styczniu 1983 roku przez wytwórnię Reflex Records. Materiał nagrano na przełomie czerwca i lipca 1982 roku w studiu Total Access Recording w Redondo Beach.
Płyta nie otrzymała wysokich ocen krytyków i nie osiągnęła tak wysokiego statusu wśród fanów, jak następujące po niej "Metal Circus", "Zen Arcade" i "New Day Rising".
Kontekst.
Album koncertowy "Land Speed Record" przyniósł grupie duży rozgłos w hardcore punkowym undergroundzie. Zespół rozpoczął współpracę ze znanymi w środowisku Jello Biafrą, Mikiem Wattem oraz członkami Black Flag. Ponadto grupa znalazła się w kręgu zainteresowań wytwórni SST Records. Muzycy ruszyli w drugą w karierze trasę koncertową po Kanadzie i zachodnim wybrzeżu Stanów Zjednoczonych. Po raz pierwszy zespół miał okazję wystąpić w Kalifornii. Ostatnim punktem na trasie było Los Angeles. W pobliskim Redondo Beach, w studiu Total Access zespół nagrał 12 utworów w ciągu dwóch dni, pod egidą producenta Spota.
Nagrywanie.
Dzięki zastojowi w przemyśle muzycznym, spowodowanym oczekiwaniem na wyjście albumu "Thriller" Michaela Jacksona, udało się wynająć studio na trzy dni, kosztem 400 dolarów. By zaoszczędzić czas, grupa starała się nagrać wszystkie utwory za pierwszym razem. Ucierpiała jakość wykonania piosenek, co było koniecznością ze względu na niski budżet zespołu.
Muzyka i teksty.
Większość utworów prezentuje hardcorowe brzmienie znane z "Land Speed Record" i wczesnych singli zespołu. Bardziej melodyjny, charakterystyczny dla późniejszych albumów styl ukazują „Everything Falls Apart”, „Gravity” oraz cover piosenki Donovana „Sunshine Superman”. W przeciwieństwie do innych płyt zespołu, gdzie niemalże wszystkie utwory były skomponowane naprzemiennie przez Granta Harta i Boba Moulda, na "Everything Falls Apart" prym wiedzie sam Mould, który skomponował 10 z 12 utworów. Muzycy uważali teksty piosenek za bardziej osobiste, niż na poprzednim albumie. W wywiadzie dla "Flipside" z 1983 roku Bob Mould stwierdził, że komponowanie muzyki jest dla niego prostsze niż pisanie tekstów, gdyż „ciężko jest wyrazić, to co naprawdę czujesz”.
Opakowanie i oprawa graficzna.
Pierwsze kopie płyty zawierały wkładkę z tekstami utworów. Okładka albumu autorstwa Granta Harta przedstawia 12 białych tablic, na których umieszczone są atramentowe plamy. Jest to nawiązanie do testu Rorschacha, który bada cechy osobowości i obecność zaburzeń psychicznych.
Wydanie.
"Everything Falls Apart" został wydany za pośrednictwem wytwórni Reflex Records, założonej przez członków zespołu. Album trafił na rynek w nakładzie 5000 kopii, które wyprzedano w ciągu kilku dni. Ogółem wyprodukowano 10000 egzemplarzy płyty. Dzięki licznym trasom koncertowym i dobrej prasie, udało się sprzedać album w całych Stanach Zjednoczonych.
Odbiór.
Oceny krytyków.
"Everything Falls Apart" jest najsłabiej ocenianym przez krytyków albumem studyjnym zespołu. Płyta spotkała się zarówno z umiarkowanie pozytywnymi, jak i mało przychylnymi opiniami krytyków. Robert Christgau z "The Village Voice" stwierdził, że zespół jest „muzycznie równy Black Flag i Minor Threat, jednak rozsądniejszy od obydwu”. Wydawca serwisu AllMusic, Stephen Thomas Erlewine napisał, że „Na swoim pierwszym albumie studyjnym Hüsker Dü wykazuje wyraźniejsze poczucie celu niż na debiutanckim albumie koncertowym "Land Speed Record", ale to niekoniecznie czyni płytę przełomową”. Andy Gill z "New Musical Express" nazwał "Everything Falls Apart" „prostym, thrashowym longplayem”.
Prasa.
Płycie poświęcono niewiele uwagi w prasie. Recenzent z magazynu "No Cause For Concern" w krótkiej recenzji napisał: „Nie tak szybki, jak się spodziewałem” oraz nazwał „From the Gut” i „Sunshine Superman” utworami wartymi zauważenia. Brytyjskie czasopismo "New Musical Express" zanotowało: „Nie tak rytmicznie zmienny jak MDC, ani tak pomysłowo lotny jak Zero Boys, ale mimo wszystko dosyć oszałamiający”. Steve Albini w artykule dla magazynu "Matter" napisał: „Album prezentuje frenetyczną energię zespołu, podszytą bujną gitarą, melodyjnym basem Grega Nortona i perkusją Granta Harta w stylu Buzzcocks”. Patrick R. Smith, autor pisma "Stargreen" scharakteryzował brzmienie albumu w słowach: „Intrygująca mieszanka totalnego hardcore'u i wolniejszego, nieco bardziej dopracowanego materiału”.
Dziedzictwo.
W 1994 zespół Sick of It All wykonał cover utworu „Target”. Trzy lata później grupy Charles Bronson i Cripple Bastards nagrały własne wersje „Punch Drunk”. „Bricklayer” był coverowany czterokrotnie: przez Apple-O w 1993, Infestation of Ass w 2002, Lucifer X w 2016 i Oxidant w 2017. W maju 1997 roku „Afraid of Being Wrong” został wykonany przez Test Pattern. W tym samym roku grupa Sottopressione nagrała „Signals from Above”, a grupa Tempo Zero „Everything Falls Apart”. W 1999 zespół Mothers Brothers wykonał cover „Wheels”. „Obnoxious” doczekał się wersji w wykonaniu Tres Kids z 1997, Tenement z 2013 oraz grupy Facada z 2017.
Wyróżnienia.
W 2013 roku francuski magazyn "Rock &amp; Folk" umieścił płytę na liście 101 najlepszych albumów punkowych. Wydawca czasopisma "Conflict", Gerard Cosloy uznał "Everything Falls Apart z"a 9. najlepszy album długogrający roku.
Reedycje.
Zremasterowana wersja oryginalnego wydania albumu została udostępniona w trybie digital download 18 czerwca 2017 przez wydawnictwo Numero Group. Choć sam album w swojej pierwotnej formie nie doczekał się oficjalnej reedycji na tradycyjne nośniki, opublikowano kilka wydań nieoficjalnych, z których część była dystrybuowana do Europy.
"Everything Falls Apart and More".
Kompilacja "Everything Falls Apart and More", wydana w styczniu 1993 roku przez Rhino Records zawierała siedem dodatkowych utworów pochodzących z pierwszych singli oraz koncertów. Każdy utwór został zremasterowany. Kompilacja była dostępna na kasecie magnetofonowej, płycie winylowej oraz płycie kompaktowej. Album zawierał m.in. ośmiominutową wersję „Statues”, zremiksowaną przez Granta Harta w sierpniu 1992. Pochodzące z jednego singla „In a Free Land”, „What Do I Want?” i „M.I.C.” zostały zremasterowane w czerwcu tego samego roku.
Producenci kompilacji.
Utwory zostały zmiksowane w studiach Absolute Music i Creation Studios oraz zremasterowane w DigiPrep.
Lista utworów.
Opracowano na podstawie materiału źródłowego.

</doc>
<doc id="912125" url="https://pl.wikipedia.org/wiki?curid=912125" title="Metal Circus">
Metal Circus

Metal Circus – minialbum zespołu Hüsker Dü wydany w październiku 1983 roku przez wytwórnie: Reflex Records i SST Records. Materiał nagrano w Total Access Recording Studios w Redondo Beach pomiędzy grudniem 1982 a styczniem 1983.

</doc>
<doc id="912126" url="https://pl.wikipedia.org/wiki?curid=912126" title="Zen Arcade">
Zen Arcade

Zen Arcade – drugi album studyjny amerykańskiej grupy punkrockowej Hüsker Dü, wydany w lipcu 1984 roku za pośrednictwem wytwórni SST Records. Materiał nagrano w Total Access Recording Studios (Redondo Beach) w październiku 1983. Jest to jedno z najambitniejszych przedsięwzięć w historii punk rocka - album koncepcyjny, zawierający 23 utwory umieszczone na dwóch płytach długogrających.
Kontekst.
Wczesne albumy zespołu prezentowały szybki i agresywny hardcore punk. Poprzedzający płytę minialbum "Metal Circus" zawierał elementy popu („It's Not Funny Anymore”) i psychodelii („Out on a Limb”). Teksty niektórych utworów dotyczyły tematów rzadko poruszanych w hardcore punku. „Diane” opowiadał o gwałcie i morderstwie dokonanym na młodej kelnerce Diane Edwards. „Real World” podawał w wątpliwość idee anarchistyczne, charakterystyczne dla subkultury punk. W kwietniu 1984 zespół wydał cover utworu „Eight Miles High” folkowej grupy The Byrds. Zawarte w utworze psychodeliczne gitary i donośny wokal Boba Moulda były motywem kontynuowanym na "Zen Arcade".
Koncept.
W wywiadzie ze Stevem Albinim z 1983 roku, wokalista i gitarzysta zespołu, Bob Mould wyraził chęć stworzenia czegoś wykraczającego poza całą koncepcję punk rocka. W ostatecznej postaci "Zen Arcade" jest albumem opowiadającym historię nastolatka, który ucieka z domu z powodu nieszczęśliwgo życia rodzinnego. Podczas podróży orientuje się, że świat na zewnątrz jest jeszcze brutalniejszy.
Nagrywanie.
Próby rozpoczęto latem 1983 roku w skłocie w Saint Paul (Minnesota). Podzczas kilkugodzinnych sesji improwizacyjnych zespół przeprowadzał burze mózgów na teksty i pomysły. W celu nagrania albumu muzycy przenieśli się do Redondo Beach w Kalifornii. Zespół nagrał 25 utworów w studiu Total Access. Wszystkie utwory, z wyjątkiem „Something I Learned Today” i „Newest Industry” zostały zarejestrowane za pierwszym razem. Cały album został nagrany i wyprodukowany w 85 godzin, kosztem 3200 USD. Ostatecznie zrezygnowano z dwóch utworów - „Dozen Beats Eleven” i „Some Kind of Fun”.
Kompozycje.
Muzyka.
Album zawiera elementy folku, popu i psychodelii. Od innych płyt punkrockowych odróżniają go także interludia wykonane na pianinie („One Step at a Time”, „Monday Will Never Be the Same”), umieszczone na trzeciej stronie albumu. Folk ukazany jest w akustycznym „Never Talking to You Again”. Elementy psychodelii widoczne są w „Hare Krsna”, „The Tooth Fairy and the Princess”, a także w 14-minutowym, instrumentalnym „Reoccurring Dreams”.
Narracja.
Począwszy od dorastania („Something I Learned Today”), poprzez ucieczkę z domu („Broken Home Broken Heart”, „Never Talking to You Again”) oraz późniejszą podróż, teksty utworów tworzą spójną opowieść o losach bohatera. Protagonista wstępuje do wojska w „Chartered Trips”. Po krótkim, instrumentalnym interludium („Dreams Reoccurring”) bohater wyraża swoją frustrację i rozdarcie („Indecision Time”), po czym nawraca się na religię („Hare Krsna”). Na drugiej stronie albumu wściekłość narratora narasta. W „Beyond the Threshold” nie może znaleźć swojego miejsca, w „Pride” mówi o udawanej pewności siebie i dumie, która doprowadziła go do zguby. „I'll Never Forget You” opowiada o utraconej przyjaźni. „The Biggest Lie” i „ What's Going On” to rozrachunki bohatera ze swoją przeszłością. „Standing by the Sea” traktuje o depresji i samotności. W „Somewhere” bohater mówi o rozczarowaniu życiem, a także wyraża nadzieję, że przyszłość odmieni jego los. „Pink Turns to Blue” to historia dziewczyny bohatera, która umiera z powodu przedawkowania narkotyków. W „Newest Industry” protagonista krytykuje politykę Ronalda Reagana i obawia się, że dojdzie do wojny nuklearnej. Bohater popada w rozpacz, dochodząc do wniosku, że nie jest w stanie zmienić swojej sytuacji („Whatever”), po czym orientuje się, że cała podróż była tylko snem. Przedostatni utwór, „Turn on the News” sprzeciwia się wykorzystywaniu przez media ludzkich tragedii. Album zamyka instrumentalny „Reoccurring Dreams”, będący repryzą krótszego „Dreams Reoccurring”.
Oprawa graficzna.
Okładka albumu to pokolorowana fotografia, przedstawiająca sylwetki członków zespołu na tle złomowiska. Jaskrawe kolory zestawione są z szarością.
Wydanie.
Choć zespół przekonywał, że sprzedaż będzie wysoka, wydawca wyprodukował mniej niż 5000 kopii albumu. Opóźnienia w produkcji oraz wyczerpanie zapasów na wiele miesięcy spowodowały niewielką sprzedaż. Do wiosny 1985 album sprzedał się w nakładzie zaledwie 20000 egzemplarzy. Podobnie jak poprzednie płyty nie osiągnął sukcesu komercyjnego.
Odbiór.
Oceny krytyków.
"Zen Arcade" uzyskał pochlebne recenzje krytyków. Stephen Thomas Erlewine, amerykański krytyk i wydawca serwisu "AllMusic" napisał, że „Wraz z wydaniem "Zen Arcade", zespół złamał wszelkie zasady. To płyta, która zlikwidowała ograniczenia hardcore punku i indie rocka”. David Fricke w swojej recenzji dla "Rolling Stone" porównał album do "Double Nickels on the Dime" zespołu Minutemen i napisał: „Oba te albumy - dwupłytowe, rzadko spotykane w środowisku, które często wymaga zwięzłości kosztem ekspresji - są przełomowymi dziełami punk rocka”. Dodał: „"Zen Arcade" to najprawdopodobniej najbliższa styczność hardcore'u z operą. Coś w rodzaju thrashowej "Quadrophenii"”. Robert Christgau z "The Village Voice" stwierdził: „Słucham strony trzeciej dla przyjemności, a strony drugiej dla katharsis”.
Dziedzictwo.
Choć płyta nie odniosła sukcesu komercyjnego, jej wpływ wykracza poza sferę muzyki undergroundowej. W publikacji dla czasopisma "Melody Maker" z 1997 roku Dave Grohl nazwał "Zen Arcade" swoim ulubionym albumem. Rok wcześniej, podczas wywiadu z Dave'em Fanningiem dla telewizyjnego show "Planet Rock Profiles" powiedział: „Ten album jest niesamowity. To tak jakby ktoś pomieszał The Byrds z Black Flag i to po prostu zwaliło mnie z nóg”. Zespół wywarł również wpływ na takich muzyków jak Kirk Hammett (Metallica), Billy Corgan (The Smashing Pumpkins), Krist Novoselic (Nirvana), Andy Cairns (Therapy?), Black Francis (Pixies) oraz Kim Deal (Pixies, The Breeders).
Wyróżnienia.
Zen Arcade zajął ósme miejsce w corocznym plebiscycie na płytę roku Pazz &amp; Jop tygodnika "The Village Voice". Robert Christgau udzielił „Turn on the News” nominacji do najlepszego utworu roku. W 1989, magazyn "Rolling Stone" umieścił płytę na 33. pozycji na liście 100 najlepszych albumów lat osiemdziesiątych. Czasopismo "Spin" uznało "Zen Arcade" za 4. najlepszy album w historii muzyki alternatywnej. Rock and Roll Hall of Fame umieściło „Turn On the News” na liście 500 utworów, które ukształtowały rock. "Zen Arcade" został wyróżniony również przez "Pitchfork Media", który sklasyfikował go na 32. pozycji na liście 100 najlepszych albumów dekady. Ten sam portal umieścił utwór „Pink Turns to Blue” na liście "The Pitchfork 500". Włoski recenzent Piero Scaruffi uznał "Zen Arcade" za najlepsze wydawnictwo roku.
Twórcy.
Hüsker Dü
Gościnnie

</doc>
<doc id="912127" url="https://pl.wikipedia.org/wiki?curid=912127" title="New Day Rising">
New Day Rising

New Day Rising – trzeci album studyjny amerykańskiej grupy punkrockowej Hüsker Dü, wydany w lutym 1985 roku przez wytwórnę SST Records. Materiał nagrano w lipcu 1984 w Nicollet Studios (Minneapolis). Obok "Zen Arcade" jest to najlepiej oceniana przez krytyków płyta zespołu.
Kontekst.
Poprzedni album, "Zen Arcade" był przełomem w karierze zespołu. Płyta otrzymała wysokie oceny krytyków oraz odegrała znaczącą rolę w tworzeniu gatunku rocka alternatywnego. Muzycy nie spoczęli na laurach i w lipcu 1984, osiem miesięcy po zarejestrowaniu poprzedniej płyty rozpoczęli nagrywanie "New Day Rising".
Nagrywanie.
Po wydaniu "Zen Arcade", współwłaściciel wytwórni SST Records, Joe Carducci natychmiast poprosił Hüsker Dü o nagranie kolejnego albumu. Zespół chciał wyprodukować płytę samodzielnie, na co nie zgodziło się SST. Podobnie jak w przypadku wcześniejszych albumów, wytwórnia nalegała na powierzenie produkcji Spotowi.
Muzyka.
Płyta kontynuowała odejście od szybkiego hardcore punku, znanego z wczesnych albumów zespołu, w stronę wolniejszego i bardziej melodyjnego alternatywnego rocka. To, w połączeniu z produkcją lepszej jakości i wyższymi umiejętnościami muzyków doprowadziło do postrzegania zespołu jako bardziej komercyjnego. Niektórzy fani oskarżali Hüsker Dü o tak zwane „sprzedanie się”. Duch punk rocka był jednak wciąż widoczny, lecz w bardziej przystępnej formie. Album zawiera niektóre z najbardziej znanych utworów zespołu, m.in. „Girl Who Lives on Heaven Hill”, „Books About UFOs” oraz „Celebrated Summer”, który został wydany jako singiel promujący płytę w grudniu 1984. Pod koniec ostatniego utworu na albumie („Plans I Make”) słyszalna jest krótka rozmowa w studiu, najprawdopodobniej pomiędzy Spotem, Grantem Hartem i Bobem Mouldem.
Oprawa graficzna.
Okładka albumu przedstawia zdjęcie wschodzącego słońca. Na pierwszym planie, w dolnej części okładki widoczne są sylwetki dwóch psów, stojących w wodzie. Górna część zdjęcia, zawierająca niebo, słońce oraz napisy z nazwą zespołu i tytułem albumu została przedstawiona w negatywie.
Wydanie.
"New Day Rising" został wydany w styczniu 1985 przez SST Records. Album znalazł się na liście UK Independent Album Charts, osiągając 10 miejsce.
Odbiór.
Oceny krytyków.
"New Day Rising" uzyskał pozytywne recenzje, zarówno w momencie wydania, jak i w nowszych publikacjach. Robert Christgau z "The Village Voice" napisał, że „jest to wyraźnie ich najlepszy album” oraz dodał: „Graj głośno – to jest zespół, który na to zasługuje”. Eric Weisband i Craig Marks w książce "Spin Alternative Record Guide" wyrazili opinię, że „Te utwory mogą stanąć naprzeciw jakiejkolwiek muzyce w radiu i wziąć nad nią górę”. Ponadto stwierdzili, iż album „W pierwszej kolejności potwierdza wszystko, co było dobre w punk rocku”. Stephen Thomas Erlewine z "AllMusic" napisał, że „"New Day Rising" to najbardziej trwały moment nieskrępowanej energii Hüsker Dü”.
Dziedzictwo.
W 2012, magazyn "Rolling Stone" napisał, że album wywarł znaczący wpływ na popularny zespół grunge'owy Nirvana. Potwierdzają to słowa Krista Novoselica, który powiedział, że połączenie popu, punku i metalu to „nic nowego, Hüsker Dü zrobiło to przed nami”.
Wyróżnienia.
Tygodnik "NME" uznał "New Day Rising" za 9. najlepszy album 1985 roku. W 2003, magazyn "Rolling Stone" umieścił płytę na 495. pozycji na liście 500 najlepszych albumów wszech czasów. Ten sam magazyn umieścił utwór tytułowy na 96 pozycji na liście 100 najlepszych utworów gitarowych. Czasopismo "Spin" sklasyfikowało "New Day Rising" na 13. pozycji na liście 100 najlepszych albumów z lat 1985–2005. Album zajął 8. miejsce w corocznym plebiscycie na płytę roku Pazz &amp; Jop tygodnika "The Village Voice". Dziennikarz The New York Times Jon Pareles sklasyfikował "New Day Rising" na 3. miejscu na swojej liście najlepszych albumów roku. Piero Scaruffi, autor książki "History of Rock Music" umieścił płytę dwie pozycje niżej.

</doc>
<doc id="912128" url="https://pl.wikipedia.org/wiki?curid=912128" title="Flip Your Wig">
Flip Your Wig

Flip Your Wig – czwarty album studyjny amerykańskiego zespołu rockowego Hüsker Dü wydany we wrześniu 1985 przez wytwórnię SST Records. Materiał nagrano między marcem a czerwcem 1985 w Nicollet Studios w Minneapolis. Jest to pierwszy album wyprodukowany samodzielnie przez członków zespołu.
Kontekst.
Na pierwszych albumach Hüsker Dü dało się poznać jako ciężki i agresywny zespół, grający hardcore punk. Począwszy od minialbumu "Metal Circus" z 1983 grupa zaczęła eksperymentować z elementami innych gatunków muzycznych. Efektem tego był wydany rok później dwupłytowy album koncepcyjny "Zen Arcade". Uzyskał on status kultowego w sferze muzyki undergroundowej. W lutym 1985 zespół wydał "New Day Rising", który był kolejnym krokiem w kierunku alternatywnego rocka. Podobnie jak "Zen Arcade", album otrzymał wysokie oceny krytyków. Na wiosnę 1985 zespół rozpoczął nagrywanie kolejnej płyty, "Flip Your Wig".
Nagrywanie.
Nagrywanie płyty odbyło się podczas kilku sesji w rodzinnym mieście członków zespołu, Minneapolis. Trwało od marca do czerwca 1985 roku, co stanowi zdecydowanie najdłuższy czas, jaki grupa poświęciła kiedykolwiek w celu zarejestrowania albumu.
Produkcja.
Już na poprzednim albumie "New Day Rising" zespół chciał samodzielnie zająć się produkcją. Dopiero wraz z "Flip Your Wig" muzycy otrzymali na to zgodę od SST. Hüsker Dü spędziło w studiu cztery miesiące, by osiągnąć produkcję wyższej jakości dla melodyjnych kompozycji power popowych.
Muzyka.
Album prezentował znacznie bardziej melodyjne brzmienie od poprzedników. Zespół skupił się bardziej na doszlifowaniu dźwięku, jednak wciąż starając się eksponować nieskrępowaną energię. „Find Me” i „Don't Know Yet” to powroty do psychodelicznych eksperymentów, znanych z "Metal Circus" i "Zen Arcade". Klimat w tych utworach budowany jest poprzez mocno zniekształcone gitary. "Makes No Sense at All" został wydany jako singiel, z „Love Is All Around" na drugiej stronie. Do obu utworów nakręcono pierwszy w karierze zespołu teledysk. Album zawiera trzy utwory instrumentalne – „The Baby Song”, „The Wit and the Wisdom”, „Don't Know Yet”.
Oprawa graficzna.
Okładka albumu to własnoręcznie zrobiona grafika. Na czarnym tle ukazane są płatki róż (na dole i środku obrazu), czerwony napis z nazwą zespołu (na górze) oraz niebiesko-biały napis zawierający tytuł płyty (na środku). Po prawej stronie okładki widoczne są niebieskie i czerwone plamy z farby.
Wydanie.
"Flip Your Wig" jest ostatnim albumem zespołu wydanym za pośrednictwem SST Records. W momencie wydania (wrzesień 1985) był najlepiej sprzedającą się płytą w historii wytwórni. Ponadto, w 1985 Hüsker Dü był zespołem, który sprzedał najwięcej kopii albumów w SST.
Odbiór.
Oceny krytyków.
Choć album nie osiągnął wśród fanów takiego statusu jak "Zen Arcade" i "New Day Rising", otrzymał pozytywne opinie krytyków. Dziennikarz "The Village Voice", Robert Christgau stwierdził, że „Zespół nigdy nie brzmiał tak dobrze”. Ira Robbins i John Leland w magazynie "Trouser Press" wyrazili opinię: „Zdecydowanie genialny - czternaście niezapomnianych popowych melodii, granych jakby armagedon był blisko". Stephen Thomas Erlewine z "AllMusic" napisał, że „"Flip Your Wig" byłby znakomitym albumem na własnych warunkach, ale fakt, że został wydany kilka miesięcy po "New Day Rising" i nieco ponad rok po "Zen Arcade" jest wprost zdumiewający”.
Dziedzictwo.
Na kilka dekad po wydaniu płyty, wokalista i gitarzysta zespołu, Bob Mould nazwał "Flip Your Wig" „najlepszym albumem jaki kiedykolwiek nagrało Hüsker Dü”. W 2004 roku grupa Poster Children nagrała własną wersję „Divide and Conquer„”. Utwór „Makes No Sense at All” został wykonany w 1994 przez zespół Balance oraz przez samego członka Hüsker Dü, Boba Moulda. W 1999 „Keep Hanging On” doczekał się wersji w wykonaniu grupy Screamfeeder. Covery "Green Eyes" nagrały zespół Gigantor (1994) oraz wokalista The Posies, Jon Aurer (2001).
Wyróżnienia.
Album zadebiutował na 5. miejscu na liście "CMJ". Ira Robbins i John Leland z czasopisma "Trouser Press" ocenili „Makes No Sense at All” jako jeden z najlepszych singli roku. "Flip Your Wig" zajął 6. miejsce w corocznym plebiscycie na płytę roku Pazz &amp; Jop tygodnika "The Village Voice".

</doc>
<doc id="912129" url="https://pl.wikipedia.org/wiki?curid=912129" title="Candy Apple Grey">
Candy Apple Grey

Candy Apple Grey – szósty album zespołu Hüsker Dü wydany w marcu 1986 przez wytwórnię Warner Bros. Materiał nagrano między październikiem 1985 a styczniem 1986 w Nicollet Studios w Minneapolis.

</doc>
<doc id="912131" url="https://pl.wikipedia.org/wiki?curid=912131" title="The Living End (album)">
The Living End (album)

The Living End – ósmy album zespołu Hüsker Dü wydany w kwietniu 1994 przez wytwórnię Warner Bros. Utwory nagrano podczas ostatnich koncertów zespołu w październiku 1987.

</doc>
<doc id="912134" url="https://pl.wikipedia.org/wiki?curid=912134" title="J&amp;S Cup 2005">
J&amp;S Cup 2005

J&amp;S Cup 2005 – tenisowy turniej WTA kategorii II w sezonie 2005 z cyklu J&amp;S Cup rozgrywany w dniach 25 kwietnia – 1 maja 2005 roku w Warszawie na kortach ceglanych o puli nagród wynoszącej 585 000 dolarów amerykańskich.
Zawodniczki biorące udział w turnieju głównym.
Listę zawodniczek opracowano na podstawie rankingu, który organizacja WTA opublikowała na tydzień przed rozpoczęciem turnieju głównego, 18 kwietnia 2005 roku.
Występy polskich zawodniczek.
W turnieju gry pojedynczej najlepszy wynik spośród Polek osiągnęła Marta Domachowska. W pierwszej rundzie pokonała Virginie Razzano, po czym uległa rozstawionej Nathalie Dechy. Druga z reprezentantek Polski, Karolina Kosińska, już w pierwszej rundzie przegrała z Danielą Hantuchovą. Eliminacji do turnieju głównego nie przeszły: Olga Brózda, Agnieszka Radwańska, Marta Leśniak i Magdalena Kiszczyńska.
W grze podwójnej para Klaudia Jans i Alicja Rosolska doszła do finału, gdzie przegrała z Barborą Strýcovą i Tetianą Perebyjnis. Wcześniej para czesko-ukraińska wyeliminowała Martę Domachowską i Mariję Kirilenko. Olga Brózda i Karolina Kosińska przegrały w pierwszej rundzie z Ruxandrą Dragomir i Denisą Chládkovą.

</doc>
<doc id="912136" url="https://pl.wikipedia.org/wiki?curid=912136" title="Entropium">
Entropium



</doc>
<doc id="912144" url="https://pl.wikipedia.org/wiki?curid=912144" title="Bohdan Jarociński">
Bohdan Jarociński

Bohdan Jarociński (ur. 26 maja 1882 w Warszawie, zm. 18 grudnia 1954 tamże) – komandor porucznik Marynarki Wojennej, doktor prawa, w latach 1920–1921 dowódca Flotylli Wiślanej, attaché wojskowy w Rydze, uczestnik I wojny światowej i wojny polsko-bolszewickiej, kawaler Orderu Virtuti Militari.
Życiorys.
Ukończył studia na Wydziale Prawa Uniwersytetu Moskiewskiego, a następnie na tej uczelni obronił doktorat. Podczas I wojny światowej został zmobilizowany do Armii Imperium Rosyjskiego, w której dosłużył stopnia kapitana artylerii.
W 1919 roku przybył do Polski i otrzymał przydział do artylerii. Następnie przeniesiono go do Marynarki Wojennej, przemianowano na kapitana marynarki oraz wyznaczono zastępcą dowódcy Flotylli Pińskiej. W lipcu 1920 roku odpowiadał za ewakuację sił z Pińska do Modlina. 5 sierpnia 1920 roku został dowódcą Flotylli Wiślanej i dowodził tą jednostką wojskową w trakcie wojny polsko-bolszewickiej. Sprawował nadzór nad działaniami oddziału detaszowanego na Prypeci.
30 stycznia 1921 roku został zatwierdzony w stopniu podpułkownika marynarki z dniem 1 kwietnia 1920 w korpusie rzeczno-brzegowym. W następnym roku został zweryfikowany w stopniu komandora porucznika ze starszeństwem z dniem 1 czerwca 1919 i 1. lokatą w korpusie rzeczno-brzegowym. Od czerwca 1921 roku pełnił służbę w Sekcji Morsko–Technicznej Wojskowego Komisariatu Rzeczypospolitej Polskiej w Gdańsku. W latach 1922–1927 zajmował stanowisko attaché wojskowego w Rydze (Łotwa, w 1923 jego pomocnikiem był por. Jan Władysław Lemański). Z dniem 30 kwietnia 1927 roku przeszedł w stan spoczynku. W latach 30. XX wieku i w trakcie II wojny światowej prowadził kancelarię adwokacką w Warszawie.
Zmarł 18 grudnia 1954 roku w Warszawie i został pochowany na cmentarzu ewangelicko-augsburskim (rząd 51, miejsce 34).

</doc>
<doc id="912147" url="https://pl.wikipedia.org/wiki?curid=912147" title="Noémi Szécsi">
Noémi Szécsi

Noémi Szécsi (ur. 29 marca 1976 w Szentes) – węgierska pisarka.
Życiorys.
Szécsi w 1994 roku zdała maturę, po której studiowała filologię łacińską i anglistykę na Uniwersytecie Loránda Eötvösa w Budapeszcie oraz na uczelni w Helsinkach. Pracowała jako tłumacz z fińskiego i angielskiego. Debiutowała w 2002 powieścią "Finnugor vámpír", zgrabnie łączącą wątki z klasycznego horroru z pastiszowym obrazem współczesnych Węgier. Ukazała się ona w Polsce pod tytułem "Ugrofińska wampirzyca".

</doc>
<doc id="912148" url="https://pl.wikipedia.org/wiki?curid=912148" title="Ektropium">
Ektropium



</doc>
<doc id="912150" url="https://pl.wikipedia.org/wiki?curid=912150" title="Noemi Szecsi">
Noemi Szecsi



</doc>
<doc id="912152" url="https://pl.wikipedia.org/wiki?curid=912152" title="Jan Sikorski (malarz)">
Jan Sikorski (malarz)

Jan Sikorski (ur. 27 grudnia 1805, Drezno, zm. 12 lutego 1887, Warszawa) – malarz.
Ojcem Jana był muzyk nieznanego imienia, zatrudniony w Dreźnie. Rodzice osiedlili się w Warszawie w roku 1808 i zapisali syna do Liceum Warszawskiego, które ukończył ok. r. 1820. W latach 1821–1826 studiował na Wydziale Sztuk Pięknych UW u m.in. Józefa Brodowskiego i Antoniego Blanka. Po ukończeniu studiów malarskich poświęcił się pracy artystycznej, biorąc udział w wielu warszawskich wystawach sztuk pięknych i niejednokroć uzyskując medale, nagrody i pochwały. W latach 1830–1843 odbył wiele podróży zagranicznych, zwiedzając galerie obrazów. Utrzymywał się głównie jako nauczyciel rysunków i malarstwa w wielu warszawskich prywatnych i państwowych szkołach średnich, ale miał też renomę jako malarz portretowy.
O jego stosunkach rodzinnych nic nie wiadomo. Pochowany został na cmentarzu Powązkowskim (kwatera 23-3-31/32).

</doc>
<doc id="912153" url="https://pl.wikipedia.org/wiki?curid=912153" title="Matron">
Matron



</doc>
<doc id="912156" url="https://pl.wikipedia.org/wiki?curid=912156" title="Plex">
Plex



</doc>
<doc id="912158" url="https://pl.wikipedia.org/wiki?curid=912158" title="Światowy Uniwersytet Duchowy &quot;Brahma Kumaris&quot; w Polsce">
Światowy Uniwersytet Duchowy &quot;Brahma Kumaris&quot; w Polsce



</doc>
<doc id="912162" url="https://pl.wikipedia.org/wiki?curid=912162" title="Chór Cecyliański">
Chór Cecyliański

Chór Cecyliański – krakowski chór męski założony w roku 1923 przez franciszkanina, włoskiego muzyka i kompozytora, Bernardino Rizziego.
Historia.
Pierwsze koncerty Chóru Cecyliańskiego w pełnym, tzn. chłopięco-męskim składzie, miały miejsce jesienią 1925. Program koncertów był przeważnie dwuczęściowy i składał się zarówno z pieśni sakralnych jak i świeckich. Chór był pierwszym wykonawcą nowych kompozycji swego założyciela. Z początkiem 1927 Województwo w Krakowie zezwoliło na powstanie pełnoprawnego Stowarzyszenia, które i dziś nosi nazwę – Stowarzyszenie Chór Cecyliański w Krakowie. W tym samym roku chór stał się jednym ze współzałożycieli Związku Towarzystw Śpiewaczych i Muzycznych województwa krakowskiego.
W trakcie prowadzenia zespołu przez Rizziego chór śpiewał na Wawelu w czasie powitania najwyższych dostojników państwowych, jak również podczas uroczystości sprowadzenia zwłok Juliusza Słowackiego. Brał udział w żałobnych nabożeństwach po sprowadzeniu do Polski zwłok Henryka Sienkiewicza i po śmierci Karola Szymanowskiego (a współcześnie przy uroczystościach sprowadzenia do Polski prochów Władysława Sikorskiego).
Chór współpracował m.in. z Polskim Radiem (współpraca trwa również do dnia dzisiejszego).
Zasługą Rizziego i Chóru Cecyliańskiego jest wprowadzenie kolęd i pastorałek do programów koncertów wykonywanych na estradach.
W trakcie okupacji niemieckiej Chór Cecyliański swoim śpiewem podtrzymywał ducha narodu. W śpiewie zachowywano polską kulturę a nawet rozwijano ją wykonując nowe utwory polskich kompozytorów. Bazylika OO. Franciszkanów mieszcząca się tak blisko siedziby władz okupacyjnych, mająca w bezpośrednim sąsiedztwie jednostkę wojsk niemieckich była, podobnie jak i inne świątynie w kraju bastionem polskości.Działalność organizacyjna chóru prowadzona była w czasie wojny na zasadach konspiracyjnych. W roku 1941 zginął w niemieckim obozie koncentracyjnym w Auschwitz-Birkenau były prezes chóru, Zygmunt Klewski.
Nagrody i wyróżnienia.
W okresie powojennym Chór nadal występował, zdobywając wiele uznania i nagród. Między innymi w roku 1965, zdobył Laur XX-lecia PRL i I miejsce, w roku 1968 chór został laureatem festiwalu piosenki żołnierskiej dla uczczenia XXV LWP, w roku 1970 znajduje się wśród dziesięciu najlepszych zespołów męskich i uczestniczy w finale konkursu w Warszawie.
Szczególne znaczenie ma wysokie odznaczenie papieskie otrzymane od papieża Pawła VI „Pro Ecclesia et Pontifice”, wręczone Chórowi Cecyliańskiemu 13 czerwca 1974 r. przez kardynała Karola Wojtyłę w Katedrze na Wawelu.
Chór jest odznaczony medalem „Za Zasługi dla Społecznego Ruchu Muzycznego” nadanym przez Z.G.P.Z.Ch.i O. w Warszawie.
Działalność.
Chór uczestniczy swym śpiewem w produkcjach filmowych i telewizyjnych. Od 22 stycznia 2007 r. Stowarzyszenie Chór Cecyliański w Krakowie jest wpisane do KRS jako Organizacja Pożytku Publicznego. Obecnie chórem dyryguje Tomasz Półtorak.

</doc>
<doc id="912166" url="https://pl.wikipedia.org/wiki?curid=912166" title="Stig Tøfting">
Stig Tøfting

Stig Tøfting (ur. 14 sierpnia 1969 w Hørning) – duński piłkarz występujący na pozycji defensywnego pomocnika. Obecnie asystent menedżera w Randers FC.
Życiorys.
Urodzony na przedmieściach Århus, rozpoczynał swoją karierę w miejscowym Gymnastik Forening. Pierwszy mecz w składzie seniorskim zaliczył 29 września 1989 w wyjazdowym meczu z Aalborgiem, wygranym 1-0. Trzy lata później wygrał pierwsze w swojej karierze trofeum - wraz z kolegami wywalczył Puchar Danii. Już jako zawodnik wyjściowej jedenastki został powołany na igrzyska olimpijskie w Barcelonie, do juniorskiej kadry swojego kraju. Na turnieju rozegrał trzy spotkania.
Debiut w seniorskich barwach ówczesnych mistrzów Europy zaliczył z kolei 30 stycznia 1993 roku. Został wówczas wypuszczony na murawę w zremisowanej 2:2 potyczce ze Stanami Zjednoczonymi. Po zakończeniu sezonu trafił do klubu spoza ojczyzny, niemieckiego Hamburgera SV. Rozegrał trzy pierwsze mecze ligowe w Bundeslidze, lecz szybko z gry wyeliminowała go kontuzja. Kiedy zakończył rekonwalescencję, pojawił się problem limitu obcokrajowców w składzie drużyny. Najpierw przebywał na wypożyczeniu w Odense, a potem w Århus.
Niezadowolony z warunków pracy za granicą postanowił powrócić do ojczyzny. Z otwartymi rękami powitano go w "De Hvide". Został powołany do kadry na EURO 96'. Impreza była dla jego rodaków całkowicie nieudana, a on sam rozegrał ostatnie 21 minut w ostatnim meczu, przegranym 0-3 z Chorwacją. Kiedy następcą Møllera Nielsena został szwedzki trener Bo Johansson, Stig stracił całkowicie miejsce w kadrze.
W styczniu 1997 wygasła jego umowa z Århus i przeniósł się do Odense BK. Między nim a menedżerem powstał jednak konflikt i został zmuszony do odejścia. 2 miliony koron duńskich zdecydował się zapłacić za niego MSV Duisburg. Już w pierwszym sezonie pobytu w tym klubie miał szansę na zdobycie Pucharu Kraju, jednak w finale "Zebry" uległy Bayernowi Monachium. Waleczny pomocnik pojechał na Mundial we Francji. Dwa razy wchodził z ławki rezerwowej na boisko, spędził na nim łącznie 60 minut.
W czerwcu 1999 został wykluczony z gry, ponieważ trafił do... więzienia za napad, którego dopuścił się na wakacjach w rodzinnej miejscowości. Przez swój nieprofesjonalizm po raz kolejny został odesłany do kraju. Od 2000 do 2002 roku grał w HSV.
Po całkowicie nieudanych Mistrzostwach Europy w Belgii i Holandii krótko grał w ekipie z Premiership, Boltonu Wanderers. Potem przebywał w Tianjin Teda, znowu AGF (kolejne powołanie do kadry na wielką imprezę, tym razem u Mortena Olsena grał we wszystkich meczach Duńczyków na MŚ 2002) i BK Häcken. Po wielu latach tułaczki trafił do Randers FC, gdzie spędził jeden sezon, zdobywając z klubem Puchar Danii i pomagając mu w awansie do Superligaen. W 2007 roku zakończył piłkarską karierę i zajął się szkoleniem zawodników.
W reprezentacji Danii rozegrał 41 spotkań, strzelił 2 gole.

</doc>
<doc id="912167" url="https://pl.wikipedia.org/wiki?curid=912167" title="Stig Tofting">
Stig Tofting



</doc>
<doc id="912174" url="https://pl.wikipedia.org/wiki?curid=912174" title="J&amp;S Cup 2004">
J&amp;S Cup 2004

J&amp;S Cup 2004 – tenisowy turniej WTA kategorii II w sezonie 2004 z cyklu J&amp;S Cup rozgrywany w dniach 26 kwietnia – 2 maja 2004 roku w Warszawie na kortach ceglanych o puli nagród wynoszącej 585 000 dolarów amerykańskich.
Występy polskich zawodniczek.
Marta Domachowska awansowała do drugiej rundy turnieju głównego, pokonując w pierwszej mało znaną Amerykankę Schlukebir 6/4 6/0. W kolejnym spotkaniu przegrała z Silvią Fariną Elią. To jedyna polska tenisistka, która wystąpiła w turnieju głównym. Eliminacji nie przeszły: Marta Leśniak, Joanna Sakowicz, Karolina Kosińska, Magdalena Kiszczyńska i Anna Bielen-Żarska.
Grające z dziką kartą Klaudia Jans i Alicja Rosolska odpadły w pierwszej rundzie gry podwójnej z siostrami Serra-Zanetti. Kwalifikantki Marta Domachowska i Juliana Fedak również przegrały pierwsze spotkanie, też z Włoszkami: Francescą Schiavone i Silvią Fariną Elią.

</doc>
<doc id="912176" url="https://pl.wikipedia.org/wiki?curid=912176" title="Michel Mayor">
Michel Mayor

Michel Gustave Édouard Mayor (ur. 12 stycznia 1942 w Échallens) – szwajcarski astronom, profesor na wydziale astronomii na Uniwersytecie Genewskim. Laureat Nagrody Nobla w dziedzinie fizyki w 2019 roku.
Życiorys.
Studiował fizykę na Uniwersytecie w Lozannie, w 1971 roku uzyskał stopień doktora astronomii na Uniwersytecie w Genewie. Pracował w licznych ośrodkach astronomicznych, m.in. Europejskim Obserwatorium Południowym.
W 1995 roku odkrył, wraz z Didierem Quelozem, pozasłoneczną planetę 51 Pegasi b, pierwszą planetę okrążającą podobną do Słońca gwiazdę 51 Pegasi.
W 2007 roku wchodził w skład grupy badawczej, która odkryła Gliese 581 c. W 2009 roku kierował zespołem astronomów, który dokonał odkrycia Gliese 581 e, najlżejszej znanej wówczas planety pozasłonecznej.
Nagrody.
W 1998 roku przyznano mu nagrodę Prix Jules-Janssen. W 2005 roku został laureatem Nagrody Shawa, a w 2010 roku otrzymał Medal Karla Schwarzschilda.
W 2015 roku został uhonorowany Złotym Medalem Królewskiego Towarzystwa Astronomicznego. W tym samym roku został też laureatem Nagrody Kioto w dziedzinie nauk podstawowych.
8 października 2019 roku, wspólnie z Didierem Quelozem, został laureatem Nagrody Nobla w dziedzinie fizyki za odkrycie egzoplanety orbitującej wokół gwiazdy typu słonecznego. Otrzymali za to połowę nagrody, druga połowa przypadła Jamesowi Peeblesowi.

</doc>
<doc id="912177" url="https://pl.wikipedia.org/wiki?curid=912177" title="Synagoga Szomrej HaChomos w Jerozolimie">
Synagoga Szomrej HaChomos w Jerozolimie

Synagoga Szomrej HaChomos w Jerozolimie – nieistniejąca synagoga znajdująca się w Dzielnicy Muzułmańskiej Starego Miasta w Jerozolimie.
Synagoga została zbudowana w latach 90. XIX wieku. Po palestyńskich zamieszkach z 1920 roku synagoga została przeniesiona do dzielnicy Batei Ungarin w Nowym Mieście. Budynek został zniszczony w 1948 roku podczas walk Izraela o niepodległość.

</doc>
<doc id="912178" url="https://pl.wikipedia.org/wiki?curid=912178" title="Fedor Emelianenko">
Fedor Emelianenko



</doc>
<doc id="912180" url="https://pl.wikipedia.org/wiki?curid=912180" title="Henryk II de Bourbon-Condé">
Henryk II de Bourbon-Condé

Henryk II de Bourbon-Condé, fr. "Henri II de Bourbon" (ur. 1 września 1588 w Saint-Jean-d’Angély, zm. 26 grudnia 1646 w Paryżu) – książę de Condé, diuk d'Enghien, de Châteauroux, de Montmorency, d'Albret i de Bellagarde, był pierwszym księciem krwi. Nazywano go "Książę Pan" ("Monsieur le Prince").
Był jedynym synem Henryka I, księcia de Condé, i Charlotty de La Trémoille. Nie znał swoich rodziców, ponieważ jego ojciec zmarł niedługo po jego narodzinach, a jego matka została uwięziona, oskarżona o udział w spisku na życie swojego męża. Edukacją Henryka II zajmował się król Francji - Henryk IV, krewny Kondeusza. Do czasu urodzenia Ludwika XIII, Henryk II był pierwszy w kolejności do sukcesji po Henryku IV. Na emigracji w rozsiewał plotki o nieprawym pochodzeniu następcy tronu
W 1609 Kondeusz poślubił piękną Karolinę Małgorzatę de Montmorency, i miał z nią troje dzieci:
W latach 1616-1620 Henryk II razem z małżonką był więziony na rozkaz regentki - Marii Medycejskiej i za zgodą małoletniego króla - Ludwika XIII. W więzieniu, w Vincennes, gdzie na świat przyszła ich córka – Anna Genowefa. Brat jego żony Henri II de Montmorency również dopuścił się zdrady, za co został w 1632 roku skazany i stracony przez sąd królewski. Kondeusz wraz z małżonką odziedziczył dobra i tytuł księcia de Montmorency. 

</doc>
<doc id="912181" url="https://pl.wikipedia.org/wiki?curid=912181" title="Catalyst (informatyka)">
Catalyst (informatyka)

Catalyst – wzorowany na Ruby on Rails, Springu i Maypole'u framework open source do szybkiego tworzenia aplikacji webowych napisany w języku Perl z użyciem architektury MVC (ang. "Model-View-Controller").
Catalyst jako framework perlowy stosuje zasadę TIMTOWTDI (ang. "There is more than one way to do it", jest wiele sposobów na zrobienie tego samego) i DRY (ang. "Don't Repeat Yourself", nie powtarzaj się), używa bardzo dużej liczby bibliotek CPAN np. mapowanie obiektowo-relacyjne (ang. "Object-Relational Mapping") można realizować przez DBIx::Class, renderowanie szablonów to zwykle Template::Toolkit, cache pamięci to FastMMap, jest też bardzo elastyczny w możliwościach dostosowania go do własnych potrzeb, dodawania kolejnych pluginów.
Kolejną zaletą Catalysta nad aplikacjami perlowymi pisanymi jako CGI czy mod perl, jest łatwość uruchamiania go w różnych architekturach rozwiązań – może to być własny serwer, pozwalający na szybkie uruchomienie tworzonej aplikacji, CGI, FastCGI czy też mod_perl, nie ma więc tu ograniczenia jak w przypadku technologii mod_perl do konkretnego serwera WWW ani też problemów ze skalowaniem i wydajnością jak w przypadku CGI.

</doc>
<doc id="912183" url="https://pl.wikipedia.org/wiki?curid=912183" title="Stig Toefting">
Stig Toefting



</doc>
<doc id="912186" url="https://pl.wikipedia.org/wiki?curid=912186" title="Numenios z Apamei">
Numenios z Apamei

Numenios z Apamei - grecki filozof z pogranicza pitagoreizmu i platonizmu, działał w II wieku n.e. 
Wraz z Numeniosem neopitagoreizm zanika, łącząc się ideologicznie z platonizmem (medioplatonizmem).
Uważał, że spadkobiercami Pitagorasa są Sokrates i Platon, a ich nauka bezpośrednio pochodzi od samego mistrza.
Głosił bezwzględną wyższość tego, co niecielesne.
Rozdzielił i uznał za byt jedynie to, co nie cielesne (niematerialne), a to, co zmysłowe (cielesne) nie jest bytem, lecz stawaniem.
Próbuje połączyć nauki teologiczno-metafizyczne medioplatoników z nauką o Monadzie, Diadzie i liczbach.
To, co niecielesne dzielił hierarchiczno-hipostatycznie.
To, co niecielesne - trzej bogowie Numeniosa:
Dla Numeniosa Monada jest Bogiem, a nie określona Diada jest materią zmysłową.
Nie wyprowadzał Diady z Monady uważając to za nonsens.
Diada jest złem i stanowi źródło zła.
Materia jako zasada zła, posiada dusze także złą, która stara się przeszkadzać działaniom Demiurga i opatrzności.
Uważał, że w człowieku są dwie dusze:
Numenios przyjmuje naukę metempsychozy.
Uważa, że zadaniem człowieka jest wyzwolenie duszy z ciała poprzez naukę i czynienie dobra, a ostatecznym celem jest zjednoczenie z Absolutem.

</doc>
<doc id="912187" url="https://pl.wikipedia.org/wiki?curid=912187" title="Tomas Dosek">
Tomas Dosek



</doc>
<doc id="912189" url="https://pl.wikipedia.org/wiki?curid=912189" title="Pedro Maria Artola">
Pedro Maria Artola



</doc>
<doc id="912190" url="https://pl.wikipedia.org/wiki?curid=912190" title="Pedro Artola">
Pedro Artola



</doc>
<doc id="912194" url="https://pl.wikipedia.org/wiki?curid=912194" title="Perl5">
Perl5



</doc>
<doc id="912202" url="https://pl.wikipedia.org/wiki?curid=912202" title="Kolonia Stróża">
Kolonia Stróża



</doc>
<doc id="912205" url="https://pl.wikipedia.org/wiki?curid=912205" title="Česká televize">
Česká televize

Česká televize, ČT (pol. "Czeska Telewizja" albo "Telewizja Czeska") – czeski publiczny nadawca telewizyjny. Powstał po rozpadzie Telewizji Czechosłowackiej w 1992 roku.
Od 1 października 2011 prezesem zarządu ČT jest Petr Dvořák, który zastąpił na stanowisku Jiříego Janečka.
Historia.
Česká televize działa od 1 stycznia 1992 roku. Jej poprzednikiem była "Československá televize", nadająca od 1 maja 1953 roku.
W latach 2000–2001 miał miejsce w ČT kryzys. W tym czasie dochodziło do strajku dziennikarzy, którzy protestowali przeciwko upolitycznieniu telewizji.
2 maja 2005 do dwóch dotychczasowych programów czeskiej telewizji dołączył informacyjny kanał ČT24, a 10 lutego 2006 sportowy kanał ČT4 Sport.
Od 1 września 2007 roku śladem słowackiego nadawcy publicznego wszystkie istniejące kanały mają nowe nazwy, ujednolicone loga oraz oprawy graficzne. Zmiana ta nie dotyczy głównego logo telewizji.
Od 11 listopada 2011 w telewizji czeskiej znacząco ograniczono emisję reklam, a usunięto je z kanałów CT1 i CT24.
Logo.
Uwzględnione również logotypy ČST

</doc>
<doc id="912208" url="https://pl.wikipedia.org/wiki?curid=912208" title="Sportklub Rapid Wien">
Sportklub Rapid Wien



</doc>
<doc id="912213" url="https://pl.wikipedia.org/wiki?curid=912213" title="Stefan Kamiński (komandor)">
Stefan Kamiński (komandor)

Flotylla Rzeczna Marynarki Wojennej
Stefan Kamiński (ur. 26 czerwca 1897, zm. 25 października 1966) – oficer Wojska Polskiego w stopniu komandora podporucznika, podczas kampanii wrześniowej dowódca II dywizjonu bojowego i 3 batalionu morskiego, kawaler Orderu Virtuti Militari.
Życiorys.
W latach 20. XX wieku był oficerem w artylerii. 1 stycznia 1930 roku otrzymał awans na kapitana artylerii. Następnie skierowano go do Flotylli Rzecznej Marynarki Wojennej, gdzie zajmował początkowo stanowisko oficera artyleryjskiego Dowództwa Flotylli w Pińsku. W 1934 roku został kapitanem marynarki w korpusie rzeczno-brzegowym z kolejnością 11/19. Z dniem 1 sierpnia 1934 roku objął dowództwo na monitorze rzecznym ORP „Horodyszcze”. W późniejszym czasie był ponownie oficerem artyleryjskim Flotylli Rzecznej. 19 marca 1939 roku awansował na komandora podporucznika.
W 1939 roku wyznaczono go dowódcą II dywizjonu bojowego, z którym brał udział w kampanii wrześniowej. Od 11 września dowodził batalionem morskim i pododcinkiem „Mosty Wolańskie”. Po wyczerpaniu możliwości operacyjnych kierował wycofywaniem się załóg zatopionych jednostek pływających. 20 września został dowódcą 3 batalionu morskiego, który wszedł w skład 182 pułku piechoty 60 Dywizji Piechoty. 4 października został ranny podczas końcowych walk Samodzielnej Grupy Operacyjnej „Polesie”.
W latach 1939–1945 przebywał w niewoli niemieckiej. Po wyzwoleniu przybył do Wielkiej Brytanii i od 3 czerwca 1945 roku znajdował się w dyspozycji szefa Kierownictwa Marynarki Wojennej wiceadm. Jerzego Świrskiego. W okresie od lipca 1945 roku do marca 1947 roku był instruktorem Pomocniczej Morskiej Służby Kobiet. Kiedy rozwiązano Marynarkę Wojenną w ramach Polskich Sił Zbrojnych zdecydował się na pozostanie w Anglii. Zmarł 25 października 1966 roku w Londynie.
Był odznaczony Krzyżem Srebrnym Orderu Wojennego Virtuti Militari, Krzyżem Walecznych oraz Srebrnym Krzyżem Zasługi.

</doc>
<doc id="912217" url="https://pl.wikipedia.org/wiki?curid=912217" title="Rejon berysławski (1923–2020)">
Rejon berysławski (1923–2020)

Rejon berysławski – jednostka administracyjna Ukrainy, w składzie obwodu chersońskiego, na prawym brzegu Dniepru i Zbiornika Kachowskiego. Powierzchnia: 1,72 tys. km².
Ludność.
Zaludnienie: 52 656 mieszkańców, w tym 18 197 to ludność miejska, 34 459 – wiejska. Na terenie rejonu znajdują się 44 miejscowości, w tym 42 wsie.
Mniejszości narodowe.
Rejon zamieszkują przedstawiciele 60 narodowości. Zwarte skupiska mniejszości to Zmijiwka (Niemcy, Szwedzi), Kozackie (Asyryjczycy).
Historia.
Około II wieku p.n.e. w miejscowości Respublikaniec istniało grodzisko spełniające funkcje handlowe, powiązane z osadnictwem greckim. W III-IV wieku na terytorium rejonu położona była stolica Ostrogotów Danparstadt. W końcu XIV wieku – rezydencja Tochtamysza, chana Złotej Ordy. W 1484 roku Turcy zbudowali tu twierdzę Hazi-Kermen. W 1695 roku zdobyli ją Kozacy Iwana Mazepy. W 1784 roku na jej ruinach założono miasto Berysław. Rejon utworzono 7 marca 1923 roku.
Zabytki.
Na terenie rejonu znajduje się ponad 350 różnych zabytków, wśród nich:
Gospodarka.
To rejon rolniczo-przemysłowy. Przemysł spożywczy (firma Progres – specjalizuje się w produkcji konserw i wędlin), budowy maszyn (Berysławski Zakład Budowy Maszyn S.A.), materiałów budowlanych. Wydobycie kamienia i gliny.
Oświata.
W Berysławiu działają szkoły średnie: medyczna, pedagogiczna i rolnicza.

</doc>
<doc id="912218" url="https://pl.wikipedia.org/wiki?curid=912218" title="Wake Up">
Wake Up

Wake Up – popowa piosenka napisana i wyprodukowana przez Hilary Duff, Joela Maddena i Benjiego Maddena na czwarty album Duff "Most Wanted" (2005). Został wydany jako pierwszy singel promujący album w 2005 roku.
Znaczenie i oceny.
Jak powiedziała Duff, piosenka "sprawia, że chcesz zapomnieć o całym nacisku podczas kontaktów z szefem, lub nauczycielu, albo mamie, albo kimkolwiek. Jest o wychodzeniu z domu i niezapominaniu, aby dobrze się bawić." Hilary opisała styl piosenki na "bardzo taneczny, trochę popowy – nie z lat 80., ale z cząstką z tego okresu, więc jest bardzo zabawna."
Bill Lamb z About.com okrzyknął singel "popowym tematem lata 2005" i napisał, że "refren jest niemalże idealny i świetny do dzielenia się [nim] z przyjaciółmi". Dał utworowi ocenę 4,5 gwiazdki, komentując to idealnym plażowym tematem pop.
Teledysk.
Teledysk do singla został wyreżyserowany przez Marca Webba, który reżyserował teledyski dla The Used i My Chemical Romance. Duff powiedziała "jestem wielką fanką [zespołów, z którymi Webb pracował], więc byłam bardzo podekscytowana, że zechciał reżyserować mój teledysk. [Styl] wygląda na trochę ziarnisty i jest zupełnie różny od mojego." Teledysk pokazuje Duff wychodzącą z domu i podróżującą po nocnych klubach i przyjęciach w Londynie, Nowym Jorku, Paryżu i Tokio (miastach wymienionych w refrenie). "Pokazuje, że nie ważne gdzie jesteś, ludzie pragną tych samych rzeczy: tańczą i bawią się", powiedziała Duff. Światowa premiera teledysku odbyła się na kanale Disney Channel, a premiera w MTV była 15 lipca 2005 w programie"Total Request Live", był numerem #1 nieprzerwanie przez 3 dni. Po przetrwaniu 50 dni, wypadł 6 października.
Rankingi.
W Stanach Zjednoczonych singel został wydany do radia 11 lipca 2005. Był najczęściej granym utworem w Radio Disney przez następny miesiąc. Głównie z powodu sprzedaży singla on-line do legalnego ściągnięcia, znalazł się on na "Billboard" Hot 100 jako numer #29 w środku sierpnia. Piosenka spędziła dwa tygodnie w Top40 i sześć tygodni na Hot 100, również znalazł się w pierwszej czterdziestce w Pop 100 magazynu "Billboard". Pod koniec października 2005 RIAA uznała "Wake Up" złotą płytą za sprzedaż on-line.
"Wake Up" osiągnął większy sukces poza USA. W Wielkiej Brytanii single wydano pod koniec października, debiutował jako numer #7, pozostał na liście Top40 przez 6 tygodni. W Irlandii dostał się do pierwszej piątki w ciągu 3 tygodni, a w Australii został numerem #15, przebywał w Top40 przez 11 tygodni. Utwór odniósł umiarkowany sukces w Europie Centralnej. W Norwegii dostał się do pierwszej piątki, ale wypadł z Top20 we Francji (gdzie przebywał przez 19 tygodni), Szwajcarii i w Holandii, nie dostał się do Top40 w Szwecji, Austrii i w Niemczech.

</doc>
<doc id="912219" url="https://pl.wikipedia.org/wiki?curid=912219" title="Natalia (województwo mazowieckie)">
Natalia (województwo mazowieckie)

Natalia – część wsi Lucin położona w Polsce, w województwie mazowieckim, w powiecie garwolińskim, w gminie Garwolin.
W latach 1975–1998 miejscowość należała administracyjnie do województwa siedleckiego.
Wierni Kościoła rzymskokatolickiego należą do parafii Przemienienia Pańskiego w Garwolinie.

</doc>
<doc id="912220" url="https://pl.wikipedia.org/wiki?curid=912220" title="Natalia (ujednoznacznienie)">
Natalia (ujednoznacznienie)



</doc>
<doc id="912222" url="https://pl.wikipedia.org/wiki?curid=912222" title="Franciszek de Bourbon-Conti">
Franciszek de Bourbon-Conti

Franciszek I de Bourbon-Conti, fr. "François de Bourbon" (19 sierpnia 1558, w La Ferté-sous-Jouarre - 3 sierpnia 1614, w Paryżu) – trzeci syn Ludwika, księcia de Condé, i Eleanory de Roye. W latach 1581-1597 był markizem de Conti, a następnie został podniesiony do rangi księcia de Conti.
Do 1587 nie brał udziału we francuskich wojnach religijnych, później jego nieufność względem Henryka, trzeciego księcia de Guise spowodowała, że opowiedział się przeciwko Lidze Katolickiej i wsparł swojego kuzyna - Henryka Burbona, króla Nawarry. W 1589 po śmierci króla Henryka III Walezego, Franciszek był jednym z dwóch książąt, którzy poparli kandydaturę Henryka z Nawarry jako kolejnego króla Francji. Po koronacji kuzyna wspierał go, mimo że w 1590 kardynał Burbon wymienił samego Franciszka jako kandydata na króla.
W 1582 pierwszą żoną Franciszka została Jeanne de Coeme, dziedziczka Bonnétable, która zmarła w 1601. W 1605 Franciszek ożenił się z Louise Marguerite Lorraine-Guise (1574-1631), córką Henryka, księcia de Guise, i Katarzyny de Cleves. Z drugą żoną Franciszek doczekał się jedynie córki, więc tytuł księcia Conti przepadł:
Franciszek miał jeszcze nieślubnego syna:
Wdowa po Franciszku w sekrecie poślubiła François de Bassompierre, który razem z nią spiskował przeciwko kardynałowi Richelieu. Kardynał wygnał ją później do jej majątku w Eu, niedaleko Amiens, gdzie zmarła.

</doc>
<doc id="912224" url="https://pl.wikipedia.org/wiki?curid=912224" title="Paul Scheuring">
Paul Scheuring

Paul Scheuring (ur. 20 listopada 1968 w Aurorze) – amerykański reżyser, scenarzysta i producent telewizyjny znany ze stworzenia scenariuszy filmu "Odwet" oraz serialu "Skazany na śmierć".

</doc>
<doc id="912225" url="https://pl.wikipedia.org/wiki?curid=912225" title="Guru (raper)">
Guru (raper)

Guru, właśc. Keith Edward Elam, znany również jako Baldhead Slick (ur. 17 lipca 1961 w Bostonie, zm. 19 kwietnia 2010 w Nowym Jorku) – amerykański raper, występował w duecie Gang Starr. Wraz z serią albumów "Jazzmatazz" uważany jest za jednego z pionierów połączenia muzyki jazzowej z hip-hopem. Wystąpił również w kilku filmach.
Pseudonim "Guru" jest skrótem od "Gifted Unlimited Rhymes Universal" (pol. "Uzdolnione Nieograniczone Uniwersum Rymu"), lub rzadziej używanego "God is Universal, he is the Ruler Universal" (pol. "Bóg jest Uniwersalny, On jest Władcą Uniwersalnym").
Życiorys.
Pracował w bostońskim pogotowiu opiekuńczym o zaostrzonym rygorze, następnie rozpoczął studia w Atlancie na Morehouse, gdzie uzyskał tytuł naukowy na kierunku biznesu i administracji.
Keith Elam do czasu założenia Gang Starr działał w podziemiu jazzowym. W latach 1986–1988 wydał w wytwórni Wild Pitch Records kilka swoich singli. Przełom nastąpił kiedy usłyszał w 1988 r. demo zespołu ICP, którego producentem był DJ Waxmaster C (Christopher Martin). Będąc pod wrażeniem zdolności Martina, skontaktował się z nim, a po rozpadzie ICP doszło do współpracy między nimi.
Śmierć.
1 marca 2010 r. raper dostał ataku serca, po którym zapadł w śpiączkę. 3 marca wybudził się ze śpiączki, lecz 19 kwietnia zmarł.
W ostatnim liście raper napisał:
Przyczyną śmierci rapera była hipoksja.
Przyjaciel Guru, producent Dj Premier w oficjalnym oświadczeniu powiedział

</doc>
<doc id="912241" url="https://pl.wikipedia.org/wiki?curid=912241" title="Jadwiga Kaczyńska">
Jadwiga Kaczyńska

Jadwiga Stanisława Kaczyńska z domu Jasiewicz (ur. 31 grudnia 1926 w Starachowicach, zm. 17 stycznia 2013 w Warszawie) – polska polonistka, nauczycielka, harcerka Szarych Szeregów; matka Jarosława Kaczyńskiego i Lecha Kaczyńskiego.
Rodzina.
Jadwiga Kaczyńska pochodziła z rodziny Jasiewiczów herbu Rawicz. Była córką inżyniera budownictwa Aleksandra Jasiewicza i Stefanii z Szydłowskich ("primo voto" Fyuth). Miała siostry Irenę, Władysławę, Janinę, Wandę i przyrodniego brata Jana, który został zamordowany w sowieckim łagrze za próbę przedostania się na Zachód do polskiego wojska.
Aleksander Jasiewicz był jednym z projektantów Warszawskiej Spółdzielni Mieszkaniowej, założonej przez działaczy Polskiej Partii Socjalistycznej. Zamieszkał z żoną przy ul. Adama Mickiewicza 27 – w tym samym domu, w którym po latach Jacek Kuroń organizował spotkania opozycji antykomunistycznej.
Stryj Jadwigi, płk Wincenty Jasiewicz mieszkał przed wojną w Baranowiczach; miał syna Lucjana, który uczył się w tym samym liceum, co przyszły mąż Jadwigi – Rajmund Kaczyński. Drugi stryj, rotmistrz Edward Jasiewicz, poległ w wieku 25 lat w wojnie polsko-bolszewickiej w 1920. Wuj Jadwigi, Jerzy Szydłowski, był pionierem harcerstwa w Starachowicach, a jego imieniem nazwano jedną z ulic prowadzącą do stanicy harcerskiej nad Lubianką. Wuj Rusław Szydłowski, harcerz, poszedł razem z braćmi na wojnę polsko-bolszewicką, w której zginął mając 16 lat.
Starsza siostra Jadwigi, Irena Jasiewiczówna, poślubiła Stanisława Miedzę-Tomaszewskiego, powstańca warszawskiego, wykładowcę ASP w Warszawie i późniejszego ojca chrzestnego Lecha Kaczyńskiego.
Życiorys.
W czasie okupacji niemieckiej była sanitariuszką, harcerką Szarych Szeregów w Starachowicach na Kielecczyźnie, nosiła pseudonim „Bratek”. Mieszkała u dziadków, w leśniczówce przy ul. Tychowskiej (ob. ul. Radomska) na Osiedlu Bugaj w Starachowicach. Przyrzeczenie harcerskie złożyła w nieistniejącym już budynku Szkoły Podstawowej nr 2, należała do zastępu „Zioło” w drużynie im. Emilii Plater. Od 1944 pracowała na oddziale chirurgii starachowickiego szpitala, gdzie m.in. niosła pomoc partyzantom, rannym w operacji "Burza". W Starachowicach spędziła całą wojnę, dopiero po jej zakończeniu wyjechała do Warszawy. Po wojnie wstąpiła do Sodalicji Mariańskiej. W 1946 ukończyła I Liceum Ogólnokształcące im. Tadeusza Kościuszki w Starachowicach.
Była zaręczona z Leszkiem Jastrzębskim. W 1948 wyszła za Rajmunda Kaczyńskiego, porucznika Armii Krajowej, uczestnika powstania warszawskiego, którego poznała na jednym z balów karnawałowych na Politechnice Warszawskiej. W 1949 urodziła synów, Jarosława i Lecha. Przy porodzie jako położna asystowała matka Tadeusza Gajcego. Matkami chrzestnymi chłopców zostały siostry bliźniaczki Ludwika Woźnicka (Jarosława) i Zofia Woźnicka (Lecha); ocalałe z getta warszawskiego.
Po ukończeniu studiów polonistycznych na Wydziale Filologicznym Uniwersytetu Warszawskiego od 1953 pracowała w Instytucie Badań Literackich PAN i jako nauczycielka języka polskiego. W IBL współpracowała z Janem Józefem Lipskim, po jego śmierci opracowała bibliografię wszystkich jego publikacji. W związku z zatrudnieniem w IBL PAN oraz pracą nauczycielki języka polskiego w latach 1953–1980 należała do Związku Nauczycielstwa Polskiego.
W 2011 wystąpiła w filmie dokumentalnym "10.04.10" autorstwa Anity Gargas, dotyczącym katastrofy smoleńskiej, w której zginął jej syn Lech.
Jadwiga Kaczyńska zmarła po ciężkiej chorobie 17 stycznia 2013 w Warszawie, w Wojskowym Instytucie Medycznym. 23 stycznia 2013 po mszy żałobnej w bazylice Świętego Krzyża w Warszawie została pochowana w rodzinnym grobowcu na cmentarzu Powązkowskim (kwatera 92-2-9).
Publikacje.
Jest autorką publikacji:
Współautorka "Słownika pseudonimów pisarzy polskich XV wieku – 1970 rok", Wrocław 1994. Jest również autorką przedmowy do wydania "Niemców" Leona Kruczkowskiego z 1983.
Nagrody, wyróżnienia i upamiętnienie.
W 2005 została uhonorowana tytułem Człowieka Roku Życia Warszawy za "stworzenie domu, w którym rodził się świat wartości zmieniających Polskę".
W styczniu 2013 Rada Miasta Starachowic przyznała Jadwidze Kaczyńskiej pośmiertnie honorowe obywatelstwo Starachowic.
W przeddzień pierwszej rocznicy śmierci Jadwigi Kaczyńskiej, 16 stycznia 2014 w Panteonie Pamięci Narodu Polskiego na placu przed kościołem Wszystkich Świętych w Starachowicach została odsłonięta tablica jej poświęcona z inskrypcją: "Jadwidze Kaczyńskiej z wdzięczności za dar życia Prezydenta i Premiera RP – w I rocznicę śmierci Mieszkańcy Starachowic".
28 października 2016 jej imię nadano jednej z ulic w Starachowicach.

</doc>
<doc id="912242" url="https://pl.wikipedia.org/wiki?curid=912242" title="Megasport Arena">
Megasport Arena

Megasport Arena (wcześniej "Chodynka Arena" lub "Ise Sport Palase", ros. Мегаспорт, Ледовый дворец спорта на Ходынском поле) – hala widowiskowo-sportowa z lodowiskiem w Moskwie w Rosji.
Arena została otwarta 15 grudnia 2006 roku. Może pomieścić 14 500 osób. 
Swoje mecze w lidze rozgrywa w hali drużyna hokejowa Dinamo Moskwa występująca w rozgrywkach KHL.

</doc>
<doc id="912243" url="https://pl.wikipedia.org/wiki?curid=912243" title="Feliksin">
Feliksin



</doc>
<doc id="912244" url="https://pl.wikipedia.org/wiki?curid=912244" title="Http">
Http



</doc>
<doc id="912246" url="https://pl.wikipedia.org/wiki?curid=912246" title="Feliksin (Taluba)">
Feliksin (Taluba)

Feliksin – część wsi Taluba w Polsce położona w województwie mazowieckim, w powiecie garwolińskim, w gminie Garwolin.
Feliksin należy do rzymskokatolickiej parafii Matki Bożej Szkaplerznej w Górkach
W latach 1975–1998 Feliksin należał administracyjnie do województwa siedleckiego.

</doc>
<doc id="912248" url="https://pl.wikipedia.org/wiki?curid=912248" title="CD Universidad Católica (Quito)">
CD Universidad Católica (Quito)

Club Deportivo Universidad Católica – ekwadorski klub z siedzibą w mieście Quito.
Historia.
Universidad Católica założony 15 maja 1965, jeszcze w tym samym roku uzyskał prawo gry w pierwszej lidze. Zajęte 7 miejsce (przedostatnie) oznaczało spadek z ligi. Następny debiut w 1969, to było 9 miejsce, jednak tym razem klubów w lidze było więcej, więc pozycja ta gwarantowała udział w pierwszej lidze w następnym sezonie. W 1973 klub odniósł swój największy sukces – wicemistrzostwo Ekwadoru. Wyczyn ten udało się powtórzyć jeszcze w 1979. W 1980 było trzecie miejsce, a potem już tylko szara przeciętność ligowa, zakończona ostatecznym spadkiem z pierwszej ligi w 1992. Później był nawet spadek do trzeciej ligi. W 1998 klub wrócił do drugiej ligi, w której grał do roku 2008, w którym awansował do Serie A.

</doc>
<doc id="912250" url="https://pl.wikipedia.org/wiki?curid=912250" title="Karl F. Klein">
Karl F. Klein

Karl F. Klein (ur. 1906 w Niemczech, zm. 3 stycznia 2001 w Nowym Jorku) – amerykański działacz religijny, członek Ciała Kierowniczego Świadków Jehowy.
Życiorys.
Karl F. Klein jako dziecko wyjechał wraz z rodziną z Niemiec do Stanów Zjednoczonych i tam wychowywał się na przedmieściach Chicago. Wraz z bratem Tedem zainteresowali się religią Międzynarodowych Badaczy Pisma Świętego jak wówczas nazywali się Świadkowie Jehowy. W 1918 roku na kongresie został ochrzczony. W 1925 roku rozpoczął pracę jako wolontariusz w Biurze Głównym Towarzystwa Strażnica w Nowym Jorku. Pracował w tamtejszej drukarni.
Przez kilka lat grał na wiolonczeli w orkiestrze, która przygrywała podczas nadawanych przez Towarzystwo Strażnica audycji radiowych (np. w rozgłośni WBBR). W późniejszym okresie pracował w "Dziale Służby" oraz w "Dziale Redakcyjnym". W 1963 roku poślubił Margaretę – niemiecką misjonarkę, która po skończeniu Biblijnej Szkoły Strażnicy – Gilead, usługiwała w Boliwii. W 1974 roku został członkiem Ciała Kierowniczego i był nim aż do śmierci w roku 2001.

</doc>
<doc id="912251" url="https://pl.wikipedia.org/wiki?curid=912251" title="Fiodor Emelianenko">
Fiodor Emelianenko



</doc>
<doc id="912254" url="https://pl.wikipedia.org/wiki?curid=912254" title="Universidad Catolica Quito">
Universidad Catolica Quito



</doc>
<doc id="912257" url="https://pl.wikipedia.org/wiki?curid=912257" title="SWAT 3">
SWAT 3



</doc>
<doc id="912260" url="https://pl.wikipedia.org/wiki?curid=912260" title="Luc Nilis">
Luc Nilis

Luc Gilbert Cyrille Nilis (ur. 25 maja 1967 w Hasselt) – piłkarz belgijski grający na pozycji napastnika.
Kariera klubowa.
Winterslag.
Nilis urodził się w mieście Hasselt, leżącym w prowincji Limburgia. Swoją piłkarską karierę rozpoczynał w małym klubie F.C. Halveweg Zonhoven. W 1984 roku Nilis został zawodnikiem drugoligowego zespołu KFC Winterslag. W jego barwach zadebiutował dość szybko, bo w 1984 roku w wieku 17 lat. W drugiej lidze grał przez 2 sezony, ale jako nastolatek popisywał się skutecznością zdobywając przez ten czas łącznie 16 goli w lidze.
RSC Anderlecht.
Gra Nilisa nie przeszła niezauważona przez kierownictwo i trenera RSC Anderlecht i w 1986 roku zawodnik przeszedł do tego klubu. W pierwszym sezonie zagrał w połowie meczów, ale zdobył 5 goli w lidze, a przy okazji mógł świętowac swój pierwszy tytuł mistrza Belgii. Natomiast w sezonie 1987/88 grał już w pierwszym składzie tworząc linię ataku z doświadczonym Australijczykiem Eddie Krnceviciem. Zdobył 14 goli w lidze i został najlepszym strzelcem zespołu, ale Anderlecht nie obronił mistrzostwa kraju, za to wywalczył Puchar Belgii. W 1989 roku Nilis zdobył z Anderlechtem drugi z rzędu krajowy puchar, a w lidze zawodnik strzelił 19 goli, ale to jego kolega z ataku, Krncevic został królem strzelców ligi (23 bramki). W sezonie 1989/90 Luc wystąpił z Anderlechtem w rozgrywkach Pucharu Zdobywców Pucharów i dotarł z drużyną do finału, w którym sam wystąpił, ale nie potrafił zapobiec porażce 0:2 z Sampdorią. Po sezonie z klubu odszedł Krncevic, a nowym partnerem w napadzie Nilisa został Marc van den Linden. Luc zdobył 10 bramek i przyczynił się do wywalczenia swojego drugiego mistrzostwa Belgii. Następnie co roku był na tyle skuteczny, że zdobywał ponad 15 bramek w lidze. W 1991 roku miał ich na koncie 19 (najwięcej w drużynie), a w 1992 16. W 1993 roku kolejny raz został ze stołecznym klubem mistrzem kraju (w mistrzowskim sezonie strzelił 19 goli, znów najwięcej w drużynie), w 1994 roku wywalczył dublet i zdobył 25 bramek, ale został jedynie wicekrólem strzelców ligi, gdyż 6 bramek więcej zdobył belgijski Chorwat Josip Weber.
PSV Eindhoven.
Latem 1994 Nilis postanowił wyjechać zagranicę i przyjął wówczas ofertę PSV Eindhoven. Do zespołu ściągnął go Aad de Mos, a piłkarze PSV mieli za zadanie przerwanie hegemonii Ajaksu Amsterdam i wywalczenie po 3 latach przerwy mistrzostwa Holandii. W sezonie 1994/95 Nilis stworzył atak z Brazylijczykiem Ronaldo. Sam zdobył 12 goli, ale to jego partner w ataku był największą gwiazdą zespołu i strzelając 30 bramek, został królem strzelców Eredivisie. PSV jednak nie wywalczyło mistrzostwa, podobnie jak rok później, ale Nilis osiągnął za to sukces indywidualny z 21 bramkami zostając najlepszym strzelcem ligi. Belg powtórzył ten sukces także w sezonie 1996/97, a dodatkowo po raz pierwszy wywalczył mistrzostwo Holandii z klubem z Eindhoven. W 1998 roku strzelił 13 bramek, ale rok późnej już 24, o 7 mniej od klubowego kolegi Ruuda van Nistelrooya, dzięki czemu został drugim strzelcem ligi. Jednak pomimo skuteczności obu napastników PSV zajęło dopiero 3. pozycję w lidze za Feyenoordem oraz Willem II Tilburg. W 2000 roku Nilis drugi i ostatni raz został mistrzem Holandii, a strzelił wtedy 19 bramek, tyle co kolega klubowy Arnold Bruggink i o 10 mniej od van Nistelrooya.
Aston Villa.
W lipcu 2000 Nilisowi skończył się kontrakt z PSV i postanowił na zasadzie wolnego transferu przejść do angielskiej Aston Villi. W Premiership zawodnik zadebiutował 27 sierpnia 2000 w zremisowanym 1:1 meczu z Chelsea F.C. i już w debiucie zdobył gola. Wystąpił także w kolejnym ligowym meczu, przegranym 1:3 z Liverpoolem, a także w następnym, wygranym 2:1 z Ipswich Town. Jednak w tym ostatnim meczu zderzył się z bramkarzem rywali, Richardem Wrightem, w wyniku czego złamał nogę. Kontuzja okazała się na tyle groźna, ze Nilis musiał zakończyć piłkarską karierę. W momencie feralnego meczu liczył sobie 33 lata.
Kariera reprezentacyjna.
W reprezentacji Belgii Nilis zadebiutował 26 marca 1988 roku w wygranym 3:0 meczu z Holandią, za selekcjonerskiej kadencji Guya Thysa. Swoją pierwszą bramkę w kadrze zdobył dopiero w swoim dwudziestym czwartym występie, 4 czerwca 1994 roku, a Belgia pokonała w sparingu Zambię 9:0. W tym samym roku został powołany przez selekcjonera Paula Van Himsta do kadry na finały Mistrzostw Świata w USA. Zagrał tam w trzech meczach: dwóch grupowych z Marokiem (1:0) oraz Arabią Saudyjską (0:1), a także przegranym 2:3 w 1/8 finału z Niemcami.
W 1998 roku Nilis pojechał na swój drugi wielki turniej, czyli Mistrzostwa Świata we Francji. W drużynie Georges’a Leekensa był zawodnikiem pierwszej jedenastki i zagrał we wszystkich meczach grupowych: z Holandią (0:0), z Meksykiem (2:2) oraz z Koreą Południową (1:1). W tym ostatnim strzelił gola na 1:0, jednak Belgia nie wyszła z grupy.
W 2000 roku gospodarzami Mistrzostw Europy była Belgia i Holandia. Robert Waseige powołał wówczas do kadry Nilisa, który był jednak rezerwowym dla pary napastników Branko Strupar – Émile Lokonda Mpenza. Zagrał we wszystkich trzech meczach, ale we dwóch pierwszych, wygranym 2:1 ze Szwecją oraz przegranym 0:2 z Włochami, a w ostatnim, przegranym 0:2 z Turcją został zmieniony przez Gilles’a De Bilde. Belgia zajęła dopiero 3. miejsce, nie awansując do dalszej fazy turnieju, a jak się później okazało, mecz z Turcją był jego ostatnim w reprezentacyjnej karierze. Łącznie w reprezentacji Belgii Nilis rozegrał 56 meczów i zdobył 10 bramek.

</doc>
<doc id="912263" url="https://pl.wikipedia.org/wiki?curid=912263" title="Donatas Slanina">
Donatas Slanina

Donatas Slanina (ur. 23 kwietnia 1977 w Szawlach) – litewski koszykarz, występujący na pozycji rzucającego obrońcy, mistrz Europy z 2003, po zakończeniu kariery zawodniczej – trener koszykarski.
Życiorys.
MVP finałów PLK 2007 w barwach Prokomu. Klasyczny rzucający obrońca, znakomity strzelec z dystansu, który podczas całej swojej kariery notuje średnio ponad 40% skuteczności w rzutach za 3 punkty. Typowy przedstawiciel litewskiej szkoły koszykówki, potrafi równie dobrze grać w ataku, jak pomagać drużynie w obronie. Najgroźniejszy jest w grze bez piłki, kiedy ucieka obrońcom i szuka wolnego miejsca do oddania rzutu, ale potrafi też grać 1x1 i mijać swego przeciwnika w drodze do kosza. Dobrze zbudowany, silny i sprawny, świetnie wyprowadza i wykańcza kontrataki.
W jednym z meczów w barwach Prokomu trafił 10 rzutów za 3pkt na 13 oddanych.

</doc>
<doc id="912276" url="https://pl.wikipedia.org/wiki?curid=912276" title="Lyman Alexander Swingle">
Lyman Alexander Swingle

Lyman Alexander Swingle (ur. 6 listopada 1910 w Lincoln, zm. 14 marca 2001 w Nowym Jorku) – amerykański działacz religijny, członek Ciała Kierowniczego Świadków Jehowy od 1972 roku. W latach 1983–2001 sekretarz-skarbnik Towarzystwa Strażnica.
Życiorys.
Lyman A. Swingle był najstarszym z pięciorga rodzeństwa. Wkrótce po urodzeniu wraz z rodziną przeniósł się do Salt Lake City w stanie Utah. Tam jego rodzice przyłączyli się do grupy religijnej o nazwie Międzynarodowi Badacze Pisma Świętego (jak wówczas nazywali się Świadkowie Jehowy). W roku 1923 został ochrzczony. 5 kwietnia 1930 roku rozpoczął wolontariat w głównej siedzibie Towarzystwa Strażnica w nowojorskiej dzielnicy Brooklyn. Najpierw pracował w introligatorni, potem w drukarni; pomagał przy wyrobie farby drukarskiej, zajmując się tym około 25 lat. W tym czasie często wraz z Arthurem Worsleyem płynął łodzią w górę rzeki Hudson i przez kilka dni za pomocą nagłośnienia, prowadzili działalność kaznodziejską wśród mieszkańców nadbrzeżnych miejscowości. W roku 1954 brał udział w produkcji filmu „Społeczeństwo Nowego Świata w działaniu”. W 1956 roku poślubił Crystal Zicher. W 1972 roku został członkiem Ciała Kierowniczego. Pracował jako członek zespołu redakcyjnego, a potem od roku 1983 w Biurze Skarbnika.
W 1998 roku po przebytym w 1985 roku udarze mózgu zmarła jego żona. Lyman A. Swingle zmarł w 14 marca 2001 roku. Jego pogrzeb odbył się 19 marca 2001 roku w Nowym Jorku. W jego miejsce Richard E. Abrahamson został sekretarzem-skarbnikiem Pensylwańskiego Towarzystwa Biblijnego i Traktatowego – Strażnica (), natomiast G.F. Simonis był sekretarzem-skarbnikiem Nowojorskiego Towarzystwa Biblijnego i Traktatowego – Strażnica (ang. "Watchtower Bible and Tract Society of New York, Inc").

</doc>
<doc id="912280" url="https://pl.wikipedia.org/wiki?curid=912280" title="British Broadcasting Corporation">
British Broadcasting Corporation



</doc>
<doc id="912284" url="https://pl.wikipedia.org/wiki?curid=912284" title="Puchar Narodów Afryki 2010">
Puchar Narodów Afryki 2010

Orange Puchar Narodów Afryki 2010 był 27. edycją turnieju. Po decyzji CAF zorganizowała go Angola, a finały trwały od 10 stycznia do 31 stycznia 2010. W turnieju tradycyjnie miało wziąć udział 16 zespołów. Na dzień przed pierwszym meczem z turnieju wycofała się drużyna Togo. Reprezentacja tego kraju argumentowała, że organizatorzy nie są w stanie zapewnić im odpowiedniego bezpieczeństwa podczas turnieju po tym, jak ostrzelano ich autobus. W wyniku tego zdarzenia zmarł kierowca, asystent trenera i rzecznik prasowy, a sześć osób związanych z reprezentacją, w tym dwóch zawodników, zostało rannych. W dniu rozpoczęcia turnieju niespodziewanie poinformowano, że drużyna weźmie jednak udział w turnieju. Decyzję tę podważył jednak rząd Togo, który nakazał piłkarzom natychmiastowy powrót do domu. Wkrótce potem piłkarze opuścili Angolę rządowym samolotem. W dniu pierwszego zaplanowanego meczu Togo CAF podjęła decyzję o dyskwalifikacji reprezentacji z turnieju. Tym samym w grupie B o awans rywalizowały zaledwie 3 zespoły. Tytuł obroniła reprezentacja Egiptu.
Organizacja.
Decyzja o organizacji Pucharu Narodów Afryki 2010 została ogłoszona przez
CAF 29 września 2006 r. Po raz pierwszy w historii CAF decyzja dotycząca organizacji trzech kolejnych mistrzostw zapadła tego samego dnia. W wyborze gospodarza oferty Mozambiku, Namibii oraz Senegalu zostały odrzucone.
W procesie wyłaniania gospodarza brały oferty:
Ostatecznie gospodarzem została Angola.
Turniej.
Kwalifikacje.
Kwalifikacje do turnieju pokrywały się z trzecią rundą eliminacji mistrzostw świata 2010 w strefie CAF.
Zakwalifikowane drużyny.
W trakcie przygotowań do imprezy doszło do terrorystycznego napadu na autobus przewożący zawodników reprezentacji Togo na turniej. W jego wyniku zginęli; drugi trener reprezentacji, rzecznik prasowy i kierowca autobusu. Kilku piłkarzy odniosło lekkie obrażenia. Po tym incydencie reprezentacja wycofała się z udziału w turnieju. W dniu rozpoczęcia imprezy podano jednak informację o udziale reprezentacji Togo w turnieju.
Faza grupowa.
Grupa B.
Drużyna Togo wycofała się z PNA z powodu ataku terrorystycznego w którym zginęło trzech członków ekipy, a kilku piłkarzy zostało rannych.
Faza pucharowa.
Finał.
 
MISTRZ AFRYKI 2010
Egipt 7 Raz
Strzelcy.
5 goli
3 gole
2 gole
1 gol
Gole samobójcze

</doc>
<doc id="912286" url="https://pl.wikipedia.org/wiki?curid=912286" title="SDIG">
SDIG

SDIG (PGC 621, ang. "Sculptor Dwarf Irregular Galaxy") – karłowata galaktyka nieregularna w konstelacji Rzeźbiarza. Odkrył ją zespół astronomów z Europejskiego Obserwatorium Południowego (ESO) w 1976 roku. Galaktykę odnalazł R.M. West na zdjęciach wykonanych 22 października 1976 przy użyciu 1-metrowego teleskopu Schmidta.
Galaktyka znajduje się w odległości ok. 13,4 miliona lat świetlnych (4,1 megaparseka) od Słońca i oddala się z prędkością 221 km/s (±6 km/s). SDIG i UGCA 442 są towarzyszkami galaktyki spiralnej NGC 7793. Wszystkie trzy należą do grupy w Rzeźbiarzu.

</doc>
<doc id="912288" url="https://pl.wikipedia.org/wiki?curid=912288" title="PGC 621">
PGC 621



</doc>
<doc id="912290" url="https://pl.wikipedia.org/wiki?curid=912290" title="Putin">
Putin



</doc>
<doc id="912291" url="https://pl.wikipedia.org/wiki?curid=912291" title="Rejon biłozerski">
Rejon biłozerski

Rejon biłozerski – jednostka administracyjna Ukrainy, w składzie obwodu chersońskiego, na prawym brzegu Dniepru i nad Limanem Dniepru. Powierzchnia: 1,7 tys. km2. 
Ludność.
Zaludnienie: 67,7 tys. mieszkańców, w tym 9,8 tys. to ludność miejska, 57,9 tys. - wiejska. Na terenie rejonu znajdują się 54 miejscowości, w tym 53 wsie.
Historia.
W starożytności - terytorium podległe greckiej kolonii Olbii. W końcu XIV wieku zjawili się tutaj Litwini. Od 2 połowy XV wieku - część Imperium Osmańskiego. Od XVIII wieku teren zasiedlany przez przedstawicieli różnych narodowości z terytorium Imperium Rosyjskiego, w tym od XIX wieku przez polską szlachtę gołotę, która założyła wieś Carewodar (obecnie Prawdyne).
Rejon utworzono 1 kwietnia 1939 roku.
Zabytki.
Na terenie rejonu znajdują się pozostałości licznych osad z czasów starożytnych.
Gospodarka.
Gospodarka w tym rejonie opiera się głównie na rolnictwie - uprawach ziemi i winorośli.

</doc>
<doc id="912301" url="https://pl.wikipedia.org/wiki?curid=912301" title="Alfabet rzymski">
Alfabet rzymski



</doc>
<doc id="912309" url="https://pl.wikipedia.org/wiki?curid=912309" title="Fiat Scudo">
Fiat Scudo

Fiat Scudo – samochód osobowy typu van klasy wyższej oraz dostawczy klasy średniej produkowany przez włoską markę FIAT razem z Citroenem, Peugeotem i Toyotą. Od 2022 roku produkowana jest trzecia generacja modelu.
Pierwsza generacja.
Fiat Scudo I został zaprezentowany po raz pierwszy w 1996 roku.
Scudo został wprowadzony do produkcji w lutym 1996 roku jako ostatni model z bliźniaczej trójki zbudowanej wspólnie z koncernem PSA na bazie także produkowanego wspólnie eurovana.
Pojazd produkowany był w kilku konfiguracjach: z krótszym i dłuższym rozstawem osi, nadwoziem furgonowym oszklonym i nieoszklonym, wersją towarowo-osobową oraz kombi. 
W 2004 roku auto przeszło face lifting. Zmieniony został m.in. przód pojazdu, a także paletę jednostek napędowych. 
Druga generacja.
Fiat Scudo II został zaprezentowany po raz pierwszy w 2006 roku. 
Pojazd został zbudowany ponownie we współpracy z francuskim koncernem PSA oraz japońskim Toyota jako zupełnie nowa oraz w stosunku do pierwszej generacji modelu powiększona konstrukcja. Zastosowana została także zupełnie nowa paleta jednostek napędowych składająca się wyłącznie z silników wysokoprężnych.
Auto produkowane było w kilku wersjach nadwoziowych jako m.in. zamknięty furgon, podwozie do zabudowy oraz w wersji osobowej produkowanej pod nazwą Scudo Panorama, która łącznie z kierowcą umożliwia przewiezienie od 5 do 9 osób.
W 2013 roku auto przeszło delikatną modernizację. Pojazd otrzymał nową, ciemnoszarą deskę rozdzielczą, a także zestaw wskaźników. Z zewnątrz pojazd wyróżnia się nową atrapą chłodnicy.
W 2016 roku zaprezentowano następcę modelu, który podobnie jak poprzednik pierwszej generacji pojazdu otrzymał nazwę Talento.
W 2007 roku auto wraz z modelami bliźniaczymi otrzymało tytuł Van of the Year.
Wersje.
Standardowe wyposażenie podstawowej wersji pojazdu obejmuje m.in. poduszkę powietrzną kierowcy, system ABS z EBD, HBA oraz zamek centralny. Za dopłatą pojazd wyposażony może być także m.in. w dodatkowe poduszki powietrzne (łącznie 8), elektryczne sterowanie lusterek, czujnik deszczu i zmierzchu, system ESP, ASR, światła przeciwmgłowe oraz podgrzewane przednie siedzenia, a także system nawigacji satelitarnej i chłodzony schowek, a także system pneumatycznego zawieszenia, który umożliwia obniżenie progu załadowczego pojazdu oraz klimatyzację automatyczną dostępną opcjonalnie w wersji dwustrefowej. Wersja Panorama Executive wyposażona jest także m.in. w skórzaną kierownicę i dźwignię zmiany biegów oraz radio CD/MP3.
Silniki.
WYSOKOPRĘŻNE:
Trzecia generacja.
Fiat Scudo III został zaprezentowany po raz pierwszy w 2021 roku.

</doc>
<doc id="912315" url="https://pl.wikipedia.org/wiki?curid=912315" title="Anže Kopitar">
Anže Kopitar

Anže Kopitar (ur. 24 sierpnia 1987 w Jesenicach) – słoweński hokeista, reprezentant Słowenii, olimpijczyk. Pierwszy Słoweniec występujący w NHL.
Jego ojciec, Matjaž (ur. 1965) i brat Gasper (ur. 1992) także zostali hokeistami.
Kariera.
Karierę rozpoczynał w słoweńskim klubie HK Kranjska Gora, gdzie rozegrał 1 sezon (2003/2004) i przeszedł do szwedzkiego Södertälje SK. Tam przez 2 sezony występował zarówno w Elitserien jak również w ligach juniorskich (U-18, U-20). W 2005 roku został wybrany w pierwszej rundzie draftu z 11 miejsca przez klub Los Angeles Kings i przeniósł się do tego zespołu w sezonie 2006/2007. Pierwszy mecz w NHL rozegrał 6 października 2006 w Honda Center w Anaheim przeciwko Anaheim Ducks. Kopitar strzelił 2 gole, a Kings przegrali 4:3. Pierwszy mecz w hali swojego zespołu (Staples Center) rozegrał następnej nocy przeciwko St. Louis Blues, zaliczył w nim 3 asysty i Kings wygrali 4:1. W swoim pierwszym sezonie w NHL rozegrał 72 spotkania, w których strzelił 20 goli, 41 razy asystował i przesiedział 24 minuty na ławce kar. Jego klub nie awansował do play-off (4. miejsce w swojej dywizji). 27 stycznia 2008 wystąpił w NHL All-Star Game w barwach reprezentacji Konferencji Zachodniej. W sezonie 2011/2012 zdobył Puchar Stanleya. W fazie play-off był najlepszym strzelcem ligi (8 goli) i najskuteczniejszym zawodnikiem (20 punktów w punktacji kanadyjskiej). Od września 2012 roku na okres lokautu w sezonie NHL (2012/2013) związał się ze szwedzkim klubem Mora IK, występującym w drugiej klasie rozgrywkowej Allsvenskan (od 2012/2013 występuje tam również jego brat Gasper). W styczniu 2016 przedłużył kontrakt z LA Kings o osiem lat.
Uczestniczył w turniejach mistrzostw świata w 2005, 2006 (Elita), 2007 (Dywizja I), 2008, 2015 (Elita), 2019 (Dywizja I) oraz zimowych igrzysk olimpijskich 2014. W barwach zespołu Europy brał udział w turnieju Pucharu Świata 2016 i pełnił funkcję kapitana tej kadry.

</doc>
<doc id="912320" url="https://pl.wikipedia.org/wiki?curid=912320" title="Stadion Zimowy w Tychach">
Stadion Zimowy w Tychach

Stadion Zimowy – lodowisko w Tychach, na którym swoje mecze rozgrywa drużyna hokejowa GKS Tychy. Obiekt jest własnością miasta Tychy. Posiada oświetlenie, przystosowane do transmisji telewizyjnych.
Historia.
Stadion Zimowy został oddany do użytku 4 grudnia 1968, jako obiekt otwarty (nie posiadający zadaszenia). 30 kwietnia 1978 zakończono budowę dachu nad lodowiskiem. W latach 1991-1992 miała miejsce pierwsza modernizacja tafli lodowej - wymieniono płyty i orurowanie oraz zmodernizowano system chłodzenia. 24 sierpnia 2005 nastąpiła awaria przestarzałego amoniakalnego systemu chłodniczego, co spowodowało sprowadzenie tymczasowego systemu chłodniczego. W 2006 zainstalowano nowy kontenerowy agregat mrożeniowy. W 2007 rozpoczął się gruntowny remont obiektu, który zakończono w grudniu 2008, a jego koszt wyniósł ponad 27,5 mln złotych.

</doc>
<doc id="912321" url="https://pl.wikipedia.org/wiki?curid=912321" title="Stadion Zimowy">
Stadion Zimowy



</doc>
<doc id="912324" url="https://pl.wikipedia.org/wiki?curid=912324" title="Elżbieta Hohenzollern">
Elżbieta Hohenzollern



</doc>
<doc id="912327" url="https://pl.wikipedia.org/wiki?curid=912327" title="Puchar Narodów Afryki 2012">
Puchar Narodów Afryki 2012

Puchar Narodów Afryki 2012 – 28. edycja turnieju o mistrzostwo Afryki w piłce nożnej, która odbyła się na boiskach Gabonu i Gwinei Równikowej.
Oficjalną maskotką PNA 2012 był goryl o imieniu Gaguie (nazwa pochodzi od pierwszych sylab państw-organizatorów). Maskotkę przedstawiono 16 września 2011 w Libreville.
Oficjalną piłką mistrzostw był produkt firmy Adidas o nazwie Comoequa. Nazwa została zainspirowana dwoma słowami: rzeką Como, przepływającej przez państwa gospodarzy oraz "equator" – w języku angielskim termin geograficzny „równik” – przebiegający przez Afrykę, w tym przez oba państwa organizujące turniej
Organizacja.
Decyzja o organizacji Pucharu Narodów Afryki 2012 została ogłoszona przez CAF w dniu 29 września 2006. Po raz pierwszy w historii CAF decyzja dotycząca organizacji trzech kolejnych mistrzostw zapadła tego samego dnia.
W wyborze gospodarza oferty Mozambiku, Namibii oraz Senegalu zostały odrzucone.
W procesie wyłaniania gospodarza udział brały oferty:
Ostatecznie gospodarzem zostały Gabon i Gwinea Równikowa.
Uczestnicy.
W mistrzostwach uczestniczy 16 drużyn. Dwie reprezentacje krajów-organizatorów miały automatycznie zapewniony udział w turnieju. Dalszych 14 ekip wyłoniono w trakcie kwalifikacji.
Losowanie.
Losowanie grup odbyło się 29 października 2011 roku w Sipopo Conference Palace w Malabo (Gwinea Równikowa). Dokonali go prezydenci państw organizujących mistrzostw - Ali Bongo Ondimba - prezydent Gabonu i Teodoro Obiang Nguema - prezydent Gwinei Równikowej. 16 drużyn podzielono na 4 grupy po 4 zespoły. Drużyny gospodarzy zostały przydzielone automatycznie do pierwszego koszyka, a pozostałe 14 drużyn przydzielono na podstawie osiągnięć z ostatnich trzech edycji turnieju według schematu.
Dodatkowo uzyskane punkty były mnożone:
Tym sposobem wyłoniono następujący podział na koszyki:
Sędziowie.
Na turniej powołano 18 sędziów głównych i 21 sędziów asystentów.
Faza grupowa.
Źródło:
Faza pucharowa.
Finał.
MISTRZ AFRYKI 2012
Zambia Pierwszy raz
Klasyfikacja końcowa.
Strzelcy.
3 gole
2 gole
1 gol
Gole samobójcze

</doc>
<doc id="912330" url="https://pl.wikipedia.org/wiki?curid=912330" title="Andromeda X">
Andromeda X

Andromeda X (And X) – karłowata galaktyka sferoidalna w konstelacji Andromedy. Jest satelitą Galaktyki Andromedy (stąd też nazwa). Odkryła ją grupa naukowców pod przewodnictwem Daniela B. Zuckera.

</doc>
<doc id="912332" url="https://pl.wikipedia.org/wiki?curid=912332" title="Anna Bieleń-Żarska">
Anna Bieleń-Żarska

Anna Bieleń-Żarska (ur. 22 lipca 1979 w Kędzierzynie-Koźlu), polska tenisistka, występująca na światowych kortach od 1994 roku.
W karierze zawodowej Anna nie wygrała żadnego turnieju z cyklu WTA, jednak dziewięciokrotnie triumfowała w turniejach ITF, zarówno w grze pojedynczej, jak i podwójnej. Grała prawą ręką z oburęcznym bekhendem. W kwietniu 2000 roku osiągnęła najwyższą, 146 pozycję w światowej klasyfikacji tenisistek, a rok później uzyskała także najwyższe miejsca w grze podwójnej. Do jej największych sukcesów zawodowej kariery zalicza się półfinał deblowego turnieju w Sopocie w 2001 roku oraz ćwierćfinał gry podwójnej w 1998 roku w tym samym mieście w parze z Haną Šromovą. Reprezentantka Polski w Pucharze Federacji. Po raz ostatni występowała na światowych kortach w 2005 roku.

</doc>
<doc id="912333" url="https://pl.wikipedia.org/wiki?curid=912333" title="Anna Żarska">
Anna Żarska



</doc>
<doc id="912337" url="https://pl.wikipedia.org/wiki?curid=912337" title="Puchar Narodów Afryki 2013">
Puchar Narodów Afryki 2013

Puchar Narodów Afryki 2013 – 29. edycja turnieju o mistrzostwa Afryki w piłce nożnej, która odbyła się w Republice Południowej Afryki. RPA organizowała Puchar Narodów po raz drugi, po PNA 1996, gdzie zwyciężyła drużyna gospodarzy. Pierwotnie gospodarzem turnieju miała być Libia, jednak tytuł ten został jej odebrany ze względu na trwającą w kraju wojnę domową.
Organizacja.
Decyzja o organizacji Pucharu Narodów Afryki 2013 została ogłoszona przez CAF w dniu 29 września 2006. Po raz pierwszy w historii CAF decyzja dotycząca organizacji 3 kolejnych mistrzostw zapadła tego samego dnia.
W wyborze gospodarza oferty Mozambiku, Namibii oraz Senegalu zostały odrzucone.
W procesie wyłaniania gospodarza brały oferty:
Ostatecznie gospodarzem została Libia.
W sierpniu 2011 roku Afrykańska Konfederacja Piłkarska postanowiła zmienić gospodarza turnieju, ze względu na trwającą w Libii wojnę domową. Nowym gospodarzem zostało RPA, natomiast Libia będzie gospodarzem w 2017 roku.
Uczestnicy.
W mistrzostwach uczestniczy 16 drużyn – reprezentacja gospodarzy oraz 15 ekip wyłonionych w trakcie kwalifikacji. W eliminacjach występowała także kadra Libii - pierwotny gospodarz turnieju, któremu następnie odebrano organizacje PNA 2013.
Kwalifikacje.
W 2010 roku CAF postanowiła, że kolejne turnieje będą odbywały się nie w latach parzystych jak dotychczas, lecz od 2013 roku w latach nieparzystych. Dlatego eliminacje do PNA 2013 zostały rozegrane w szybkim tempie kilku miesięcy, tuż po zakończeniu turnieju PNA 2012. W związku z tym zrezygnowano z klasycznej formuły eliminacji prowadzonych w grupach, a zdecydowano się na dwumecze. Kwalifikacje przebiegły w trzech fazach i trwały od 8 stycznia 2012 roku do 14 października 2012.
Losowanie.
Losowanie grup odbyło się 24 października 2012 roku w Durbanie. 16 drużyn podzielono na 4 grupy po 4 zespoły. Drużyna gospodarza i obrońcy trofeum zostały przydzielone automatycznie do pierwszego koszyka, a pozostałe 14 drużyn przydzielono na podstawie osiągnięć z ostatnich trzech edycji turnieju według schematu.
Dodatkowo uzyskane punkty były mnożone:
Tym sposobem wyłoniono następujący podział na koszyki:
Sędziowie.
Na turniej powołano 18 sędziów głównych i 21 sędziów asystentów.
Faza grupowa.
"Godziny rozpoczęcia meczów Czas południowoafrykański "
Faza pucharowa.
Finał.
MISTRZ AFRYKI 2013
Nigeria Trzeci tytuł
Nagrody.
Wyróżnienia indywidualne dla zawodników:
Drużyna turnieju:
Strzelcy.
4 gole
3 gole
2 gole
1 gol
Bramki samobójcze

</doc>
<doc id="912338" url="https://pl.wikipedia.org/wiki?curid=912338" title="Ludwika Orańska">
Ludwika Orańska

Ludwika Orańska (niem. Wilhelmina Frederika Alexandrine Anna Louise; ur. 5 sierpnia 1828 w Hadze, zm. 30 marca 1871 w Sztokholmie) – królowa Szwecji i Norwegii w latach 1859-1871 jako żona Karola XV.
Od 1850 roku była żoną króla Szwecji i Norwegii, Karola XV, z którym miała dwoje dzieci – Luizę (1851-1926) i Karola Oskara (1852-1854).
Życiorys.
Była najstarszym dzieckiem księcia Niderlandów Fryderyka, drugiego syna króla Niderlandów, Wilhelma I i królowej Wilhelminy Pruskiej. Jej matką była księżna Ludwika, ósme dziecko Fryderyka Wilhelma, króla Prus i królowej Luizy. Ludwika miała dwóch młodszych braci, którzy zmarli we wczesnym dzieciństwie i młodszą siostrę – Wilhelminę Fryderykę Annę Elżbietę Marię (1841–1910).
Księżniczka Luiza wyszła za mąż 19 czerwca 1850 za następcę tronu Szwecji i Norwegii, księcia Karola. Jej mąż był synem króla szwedzkiego i norweskiego, Oskara I i jego żony Józefiny de Beauharnais-Bernadotte. Księżniczka Ludwika i książę Karol mieli dwoje dzieci:
Ludwika została królową Szwecji, kiedy jej teść zmarł 8 lipca 1859. Jej mąż został nowym królem jako Karol XV w Szwecji i Karol IV w Norwegii. Księżniczka Ludwika otrzymała tytuł królowej Szwecji i Norwegii.
Królowa Ludwika zmarła 30 marca 1871 w Sztokholmie.

</doc>
<doc id="912339" url="https://pl.wikipedia.org/wiki?curid=912339" title="Elżbieta Hohenzollern (1494–1518)">
Elżbieta Hohenzollern (1494–1518)

Elżbieta Hohenzollern (ur. 25 marca 1494 w Ansbach, zm. 31 maja 1518 w Pforzheim) – margrabianka brandenburska, margabina badeńska na Durlach
Była dwunastym dzieckiem Fryderyka Starszego Hohenzollerna, margrabiego brandenburskiego na Ansbach (później także na Bayreuth) i jego żony Zofii Jagiellonki.
Poślubiła Ernesta, margrabiego badeńskiego na Durlach, syna Krzysztofa I, margrabiego Badenii.
Z małżeństwa Elżbiety i Ernesta pochodzili:

</doc>
<doc id="912340" url="https://pl.wikipedia.org/wiki?curid=912340" title="And X">
And X



</doc>
<doc id="912342" url="https://pl.wikipedia.org/wiki?curid=912342" title="Magdalena Feistel">
Magdalena Feistel

Magdalena Feistel (ur. 22 sierpnia 1970 w Gdyni) – polska tenisistka, rekordzistka reprezentacji w Pucharze Federacji, olimpijka.
Magdalena reprezentowała zespół Polski w Pucharze Federacji dziewięciokrotnie. W tym czasie zdołała ustalić kilka rekordów, w tym te najbardziej znaczące (najwięcej zwycięstw singlowych – 23, najwięcej zwycięstw deblowych – 15, członkini najlepszego debla razem z Katarzyną Teodorowicz, zawodniczka, która zagrała w największej liczbie konfrontacji i najczęściej reprezentowała kraj). W 1991 z Teodorowicz Polski odniosły zwycięstwo nad deblem Mary Pierce / Nathalie Tauziat. W 1993 Magdalena wygrała z Jo Durie. Po raz ostatni wystąpiła w 1998 roku przeciwko Austrii, a ostatnie spotkanie zagrała z Barbarą Schett.

</doc>
<doc id="912344" url="https://pl.wikipedia.org/wiki?curid=912344" title="Ludwik Armand de Bourbon-Conti">
Ludwik Armand de Bourbon-Conti

Ludwik Armand I Burbon-Conti, fr. "Louis Armand de Bourbon" (ur. 4 kwietnia 1661 w Paryżu, zm. 9 listopada 1685) – książę de La Roche-sur-Yon (4 IV 1661 – 21 II 1666), a następnie książę de Conti. 
Życiorys.
Starszy syn Armanda, księcia de Conti, i Anny Marii Martinozzi (siostrzenicy kardynała Mazarina).
Jego młodszym bratem był Franciszek Ludwik, późniejszy książę de Conti.
W 1680 Ludwik Armand poślubił Marię Annę, pannę de Blois, córkę króla Francji – Ludwika XIV i jego metresy - Ludwiki de la Vallière. W czasie ślubu pan młody miał 15 lat, a jego młoda małżonka – 13 lat. Ich noc poślubna zakończyła się katastrofą; młoda księżniczka pogrążyła się w rozpaczy, a młody książę nie chciał już nigdy więcej dzielić łoża z żadną kobietą.
Ludwik Armand z wyróżnieniem służył we Flandrii w 1683, a następnie wbrew woli króla udał się na Węgry, gdzie walcząc w wojsku cesarskim wziął udział w zwycięskiej bitwie przeciwko Turkom pod miastem Gran w 1683. Zmarł w Fontainebleau na ospę, którą zaraził się od żony. Podczas gdy ona wyzdrowiała, książę poddał się chorobie i zmarł po pięciu dniach. Został pochowany w mauzoleum Kondeuszy w Vallery.
Ludwik Armand nie miał potomków, więc tytuł księcia Conti odziedziczył jego młodszy brat - Franciszek Ludwik (1664–1709).

</doc>
<doc id="912347" url="https://pl.wikipedia.org/wiki?curid=912347" title="Ernest (margrabia Badenii-Durlach)">
Ernest (margrabia Badenii-Durlach)

Ernest (ur. 7 października 1482 w Pforzheim, zm. 6 lutego 1553 w Sulzburgu) – margrabia Badenii-Durlach od 1515.
Był siódmym synem Krzysztofa I, margrabiego Badenii. Początkowo otrzymał w zarząd dobra Hochberg; później zdołał rozszerzyć swoją domenę.

</doc>
<doc id="912352" url="https://pl.wikipedia.org/wiki?curid=912352" title="Ngugi wa Mirii">
Ngugi wa Mirii



</doc>
<doc id="912353" url="https://pl.wikipedia.org/wiki?curid=912353" title="Katarzyna Teodorowicz-Lisowska">
Katarzyna Teodorowicz-Lisowska

Katarzyna Teodorowicz-Lisowska (ur. 28 listopada 1972) – polska tenisistka, olimpijka, wielokrotna reprezentantka kraju w Pucharze Federacji.
Życiorys.
Razem z Magdaleną Feistel ustanowiła rekord najlepszego debla w historii występów Polski w Pucharze Federacji, odnosząc wspólnie siedem zwycięstw; w 2008 rekord pobiły Klaudia Jans i Alicja Rosolska, odnosząc dziewięć zwycięstw.
W 1997 zdobyła w parze z Agatą Mróz srebrny medal uniwersjady. W 1999 zdobyła brązowy medal drużynowych mistrzostw Europy kobiet w Prawdinsku, a na uniwersjadzie Teodorowicz wraz z Anną Żarską zdobyła swój drugi w karierze srebrny medal.

</doc>
<doc id="912354" url="https://pl.wikipedia.org/wiki?curid=912354" title="Katarzyna Teodorowicz">
Katarzyna Teodorowicz



</doc>
<doc id="912358" url="https://pl.wikipedia.org/wiki?curid=912358" title="Ołeksandr Jacenko (ur. 1985)">
Ołeksandr Jacenko (ur. 1985)

Ołeksandr Iwanowycz Jacenko, ukr. Олександр Іванович Яценко (ur. 24 lutego 1985 w Kijowie) – ukraiński piłkarz występujący na pozycji obrońcy, reprezentant Ukrainy.
Kariera piłkarska.
Kariera klubowa.
Wychowanek Szkoły Piłkarskiej Dynama Kijów. Pierwszy trener - Ołeksandr Szpakow. W 2001 rozpoczął karierę piłkarską najpierw w trzeciej, a potem w drugiej i pierwszej drużynie Dynama Kijów. W 2005-2006 wypożyczony do FK Charków, a w 2007 do Dnipra Dniepropietrowsk. W 2007 przeszedł do Czornomorca Odessa. Podczas przerwy zimowej sezonu 2009/10 odeski klub zrezygnował z usług piłkarza. W lutym 2010 podpisał kontrakt z Illicziwcem Mariupol. Na początku 2012 wyjechał do Białorusi, gdzie podpisał kontrakt z Biełszyną Bobrujsk. 1 marca 2013 zasilił skład Heliosu Charków.
Kariera reprezentacyjna.
Występował w reprezentacji Ukrainy na juniorskich Mistrzostwach Europy U-19 rozgrywanych w 2004 roku w Szwajcarii.
Następnie występował w reprezentacji Ukrainy U-20 na młodzieżowych Mistrzostwach Świata U-20 rozgrywanych w 2005 w Holandii.
Na młodzieżowych Mistrzostwach Europy U-21 rozgrywanych w 2006 roku w Portugalii jako zawodnik reprezentacji Ukrainy zdobył tytuł wicemistrza Europy.
12 października 2005 debiutował w reprezentacji Ukrainy w meczu towarzyskim z Japonią, wygranym 1:0.

</doc>
<doc id="912362" url="https://pl.wikipedia.org/wiki?curid=912362" title="Puchar Narodów Afryki 2008">
Puchar Narodów Afryki 2008

Puchar Narodów Afryki 2008 był 26. edycją turnieju. Po decyzji CAF odbył się on w Ghanie, od 20 stycznia do 10 lutego 2008.
Eliminacje/Uczestnicy.
Losowanie grup odbyło się 19 października 2007 w stolicy Ghany – Akrze. Zespoły zostały przydzielone do czterech koszyków, ze względu na ich wyniki w minionych edycjach Pucharu Narodów Afryki. Ghana, jako gospodarz, trafiła automatycznie do grupy A. Obrońcy tytułu, drużyna Egiptu, została przypisana do grupy C.
Poniższe drużyny zakwalifikowały się do turnieju:
Strzelcy.
5 goli
4 gole
3 gole
2 gole
1 gol
1 samobójczy

</doc>
<doc id="912369" url="https://pl.wikipedia.org/wiki?curid=912369" title="Tuberoza">
Tuberoza

Tuberoza ("Polianthes" L.) – wyodrębniany w historycznych ujęciach taksonomicznych rodzaj roślin z rodziny agawowatych, do którego zaliczano 13 gatunków roślin występujących głównie w Meksyku. Na początku XXI wieku, na podstawie wyników badań filogenetycznych, został on uznany za synonim rodzaju agawa.
Systematyka.
Rodzaj należy do rodziny agawowatych "Agavaceae" Endl. wchodzącej w skład linii rozwojowej obejmującej hiacyntowate "Hyacintheaceae", "Themidaceae" i "Aphyllanthaceae". Klad ten wchodzi w skład rzędu szparagowców ("Asparagales"), stanowiący z kolei jeden z kladów jednoliściennych.
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa jednoliścienne ("Liliopsida" Brongn.), podklasa liliowe ("Liliidae" J.H. Schaffn.), nadrząd liliopodobne ("Lilianae" Takht.), rząd agawowce ("Agavale"s Hutch.), rodzina agawowate ("Agavaceae" Endl.), rodzaj tuberoza ("Polianthes" L.).
Zastosowanie.
Jeden gatunek (tuberoza bulwiasta) jest uprawiany jako roślina ozdobna oraz do produkcji perfum.

</doc>
<doc id="912371" url="https://pl.wikipedia.org/wiki?curid=912371" title="Uneasy Listening Vol. 1">
Uneasy Listening Vol. 1

Uneasy Listening Vol. 1 – drugi album kompilacyjny fińskiego zespołu metalowego – HIM. Jest to pierwsza część zestawu zawierającego dema i remiksy piosenek z czterech pierwszych albumów (Greatest Lovesongs Vol. 666, Razorblade Romance, Deep Shadows and Brilliant Highlights i Love Metal). Pierwotnie album miał składać się z dwóch płyt z balladami i wersjami akustycznymi utworów, a jego nazwa miała brzmieć "Uneasy Listening Vol. 666", ale ostatecznie zmieniono koncepcję. Utwory wybierał osobiście lider i wokalista grupy, Ville Valo.
Lista utworów.
W amerykańskim sklepie Best Buy do płyty dodawano kod pozwalający pobrać legalnie z Internetu "Pretending (Acoustic Version)"

</doc>
<doc id="912373" url="https://pl.wikipedia.org/wiki?curid=912373" title="Strzelanina w North Hollywood">
Strzelanina w North Hollywood

Strzelanina w North Hollywood – wydarzenie, które miało miejsce 28 lutego 1997 w Kalifornii. Po napadzie na bank doszło do strzelaniny pomiędzy dwoma złodziejami, Larrym Eugenem Phillipsem Juniorem i Emilem Dechebalem Matasareanu, a policjantami i funkcjonariuszami FBI.
Sprawcy.
Larry Philips miał 26 lat, żonę i dwójkę dzieci, a Emil Matasareanu 30 lat i był kawalerem. Obaj byli dobrze znani policji, gdyż wcześniej napadali na opancerzone samochody i banki, z których ukradli w sumie ponad 1 600 000 dolarów. Złodzieje byli bardzo dobrze przygotowani do napadu – Philips i Matasareanu mieli na sobie kamizelki kuloodporne wykonane z kevlaru (Philips miał również ochraniacze na rękach i nogach). Ta ochrona ważyła ponad 20 kilogramów. Napastnicy byli uzbrojeni w:
Posiadali oni również nielegalne bębnowe magazynki na 75 naboi, by rzadziej przeładowywać broń. Obaj zażyli wcześniej fenobarbital, dzięki czemu mogli zachować spokój podczas napadu.
Napad.
O godzinie 9:17 Philips i Matasareanu wtargnęli do siedziby banku Bank of America w North Hollywood. W banku znajdowało się wtedy 10 pracowników, 3 strażników oraz 32 klientów. Podczas napadu jeden z klientów został uderzony w głowę AK. Napastnicy wynieśli z banku 303 305 dolarów. Przypadkowy obywatel, który widział napastników wchodzących do banku, poinformował policję. Zauważył ich również policjant w przejeżdżającym w pobliżu radiowozie.
Strzelanina.
O godzinie 9:31 Philips jako pierwszy opuścił budynek i na parkingu przed bankiem otworzył ogień do obecnych po drugiej stronie ulicy policjantów. Niedługo po nim bank opuścił również Matasareanu i dołączył się do strzelaniny. Większość policjantów była wyposażona w pistolet Beretta 92, jednak był on bezużyteczny przeciwko uzbrojeniu napastników. Policjanci mogli jedynie czekać na jednostki SWAT i ukrywali się na parkingu po drugiej stronie ulicy oraz w budynkach. Napastnicy strzelali również do śmigłowców policji i stacji telewizyjnych. Po kilku minutach strzelaniny Matasareanu został trafiony w nogę. Postanowił wówczas wrócić do samochodu, którym przyjechali (białego Chevroleta Celebrity) i kontynuował ostrzał z okna. Po długiej strzelaninie napastnicy opuścili parking i udali się na ulicę. Matasereanu postanowił przemieszczać się samochodem, natomiast Philips szedł obok samochodu i osłaniał go. Podczas marszu Philips został ranny, co spowodowało, że przestał nadążać za samochodem. W pewnym momencie obaj napastnicy rozdzielili się. Po kolejnej długiej wymianie ognia Philips schował się za ciężarówką, po czym zacięła mu się broń. Po kolejnym postrzale Philips nie widząc szans na ucieczkę, popełnił samobójstwo. Matasereanu próbował dalej uciekać sam. Usiłował zatrzymać przejeżdżające obok samochody, gdyż jego własny był już zbyt uszkodzony. Dopiero po pewnym czasie kierowca pick-upa zatrzymał się i uciekł. Wówczas do akcji wkroczył oddział antyterrorystów. Po krótkiej wymianie ognia podejrzany nie był w stanie kontynuować walki z powodu kilkakrotnego postrzelenia i został aresztowany, jednak zmarł po 2 minutach od ran i szoku pourazowego. Rodzina Matasereanu oskarżyła policję o to, że nie udzielono mu pomocy przez tak długi czas. Podczas strzelaniny padło ponad 3000 strzałów.
Skutki.
Choć bandyci nie wykorzystywali legalnej broni samoczynnej (posiadali nielegalne egzemplarze z czarnego rynku), w stanie Kalifornia przeforsowano zmiany prawa ograniczające dostęp do broni, podobne do zniesionego w USA "Public Safety and Recreational Firearms Use Protection Act".
Ofiarami śmiertelnymi strzelaniny byli podejrzani: Philips i Matasareanu. 11 funkcjonariuszy oraz 7 cywili zostało rannych, 17 policjantów zostało odznaczonych medalem za męstwo.
Po tych wydarzeniach, patrole policji w USA zostały uzbrojone w karabinki M16.
Adaptacja filmowa.
Na podstawie tych wydarzeń nakręcono film pt. "" (2003).

</doc>
<doc id="912376" url="https://pl.wikipedia.org/wiki?curid=912376" title="Całe życie biedna">
Całe życie biedna

Całe życie biedna – powieść obyczajowa Józefa Ignacego Kraszewskiego, napisana w wołyńskim okresie jego twórczości i wydana w 1840 roku. Treścią utworu są losy Anny, którą zubożali rodzice oddają na wychowanie do zamożnej ciotki, licząc na to, że bogata krewna zapewni jej przyzwoity posag.
Ta wczesna, pod wieloma względami jeszcze niedopracowana powieść Kraszewskiego, podejmuje dwa poważne problemy społeczne, które będą powracać wielokrotnie w dalszej twórczości pisarza: los kobiet pozbawianych przez porządek społeczny możliwości decydowania o swoim losie (problem później poruszony m.in. w "Dzienniku Serafiny") i powszechną w całej warstwie szlacheckiej walkę o zapisy majątkowe i spadki (później m.in. w "Milionie posagu" i "Interesach familijnych").

</doc>
<doc id="912380" url="https://pl.wikipedia.org/wiki?curid=912380" title="Ludwik Armand II de Bourbon-Conti">
Ludwik Armand II de Bourbon-Conti

Ludwik Armand II de Bourbon-Conti, fr. "Louis Armand II de Bourbon" (ur. 10 listopada 1695, w Wersalu - zm. 4 maja 1727, w Paryżu) – książę de Conti od 1709 do swojej śmierci.
Urodził się jako starszy syn Franciszka Ludwika, księcia Conti, i Marii Teresy de Burbon-Condé. Ochrzczony został 30 czerwca 1704 w kaplicy pałacu królewskiego w Wersalu, a jego rodzicami chrzestnymi byli: Ludwik XIV, król Francji i Maria z Modeny, królowa Anglii. 
Był brzydki i miał tiki, często zachowywał się z nieprzewidziany sposób. Przez Ludwika XIV, a następnie przez regenta Filipa Orleańskiego, był traktowany z wyrozumiałością. W czasie wojny o hiszpańską sukcesję służył w wojsku pod dowództwem marszałka Claude'a Villarsa, ale okazało się, że nie odziedziczył po swoim ojcu talentu wojskowego. W 1712 został jednak mianowany władcą Oranii, którą Ludwik XIV uznał za francuskie lenno. Ludwik Armand był wielkim zwolennikiem planów finansowych Johna Law'a, dzięki którym zarobił dużo pieniędzy. Zmarł w swojej posiadłości w Paryżu, 4 maja 1727. Przyczyną śmierci mogło być syfilis, na które książę zachorował w 1716.
W 1713 poślubił Ludwikę Elżbietę de Bourbon-Condé (1693-1775), córkę Ludwika III, księcia de Condé, i wnuczkę samego Ludwika XIV. Para miała razem 5 dzieci:

</doc>
<doc id="912381" url="https://pl.wikipedia.org/wiki?curid=912381" title="Milion posagu">
Milion posagu

Milion posagu – powieść obyczajowa Józefa Ignacego Kraszewskiego, napisana w wołyńskim okresie jego twórczości i wydana w 1847 roku.

</doc>
<doc id="912384" url="https://pl.wikipedia.org/wiki?curid=912384" title="Uneasy Listening Vol. 2">
Uneasy Listening Vol. 2

Uneasy Listening Vol. 2 – trzeci album kompilacyjny fińskiego zespołu rockowego HIM zawierający wcześniej nieopublikowane dema i remiksy popularnych utworów grupy, oraz kilka nagrań z koncertu w Turku.
W Polsce został wydany 24 kwietnia 2007 roku.

</doc>
<doc id="912388" url="https://pl.wikipedia.org/wiki?curid=912388" title="Sokratycy mniejsi">
Sokratycy mniejsi



</doc>
<doc id="912395" url="https://pl.wikipedia.org/wiki?curid=912395" title="Mytiszczi Arena">
Mytiszczi Arena

Mytiszczi Arena (ros. Арена Мытищи) – hala widowiskowo-sportowa z lodowiskiem w Mytiszczi w Rosji. 
Arena została wybudowana w 2005. Może pomieścić 7000 osób jednak na koncerty odbywające się w tej hali można dobudować dodatkowe 2000 miejsc. 
W 2007 lodowisko było areną Mistrzostw Świata w Hokeju na Lodzie Elity. Trzykrotnie w hali organizowano KHL Junior Draft (w edycjach 2009, 2010, 2011).
Do 2015 arena stanowiła lodowisko dla zespołu Atłant Mytiszczi w lidze KHL. W lipcu 2020 poinformowano, że Mytiszczi Arena będzie bazą chińskiego zespołu Kunlun Red Star w sezonie KHL (2020/2021).

</doc>
<doc id="912396" url="https://pl.wikipedia.org/wiki?curid=912396" title="PRP">
PRP



</doc>
<doc id="912405" url="https://pl.wikipedia.org/wiki?curid=912405" title="Droga wojewódzka nr 637">
Droga wojewódzka nr 637

Droga wojewódzka nr 637 (DW637) – droga wojewódzka w województwie mazowieckim o długości 79,5 km łącząca Warszawę z Węgrowem. Droga przebiega przez 4 powiaty: m. st. Warszawę, miński, wołomiński oraz węgrowski. 
Na terenie Warszawy biegnie ulicami: Pułkową, Marymoncką, Słowackiego, Popiełuszki, al. Jana Pawła II, Słomińskiego, mostem Gdańskim, Starzyńskiego, Jagiellońską, św. Cyryla i Metodego (w przeciwnym kierunku Ratuszową), Targową, Zamoyskiego, Grochowską, Marsa, Cyrulików i Okuniewską.
19 września 2019 roku na terenie Warszawy skrócono jej przebieg i od tego dnia biegnie tylko do ul. Żołnierskiej poprzez ul. Strażacką - która od tego samego dnia stała się drogą wojewódzką.
Droga wojewódzka DW637 jest odcinkiem dawnego "Traktu Liwskiego" istniejącego od średniowiecza do XIX wieku, który prowadził z Warszawy do Liwa, a dalej przez Brześć Litewski na Litwę i Ruś. Stracił on swoje międzynarodowe znaczenie po wybudowaniu Drogi Terespolskiej zwanej "Traktem Brzeskim", która obecnie wchodzi w skład europejskiego szlaku komunikacyjnego E30. 

</doc>
<doc id="912408" url="https://pl.wikipedia.org/wiki?curid=912408" title="Zachłystowe zapalenie płuc">
Zachłystowe zapalenie płuc

Zachłystowe zapalenie płuc, zespół Mendelsona – chemiczne zapalenie płuc powodowane aspiracją treści żołądkowej do drzewa oskrzelowego i płuc. 
Zachłystowe zapalenie płuc u noworodków powodowane jest niekiedy wadą rozwojową polegającą na niewłaściwym oddzieleniu tchawicy od przełyku. Przełyk rozdziela się na dwa odcinki – bliższy i dalszy – i może dojść do aspiracji treści pokarmowej przez odcinek dalszy przełyku do tchawicy i tą drogą do oskrzeli. Wadę tę zalicza się do przetok tchawiczo-przełykowych.
Alternatywna nazwa pochodzi od nazwiska Curtisa Mendelsona.

</doc>
<doc id="912415" url="https://pl.wikipedia.org/wiki?curid=912415" title="Karabin Bushmaster ACR">
Karabin Bushmaster ACR

Bushmaster ACR (wersja prototypowa była znana jako "Masada ACWS" – "Adaptive Combat Weapon System, Adaptacyjny System Uzbrojenia Bojowego") – modułowy i uniwersalny karabinek automatyczny zaprojektowany przez firmę Magpul Industries z Erie w stanie Kolorado. Konstrukcja powstała w ciągu czterech miesięcy bez współpracy z rządem. Prototyp został zaprezentowany w 2007 roku na wystawie SHOT Show w Orlando w stanie Floryda. Prace rozwojowe wciąż są kontynuowane i niezobowiązująca zapowiedziano ich ukończenie na pierwszy kwartał 2008 roku (wówczas ma rozpocząć się sprzedaż karabinka Bushmaster ACR dla cywilnych użytkowników na amerykańskim rynku).
Bushmaster ACR funkcjonuje w oparciu o zasadę wykorzystywania energii gazów prochowych odprowadzanych przez boczny otwór w lufie, ryglowanie odbywa się przez obrót siedmioryglowego zamka. Jako rozwinięcie AR-180 (produkowanej na rynek cywilny pochodnej AR-18) posiada mechanizm gazowy z krótkim ruchem tłoka i tłoczyskiem, wykorzystywany obecnie w wielu współczesnych konstrukcjach (m.in. w G36 czy SCAR). W konstrukcji karabinka wykorzystano wiele elementów pochodzących z powszechnie dostępnego na amerykańskim rynku karabinka AR-15 (wytwarzanego pod różnymi nazwami przez różnych producentów), m.in. lufę, czy mechanizm spustowo-uderzeniowy.
Oryginalną cechą Masady jest system szybkiej wymiany lufy wraz z całym systemem gazowym (po demontażu łoża). Dodatkowo, dzięki modułowej budowie, przez zmianę lufy, zespołu zamek-suwadło oraz – w niektórych przypadkach (np. dostosowania do odmiennych magazynków) komory spustowej połączonej z gniazdem magazynka, broń można łatwo dostosować do trzech typów amunicji: 5,56 mm x 45, 6,8 mm Remington SPC 5,45 x 39 mm i 7,62 mm x 39 mm. W 2008 zaprezentowano nową odmianę broni – karabin automatyczny Magpul Massoud strzelający nabojem 7,62 mm x 51.
W 2008 roku prawa do produkcji tej broni kupił koncern Bushmaster Firearms International. Karabinek produkowany przez tę firmę otrzyma nazwę Bushmaster ACR (Adaptive Combat Rifle) i będzie początkowo produkowany w trzech wersjach różniących się rodzajem kolby.
15 października 2010 r., czyli pół roku po wprowadzeniu tej broni na rynek, Bushmaster wezwał użytkowników by natychmiast przestali jej używać i skontaktowali się z serwisem. Podczas rutynowych testów zauważono bowiem błąd konstrukcyjny, który mógł po naciśnięciu spustu powodować wystrzelenie kilku pocisków naraz i tym samym doprowadzić do niebezpieczeństwa.
Służba Wywiadu Wojskowego używała kilkunastu sztuk broni w Afganistanie, wspierając informacyjnie dwa pododdziały Wojsk Specjalnych.

</doc>
<doc id="912423" url="https://pl.wikipedia.org/wiki?curid=912423" title="Łódzka Spółdzielnia Mleczarska">
Łódzka Spółdzielnia Mleczarska

„Jogo” – Łódzka Spółdzielnia Mleczarska — polska firma z siedzibą w Łodzi.
Historia.
Firma powstała w 1934 roku, spowodowana potrzebą ułatwienia rolnikom zbytu mleka. Pierwszy zakład produkcyjny rozpoczął działalność w 1936 w wydzierżawionych pomieszczeniach przy ul. Gdańskiej 126. Ofertę rynkową ŁSM stanowiło wówczas mleko, masło, śmietany i twarogi wytwarzane z ponad 2 milionów litrów skupionego mleka.
Obecnie firma liczy ok. 850 czynnych dostawców mleka, którzy oddają około 60 milionów litrów mleka. W ofercie ŁSM znajdują się m.in. mleka o różnej zawartości tłuszczu, śmietany, twarogi, twarożki, serki wiejskie, serki homogenizowane, desery, zsiadłe mleka, maślanki (naturalne i owocowe), kefiry, jogurty czy lody Bambino.

</doc>
<doc id="912426" url="https://pl.wikipedia.org/wiki?curid=912426" title="Smolarek">
Smolarek

Smolarek (forma żeńska: Smolarek/Smolarkowa; liczba mnoga: Smolarkowie) – polskie nazwisko. Na początku lat 90. XX wieku Polskę zamieszkiwało 4799 osób o tym nazwisku.

</doc>
<doc id="912430" url="https://pl.wikipedia.org/wiki?curid=912430" title="Karabin Masada">
Karabin Masada



</doc>
<doc id="912436" url="https://pl.wikipedia.org/wiki?curid=912436" title="Renata Skrzypczyńska">
Renata Skrzypczyńska

Renata Skrzypczyńska (ur. 6 kwietnia 1966) – polska tenisistka.
Kariera sportowa.
W latach 1986–1987 oraz w roku 1990 reprezentowała Polskę w rozgrywkach o Puchar Federacji. Wielokrotnie zdobywała tytuł mistrzyni Polski w rozgrywkach juniorskich.
Najwyżej sklasyfikowana w rankingu WTA była na 835. pozycji w grze pojedynczej (10 czerwca 1991) i 435. miejscu w grze podwójnej (21 października 1991).
Życie prywatne.
Była żoną Mirosława Skrzypczyńskiego, trenera tenisa i prezesa Polskiego Związku Tenisowego.

</doc>
<doc id="912437" url="https://pl.wikipedia.org/wiki?curid=912437" title="1041 p.n.e.">
1041 p.n.e.



</doc>
<doc id="912438" url="https://pl.wikipedia.org/wiki?curid=912438" title="1042 p.n.e.">
1042 p.n.e.



</doc>
<doc id="912439" url="https://pl.wikipedia.org/wiki?curid=912439" title="1043 p.n.e.">
1043 p.n.e.



</doc>
<doc id="912441" url="https://pl.wikipedia.org/wiki?curid=912441" title="Anze Kopitar">
Anze Kopitar



</doc>
<doc id="912442" url="https://pl.wikipedia.org/wiki?curid=912442" title="Szpital Dziecięcy Kompleksowej Rehabilitacji „Górka”">
Szpital Dziecięcy Kompleksowej Rehabilitacji „Górka”

Specjalistyczny Szpital Ortopedyczno-Rehabilitacyjny „Górka” – jeden z najbardziej znanych szpitali w Polsce, jednocześnie pierwsze w kraju sanatorium dla dzieci; zlokalizowany w południowej, sanatoryjno-parkowej części świętokrzyskiego uzdrowiska, Buska-Zdroju. 
Sanatorium utworzył w latach 20. XX w. dr Szymon Starkiewicz. Aktualnie szpital specjalizuje się w leczeniu dzieci z mózgowym porażeniem dziecięcym, jak również prowadzi leczenie szpitalne, rehabilitacyjne, operacyjne i ambulatoryjne wielu schorzeń i urazów narządu ruchu w pełnym zakresie chirurgii ortopedycznej. W ramach swej działalności „Górka” współpracuje z wieloma ośrodkami naukowymi i medycznymi w kraju i za granicą.
W ostatnich latach szpital został wyremontowany i w 2016 roku oferuje:
Historia.
Inspiratorem i promotorem powstania „Górki” był dr Szymon Starkiewicz. Budowę rozpoczął 31 grudnia 1918 roku, przystępując wraz z żoną Kazimierą i synami (Witoldem i Jerzym), do kopania gliny na wzniesieniu nazywanym „Żwirową Górką” – pustym wzniesieniu koło Zbludowic, niedaleko od buskiego parku zdrojowego i sanatorium „Marconi”. Z tej gliny wypalano cegły w utworzonej nieopodal cegielni.
Początkowo dzieci leczono w Busku, w wynajętych pokojach willi „Wiktoria” (30 miejsc). Od roku 1921 dr Starkiewicz organizował również, dla dzieci z Zagłębia, sezonowe kolonie letnie. Początkowo dzieci zajmowały sześć „namiotów bessemerowskich” (każdy na 30 łóżeczek), otrzymanych od Amerykańskiego Czerwonego Krzyża wraz z wyposażeniem 150. szpitalnych łóżeczek. W kolejnych latach wybudowano oszklone pawilony, zaprojektowane bezpłatnie przez architekta Jana Witkiewicza.
Kamień węgielny pod budowę głównego gmachu pierwszego w Polsce sanatorium dla dzieci położono w roku 1922. Budowa była początkowo finansowana z prywatnych składek (szczególnie hojnym ofiarodawcą był inż. Stanisław Knothe), a w kolejnych latach uzyskała finansowe wsparcie powstających Kas Chorych i Ministerstwa Zdrowia.
W roku 1924 Szymon Starkiewicz został oficjalnie mianowany dyrektorem sanatorium, które nosiło początkowo nazwę „Sanatorium »Górka« Kolonia Lecznicza Dziecięca im. dr. med. Rektora J. Brudzińskiego w Busku-Zdroju” (pełniło tę funkcję, z kilkuletnią przerwą w okresie okupacji, aż do roku 1949).
Na potrzeby szpitala, z myślą zmniejszeniu kosztów zaopatrywania dzieci w świeże produkty, założono gospodarstwo rolne z sadem, ogrodem oraz z budynkami do hodowli. Na należącym do szpitala terenie, na północnym stoku wzniesienia, utworzono park, wybudowano boisko i staw. Ukończony Szpital „Górka” zaczął przyjmować pierwszych małych pacjentów w roku 1926.
Ponieważ gruźlica kostno-stawowa (głównie to schorzenie miało być leczone w „Górce”) wymaga długotrwałego pobytu pacjenta w szpitalu, zadbano o kształcenie i rozwój intelektualny dzieci podczas okresu leczenia. Przy dużym współudziale drugiej żony dr. Starkiewicza – Wandy, dr filozofii i pedagoga pedagogiki specjalnej, w ośrodku zaczęła funkcjonować przyszpitalna szkoła. Pierwszym jej dyrektorem został Eustachy Kuroczko, wieloletni działacz Robotniczego Towarzystwa Przyjaciół Dzieci.
Lata okupacji niemieckiej to czas, gdy hitlerowcy zajęli obiekt i zamienili go w szpital dla dorosłych. Placówka wróciła do swojej pierwotnej funkcji w roku 1945. W roku 1949 sanatorium upaństwowiono, a jego założyciel i wieloletni dyrektor, dr Szymon Starkiewicz, został odwołany. Jego funkcję przejęła dr Aniela Żwan-Goldschmielowa. W roku 1950 w sanatorium wybuchł pożar, który spowodował częściowe zniszczenie zabudowań. Remont i renowacja trwały do 1 września 1952 r., kiedy to szpital ponownie otworzył się dla małych pacjentów, oferując rozszerzony o chorobę Heinego-Medina zakres leczenia. Razem z otwarciem wyremontowanej placówki zaczął nią kierować nowo mianowany dyrektor dr Franciszek Bloch. Od roku 1953 do sanatorium zaczęto przyjmować na leczenie pacjentów z chorobą Little’a – schorzeniem, które od roku 1965 w Polsce przyjęto nazywać mózgowym porażeniem dziecięcym.
Kolejnym dyrektorem „Górki” został mianowany w roku 1955 dr Franciszek Jakszewicz, który uruchomił pierwszy blok operacyjny (1956). Po śmierci dr. Jakszewicza stanowisko dyrektora pełnili krótko dr Chrostowska i dr J. Przybylik. W roku 1969 nowym dyrektorem placówki został doc. dr hab. Tomasz Goryński, za którego kadencji wprowadzono daleko idące zmiany. W tym okresie, w uznaniu zasług twórcy i inicjatora „Górki”, dr. Szymona Starkiewicza, obiekt został przemianowany na: Dziecięcy Szpital Kompleksowej Rehabilitacji „Górka” jego imienia.
Kilka miesięcy przed śmiercią dr. Goryńskiego (1988) stanowisko dyrektora objął dr Janusz Maria Dobrowolski, który piastował je do kwietnia 2008 r. Od 1 czerwca 2012 dyrektorem szpitala jest Jadwiga Karcz.
11 lutego 2016 roku w szpitalu dokonano uroczystego otwarcia nowoczesnego oddziału ortopedii dla dzieci, liczącego 35 miejsc, w tym 24 przeznaczonych dla rehabilitacji ogólnoustrojowej. Ściany oddziału zdobią unikalne grafiki wykonane przez Macieja Kota.
Dyrektorzy szpitala.
Stanowisko dyrektora szpitala piastowali kolejno:

</doc>
<doc id="912444" url="https://pl.wikipedia.org/wiki?curid=912444" title="Elżbieta Ślesicka">
Elżbieta Ślesicka

Elżbieta Ślesicka (ur. 5 stycznia 1954) – polska tenisistka.
W 1974 roku reprezentowała Polskę w rozgrywkach Pucharu Federacji. Odniosła wówczas sześć zwycięstw (w tym cztery w singlu) oraz cztery porażki. Mistrzyni Polski w kategorii juniorskiej i zawodowej. Reprezentowała klub AZS Warszawa.

</doc>
<doc id="912450" url="https://pl.wikipedia.org/wiki?curid=912450" title="Święte Miejsce (Grabowo)">
Święte Miejsce (Grabowo)

Święte Miejsce (dawniej: Bartny Borek) – część wsi Grabowo w Polsce, położona w województwie mazowieckim, w powiecie przasnyskim, w gminie Przasnysz. 
Wchodzi w skład sołectwa Grabowo.
W latach 1975–1998 Święte Miejsce należało administracyjnie do województwa ostrołęckiego.
Miejscowość jest siedzibą parafii św. Stanisława Biskupa Męczennika w diecezji płockiej, w dekanacie przasnyskim. Kościół pw. Narodzenia NMP, drewniany, z przełomu XIX i XX w.,w wewnątrz łaskami słynący obraz Matki Boskiej Bartnickiej. Kapliczka-rotunda murowana, z XVIII w., wzniesiona według tradycji na miejscu objawień Matki Bożej'
Wokół kościoła, na polanie murowane z kamienia polnego stacje drogi krzyżowej. Pomniki: papieża Jana Pawła II i kard. Aleksandra Kakowskiego. Ze Świętym Miejscem związany był przez okres dzieciństwa i młodości, pisarz i prozaik Edward Kupiszewski (był synem organisty).
Według legendy krążącej po okolicznych miejscowościach w 1700 r. w koronie lipy we wsi Bartny Borek trzem dziewczynkom-pastuszkom objawiła się Matka Boska. W pobliżu lipy znajdowała się studnia, której woda miała cudowną moc i używano jej do celów leczniczych. Natomiast w miejscu objawienia zbudowano kapliczkę. Do miejsca tego licznie przybywali pielgrzymi. Po kilkudziesięciu latach woda straciła cudowną moc, kiedy to pewna kobieta utopiła w studni swoje dziecko.
Na początku XX w. (12 września 1908 r.) w Bartnym Borku erygowano parafię i zbudowano drewniany kościół.

</doc>
<doc id="912455" url="https://pl.wikipedia.org/wiki?curid=912455" title="Iwan II Piękny">
Iwan II Piękny

Iwan II Iwanowicz, ros. Иван II Иванович Красный (ur. 30 marca 1326 w Moskwie, zm. 30 listopada 1359 tamże) – wielki książę moskiewski i włodzimierski (1353-1359). Brat Siemiona Dumnego, młodszy syn Iwana Kality, ojciec Dymitra Dońskiego.
Po śmierci brata i objęciu rządów Iwan II kontynuował dotychczasową politykę. Dbał o poprawne stosunki z Ordą i o swoją dominującą pozycję na Rusi, tłumił wystąpienia bojarskie.
Stosunkowo krótki okres panowania nie pozwolił Iwanowi na uregulowanie pilniejszych spraw i podjęcie długofalowej polityki, co wpłynęło znacząco na stabilność księstwa.

</doc>
<doc id="912458" url="https://pl.wikipedia.org/wiki?curid=912458" title="Nagroda Prezesa TVP na Festiwalu Polskich Filmów Fabularnych">
Nagroda Prezesa TVP na Festiwalu Polskich Filmów Fabularnych

Nagroda Prezesa TVP na Festiwalu Polskich Filmów Fabularnych w Gdyni jest nagrodą pozaregulaminową, przyznawana w konkursie głównym od 2001 roku. Jej pomysłodawcą był ówczesny prezes Telewizji Polskiej Robert Kwiatkowski. W latach 1974-2000, 2009-2010 nagrody nie przyznawano.

</doc>
<doc id="912460" url="https://pl.wikipedia.org/wiki?curid=912460" title="Janusz Meder">
Janusz Meder

Janusz Meder (ur. 22 listopada 1947 w Chorzowie) – polski lekarz, onkolog i radioterapeuta, doktor nauk medycznych, od 2000 prezes stowarzyszenia Polska Unia Onkologii.
Życiorys.
Uczył się w Liceum Ogólnokształcącym im. Tadeusza Reytana w Warszawie, następnie studiował w Akademii Medycznej w Warszawie, którą ukończył w 1972. Uzyskał stopień doktora nauk medycznych (1979), a także specjalizacje I i II stopnia w zakresie onkologii i radioterapii.
Od 1972 zawodowo związany z Centrum Onkologii – Instytutem im. Marii Skłodowskiej-Curie. Początkowo pracował jako asystent w Klinice Onkologii Ogólnej, następnie był starszym asystentem i adiunktem w Zakładzie Radioterapii. W latach 1984–1995 był kierownikiem Kliniki Radioterapii, następnie został kierownikiem Kliniki Nowotworów Układu Chłonnego. Od 1995 do 2002 pełnił obowiązki naczelnego radioterapeuty w Centrum Onkologii.
Był dyrektorem Polskiej Szkoły Onkologii (1994–1997). W 2000 został prezesem Polskiej Unii Onkologii. Jest współtwórcą Polskiej Grupy Badawczej Chłoniaków (w 1999 powierzono mu funkcję przewodniczącego) i Polskiego Towarzystwa Onkologii Klinicznej (w 2007 został wiceprezesem tej organizacji). Powoływany również w skład Komitetu Bioetyki Polskiej Akademii Nauk.
Odznaczony Krzyżem Kawalerskim (2002) oraz Krzyżem Oficerskim (2012) Orderu Odrodzenia Polski.

</doc>
<doc id="912463" url="https://pl.wikipedia.org/wiki?curid=912463" title="Joanne Limmer">
Joanne Limmer

Joanne Limmer (ur. 29 marca 1974) – australijska tenisistka.
W 1992 roku wygrała wielkoszlemowy turniej Australian Open w kategorii juniorek. W roku 1993 doszła do trzeciej rundy zawodowego turnieju deblistek w Melbourne. Sporadycznie startowała w imprezach profesjonalnych, częściej triumfowała w zawodach ITF.

</doc>
<doc id="912465" url="https://pl.wikipedia.org/wiki?curid=912465" title="Po Żarcie">
Po Żarcie

Kabaret Po Żarcie – polski kabaret, założony w Krakowie, istniejący w latach 1995–1999.
Założony został przez Macieja Stuhra (autora większości tekstów) i Bogusława Kaczmarczyka w 1995 przy Studenckim Centrum Kultury „Rotunda” w Krakowie. Kabaret działał do listopada 1999.

</doc>
<doc id="912466" url="https://pl.wikipedia.org/wiki?curid=912466" title="Wycena nieruchomości">
Wycena nieruchomości

Wycena nieruchomości – postępowanie, w wyniku którego dokonuje się określenia wartości nieruchomości.
Sytuacja w Polsce.
W prawie polskim wycena nieruchomości została zdefiniowana w ustawie o gospodarce nieruchomościami jako proces, w którym dokonuje się:
Wyceny nieruchomości dokonuje posiadający uprawnienia państwowe rzeczoznawca majątkowy w oparciu o przepisy rozporządzenia i standardy zawodowe., według jednego z podejść:
Cele wyceny.
Wycena dokonuje się na potrzeby: 
Wycena na potrzeby postępowań sądowych.
Sądy i organy administracji ustalają wartość rynkową nieruchomości na podstawie dowodów w postaci operatów szacunkowych z opinii biegłych powoływanych spośród rzeczoznawców majątkowych.
Aspekty określania wartości rynkowej przez rzeczoznawców regulują:

</doc>
<doc id="912468" url="https://pl.wikipedia.org/wiki?curid=912468" title="Centrum Kultury Żydowskiej">
Centrum Kultury Żydowskiej

Centrum Kultury Żydowskiej – działająca pod auspicjami Fundacji Judaica placówka kulturalna propagująca kulturę żydowską. Centrum zostało otwarte 24 listopada 1993 roku w wyremontowanym i znacznie zmodernizowanym budynku synagogi Bne Emuna w Krakowie, przy ulicy Dow Baera Meiselsa 17.
Centrum zajmuje się głównie rozpowszechnianiem wiedzy o historii i kulturze Żydów polskich oraz zachowaniem pamięci o ich wielowiekowej obecności na krakowskim Kazimierzu oraz w Polsce. Centrum organizuje rocznie wiele wystaw, wykładów, koncertów, spotkań autorskich, promocji książek, pokazów filmów, konferencji i seminariów.
Ponadto na terenie centrum znajduje się kawiarnia, galeria sztuki, antykwariat z licznymi judaicami, starodrukami hebrajskimi czy pocztówkami.

</doc>
<doc id="912473" url="https://pl.wikipedia.org/wiki?curid=912473" title="SS Sambenedettese">
SS Sambenedettese

Società Sportiva Sambenedettese a r.l. − włoski klub występujący w Serie D, z siedzibą w San Benedetto del Tronto. Został założony w roku 1923. Największymi sukcesami w historii klubu są występy w Serie B. W latach 1992-1993 trenerem zespołu był Zbigniew Boniek.

</doc>
<doc id="912480" url="https://pl.wikipedia.org/wiki?curid=912480" title="Olaf III Pokojowy">
Olaf III Pokojowy

Olaf III Pokojowy, zwany również Spokojnym lub Cichym, (norw. "Olav Haraldsson, Olav Kyrre") (ur. ok. 1050, zm. 22 września 1093) – król Norwegii w latach 1067-1093 (do 1069 wspólnie z Magnusem II), pochodzący z dynastii Yngling.
Urodzony ok. 1050 r., pozamałżeński syn króla Norwegii Haralda III Hardrady, jego matką była jedna z nałożnic króla Haralda, Thora Thorbergsdotter. Jego rodzonym bratem był król Magnus II Haraldsson, współpanujący w latach 1066-1069.
Olaf wspólnie ze swym ojcem, królem Haraldem III i bratem Magnusem wziął udział w wyprawie na Anglię w 1066 r., która miała się zakończyć podbiciem Anglii przez Haralda III, który zgłosił pretensje do tronu angielskiego po śmierci króla Edwarda Wyznawcy z dynastii anglosaskiej. Jednak w bitwie pod Stamford Bridge (25 września 1066) norwescy wikingowie ponieśli klęskę w walce Haroldem II, podczas bitwy zginął ojciec Olafa. Po bitwie obie strony zawarły pokój, gdyż Anglii groziła kolejna inwazja, tym razem ze strony Wilhelma księcia Normandii. Bracia Olaf i Magnus odpłynęli do Norwegii zabierając ze sobą resztki wojska, jakie uratowały się z pogromu pod Stamford Bridge.
Po powrocie do Norwegii Olaf i Magnus zostali wybrani królami, przy czym starszy z braci Magnus zarządzał zachodnią częścią kraju, a Olaf wschodnią. Wspólne rządy w królestwie trwały do czasu śmierci Magnusa II w 1069 r. Klęska Norwegów w 1066 r. w Anglii, gdzie zginęło ponad 4.000 wikingów, złamała ich potencjał militarny i zatrzymała trwającą od końca VIII w. ekspansję na wyspy brytyjskie. W tej sytuacji Olaf podpisał układ pokojowy nowym królem Anglii Wilhelmem Zdobywcą, a także z królem Danii Swenem II, którego córkę Ingridę pojął za żonę.
Olaf dbał o rozwój swego kraju, dzięki jego staraniom około 1070 r. ponownie lokowane zostało miasto Bergen, które po czasie stało się jednym z głównych grodów w kraju. Król założył biskupstwa w Bergen i Nidaros (dzisiejsze Trondheim), gdzie również ufundował nowe kościoły. Ponadto dzięki królowi w kraju powstały pierwsze gildie kupieckie. Za panowania Olafa prawdopodobnie po raz pierwszy zostały spisane obowiązujące w królestwie prawa. Król Olaf był pierwszym władcą Norwegii, który umiał czytać i pisać.
Król Olaf III zmarł 22 września 1093 r., został pochowany w Trondheim. 
Jedyną żoną króla była wspomniana wcześniej księżniczka duńska Ingrida, poślubiona w 1070. Z tego małżeństwa król nie miał dzieci, jednak z pozamałżeńskiego związku król miał syna Magnusa, imię matki Magnusa nie jest znane. 
Po śmierci Olafa III władzę w Norwegii objęli wspólnie syn Magnus zwany Bosym oraz bratanek Olafa III, Haakon Toresfostre.

</doc>
<doc id="912486" url="https://pl.wikipedia.org/wiki?curid=912486" title="1048 p.n.e.">
1048 p.n.e.



</doc>
<doc id="912490" url="https://pl.wikipedia.org/wiki?curid=912490" title="1050 p.n.e.">
1050 p.n.e.



</doc>
<doc id="912497" url="https://pl.wikipedia.org/wiki?curid=912497" title="Kronika Dalimila">
Kronika Dalimila

Kronika Dalimila, Kronika tak zwanego Dalimila () – pierwsza kronika napisana w języku czeskim. Napisana wierszem przez nieznanego autora na początku XIV wieku. Kronika jest kompilacją informacji zawartych w starszych czeskich kronikach pisanych po łacinie oraz osobistych doświadczeń autora. Opisane w niej wydarzenia kończą się przed 1314, ale zazwyczaj jest publikowana wraz z zapisami późniejszych autorów opisującymi wydarzenia do roku 1319.
Kronika powstawała w czasie, kiedy to napływ ludności niemieckiej przynosił coraz większe poczucie świadomości narodowej Czechów. Kwestia ta znalazła odzwierciedlenie w utworze, którego głównym motywem stało się przeciwstawienie czeskiej szlachty niemieckiemu mieszczaństwu. Kronika Dalimila odcina się od uniwersalizmu idei rycerskiej. Większym zagrożeniem jest Niemiec, rycerz noszący pas i ostrogi, niż przedstawiciel stanu chłopskiego, mówiący tym samym językiem, jak jego pan. Historia pokazuje, że chłop może być nawet sprzymierzeńcem w walce z obcym najeźdźcą. Książę Oldřich, według Dalimila, woli więc czeską chłopkę Bożenę od niemieckiej księżniczki. Legendarna Libusza krytykuje zachodni system feudalny, w którym władca - mężczyzna żelazną ręką rządzi swym państwem, jednocześnie pozwalając na rozprzestrzenianie obcych wzorów i języka. Libusza Dalimila feudalizmowi przeciwstawia swoistą demokrację słowiańską, której symbolem jest łagodność i mądrość rządzącej kobiety. Kronika jest jednym z pierwszych przejawów rosnącej plebeizacji literatury czeskiej, która stanie się tendencją dominującą w dobie husyckiej.

</doc>
<doc id="912498" url="https://pl.wikipedia.org/wiki?curid=912498" title="Wilfried Van Moer">
Wilfried Van Moer

Wilfried van Moer (ur. 1 marca 1945 w Beveren, zm. 24 sierpnia 2021 w Leuven) – belgijski piłkarz występujący na pozycji napastnika, reprezentant kraju, oraz trener piłkarski, w 1996 selekcjoner reprezentacji.
Życiorys.
Kariera piłkarska.
Był wychowankiem klubu KSK Beveren. W 1965 roku przeniósł się do Royal Antwerp, gdzie początkowo grę w piłkę łączył z pracą elektryka. W barwach tego klubu zdobył – w 1966 roku – koronę króla strzelców ekstraklasy, pierwszą z trzech. Pozostałe dwie wywalczył jako zawodnik Standardu Liège (1969 i 1970), do którego trafił po spadku Royalu z ligi. Właśnie w Standardzie, pod trenerskim okiem Harry'ego Game'a, który przesunął go z pozycji prawego pomocnika do ataku, osiągnął najwięcej sukcesów. Oprócz dwu tytułów najskuteczniejszego strzelca – trzy mistrzostwa kraju i Puchar Ligi. Później był zawodnikiem Beringen FC, ponownie Beveren oraz Sint-Truidense VV. Z reprezentacją Belgii, w której barwach rozegrał 57 meczów, zdobył wicemistrzostwo Europy w 1980 roku oraz dwukrotnie brał udział w mistrzostwach świata: w Mundialu 1970 i 1982; podczas tego drugiego turnieju miał już 37 lat, zresztą do kadry narodowej powrócił po prawie pięcoletniej nieobecności trzy lata wcześniej, w 1979 roku.
W reprezentacji Belgii od 1966 do 1982 roku rozegrał 57 meczów i strzelił 9 goli – wicemistrzostwo Europy 1980 oraz starty w Mundialach 1970 (runda grupowa) i 1982 (druga runda).
Kariera szkoleniowa.
Po zakończeniu kariery piłkarskiej pracował – bez większych sukcesów – w Sint-Truiden, SK Beveren, Assen FC i FC Dienst. W 1995 roku został asystentem ówczesnego selekcjonera reprezentacji Belgii Paula Van Himsta. Po jego rezygnacji w kwietniu 1996 roku przejął stery kadry. Zremisował dwa pierwsze spotkania, towarzyskie z Rosją (0:0) i Włochami (2:2), a następnie wywalczył komplet punktów w dwu grach eliminacji do Mundialu 1998 (2:1 z Turcją i 3:0 z San Marino). Jednak w trzeciej jego podopieczni ulegli 0:3 Holandii i van Moer miesiąc po tej porażce 21 stycznia 1997 roku podał się do dymisji.

</doc>
<doc id="912499" url="https://pl.wikipedia.org/wiki?curid=912499" title="1056 p.n.e.">
1056 p.n.e.



</doc>
<doc id="912504" url="https://pl.wikipedia.org/wiki?curid=912504" title="Margaret Beckett">
Margaret Beckett

Margaret Mary Beckett z domu Jackson (ur. 15 stycznia 1943 w Ashton-under-Lyne) – brytyjska polityk, była przewodnicząca Partii Pracy, wieloletnia deputowana do Izby Gmin, w latach 1997–1998 pełniła funkcję ministra handlu i przemysłu, od 1998 do 2001 r. była Lordem przewodniczącym Rady, w latach 2001–2006 ministrem środowiska, żywności i spraw wsi. Od 5 maja 2006 do 27 czerwca 2007 r. była ministrem spraw zagranicznych w rządzie premiera Tony’ego Blaira. Była pierwszą w historii kobietą na czele brytyjskiej dyplomacji.
Życiorys.
Wykształcenie odebrała w Notre Dame High School for Girls w Norwich. Jest absolwentką University of Manchester Institute of Science and Technology (UMIST) w Manchesterze (kończyła metalurgię) oraz Politechniki Johna Daltona. Od 1964 r. jest członkiem Związku Zawodowego Robotników i Pracowników Transportu, a od 1970 – Partii Pracy. W 1973 r. Partia Pracy wystawiła ją jako kandydatkę laburzystów w okręgu Lincoln, gdzie jej konkurentem był były laburzystowski deputowany Dick Taverne. Wybory z lutego 1974 r. zostały przez nią przegrane, ale w nowych wyborach, które odbyły się już w październiku, Margaret Jackson zdobyła mandat deputowanego, pokonując Taverne’ego różnicą 984 głosów.
Tuż po elekcji rozpoczęła pracę jako doradca polityczny Judith Hart, minister ds. rozwoju zamorskiego. W 1975 r. została whipem, odpowiedzialnym za dyscyplinę i porządek w parlamencie, a w latach 1976–1979 pełniła funkcję parlamentarnego podsekretarza stanu w ministerstwie edukacji i nauki. W 1979 r. straciła mandat deputowanej, odzyskała go w wyborach w 1983 r. w okręgu Derby South. W 1980 r. została wybrana do Narodowego Komitetu Wykonawczego Partii Pracy. W 1981 r. poparła Tony’ego Benna w jego staraniach o stanowisko wiceprzewodniczącego partii. Benn przegrał jednak z Denisem Healeyem.
Po powrocie do Izby Gmin Beckett odsunęła się od lewego skrzydła Partii Pracy i w wyborach na lidera partii w 1988 r. nie poparła Tony’ego Benna, tylko dotychczasowego lidera, Neila Kinnocka. Od 1984 r. była główną mówczynią opozycji w sprawach socjalnych. W 1989 r. weszła do laburzystowskiego gabinetu cieni jako naczelny sekretarz skarbu. W 1992 r. została wybrana wiceprzewodniczącą Partii Pracy. W gabinecie cieni Johna Smitha pełniła funkcję przewodniczącej Izby Gmin. W 1993 r. została powołana do Tajnej Rady.
12 maja 1994 r. John Smith zmarł nagle na atak serca. Beckett od razu objęła funkcję lidera Partii Pracy zgodnie z partyjnym statutem, który stanowił, że wiceprzewodniczący automatycznie zostaje liderem w razie śmierci lub rezygnacji dotychczasowego lidera. Wybory nowych władz partii odbyły się w lipcu 1994 r. Beckett przegrała jednak wybory na lidera partii (został nim Tony Blair, minister spraw wewnętrznych w gabinecie cieni), jak również na wiceprzewodniczącego (został nim John Prescott). Beckett została ministrem zdrowia w gabinecie cieni Blaira. W 1995 r. została opozycyjnym ministrem handlu i przemysłu. Była jednym z głównych krytyków konserwatywnego rządu Johna Majora po ujawnieniu handlu bronią z Irakiem w 1996 r.
Po zwycięstwie Partii Pracy w wyborach 1997 r. została ministrem przemysłu i handlu jako pierwsza kobieta na tym stanowisku. W 1998 r. otrzymała stanowiska przewodniczącej Izby Gmin i Lorda Przewodniczącego Rady. Po wyborach w 2001 r. została przeniesiona na nowo utworzone stanowisko ministra środowiska, żywności i spraw wsi. Na tym stanowisku zajmowała się głównie sprawami zmian klimatycznych i uczestniczyła w wielu konferencjach międzynarodowych poświęconych temu problemowi. Na stanowisku ministra środowiska Beckett pozostała do 2006 r., kiedy to otrzymała urząd ministra spraw zagranicznych, będąc pierwszą sprawującą go kobietą. Była na tym stanowisku krytykowana przez prasę za niesamodzielność i uległość wobec premiera.
Kiedy w czerwcu 2007 r. Blair zrezygnował z funkcji premiera jego następca, Gordon Brown, nie powołał Beckett na żadne stanowisko. Była pani minister powróciła więc do tylnych ław parlamentu. Przed odejściem była ostatnim członkiem laburzystowskiego rządu, który pierwsze doświadczenia polityczne zbierał jeszcze latach 70. w rządach Harolda Wilsona i Jamesa Callaghana. Do rządu powróciła w październiku 2008 r. na stanowisko ministra stanu ds. budownictwa i planowania. Nie była członkiem gabinetu, ale miała prawo uczestniczyć w jego posiedzeniach. Stanowisko to utraciła w czerwcu 2009 r.
W 1979 r. wyszła za mąż za lokalnego polityka Partii Pracy Lionela Becketta. Nie mają dzieci.

</doc>
<doc id="912507" url="https://pl.wikipedia.org/wiki?curid=912507" title="Libra (powieść)">
Libra (powieść)

Libra – powieść Dona DeLillo, wydana w roku 1988.
W Polsce książka ukazała się w Oficynie Literackiej Noir sur Blanc w styczniu 2007. Autorem przekładu jest Jan Kraśko.
Treść.
Powieść traktuje o wydarzeniach poprzedzających zabójstwo prezydenta Stanów Zjednoczonych Johna F. Kennedy’ego.
Postacią centralną powieści jest Lee Harvey Oswald, domniemany zabójca Kennedy’ego. Powieść jest owocem wnikliwych badań historycznych prowadzonych przez autora, stąd autor przyrównywany był wielokrotnie do Thomasa Pynchona, innego amerykańskiego pisarza postmodernistycznego rozmiłowanego w rewizjach historii.
Powieść DeLillo wpisuje się również w nurt powieści o charakterze teorii spiskowej, kreśli bowiem obraz rozbudowanej podziemnej operacji CIA, której owocem jest zmanipulowanie i wykorzystanie Oswalda jako marionetki.
Tytuł.
Tytuł powieści, oznaczający Wagę, odnosi się do znaku zodiaku, pod którym urodził się Oswald. Jest to jeden z rozkodowanych i powtarzających się symboli w powieści.

</doc>
<doc id="912508" url="https://pl.wikipedia.org/wiki?curid=912508" title="Wiceprezydent Skonfederowanych Stanów Ameryki">
Wiceprezydent Skonfederowanych Stanów Ameryki

Wiceprezydent Skonfederowanych Stanów Ameryki był drugim najwyższym urzędnikiem krótko istniejącego (1861-1865) państwa, które powstało w wyniku secesji części południowych stanów USA.
Wiceprezydenci.
Tylko jedna osoba zajmowała ten urząd. Był nią były członek Izby Reprezentantów USA reprezentujący Georgię, Alexander Stephens (11 lutego 1861 - 10 maja 1865). Przed jego oficjalnym wyborem na pełną kadencję nosił tytuł "tymczasowego wiceprezydenta". 22 lutego 1862 roku odbyło się uroczyste zaprzysiężenie razem z prezydentem Jeffersonem Davisem. Wybrano ten dzień ponieważ jest rocznicą urodzin Jerzego Waszyngtona. Kadencję zakończył dwa lata przed terminem z powodu upadku państwa.

</doc>
<doc id="912510" url="https://pl.wikipedia.org/wiki?curid=912510" title="1080 p.n.e.">
1080 p.n.e.



</doc>
<doc id="912512" url="https://pl.wikipedia.org/wiki?curid=912512" title="1060 p.n.e.">
1060 p.n.e.



</doc>
<doc id="912514" url="https://pl.wikipedia.org/wiki?curid=912514" title="Twierdzenie Myhilla-Nerode’a">
Twierdzenie Myhilla-Nerode’a

Twierdzenie Myhilla-Nerode’a – twierdzenie w teorii języków formalnych podające konieczne i dostateczne warunki na to, by dany język był regularny. Zostało udowodnione w 1958 roku przez Johna Myhilla i Anila Nerode’a.
Twierdzenie.
Niech formula_1 będzie językiem nad alfabetem formula_2 Zdefiniujmy relację sufiksowej nieodróżnialności formula_3 następująco: formula_4 wtedy i tylko wtedy, gdy dla każdego słowa formula_5 formula_6 wtedy i tylko wtedy, gdy formula_7
Twierdzenie Myhilla-Nerode’a orzeka, że język L jest regularny wtedy i tylko wtedy, gdy relacja formula_8 dzieli formula_9 na skończenie wiele klas abstrakcji. Dodatkowo, jeśli L jest regularny, to liczba stanów minimalnego deterministycznego automatu skończonego rozpoznającego L jest równa liczbie klas abstrakcji relacji formula_10
Nieformalnie, jeśli język L jest regularny, to klasy abstrakcji relacji formula_8 odpowiadają stanom automatu skończonego rozpoznającego L. Innymi słowy formula_8 „skleja” ze sobą słowa, których „przyszłości” z punktu widzenia zachowania automatu są identyczne. Intuicyjnie, jeśli klas abstrakcji jest nieskończenie wiele, to automat rozpoznający L musiałby mieć nieskończenie wiele stanów, co jest niemożliwe.

</doc>
<doc id="912515" url="https://pl.wikipedia.org/wiki?curid=912515" title="Takis Fisas">
Takis Fisas

Panajotis „Takis” Fisas (; ur. 12 czerwca 1973 w Atenach) – grecki piłkarz grający na pozycji obrońcy.
Życiorys.
Karierę rozpoczął w Panionios GSS. W seniorskim zespole zadebiutował w sezonie 1990/1991. Po 8 latach gry przeniósł się do Panathinaikosu AO. Wraz z nim zdobył Puchar Grecji w 1998 i mistrzostwo kraju w sezonie 2002/2003, a także zadebiutował w Lidze Mistrzów w sezonie 2001/2002. W 2003 roku został piłkarzem portugalskiego SL Benfica. Wywalczył z tym klubem mistrzostwo i Puchar Portugalii w sezonie 2003/2004. Następnie w latach 2005–2007 grał w szkockim Heart of Midlothian FC. Latem 2007 roku wrócił do Panathinaikosu. W 2008 roku zakończył karierę piłkarską.
W reprezentacji Grecji zadebiutował w 1999 roku w spotkaniu z Finlandią. Od tej pory w kadrze rozegrał 60 meczów i zdobył 4 gole. W 2004 roku zdobył Mistrzostwo Europy, występując na turnieju we wszystkich 6 meczach.

</doc>
<doc id="912518" url="https://pl.wikipedia.org/wiki?curid=912518" title="Biały szum (powieść)">
Biały szum (powieść)

Biały szum – wydana w 1985 postmodernistyczna powieść Dona DeLillo. Była pierwszą jego książką, która zdobyła szeroki rozgłos, a to w dużej mierze dzięki przyznaniu jej National Book Award. 
Przedstawia amerykańskie społeczeństwo w połowie lat 80. na przykładzie wykształconej mieszczańskiej rodziny z Midwestu, tkwiącej w ciągłym „białym szumie” wytworzonym przez media. Ponura satyra przesycona czarnym humorem poruszająca takie aspekty życia w USA jak rozbuchana konsumpcja, poszukiwanie nowinek, uzależnienie od leków, rozpad rodziny, katastrofy powodowane przez ludzi i wszechobecna przemoc.
W Polsce książka została wydana w 1997 przez Dom Wydawniczy Rebis w serii "Salamandra". Autorem polskiego przekładu jest Radosław Zubek.

</doc>
<doc id="912521" url="https://pl.wikipedia.org/wiki?curid=912521" title="Modelarstwo szybowcowe">
Modelarstwo szybowcowe

Modelarstwo szybowcowe - dziedzina modelarstwa, w której do latania używa się modeli bez napędu. Lot odbywa się na zasadzie ślizgu. Modele szybowców wykorzystują prądy konwekcyjne w atmosferze do unoszenia się. Nie wymagają one napędu, co zmniejsza zużycie energii i pozwala na kilkugodzinne (w dogodnych warunkach) latanie. Co roku odbywają się mistrzostwa Polski i świata w modelarstwie szybowcowym. Zależnie od kategorii są to zawody szybowców termicznych, czyli latających na prądach konwekcyjnych, szybowców do latania na zboczu (szybkich i ciężkich), modeli wolnolatających.

</doc>
<doc id="912522" url="https://pl.wikipedia.org/wiki?curid=912522" title="Ulica Szczepańska w Krakowie">
Ulica Szczepańska w Krakowie

Ulica Szczepańska – ulica w Krakowie prowadząca z północnego narożnika Rynku Głównego na pl. Szczepański i ul. Jagiellońską. Jest najkrótszą ulicą na Starym Mieście liczy tylko 88 metrów, po stronie nieparzystej znajduje się 6 budynków (numerów), po stronie parzystej tylko dwa. Jest także jedną z najstarszych. Wytyczona została w 1257 roku, podczas lokacji Krakowa.
Nazwa ulicy pochodzi od stojącego dawniej na środku obecnego placu Szczepańskiego kościoła św. Szczepana. Już w najstarszych księgach Krakowa ulica Szczepańska występuje pod tą właśnie nazwą. Niejednokrotnie jednak nazywano ją błędnie: ulicą św. Stefana, a w XVI wieku także Żydowską (gdyż w okolicy tej mieszkali niegdyś Żydzi).
Wybrane budynki.
pod nr 1, Kamienica „Pod Gruszką”.
Kamienica „Pod Gruszką” była w wieku XIV własnością rodziny Morsztynów. W roku 1386 Jadwiga (przyszły król Polski) miała tu ponoć odwiedzać swego ukochanego, księcia austriackiego Wilhelma Habsburga, z którym nie mogła się związać, ze względu na ślub z Jagiełłą. W 1951 w czasie wizyty w Krakowie premier Józef Cyrankiewicz podarował kamienicę dziennikarzom. Po generalnym remoncie kamienica stała się domem dziennikarza z restauracją i miejscem spotkań środowiska. Wewnątrz kamienicy zachowane zostały gotyckie wnętrza. Najbardziej znanym pomieszczeniem jest Sala Fontanowska. Jej nazwa pochodzi od XVII–wiecznego artysty – Baltazara Fontany. Ozdobił on wspomnianą salę stiukami na polecenie jednego z właścicieli – chorążego Andrzeja Żydowskiego. W jednej części można zauważyć gotyckie sklepienie żebrowe pod dekoracją stiukową. Na ścianach znajdują się XVIII–wieczne holenderskie kafelki. Te zabytkowe wnętrza są uznawane za jedne najpiękniejszych wnętrz świeckich w Polsce. Na parterze kamienicy znajduje się apteka „Pod złotym Tygrysem”. Obok niej zachował się XVI–wieczny renesansowy portal (obecnie będący witryną kwiaciarni). Na pierwszym piętrze znajduje się obecnie Klub Dziennikarski (Klub Stowarzyszenia Dziennikarzy RP Pod Gruszką) oraz restauracja. Na drugim piętrze pochodzącym z XVIII wieku znajduje się biuro Centrum Kopernika Badań Interdyscyplinarnych.
pod nr 2, Pałac „Pod Krzysztofory”.
Pałac „Pod Krzysztofory” jest jednym z najznakomitszych i najokazalszych krakowskich miejskich pałaców. Na przestrzeni wieków pałac gościł wiele znakomitych osobistości, m.in.: królów Jana Kazimierza, Michała Korybuta Wiśniowieckiego oraz Stanisława Augusta Poniatowskiego, a także księcia Józefa Poniatowskiego, który przebywał tu w roku 1809. Nazwa pałacu pochodzi od patrona średniowiecznej kamienicy, która niegdyś znajdowała się w tym miejscu – Św. Krzysztofa. W przeciągu wieków kamienica ta zmieniała swoich właścicieli: w XIV wieku była własnością rodu Spycymirów, a w XV wieku przeszła w ręce rodziny Morsztynów wpływowej rodziny kupieckiej, której własnością była również kamienica „Pod Gruszką”. 
W drugim kwartale XVII wieku, z inicjatywy marszałka nadwornego koronnego Adama Kazanowskiego, rozpoczęto prace budowlane na tym obszarze. Połączono gotyckie kamienice usytuowane na rogu Rynku Głównego i ulicy Szczepańskiej. W latach 1682-1684 na zlecenie ówczesnego właściciela, Wawrzyńca Jana Wodzickiego, dokonano zasadniczej przebudowy budynku. Pracami kierował architekt Jakub Solari. Pozostałościami to tej przebudowie są: piękna arkadowa loggia, tworzona przez pięć łuków, wspartych na podwójnych toskańskich kolumnach, w układzie palladiańskim.
Na pierwszym piętrze znajdują się komnaty różniej wielkości w układzie amfiladowym. Wnętrza ozdobione zostały wspaniałymi stiukami Baltazara Fontany (zdobił on również wnętrza kamienicy "Pod Gruszką").
W roku 1773 pałac stał się własnością biskupa krakowskiego Kajetana Sołtyka, a pod koniec XVIII wieku nabył go starosta Brzegowski Jacek Kluszewski (współtwórca teatru krakowskiego). W lutym 1846, podczas powstania krakowskiego, miał tu siedzibę Rząd Narodowy z Janem Tyssowskim na czele. W okresie Wiosny Ludów (1848) spotykali się tu przedstawiciele Komitetu Obywatelskiego, a później Komitetu Narodowego w Krakowie. W 1914 w pałacu mieściło się biuro werbunkowe Legionów Polskich, jak również biura Naczelnego Komitetu Narodowego (NKN), a w 1965 pałac przekazano Muzeum Historycznemu Miasta Krakowa. Obecnie znajduje się tam stała ekspozycja „Z dziejów i kultury Krakowa” oraz wystawy czasowe.
pod nr 11, Kamienica Szołayskich.
Zabytkowa Kamienica Szołayskich została podarowana Muzeum Narodowemu przez Włodzimierę i Adama Szołayskich w 1904 roku, znajduje się oddział Muzeum Narodowego w Krakowie. .

</doc>
<doc id="912525" url="https://pl.wikipedia.org/wiki?curid=912525" title="Krupa (Żelechów)">
Krupa (Żelechów)

Krupa – część miasta Żelechów leżąca w województwie mazowieckim, w powiecie garwolińskim, w gminie Żelechów. 
W latach 1975–1998 miejscowość administracyjnie należała do województwa siedleckiego. Przed II wojną światową Krupa stanowiła oddzielną wieś. Miejscowość mimo bliskości Żelechowa związana była z majątkiem w Wilczyskach. Słownik geograficzny Królestwa Polskiego z końca XIX wieku wymienia Krupę w powiecie łukowskim, w gminie Mysłów, parafii Wilczyce (chodzi o Wilczyska). Słownik podaje liczbę 7 domów, 63 mieszkańców i powierzchnię wsi równą 47 morg.

</doc>
<doc id="912529" url="https://pl.wikipedia.org/wiki?curid=912529" title="Budowlani Lublin">
Budowlani Lublin

Zobacz też: Budowlani

</doc>
<doc id="912530" url="https://pl.wikipedia.org/wiki?curid=912530" title="Mario Jardel">
Mario Jardel



</doc>
<doc id="912531" url="https://pl.wikipedia.org/wiki?curid=912531" title="Our Lips Are Sealed">
Our Lips Are Sealed

Our Lips Are Sealed to piosenka napisana dla Go-Go przez Jane Wiedlin i Terry Hall. To był pierwszy utwór nagrany przez The Go-Go’s jako promujący singel albumu z 1981 roku "Beauty and the Beat", był to ich pierwszy amerykański singel. W roku 2000, Rolling Stone Magazine nazwał piosenkę jedną z 100 Greatest Pop Songs (100 Największych Piosenek Popowych) wszech czasów.
Cover Hilary i Haylie Duff.
Amerykańska piosenkarka pop Hilary Duff nagrała cover "Our Lips Are Sealed" na potrzeby soundtracku do filmu "Historia Kopciuszka" z 2004 roku, w którym zagrała (zobacz: A Cinderella Story Soundtrack). Cover, nagrany w duecie z siostrą Duff Haylie Duff i wyprodukowanym przez Johna Shanksa, został wydany w Stanach Zjednoczonych w czerwcu 2004. Duff podczas wywiadu powiedziała, że jest zadowolona i dumna z coveru piosenki, szczególnie z powodu kojarzenia go z nią, jej siostrą i filmem "Historia Kopciuszka". Wersja Acoustic piosenki sióstr została nieznacznie zmieniona przed wydaniem. Piosenka została później dołączona do albumu kompilacyjnego Hilary Duff "Most Wanted" (2005).
Teledysk do singla (reżyserowany przez Chrisa Applebauma) również został wydany w czerwcu 2004, pokazuje siostry jeżdżące samochodem po mieście, wraz z przerywnikami z filmu "Historia Kopciuszka". Klip był popularny na kanale MTV w programie "Total Request Live".

</doc>
<doc id="912534" url="https://pl.wikipedia.org/wiki?curid=912534" title="Papugi afrykańskie">
Papugi afrykańskie

Papugi afrykańskie, papugi, papugi właściwe (Psittacinae) – podrodzina ptaków z rodziny papugowatych (Psittacidae).
Zasięg występowania.
Podrodzina obejmuje gatunki występujące w Afryce.
Systematyka.
Do podrodziny należą następujące rodzaje:

</doc>
