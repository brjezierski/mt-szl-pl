<doc id="921239" url="https://pl.wikipedia.org/wiki?curid=921239" title="Carrie Underwood">
Carrie Underwood

Carrie Marie Underwood (ur. 10 marca 1983 w Muskogee) − amerykańska wokalistka country wykonująca także muzykę popularną. Pochodzi z Checotah w stanie Oklahoma. Stała się znana po wygraniu czwartej edycji amerykańskiego Idola. Jej albumy i single pokrywały się nierzadko wielokrotną platyną, a sama artystka kilka razy została wyróżniona nagrodą Grammy.
Życiorys.
Dorastała na farmie rodziców, Stephena i Carole Underwood. Ma dwie starsze siostry, Shannę i Stephanie. W dzieciństwie Carrie zagrała w "Robbins Memorial Talent Show". Śpiewała też w chórze kościelnym. Związana z protestanckim kościołem do dzisiaj wykonuje muzykę chrześcijańską.
W 2001 zakończyła szkołę średnią w Checotah. Rozpoczęła studia w Northeastern University State w Tahlequah, gdzie skończyła z wyróżnieniem ("magna laude") studia licencjackie na kierunku: komunikacja masowa i naciski w dziennikarstwie. Uczestniczyła też w licznych konkursach piękności, a w 2004 zajęła 2 miejsce w konkursie Miss NSU.
Aktualnie Carrie mieszka we Franklin, na przedmieściach Nashville w stanie Tennessee. Na przesłuchania do "American Idol" trafiła latem 2004. Już w drugim etapie przesłuchań była faworytką i wróżono jej wygraną w tej edycji. 25 maja 2005 Carrie wygrała 4 edycję "American Idol". 15 listopada wydała swoją debiutancka płytę "Some Hearts". Za album zgarnęła liczne nagrody, a najważniejsze z nich są dwie statuetki Grammy zdobyte w 2007 i jedna w 2008. Drugi album, zatytułowany "Carnival Ride", ukazał się 23 października 2007. Trzeci album "Play On" ukazał się 3 listopada 2009.

</doc>
<doc id="921243" url="https://pl.wikipedia.org/wiki?curid=921243" title="Dungeon Magazine">
Dungeon Magazine



</doc>
<doc id="921248" url="https://pl.wikipedia.org/wiki?curid=921248" title="76,5 mm armata vz. 30 Škoda">
76,5 mm armata vz. 30 Škoda

Skoda 76.5 mm kanon vz 30 – czechosłowacka armata zaprojektowana w zakładach Škody, w okresie II wojny światowej używana przez armię niemiecką, a w wersji eksportowej także przez armie Jugosławii i Rumunii.
Po zakończeniu I wojny światowej na terenie nowo powstałej Czechosłowacji znalazł się potężny kompleks zbrojeniowy "Škodovy závody" w Pilźnie, w okresie przez II wojną światową był to jeden z głównych producentów broni w Europie. Początkowo jednak największym problemem było znalezienie rynku zbytu jako, że po zakończeniu wojny rynek był bardzo nasycony bronią i jedynym sposobem wejścia do niego było zaproponowanie czegoś nowego i unikalnego. W 1928 projektanci Škody zaprojektowali armatę polową 75 mm kanon vz 28 o bardzo wysokim kącie podniesienia lufy co umożliwiało także wykorzystanie jej jako armaty przeciwlotniczej. Równocześnie zaprojektowano także haubicę 100 mm houfnice vz 28 która mogła być używana w roli haubicy górskiej. Oba te działa zostały zakupione przez Jugosławię i Rumunię.
O ile haubica już od początku okazała się bardzo udaną konstrukcją to szybko okazało się, że ograniczenia armaty polowej nie pozwalały na jej użycie w roli artylerii przeciwlotniczej.
W 1930 także Wojsko Czechosłowacji zdecydowało zakupić obie te konstrukcje, dokonano tylko nieznacznych ich modyfikacji, zarówno armata jak i haubica otrzymały nowe koła pneumatyczne, a armata została przekalibrowana na standardowy kaliber używany w armii czechosłowackiej – 76,5 mm, oraz zrezygnowano z opcji prowadzenia ognia przeciwlotniczego. W służbie czechosłowackiej armata była znana jako 76,5 mm kanon vz 30, a haubica jako 100 mm houfnice vz 30.
Po zajęciu Czechosłowacji przez nazistowskie Niemcy oba działa były używane przez wojska niemieckie, w początkowym okresie II wojny światowej używane były na froncie, w późniejszym okresie większość z nich stanowiła uzbrojenie Wału Atlantyckiego. W służbie niemieckiej armata znana była jako 7.65 cm FK (feldkanone – armata polowa), a haubica jako 10 cm leFH (leichteFeldHaubitze – lekka haubica polowa).

</doc>
<doc id="921259" url="https://pl.wikipedia.org/wiki?curid=921259" title="Nerka (ryba)">
Nerka (ryba)

Nerka ("Oncorhynchus nerka") – gatunek łososia pacyficznego. Ryba dwuśrodowiskowa. Z powodu koloru mięsa, ikry i ubarwienia w okresie godowym nazywana łososiem czerwonym.
Występowanie.
Występuje w zlewiskach północnego Oceanu Spokojnego i Morza Ochockiego. Powszechna w Ameryce Północnej, wokół Kamczatki i Wysp Komandorskich. Tworzy populacje słodkowodne bytujące w jeziorach, a na Alasce – w strumieniach.
Opis.
Osiąga długość do 80 cm, przy maksymalnej masie ciała do 7 kg, zwykle nie przekracza 4 kg. Ubarwienie zmienia się z wiekiem ryby. Jest również zależne od warunków środowiska. Nerki przebywające w morzu mają ubarwienie srebrno-niebieskie lub srebrno-zielonkawe. W okresie godowym wstępują do rzek i barwa ciała – z wyjątkiem głowy i płetwy ogonowej – zmienia się na czerwoną lub – rzadziej – złotobrązową do zielonkawej, czasami pasiastą. Głowa zwykle oliwkowozielona. U samców występuje garb na grzbiecie, a obydwie szczęki wyginają się na kształt haków, podobnie jak u gorbuszy. Ubarwienie samców jest zazwyczaj bardziej intensywne.
Odżywianie.
Młode żywią się małżoraczkami, wioślarkami i larwami owadów, a dorosłe zooplanktonem i małymi rybami. Populacje jeziorowe zjadają plankton i larwy owadów.
Rozród.
Nerki przebywają w morzu od 3 do 5 lat. Tarło odbywają w jeziorach lub w. górnym biegu rzeki, ale w miejscach słabo natlenionych. Ze wszystkich łososi pacyficznych nerka jako jedyna wymaga jezior do wychowu potomstwa, więc uzależniona jest od tych rzek, które przepływają przez jeziora. Po dotarciu na tarlisko samica nerki wygrzebuje gniazdo w żwirowatym dnie i składa do 4300 jaskraworóżowych ziaren ikry, zapłodnionych przez samca. Po tarle wszystkie nerki giną, a ich ciała ścielą się na tym samym odcinku rzeki, na którym wcześniej odbyły tarło. Gdy narybek wydostanie się spomiędzy żwiru, podejmuje pierwszą w życiu wędrówkę do najbliższego jeziora. Młode pozostają w wodach słodkich od roku do dwóch, rzadziej do czterech lat, po czym spływają do morza. Osobniki pozostające w wodach słodkich osiągają mniejsze rozmiary.
Znaczenie gospodarcze.
Poławiana gospodarczo na dużą skalę, hodowana w akwakulturze, poławiana przez wędkarzy. Mięso i kawior z ikry nerki są czerwone.

</doc>
<doc id="921260" url="https://pl.wikipedia.org/wiki?curid=921260" title="Oncorhynchus nerka">
Oncorhynchus nerka



</doc>
<doc id="921262" url="https://pl.wikipedia.org/wiki?curid=921262" title="Wenus z Tan-Tan">
Wenus z Tan-Tan

Wenus z Tan-Tan – figurka o ludzkich kształtach, uznawana przez część naukowców za jeden z najstarszych zabytków wytworzonych przez człowieka.
Opis.
Figurka została odnaleziona w 1999 roku w Maroku na północnym brzegu rzeki Draa w pobliżu miasta Tan-Tan przez niemieckiego archeologa Lutza Fiedlera. Mierzy 6 centymetrów długości. Nie posiada głowy ani specyfikacji płciowej. Jej powstanie jest datowane między 300 000 a 500 000 rokiem p.n.e. Razem ze współczesną sobie Wenus z Berechat Ram może być najwcześniejszym znanym przedstawieniem ludzkiego kształtu.
Jest wykonana z kwarcytu, była pomalowana na czerwono ochrą, co mogłoby sugerować jej symboliczne znaczenie. Może być jednym z najwcześniejszych zastosowań pigmentacji jakie kiedykolwiek odkryto.
Kontrowersje.
Istnieją rozbieżności pomiędzy naukowcami odnośnie do pochodzenia figurki i jej zastosowania. Część badaczy uważa, że figurka jest naturalnym tworem powstałym na skutek erozji kamienia. Australijski naukowiec Robert Bednarik sądzi, że figurka mogła powstać przy częściowym udziale człowieka. Ten fragment kamienia mógł służyć jako narzędzie, a bruzdy i linie nadające mu kształt ludzki mogły powstać na skutek jego użytkowania i jednoczesnej erozji.

</doc>
<doc id="921267" url="https://pl.wikipedia.org/wiki?curid=921267" title="Plegmund">
Plegmund

Plegmund (zm. 2 sierpnia 914) – eremita z okolic Chester, arcybiskup Canterbury od 889, święty Kościoła katolickiego.
Pochodził z Mercji. W 889 roku został wybrany na urząd arcybiskupa, a 890 zatwierdzony na tym stanowisku przez papieża Stefana V. 
Wspomnienie liturgiczne św. Plegmunda obchodzone jest 23 lipca.

</doc>
<doc id="921269" url="https://pl.wikipedia.org/wiki?curid=921269" title="TBSP">
TBSP



</doc>
<doc id="921272" url="https://pl.wikipedia.org/wiki?curid=921272" title="Richard Lucae">
Richard Lucae

Richard Lucae (ur. 12 kwietnia 1829 w Berlinie, zm. 26 listopada 1877 tamże) – niemiecki architekt, dyrektor Akademii Budownictwa (niem. "Bauakademie") w Berlinie (1873–1877).
Życiorys.
Pod wpływem wuja Augusta Sollera (ucznia Karla Friedricha Schinkla) Lucae skupił swoje zainteresowania zawodowe na architekturze – po odbyciu praktyk geodezyjnych (1847–1849) i przy budowie katedry w Kolonii (1853–1855), podjął studia architektoniczne w berlińskiej Akademii Budownictwa (1850–1852, 1855–1859). Po podroży studialnej do Włoch w 1859, rozpoczął samodzielną działalność architektoniczną w Berlinie, jednocześnie powracając do Akademii Budownictwa jako wykładowca. Jego projekty wygrały w konkursach na Teatr Miejski w Magdeburgu (1873–1876) oraz na gmach opery we Frankfurcie nad Menem (1873–1888).
W 1873 został dyrektorem Akademii Budownictwa. Zaprojektował siedzibę dla nowej Wyższej Szkoły Technicznej (1878) – powstającej z połączenia Akademii Budownictwa i Szkoły Rzemiosła.

</doc>
<doc id="921281" url="https://pl.wikipedia.org/wiki?curid=921281" title="Arthur Harold Stone">
Arthur Harold Stone

Arthur Harold Stone (ur. 30 września 1916 w Londynie, zm. 6 sierpnia 2000) – matematyk brytyjski pochodzenia rumuńskiego; zajmował się głównie topologią.
Życiorys.
Studiował w Trinity College na Uniwersytecie Cambridge.
Żonaty z Dorothy Maharam.
Jego nazwiskiem nazwane zostało twierdzenie Stone’a o przestrzeniach metryzowalnych.

</doc>
<doc id="921283" url="https://pl.wikipedia.org/wiki?curid=921283" title="Emilia (film)">
Emilia (film)

Emilia – niezależna polska czarna komedia, wyprodukowana w 2005 roku.
Opis fabuły.
Dziewczyna jak inne, ale trochę inna. Chcąc pomagać ludziom wplątuje się w zabawne sytuacje, a jej działania przynoszą więcej złego niż dobrego.
"Emilia" jest parodią filmu Jeana-Pierre'a Jeuneta "Amelia". Tytułowa bohaterka została wychowana w bardzo specyficznych warunkach. Jej rodzice nie potrafili przelać dostatecznie dużo uczucia i wiedzy na dorastające dziecko. Dlatego dziewczynka wykreowała w swoim umyśle własny wewnętrzny świat, żyjąc w całkowitej izolacji od otoczenia. Pewnego dnia 19-letnia Emilia odnajduje życiowy cel – postanawia czynić wokół siebie dobro. Niestety, pech sprawia, że osoby, które spotyka na swojej drodze, nie bardzo potrzebują od niej jakiejkolwiek pomocy.

</doc>
<doc id="921289" url="https://pl.wikipedia.org/wiki?curid=921289" title="Świadki profilowe">
Świadki profilowe

Świadki profilowe – termin stosowany w archeologii na określenie pozostawionych nienaruszonych fragmentów stratyfikacji stanowiska archeologicznego. Ściany świadków profilowych przez to iż zawierają obraz układu warstw służą do zadokumentowania historii stanowiska. Pozostawianie na stanowisku świadków profilowych pozwala równocześnie prowadzić obserwacje w płaszczyźnie poziomej i pionowej. 
Pozostawione świadki profilowe zakrywają fragmenty badanego stanowiska, uniemożliwiając jego dokładne przebadanie.
Należy zauważyć, iż przekroje przez stratyfikacje stanowiska powstają także na ścianach wykopów. W przypadku wykopalisk szerokopłaszczyznowych nie można polegać na obserwacji ścian wykopów, ponieważ badany jest duży obszar, a stratyfikacja odnosi się tylko do granic wykopu. Warstwy mają zmienną miąższość i kontury. W takim wypadku pozostawia się dodatkowe świadki w wybranych miejscach. Po zadokumentowaniu zostają usunięte.

</doc>
<doc id="921291" url="https://pl.wikipedia.org/wiki?curid=921291" title="Świadek profilowy">
Świadek profilowy



</doc>
<doc id="921297" url="https://pl.wikipedia.org/wiki?curid=921297" title="Gerbillinae">
Gerbillinae



</doc>
<doc id="921303" url="https://pl.wikipedia.org/wiki?curid=921303" title="Wojownicze Żółwie Ninja (serial animowany 2003)">
Wojownicze Żółwie Ninja (serial animowany 2003)

Wojownicze Żółwie Ninja (ang. "Teenage Mutant Ninja Turtles", 2003–2009) – amerykański serial animowany. Druga wersja animowanych przygód Żółwi Ninja. W Polsce emitowano jedynie 3 pierwsze serie na kanale Fox Kids/Jetix.
Wersja polska.
Opracowanie i udźwiękowienie wersji polskiej: na zlecenie Jetix – Studio Eurocom
Reżyseria: Tomasz Grochoczyński
Dialogi:
Dźwięk i montaż:
Kierownictwo produkcji: Marzena Omen-Wiśniewska
Udział wzięli:
i inni
Tekst piosenki: Andrzej Gmitrzuk
Piosenkę śpiewali: Mariusz Totoszko, Piotr Gogol i Michał Rudaś
Kierownictwo muzyczne: Piotr Gogol

</doc>
<doc id="921304" url="https://pl.wikipedia.org/wiki?curid=921304" title="Tlenoterapia">
Tlenoterapia

Tlenoterapia - leczenie tlenem. Metoda terapeutyczna polegająca na wykorzystywaniu tlenu w leczeniu poprzez zwiększenie stężenia tlenu w powietrzu wdechowym.
Wszystkie komórki organizmu wymagają stałego dostarczania tlenu. Niektóre komórki, przede wszystkim neurony, są szczególnie wrażliwe na niedotlenienie. Przerwanie dostarczania tlenu do mózgu na ok. 5 minut prowadzi do nieodwracalnych zmian, a następnie do śmierci (znane są jednak przypadki, w których kilkunastominutowe niedotlenienie nie spowodowało uszkodzeń mózgu). Także przewlekła hipoksja może mieć istotne znaczenie patologiczne.
Z tego względu tlenoterapię wykorzystuje się w leczeniu chorób i stanów w których dochodzi do niedotlenienia tkanek. Zwykle są to stany ostre, gdzie natychmiastowe podanie tlenu ratuje życie lub jest istotnym składnikiem terapii. Wskazaniami do zastosowania tlenoterapii jest zatrucie tlenkiem węgla, asfiksja, nagłe zatrzymanie krążenia czy obrzęk płuc. Tlenoterapię stanów ostrych prowadzi się zwykle na oddziałach szpitalnych, niekiedy w połączeniu z intubacją dróg oddechowych. W leczeniu schorzeń charakteryzujących się przewlekłą, postępującą hipoksją (niewydolność oddechowa) często stosuje się tlenoterapię domową.
Tlen podaje się przez: cewnik nosowy, wąsy tlenowe, maskę twarzową, namiot tlenowy lub przy użyciu respiratora.
W określonych przypadkach stosuje się tlen pod zwiększonym ciśnieniem (tlenoterapia hiperbaryczna) przy użyciu komory hiperbarycznej.
W tlenoterapii normobarycznej (przy ciśnieniu atmosferycznym) i hiperbarycznej podaje się najczęściej 100% dawkę tlenu do wdychania, ale ze względu na jego potencjalną toksyczność, niekiedy rekomendowane jest stosowanie niższych stężeń, ciśnienia lub skracanie czasu trwania zabiegu.

</doc>
<doc id="921308" url="https://pl.wikipedia.org/wiki?curid=921308" title="Przekrój kumulacyjny">
Przekrój kumulacyjny

Przekrój kumulacyjny – metoda dokumentacji warstw archeologicznych polegająca na eksploracji warstwy do wybranej dla potrzeb dokumentacji linii. Wzdłuż linii rysowany jest przekrój, po czym eksploracja postępuje dalej. Przy odsłanianiu kolejnej warstwy dorysowywany jest fragment przekroju. Metoda ta stanowi połączenie całościowej obserwacji stanowiska archeologicznego z obserwacją i dokumentacją w pionie.
Bibliografia.
 

</doc>
<doc id="921316" url="https://pl.wikipedia.org/wiki?curid=921316" title="Traktat krakowski">
Traktat krakowski

Traktat krakowski (, ) – traktat zawarty 8 kwietnia 1525 między Koroną Królestwa Polskiego i zakonem krzyżackim, który kończył formalnie wojnę polsko-krzyżacką (1519–1521) i ustanawiał sekularyzację pruskiej gałęzi zakonu i powołanie lennego księstwa pruskiego, które powierzono Albrechtowi Hohenzollernowi i jego męskim potomkom, z prawem do sukcesji dla braci wielkiego mistrza: Jerzego Hohenzollern-Ansbach, Kazimierza Hohenzollerna i Jana Hohenzollerna z ich potomstwem w linii męskiej. Albrecht Hohenzollern stawał się świeckim władcą (księciem w Prusach), wyznaczonym przez zwierzchniego pana lennego – czyli króla Polski (księcia całych Prus). Książę w Prusach miał otrzymać pierwsze miejsce wśród dostojników świeckich senatu Królestwa Polskiego. Po wygaśnięciu linii rodu Prusy miało przejąć bezpośrednio Królestwo Polskie. Z dziedziczenia wyłączona była linia elektorska Hohenzollernów. Na wypadek wojny toczonej przez Królestwo (innej niż wojna o same Prusy) książę w Prusach miał wystawić zaledwie stu rycerzy. Ustanowiono natomiast mieszane polsko-pruskie sądy do rozstrzygania spraw, które mogły zostać wytoczone księciu w Prusach, lub też apelacji od werdyktów, jakie wydawały sądy księcia. Formalną konsekwencją tego traktatu było złożenie hołdu (tak zwanego hołdu pruskiego) przez Albrechta Hohenzollerna swojemu suwerenowi Zygmuntowi I Staremu 10 kwietnia 1525. Testorami traktatu byli Fryderyk II legnicki i Jerzy Hohenzollern-Ansbach.

</doc>
<doc id="921318" url="https://pl.wikipedia.org/wiki?curid=921318" title="Bukowiec (Strzebiń)">
Bukowiec (Strzebiń)

Bukowiec (niem. "Bukowietz") – część wsi Strzebiń w Polsce, położona w województwie śląskim, w powiecie lublinieckim, w gminie Koszęcin
W latach 1975–1998 Bukowiec położony był w województwie częstochowskim.
Bukowiec należy do sołectwa Strzebiń, graniczy z gminą Woźniki.
Według danych gminy w Bukowcu mieszkają 184 osoby.

</doc>
<doc id="921322" url="https://pl.wikipedia.org/wiki?curid=921322" title="High Hopes">
High Hopes



</doc>
<doc id="921323" url="https://pl.wikipedia.org/wiki?curid=921323" title="Wyssogota">
Wyssogota

Wyssogota, Wyskota, Wyszogota, Wyszkota – polski herb szlachecki.
Opis herbu.
W słup, pole prawe szachowane srebrno-czarne, w polu lewym, czerwonym poługozdawa srebrna.
Klejnot - pół męża z wąsami, trzymającego w prawicy miecz, w lewicy pół koła.
Labry srebrne, prawe podbite czerwienią, lewe podbite czernią.
W zapiskach występują sprzeczne informacje dotyczące barw, kolejności figur na tarczy i klejnotów w koronie: według Kulikowskiego herb ten jest opisany jako dzielony w słup, pole prawe czerwone połulilia (poługozdawa) srebrna, w polu lewym szachownica czarno-srebrna; klejnot - pół męża w szacie srebrnej, trzymający w prawicy pół koła (wozowego), w lewicy miecz.
Herbowni.
Bendorski, Będorski, Brenert, Dzieciartowski, Goliński, Kawiecki, Poduchowski, Wyskota, Wyszkota, Zakrzewski 
Lista sporządzona została na podstawie wiarygodnych źródeł, zwłaszcza klasycznych i współczesnych herbarzy. Należy jednak zwrócić uwagę na częste zjawisko przypisywania rodom szlacheckim niewłaściwych herbów, szczególnie nasilone w czasie legitymacji szlachectwa przed zaborczymi heroldiami, co zostało następnie utrwalone w wydawanych kolejno herbarzach. Identyczność nazwiska nie musi oznaczać przynależności do danego rodu herbowego. Przynależność taką mogą bezspornie ustalić wyłącznie badania genealogiczne.

</doc>
<doc id="921324" url="https://pl.wikipedia.org/wiki?curid=921324" title="Obed Sullivan">
Obed Sullivan

Obed Benjamin Sullivan (ur. 17 stycznia 1968 w Gulfport) – amerykański bokser zawodowy wagi ciężkiej.
Rozpoczął swoją zawodową karierę w 1992. Już w swojej trzeciej walce doznał pierwszej porażki, ale była to jego jedyna przegrana aż do czasu walki z Hasimem Rahmanem w 1997, którą przegrał na punkty decyzją większości.
Rok 1998 nie był dla niego udany. Na początku roku znokautował w siódmej rundzie Keitha McKnighta, lecz później odniósł dwie porażki – z Michaelem Grantem i z ponad 40-letnim Jesse Fergusonem.
W 1999 przegrał jeszcze jeden pojedynek, z Derrickiem Jeffersonem, jednak po kolejnych czterech wygranych dostał szansę walki o mistrzostwo świata organizacji WBO z Witalijem Kłyczko. Sullivan przegrał po tym, jak nie wyszedł do walki po przerwie między dziewiątą i dziesiątą rundą.
Po tym pojedynku Sullivan już nigdy nie wrócił do ścisłej czołówki bokserów w kategorii ciężkiej. Stoczył kilka pojedynków ze znanymi pięściarzami, ale żadnej z nich nie wygrał: w 2000 został znokautowany już w pierwszej rundzie przez Davida Tuę, pod koniec tego samego roku udało mu się zremisować z Larrym Donaldem, a rok później Fres Oquendo pokonał go przez techniczny nokaut w jedenastej rundzie.
Sullivan zakończył swoją karierę w 2004. 20 stycznia 2007 podjął próbę powrotu na ring, jednak został pokonany przez zupełnie nieznanego boksera, Jamesa Portera, którego bilans walk przed tym spotkaniem wynosił 3 zwycięstwa, 9 porażek i 1 remis.

</doc>
<doc id="921325" url="https://pl.wikipedia.org/wiki?curid=921325" title="HV Jönköping">
HV Jönköping



</doc>
<doc id="921327" url="https://pl.wikipedia.org/wiki?curid=921327" title="Wspólnota administracyjna Scheinfeld">
Wspólnota administracyjna Scheinfeld

Wspólnota administracyjna Scheinfeld – wspólnota administracyjna (niem. "Verwaltungsgemeinschaft") w Niemczech, w kraju związkowym Bawaria, w rejencji Środkowa Frankonia, w regionie Westmittelfranken, w powiecie Neustadt an der Aisch-Bad Windsheim. Siedziba wspólnoty znajduje się w mieście Scheinfeld, a jej przewodniczącym jest Ernst Scheuenstuhl.
We wspólnocie zrzeszona jest jedna gmina miejska "(Stadt)", cztery gminy targowe "(Markt)" oraz jedna gmina wiejska "(Gemeinde)":

</doc>
<doc id="921329" url="https://pl.wikipedia.org/wiki?curid=921329" title="Lot Kenya Airways KQ 507">
Lot Kenya Airways KQ 507



</doc>
<doc id="921334" url="https://pl.wikipedia.org/wiki?curid=921334" title="Wspólnota administracyjna Uehlfeld">
Wspólnota administracyjna Uehlfeld

Wspólnota administracyjna Uehlfeld – wspólnota administracyjna (niem. "Verwaltungsgemeinschaft") w Niemczech, w kraju związkowym Bawaria, w rejencji Środkowa Frankonia, w regionie Westmittelfranken, w powiecie Neustadt an der Aisch-Bad Windsheim. Siedziba wspólnoty znajduje się w miejscowości Uehlfeld, a jej przewodniczącym jest Walter Neudecker.
We wspólnocie zrzeszone są dwie gminy targowe "(Markt)" oraz jedna gmina wiejska "(Gemeinde)": 

</doc>
<doc id="921337" url="https://pl.wikipedia.org/wiki?curid=921337" title="Katastrofa lotu Kenya Airways 507">
Katastrofa lotu Kenya Airways 507

Katastrofa lotu Kenya Airways 507 – wypadek lotniczy z udziałem samolotu Boeing 737-800 linii Kenya Airways (lot KQ 507) na trasie Abidżan-Nairobi z międzylądowaniem w Duali, który 5 maja 2007, krótko po starcie z Duali ze 114 osobami na pokładzie, rozbił się 5,42 km od końca drogi startowej lotniska w Duali. Wszyscy na pokładzie zginęli.
Przebieg lotu.
5 maja 2007 Boeing 737-800 Kenya Airways (nr rejestracyjny: 5Y-KYA; nowy samolot, który wykonał pierwszy lot 9 października 2006) odbywał rejs nr 507 z Abidżanu (Wybrzeże Kości Słoniowej) do Nairobi w Kenii, z międzylądowaniem w kameruńskiej Duali w celu pobrania dodatkowych pasażerów.
Pięć minut po północy czasu lokalnego maszyna ze 105 pasażerami i dziewięcioma członkami załogi na pokładzie, z godzinnym opóźnieniem spowodowanym ulewnym deszczem wyruszyła z Duali do Nairobi. W czasie startu nad okolicą szalała burza. Samolot wystartował z pasa nr 12, po czym załoga otrzymała pozwolenie na wznoszenie na pułap 1500 metrów.
Krótko po starcie piloci po raz ostatni skontaktowali się z wieżą kontrolną w Duali, zaraz później pojawił się automatyczny sygnał sytuacji krytycznej. Krótko potem utracono wszelki kontakt z samolotem. Kenijscy specjaliści zaopiniowali 8 maja 2007, że lot trwał zaledwie 30 sekund. Planowo samolot miał przybyć do Nairobi o 6.15 rano lokalnego czasu.
Odnalezienie wraku.
Ekipy ratowników, wspomagane przez miejscową ludność, torując drogę maczetami, dotarły do wraku wieczorem 6 maja 2007, 40 godzin po wypadku. Szczątki samolotu znajdowały się jedynie 5,42 km na południe (176°) od końca drogi startowej na kierunku 12 portu lotniczego w Duali.
Maszyna roztrzaskała się na wiele fragmentów o tereny namorzynowe – większość fragmentów kadłuba pogrążyło się w bagnie, toteż odnajdywanie ciał i przeczesywanie miejsca wypadku okazało się poważnie utrudnionym zadaniem.
Wszyscy na pokładzie zginęli. Reporter BBC News stwierdził, że nie mógł dostrzec ani jednego ciała w całości, tylko ich fragmenty. 10 maja 2007 zaczęto po raz pierwszy wydobywać ciała z wnętrza zanurzonego w bagnie kadłuba.
Przyczyny wypadku.
Odnaleziono „czarną skrzynkę” z ogona samolotu z zapisem elektronicznym parametrów lotu. Według wstępnych analiz „czarnej skrzynki”, tuż przed tragedią piloci wykonali gwałtowny skręt w prawo.
Rejestrator rozmów w kokpicie (ang. "Cocpit Voice Recorder" – CVR) odnaleziono dopiero 16 czerwca. Siła uderzenia wbiła go w bagno na głębokość piętnastu metrów.
Po żmudnym i długotrwałym dochodzeniu wydano końcowy raport 28 kwietnia 2010 roku przez CCAA, który mówi, że samolot rozbił się w wyniku utraty kontroli nad samolotem z powodu dezorientacji przestrzennej. Załoga nie zwróciła uwagi na przyrządy pokładowe, które wskazywały nieustający przechył na prawe skrzydło.
Niewłaściwa kontrola operacyjna, brak koordynacji załogi, w połączeniu z nieprzestrzeganiem procedur kontroli lotu, wprowadzenie błędnych danych do autopilota również przyczyniły się do tego wypadku.

</doc>
<doc id="921348" url="https://pl.wikipedia.org/wiki?curid=921348" title="Wspólnota administracyjna Uffenheim">
Wspólnota administracyjna Uffenheim

Wspólnota administracyjna Uffenheim – wspólnota administracyjna (niem. "Verwaltungsgemeinschaft") w Niemczech, w kraju związkowym Bawaria, w rejencji Środkowa Frankonia, w regionie Westmittelfranken, w powiecie Neustadt an der Aisch-Bad Windsheim. Siedziba wspólnoty znajduje się w mieście Uffenheim, a jej przewodniczącym jest Georg Schöck.
We wspólnocie zrzeszona jest jedna gmina miejska "(Stadt)", dwie gminy targowe "(Markt)" oraz sześć gmin wiejskich "(Gemeinde)" 

</doc>
<doc id="921355" url="https://pl.wikipedia.org/wiki?curid=921355" title="Eksploracja arbitralna">
Eksploracja arbitralna

Eksploracja arbitralna – jedna z dwóch metod eksploracji stanowiska archeologicznego. Polega na usuwaniu ziemi w sposób dowolny poprzez kopanie dziur, dołów lub na usuwaniu ziemi metodą warstw mechanicznych.

</doc>
<doc id="921356" url="https://pl.wikipedia.org/wiki?curid=921356" title="Pokój światowy">
Pokój światowy

Pokój światowy – idea wolności, pokoju i szczęścia wszystkich narodów; jest jedną z ambicji obecnych i byłych przywódców światowych.
Idea „pokoju wieczystego” Kanta.
Esej Immanuela Kanta "Projekt Wieczystego Pokoju" ("Zum ewigen Frieden") z 1795 formułuje następujące postulaty dla osiągnięcia trwałego pokoju między państwami:
Historia.
Dr Frank Laubach, amerykański misjonarz na Filipinach w 1935 roku uznał ubóstwo, biedę, niesprawiedliwość i analfabetyzm za przeszkody w osiągnięciu pokoju światowego. Był inicjatorem programu alfabetyzacji mieszkańców pod nazwą „Każdy uczy każdego” (ang. "Each One Teach One"), dzięki któremu ok. 60 milionów ludzi nauczyło się czytać w swoim ojczystym języku.
Istnienie pokoju światowego wymaga funkcjonowania racjonalnych, podejmujących przemyślane decyzje przedstawicieli ogółu - agentów. Bertrand Russell sceptycznie wyrażał się o nastaniu pokoju światowego:
Ziemia, po wiekach wydawania na świat nieszkodliwych owadów i motyli osiągnęła ten poziom ewolucji, na którym pojawiają się Neronowie, Genghis Khanowie i Hitlerzy. Mam jednak nadzieję, że jest to jedynie koszmar, który wkrótce minie. Wraz z czasem ziemia na nowo utraci zdolność podtrzymywania życia i znów zawita na niej pokój.
Jednak nie wszystkie interpretacje pokoju światowego są takie skrajne. Przede wszystkim - istnieje wiele rodzajów konfliktów. Biorąc pod uwagę tylko konflikty zbrojne, pokój światowy oznacza stan, w którym wszelkie zatargi międzypaństwowe rozwiązywane są bez użycia siły. Natomiast znacznie trudniej osiągnąć pokój, przyjmując za jego wyznacznik brak konfliktów handlowych czy sporów o granice państwowe.
Leseferyzm.
Zwolennicy leseferyzmu są zdania, iż zniesienie ceł i zagwarantowanie nieograniczonego handlu międzynarodowego zapobiegałoby konfliktom zbrojnym między państwami, gdyż jedyną szansą na prowadzenie długotrwałej wojny jest doprowadzenie do samowystarczalności gospodarczej kraju. Przykładowo, gdy jedno państwo wytwarza broń, natomiast drugi zaopatruje pozostałe w amunicję - nie może dojść do walk między nimi, ponieważ żadna ze stron nie jest w stanie wyprodukować jednocześnie i broni i amunicji, aby prowadzić wojnę.
Przeciwnicy tej teorii twierdzą jednak, że wolny handel to za mało. Państwa mogą tworzyć „plany awaryjne”, które przystosowałyby ich gospodarki do krótkotrwałego okresu samowystarczalności, pozwalającego na pewne działania zbrojne.
Izolacjonizm państwowy.
W przeciwieństwie do propagatorów utworzenia wspólnego rządu dla wszystkich narodów, zwolennicy izolacjonizmu proponują troskę jedynie o wewnętrzne sprawy narodu jako drogę do osiągnięcia pokoju światowego. Uważają jednocześnie, że winą za brak pokoju należy obarczyć rządy, które starają się wpływać na decyzje innych państw. Przykładami krajów stosujących w przeszłości izolacjonizm są Japonia czy Chiny.

</doc>
<doc id="921357" url="https://pl.wikipedia.org/wiki?curid=921357" title="Metoda arbitralna">
Metoda arbitralna



</doc>
<doc id="921360" url="https://pl.wikipedia.org/wiki?curid=921360" title="Okrąglik (powiat lubliniecki)">
Okrąglik (powiat lubliniecki)

Okrąglik (niem. "Okronglik") – wieś w Polsce położona w województwie śląskim, w powiecie lublinieckim, w północnej części gminy Woźniki.
W latach 1975–1998 miejscowość położona była w województwie częstochowskim.
Miejscowość podlega wraz z przylegająca do niej wioską Niwy do sołectwa Kamienica. Przebiega przez nią Szlak Józefa Lompy.
Znajduje się ona także na terenie parku krajobrazowego Lasy nad Górną Liswartą.

</doc>
<doc id="921361" url="https://pl.wikipedia.org/wiki?curid=921361" title="Wspólnota administracyjna Dentlein am Forst">
Wspólnota administracyjna Dentlein am Forst

Wspólnota administracyjna Dentlein am Forst, Wspólnota administracyjna Dentlein a. Forst – wspólnota administracyjna (niem. "Verwaltungsgemeinschaft") w Niemczech, w kraju związkowym Bawaria, w rejencji Środkowa Frankonia, w regionie Westmittelfranken, w powiecie Ansbach. Siedziba wspólnoty znajduje się w miejscowości Dentlein am Forst, a przewodniczącym jej jest Otto Beck.
Wspólnota administracyjna zrzesza jedną gminę targową "(Markt)" oraz dwie gminy wiejskie "(Gemeinde)":

</doc>
<doc id="921372" url="https://pl.wikipedia.org/wiki?curid=921372" title="Wspólnota administracyjna Hesselberg">
Wspólnota administracyjna Hesselberg

Wspólnota administracyjna Hesselberg – wspólnota administracyjna (niem. "Verwaltungsgemeinschaft") w Niemczech, w kraju związkowym Bawaria, w rejencji Środkowa Frankonia, w regionie Westmittelfranken, w powiecie Ansbach. Siedziba wspólnoty znajduje się w miejscowości Ehingen, a przewodniczącym jej jest Robert Höhenberger.
Wspólnota administracyjna zrzesza pięć gmin wiejskich "(Gemeinde)": 

</doc>
<doc id="921375" url="https://pl.wikipedia.org/wiki?curid=921375" title="Krótka histeria czasu">
Krótka histeria czasu

Krótka histeria czasu – polski film komediowy z 2006 roku w reżyserii Dominika Matwiejczyka. Film kręcono od listopada do grudnia 2005 we Wrocławiu.
Fabuła.
Tomek jest studentem fizyki. Zakochuje się w dziewczynie kolegi z roku. Jest nią Julia. Szansa zdobycia wymarzonej kobiety wydaje się niewielka, jednak zakochanemu studentowi spieszą z pomocą zaskakujące wydarzenia, które niekoniecznie będą miały dobre skutki w innych sprawach.

</doc>
<doc id="921376" url="https://pl.wikipedia.org/wiki?curid=921376" title="Chandni Chowk">
Chandni Chowk

Chandni Chowk (dewanagari: चाँदनी चौक, urdu: چاندنی چوک) jest jednym z najstarszych (założony w 1648 roku) i najbardziej zatłoczonych rynków w północnym Delhi w Indiach. Ten obszar był bardzo ważny w odległych czasach, ponieważ znajdował się w miejscu jednego z siedmiu historycznych miast Delhi, między Czerwonym Fortem a Jamma Masjid. Razem z mnóstwem otaczających go świątyń, jest to ważne miejsce kulturowe Delhi.
Chandni Chowk jest miejscem o specyficznej indyjskiej atmosferze. Charakterystyczna jest różnorodność oferowanych produktów (indyjskie słodycze i inne rodzaje jedzenia). Jest tam bardzo dużo wąskich alejek z księgarniami, sklepami z odzieżą, produktami skórzanymi, elektroniką itd.

</doc>
<doc id="921377" url="https://pl.wikipedia.org/wiki?curid=921377" title="Zespół Coffina-Lowry’ego">
Zespół Coffina-Lowry’ego

Zespół Coffina-Lowry’ego (ang. Coffin-Lowry syndrome, CLS) – genetycznie uwarunkowany zespół wad wrodzonych, objawiający się opóźnieniem umysłowym, zaburzeniami rozwoju, charakterystyczną dysmorfią twarzy i anomaliami budowy kośćca.
Etiologia.
Zespół Coffina-Lowry’ego spowodowany jest mutacją w genie "RSK2" ("RPS6KA3") w "locus" Xp22.2-p22.1 kodującym białko sygnalizacyjne RPS6KA3. Mutacji nie stwierdza się u wszystkich chorych z CLS – w tych przypadkach etiologia jest nieznana. CLS jest chorobą związaną z chromosomem X w sposób dominujący.
Chorują także kobiety, jednak objawy choroby są u nich słabiej wyrażone.
Objawy kliniczne.
Do charakterystycznych cech zespołu Coffina-Lowry’ego należą:

</doc>
<doc id="921380" url="https://pl.wikipedia.org/wiki?curid=921380" title="Media Gateway Control Protocol">
Media Gateway Control Protocol

MGCP (ang. "Media Gateway Control Protocol") czyli protokół kontroli bramy mediów wykorzystywany jest do transmisji głosu/obrazu w sieciach pakietowych (IP). Zazwyczaj spotykany w VoIP. Jest jednym z protokołów sygnalizacyjnych.

</doc>
<doc id="921381" url="https://pl.wikipedia.org/wiki?curid=921381" title="Relewancja">
Relewancja

Relewancja (ang. "relevance" z łac. "relevantis" – popierający) – dorzeczność: związek logiczny z rzeczą, do której zdanie się odnosi. Argument relewantny to taki, który rzeczywiście odnosi się do argumentowanej tezy. 
Relewancja to również zasada postulująca wyodrębnienie w opisie języka elementów i cech istotnych w komunikacji językowej.
Relewancja w informatologii.
W informatologii relewancją określa się ocenę wartości informacji.
Wyróżnia się:

</doc>
<doc id="921383" url="https://pl.wikipedia.org/wiki?curid=921383" title="Narjan Mar">
Narjan Mar



</doc>
<doc id="921384" url="https://pl.wikipedia.org/wiki?curid=921384" title="Relewantny">
Relewantny



</doc>
<doc id="921389" url="https://pl.wikipedia.org/wiki?curid=921389" title="Chandi chowk's">
Chandi chowk's



</doc>
<doc id="921390" url="https://pl.wikipedia.org/wiki?curid=921390" title="Wspólnota administracyjna Rothenburg ob der Tauber">
Wspólnota administracyjna Rothenburg ob der Tauber

Wspólnota administracyjna Rothenburg ob der Tauber – wspólnota administracyjna (niem. "Verwaltungsgemeinschaft") w Niemczech, w kraju związkowym Bawaria, w rejencji Środkowa Frankonia, w regionie Westmittelfranken, w powiecie Ansbach. Siedziba wspólnoty znajduje się w mieście Rothenburg ob der Tauber, przy czym ono samo nie wchodzi w jej skład. Przewodniczącym jej jest Robert Karr.
Wspólnota administracyjna zrzesza osiem gmin wiejskich "(Gemeinde)": 

</doc>
<doc id="921391" url="https://pl.wikipedia.org/wiki?curid=921391" title="Al-Ma’adi">
Al-Ma’adi

Al-Ma’adi (arab. المعادي) – dzielnica Kairu na prawym (wschodnim) brzegu Nilu, około 12 km na południe od centrum stolicy Egiptu, Kairu, wchodzące w skład kairskiej aglomeracji.
Historia.
Al-Ma’adi usytuowane jest w miejscu, w którym w starożytności istniała osada nad Nilem. Pozostałości tej osady są obecnie badane archeologicznie, ale jest to utrudnione ze względu na postępującą urbanizację.
Początków współczesnego Al-Ma’adi należy upatrywać w 1904 roku, kiedy rozpoczęto budowę połączenia kolejowego pomiędzy Kairem a Heluanem, co doprowadziło do wzrostu cen ziemi powstania nowego miasta w pobliżu trasy. Stopniowo zabudowaniu uległy tereny aż do brzegów Nilu. Na wschód od linii kolejowej ulokowano ponadto obóz wojskowy.
Al-Ma’adi dziś.
W Al-Ma’adi istnieje szachownicowy układ ulic. Z tego założenia urbanistycznego wyłamuje się tylko kilka głównych ulic przebiegających przez całe miasto i krzyżujących się ze sobą na reprezentacyjnych bulwarach. Ulice zamiast nazw mają najczęściej przyporządkowany numer.
W Al-Ma’adi dominuje niska kilkupiętrowa zabudowa. Wyższe budynki ulokowane są w pobliżu rzeki.
W mieście znajduje się szkoła francuska oraz ambasady Szwajcarii, Peru, Meksyku i Argentyny.
W mieście znajduje się kilka kościołów i synagoga, które obsługują licznie zamieszkujących Al-Ma’adi cudzoziemców. Wydawane są lokalne gazety adresowane do tych właśnie potencjalnych czytelników. Młodzież może skorzystać z dosyć szerokiej oferty szkół z obcym językiem wykładowym, na którą składa się: Liceum Francuskie – Lycée Français du Caire, Szkoła Amerykańska – Cairo American College oraz Szkoła Brytyjska (Maadi British International School).
Infrastruktura.
Przez Al-Ma’adi przebiega pierwsza linia kairskiego metra, która ma tu trzy stacje, a która zastąpiła linię kolejową Kair-Heluan. W planach jest budowa kolejnej linii metra. Ruch kolejowy w Al-Ma’adi został zredukowany do przewozów towarowych obsługiwanych przez Egipskie Koleje Państwowe.
Gęstość zaludnienia w Al-Ma’adi jest najmniejsza z całego obszaru Kairu.

</doc>
<doc id="921393" url="https://pl.wikipedia.org/wiki?curid=921393" title="Wykopaliska stratygraficzne">
Wykopaliska stratygraficzne

Wykopaliska stratygraficzne – jest to jedna z dwóch metod eksploracji stanowiska archeologicznego. Polega na usuwaniu warstw archeologicznych zgodnie z ich układem i konturami. 
Warstwy są usuwane w kolejności odwrotnej do tej w jakiej powstawały. Historia stanowiska jest odsłaniana od czasów najnowszych do czasów najdawniejszych.
Archeolodzy posługują się tą metodą prowadzenia wykopalisk, kiedy tylko możliwe jest rozróżnienie warstw. Warstwy archeologiczne mają różne kształty, niejednakową miąższość oraz różny przebieg. Warstwy często są zaburzone, przemieszane przez działalność człowieka. Prowadzenie badań tą metodą jest pracochłonne i żmudne, przynosi jednak najlepsze efekty.

</doc>
<doc id="921395" url="https://pl.wikipedia.org/wiki?curid=921395" title="Rafał Kwietniewski">
Rafał Kwietniewski

Rafał Kwietniewski (ur. 28 maja 1981 w Katowicach) – polski aktor telewizyjny i teatralny.
Życiorys.
Pochodzi z rodziny aktorów z województwa śląskiego. Ukończył szkołę podstawową nr 26 im. Romualda Traugutta w Katowicach. Absolwent Wydziału Aktorskiego we Wrocławiu Państwowej Wyższej Szkoły Teatralnej im. Ludwika Solskiego w Krakowie (2004).
Debiutował w "Pułkowniku-Ptaku" w sierpniu 2002 roku jako głuchoniemy Czaczo.
Życie prywatne.
Jego żoną jest aktorka Dorota Łukasiewicz-Kwietniewska. Ma z nią dwoje dzieci – córkę i syna.
Filmografia.
Opracowano na podstawie materiału źródłowego:

</doc>
<doc id="921398" url="https://pl.wikipedia.org/wiki?curid=921398" title="Wspólnota administracyjna Schillingsfürst">
Wspólnota administracyjna Schillingsfürst

Wspólnota administracyjna Schillingsfürst – wspólnota administracyjna (niem. "Verwaltungsgemeinschaft") w Niemczech, w kraju związkowym Bawaria, w rejencji Środkowa Frankonia, w regionie Westmittelfranken, w powiecie Ansbach. Siedziba wspólnoty znajduje się w mieście Schillingsfürst, a przewodniczącym jej jest Johann Schott.
Wspólnota administracyjna zrzesza jedną gminę miejską "(Stadt)", jedną gminę targową "(Markt)" oraz cztery gminy wiejskie "(Gemeinde)": 

</doc>
<doc id="921399" url="https://pl.wikipedia.org/wiki?curid=921399" title="Northampton">
Northampton

Northampton – miasto w Wielkiej Brytanii, w Anglii, ośrodek administracyjny hrabstwa Northamptonshire, w dystrykcie ("unitary authority") West Northamptonshire. Położone 108 km na północ od Londynu, nad rzeką Nene. W 2001 roku miasto liczyło 189 474 mieszkańców, zaś samej metropolii - 197 199. Miasto jest ważnym ośrodkiem przemysłowym regionu East Midlands. Northampton jest wspomniana w Domesday Book (1086) jako "Hantone"/"Northantone".
Przedsiębiorcą w Northampton, polskim działaczem emigracyjnym oraz burmistrzem miasta został Józef Raca.
Gospodarka.
Tradycyjnie miasto było dużym ośrodkiem szewskim i rzemiosła skórzanego. Obecnie działalność ta prawie całkowicie zanikła ograniczając się jedynie do kilku niewielkich fabryk. Zastąpił ją głównie przemysł spożywczy i mineralny oraz usługi finansowe reprezentowane przez takie firmy jak: Barclays Bank, Nationwide Building Society, Panasonic, Travis Perkins, Coca Cola, Cadbury Schweppes, National Grid i Carlsberg. Do największych pracodawców należy również University of Northampton.
Polonia.
Po przystąpieniu Polski do Unii Europejskiej, w Northampton osiedliło się wielu polskich imigrantów. W mieście powstały polskie sklepy, zakłady fryzjerskie i restauracje. W centrum Northampton mieści się też polska parafia katolicka pod wezwaniem św. Stanisława i św. Wawrzyńca.

</doc>
<doc id="921400" url="https://pl.wikipedia.org/wiki?curid=921400" title="Eksploracja stratygraficzna">
Eksploracja stratygraficzna



</doc>
<doc id="921401" url="https://pl.wikipedia.org/wiki?curid=921401" title="Religie dharmiczne">
Religie dharmiczne

Religie dharmiczne – religie wiążące się z "dharmą". Zaliczamy do nich: hinduizm, buddyzm, dźinizm, sikhizm oraz adźiwików. Wszystkie religie dharmiczne wywodzą się z braminizmu oraz rozpoczęły się na subkontynencie indyjskim. Wspólna dla religii dharmicznych jest także wiara w reinkarnację oraz karmę. Niektórzy zaliczają do religii dharmicznych również taoizm, pomimo całkowicie odrębnej genezy tej religii, ze względu na zbieżność niektórych koncepcji teologicznych i praktyk.
Religie dharmiczne stanowią drugą co do wielkości grupę religii (po religiach abrahamowych). Są drugą grupą wyznań pod względem liczby wyznawców.
Religie dharmiczne najpowszechniejsze są w Indiach, Azji Południowo-Wschodniej oraz na Dalekim Wschodzie.

</doc>
<doc id="921403" url="https://pl.wikipedia.org/wiki?curid=921403" title="Dominik Matwiejczyk">
Dominik Matwiejczyk

Dominik Matwiejczyk (ur. 4 kwietnia 1979 we Wrocławiu) – polski reżyser, scenarzysta i producent filmowy.
Życiorys.
Jego najbardziej znane filmy to:
W 2009 roku otrzymał Nagrodę Specjalną Jury w konkursie kina niezależnego w Gdyni za „odwagę w podejmowaniu trudnych i skomplikowanych tematów”.

</doc>
<doc id="921412" url="https://pl.wikipedia.org/wiki?curid=921412" title="Wspólnota administracyjna Triesdorf">
Wspólnota administracyjna Triesdorf

Wspólnota administracyjna Triesdorf – wspólnota administracyjna (niem. "Verwaltungsgemeinschaft") w Niemczech, w kraju związkowym Bawaria, w rejencji Środkowa Frankonia, w regionie Westmittelfranken, w powiecie Ansbach. Siedziba wspólnoty znajduje się w miejscowości Weidenbach, a przewodniczącym jej jest Gerhard Siegler.
Wspólnota administracyjna zrzesza jedną gminę miejską "(Stadt)" oraz jedną gminę targową "(Markt)": 

</doc>
<doc id="921414" url="https://pl.wikipedia.org/wiki?curid=921414" title="Niepełnosprawni">
Niepełnosprawni



</doc>
<doc id="921416" url="https://pl.wikipedia.org/wiki?curid=921416" title="Wenus z Berechat Ram">
Wenus z Berechat Ram

Wenus z Berechat Ram – niewielka Wenus paleolityczna znaleziona na wzgórzach Golan.
Opis.
Figurka ma długość 35 mm. Jest wykonana z wulkanicznego tufu. Na swojej powierzchni ma co najmniej trzy rowki, wykonane przy użyciu zaostrzonego kamienia. Jedno głębokie nacięcie okrąża wąską część kamienia a pozostałe dwa płytsze biegną po obu stronach ku dołowi. Te rowki mogą symbolizować kark i ramiona figurki. Przypominają ślady jakie powstawały w podobnych materiałach przy użyciu zaostrzonych narzędzi w warunkach doświadczalnych. Zdecydowanie odróżniają się od tych, jakie mogły powstać na skutek działań niezależnych od człowieka. Dlatego istnieje zgoda co do tego, że figurka została wykonana ludzkimi rękami, nawet jeśli wykazuje ona małe podobieństwo do innych figurek Wenus powstałych w górnym paleolicie.
Figurka została znaleziona pomiędzy dwiema warstwami popiołu. Jest datowana na co najmniej 230000 lat p.n.e. Jeśliby uznać, że jest wyobrażeniem kobiecej figury, rzeźba byłaby najstarszym przykładem sztuki przedstawienniczej znajdującym się w zbiorach archeologicznych. Mogła zostać wykonana przez homo erectus i wchodzić w skład kultury aszelskiej.

</doc>
<doc id="921417" url="https://pl.wikipedia.org/wiki?curid=921417" title="Paragraf 175">
Paragraf 175

Paragraf 175 – przepis niemieckiego kodeksu karnego z 1871 r., który określał homoseksualizm jako "przeciwny naturze nierząd". Stał się on podstawą do prześladowań i eksterminacji osób homoseksualnych przez nazistów w III Rzeszy.
Paragraf 175 obowiązywał w niezmienionej wersji w NRD do 1967 r., a w RFN do 1969 r. W 1969 w RFN złagodzono nazistowską wersję paragrafu (powrócono do poprzedniej), zaś ostatecznie usunięto go dopiero w latach 90.
Cesarstwo Niemieckie i Republika Weimarska.
W 1871 r., jednocześnie z proklamowaniem nowo powstałego Cesarstwa Niemieckiego, na jego terytorium zaczął obowiązywać kodeks karny penalizujący paragrafem 175 stosunki seksualne między mężczyznami, wymieniając je obok zoofilii i definiując jako:
Czyn zakazany zagrożony był karą do 2 lat więzienia. Kodeks nie zajmował się stosunkami pomiędzy kobietami. Homoseksualizm kobiecy penalizowało natomiast prawo austriackie. Na terenie Austrii (także po Anschlussie) funkcjonował od roku 1852 paragraf 129Ib, który przewidywał karę od jednego do pięciu lat pozbawienia wolności za nierząd z osobami tej samej płci. Nie był on jednak powszechnie wykorzystywany – w latach 1938–1943 sądzono z jego mocy w Wiedniu jedynie 66 kobiet Takie przepisy nie wyróżniały Niemiec ani Austrii na tle innych krajów, a wręcz przeciwnie. W ówczesnej Wielkiej Brytanii i USA istniały daleko bardziej restrykcyjne przepisy, przewidujące wyższe kary – oba te kraje obłożyły kontakty homoseksualne karą śmierci. W Europie kontynentalnej, również na terenie Niemiec przed 1871 r., pozostawał w mocy Kodeks Napoleona, depenalizujący wiele tzw. "czynności bez ofiar", w tym również kontakty homoseksualne.
Praktyka stosowania paragrafu 175 w II Rzeszy była jednak dość liberalna. O ile przestrzegano go dość ściśle na prowincji, to jednak w dużych miastach panowała spora swoboda obyczajowa. W dekadenckim Berlinie czy Hamburgu funkcjonowały kluby, bary, sale taneczne „ligi przyjaźni” tej samej płci, krążyły czasopisma homoerotyczne. W Berlinie lat 20. co trzeci nocny lokal był nastawiony na klientów o różnych preferencjach seksualnych. Lesbijki funkcjonowały niemal jawnie: wychodziły co najmniej cztery pisma lesbijskie, a w 1928 r. ukazała się książka "Lesbijki Berlina". Homoseksualizm był tematem dyskutowanym w środowiskach akademickich, miał swoje miejsce w filmie i literaturze. W 1897 r. berliński lekarz seksuolog Magnus Hirschfeld utworzył tzw. Komitet Naukowo-Humanitarny ("Wissenschaftlich-Humanitäres Komitee") stawiający sobie za zadanie zniesienie paragrafu 175 i edukację związaną z homoseksualizmem. Komitet skupiał znanych naukowców niemieckich (Edward Oberg, Max Spohr, Franz Josef von Bülow) i popierany był przez ruch sufrażystek. Początkowo składał się z niemal samych gejów, z czasem dołączały się do niego osoby deklarujące się jako heteroseksualne oraz lesbijki. Według polskiego dziennikarza K. Geberta, założona w 1923 r. Liga Praw Człowieka również walczyła o zniesienie paragrafu 175. Brakuje jednakże dostatecznej liczby danych na potwierdzenie tej tezy. Geje spoza Niemiec, a szczególnie z Wielkiej Brytanii, sprowadzali się do liberalnego Berlina. Tak postąpili m.in. poeta Wystan Hugh Auden oraz krytycy Stephen Spender i Christopher Isherwood.
W 1924 r. sąd w Hanowerze skazał Fritza Haarmanna, który razem ze swoim kochankiem zabił dwudziestu siedmiu nastoletnich chłopców. Wywołało to w Niemczech falę aresztowań wśród osób homoseksualnych i przyczyniło się do homofobicznych postaw społecznych. Liczba spraw sądowych z paragrafu 175 wzrosła wtedy z 450 do ok. 700 rocznie.
Pod koniec lat 20. starania o zmianę sytuacji na gruncie politycznym w okresie II Rzeszy nie przynosiły rezultatu mimo wcześniejszych licznych petycji i działań edukacyjnych kręgu Hirschfelda. Niemieccy politycy niechętnie odnosili się do tego tematu.
Paragraf 175 był również w mocy na ziemiach polskich dawnego zaboru pruskiego przed 1932 rokiem.
Został anulowany wraz z przyjęciem Kodeksu Makarewicza. Art. 207 tego kodeksu 
groził więzieniem do lat 3 jedynie za "ofiarowanie się osobie tej samej płci do czynu nierządnego z chęci zysku".
III Rzesza.
W założeniach nacjonalistycznego pojmowania państwa niemieckiego osoby homoseksualne, podobnie jak Żydzi i osoby chore psychicznie, stanowiły realne niebezpieczeństwo dla „prawej” (heteronormatywnej) większości narodu. 28 lutego 1933 wydano rozporządzenie Hindenburga "O ochronie narodu i państwa", które zniosło nienaruszanie wolności osobistej i dało podstawę do wprowadzeniu aresztu prewencyjnego (tzw. "Schutzhaftu"). W praktyce przepis ten oznaczał, że podejrzanego można było więzić w zasadzie w nieskończoność i to bez wyroku sądowego. Wielu homoseksualnych mężczyzn było zatrzymywanych w areszcie prewencyjnym, skąd później wysyłano ich do obozów koncentracyjnych.
6 maja 1933 r. instytut Hirschfelda został splądrowany przez bojówki Sturmabteilung (SA) i studentów Wyższej Szkoły Wychowania Fizycznego. Na ciężarówki załadowano książki, broszury, obrazy oraz popiersie Hirschfelda. Wywieziono je, by cztery dni później, 10 maja, spalić wraz z zasobami wielu innych berlińskich bibliotek na Placu Hegla przed Operą Państwową. Oznaczało to faktyczny koniec możliwości zniesienia paragrafu 175 i rozpoczęcie okresu prześladowań.
Po puczu Röhma (tzw. „noc długich noży”) w 1934 roku przepis ten jeszcze zaostrzono. Dodano podpunkt 175a, który pozwalał na aresztowanie mężczyzn nie tylko przyłapanych "in flagranti" (jak miało to miejsce wcześniej), ale jedynie podejrzewanych o homoseksualizm (na przykład na podstawie wymienianych pocałunków czy trzymania się za ręce). W praktyce nie trzeba było żadnych dowodów, aby uznać, że ten konkretny mężczyzna jest homoseksualny, wystarczyła denuncjacja lub podejrzenie wynikające na przykład z braku pozostawania w związku małżeńskim.
Niemieckie obozy koncentracyjne.
Stosowanie paragrafu 175 dotyczyło wyłącznie mężczyzn będących obywatelami III Rzeszy, ale z uwzględnieniem rozszerzenia granic po przyłączeniu terytoriów wszystkich podbitych podczas wojny krajów. Osoby skazane na mocy paragrafu 175 w obozach koncentracyjnych otrzymywały oznaczenie w postaci różowego trójkąta. Na podstawie zachowanych dokumentów obozowych wiadomo, że różowych trójkątów wydano kilkanaście tysięcy. W przedmowie do wspomnianego dzieła Hegera Anna Richter wspomina, że prawdopodobnie ponad połowa z nich nie przeżyła tego doświadczenia. Według innego badacza tego zagadnienia, Klausa Müllera, śmiertelność w podanej grupie wynosiła ponad 60%, zaś do 1945 roku na mocy paragrafu 175. skierowano do obozów koncentracyjnych 10–15 tys. więźniów.
Ze względu na obowiązujące dalej po wojnie represje względem osób homoseksualnych, pierwszą pełną relacją więźnia z różowym trójkątem, była ta Josefa Kohouta powstała w latach 1967–1968, a opublikowana pierwszy raz w Niemczech w roku 1972. Pozostałe relacje osób, które zdecydowały się na mówienie o tych wydarzeniach, należą między innymi do: Pierre’a Seela, Gada Becka, Rudolfa Brazdy, Tiemona Hofmana, Friedy Belinfante, Karla Goratha, Heinza Dörmera, Friedericha-Paula von Groszheima, Annette Eick, Albrechta Beckera oraz Heinza F. i Stefana K., o którym dzisiaj wiadomo, że naprawdę nazywał się Teofil Kosiński i był jedynym znanym dziś z imienia i nazwiska Polakiem skazanym z mocy paragrafu 175. Pozostały więc jedynie relacje kilkunastu z kilkunastu tysięcy skazanych osób oraz jedyny zachowany różowy trójkąt z numerem obozowym 1896, który należał do Josefa Kohouta i który obecnie znajduje się w zbiorach United States Holocaust Memorial Museum w Waszyngtonie. Jako że w 2011 roku umarł ostatni znany z imienia i nazwiska były więzień oznaczony różowym trójkątem – Rudolf Brazda – ilość tych świadectw dziś już raczej nie ulegnie zmianie.
. Lesbijki w obozach nie były oznaczane trójkątami różowymi, ale czarnymi, którymi znaczono osoby aspołeczne (bezrobotnych, osoby chore psychicznie, trudną młodzież, alkoholików i innych).
Niemcy powojenne.
Po pokonaniu nazistowskich Niemiec w 1945 r. więźniowie skazani na podstawie paragrafu 175 nie zostali zwolnieni. Alianci oraz Związek Radziecki potraktowali ich jak zwykłych kryminalistów. Geje odbywali w więzieniach reszty zasądzonych kar. Rekordzista, Heinz Dörmer, który był w czasie wojny więźniem KL Neuengamme, pozostał w więzieniu jeszcze po jej zakończeniu, zaś łącznie wyrok za homoseksualizm odsiadywał w więzieniu przez 22 lata (od 1941 roku). Zmarł w 2001 roku, nigdy nie został oficjalnie uznany za ofiarę nazizmu i nie dostał z tego powodu żadnego odszkodowania. Żaden z tzw. różowych trójkątów do dzisiaj nie otrzymał odszkodowania za pobyt w obozie koncentracyjnym – w 1956 r. komisja ds. rekompensat dla byłych więźniów nazistowskich obozów jednoznacznie wykluczyła z zadośćuczynienia ofiary uwięzione za homoseksualizm.
Niemiecka Republika Demokratyczna zniosła całkowicie paragraf 175 w 1967 r. Republika Federalna Niemiec złagodziła nazistowskie prawo w brzmieniu z 1 września 1935 w nowelizacji kodeksu karnego w 1969 r., określając karalną granicę stosunków homoseksualnych na 21 lat. W 1973 r. zmieniono ją na 18 lat, a w 1994 r. pozostałości paragrafu 175 zostały zniesione całkowicie. Stąd więc okres powojenny – od 1945 do końca lat 60. – był przedłużeniem fazy „maskowania” i życia w podziemiu dla większości osób homoseksualnych.
Memoria.
Ofiary obowiązywania paragrafu 175 upamiętniają m.in. pomniki w Berlinie i Amsterdamie. W 2000 r. Rob Epstein i Jeffrey Friedman zrealizowali film dokumentalny pt. "Paragraf 175", zbierający relacje ostatnich żyjących ofiar prześladowań. Jego pomysłodawcą jest jeden z pierwszych badaczy tej tematyki, Klauss Müller – doktor socjologii oraz znawca do spraw prześladowań osób homoseksualnych w III Rzeszy w Unated States Holocaust Memorial Museum w Waszyngtonie. Film oparty jest na jego własnych badaniach.
Różowe oraz (nieco później) czarne trójkąty po latach stały się ważnymi ikonami ruchów LGBTQIA. Nie tylko są one symbolem prześladowań osób homoseksualnych przez nazizm, ale także współczesnej walki osób nieheteronormaywnych o równouprawnienie i godność. Stąd wiele pomników oraz tablic postawionych w miejscach pamięci tej grupy ofiar ma ten kształt. Często towarzyszą im trójkąty oznaczające inne zapomniane kategorie ofiar (na przykład fioletowe), a także napis "Totgeschlagen-Totgeschwiegen" (z niem. pomordowani, przemilczeni).
Miejsca upamiętniające homoseksualne ofiary nazizmu powstają też poza Europą (San Francisco, Montevideo, Sydney).
Statystyki.
Zestawienie danych statystycznych na temat ofiar paragrafu 175:
Odniesienia w kulturze.
Filmy

</doc>
<doc id="921418" url="https://pl.wikipedia.org/wiki?curid=921418" title="Tsutomu Hioki">
Tsutomu Hioki

 – japoński astronom, odkrył 56 planetoid (38 z Shuji Hayakawą oraz 18 z Nobuhiro Kawasato). Jest także współodkrywcą obiektu 1988 VG2, który okazał się zaginioną od wielu lat planetoidą (724) Hapag.
Na jego cześć nazwana została planetoida (5072) Hioki.

</doc>
<doc id="921428" url="https://pl.wikipedia.org/wiki?curid=921428" title="Lirogon">
Lirogon



</doc>
<doc id="921430" url="https://pl.wikipedia.org/wiki?curid=921430" title="Wspólnota administracyjna Weihenzell">
Wspólnota administracyjna Weihenzell

Wspólnota administracyjna Weihenzell – wspólnota administracyjna (niem. "Verwaltungsgemeinschaft") w Niemczech, w kraju związkowym Bawaria, w rejencji Środkowa Frankonia, w regionie Westmittelfranken, w powiecie Ansbach. Siedziba wspólnoty znajduje się w miejscowości Weihenzell, a przewodniczącym jej jest Hans Emmert.
Wspólnota administracyjna zrzesza trzy gminy wiejskie "(Gemeinde)": 

</doc>
<doc id="921432" url="https://pl.wikipedia.org/wiki?curid=921432" title="Karl Johann Neumann">
Karl Johann Neumann

Carl Neumann lub Karl Johann Heinrich Neumann (ur. 27 grudnia 1823 w Królewcu, zm. 29 czerwca 1880 we Wrocławiu) – historyk i geograf niemiecki pracujący na Uniwersytecie Wrocławskim. Autor dzieł historycznych i geograficznych.

</doc>
<doc id="921433" url="https://pl.wikipedia.org/wiki?curid=921433" title="Olimpiada Informatyczna Gimnazjalistów">
Olimpiada Informatyczna Gimnazjalistów



</doc>
<doc id="921435" url="https://pl.wikipedia.org/wiki?curid=921435" title="Warstwa mechaniczna">
Warstwa mechaniczna

Warstwa mechaniczna – metoda eksploracji stanowiska archeologicznego polegająca na zdejmowaniu warstw archeologicznych o określonej przez archeologa miąższości. Przykładowo w czasie badań schodzi się o 5, 10 cm lub na sztych łopaty. 
Metoda ta sprawdza się w przypadku stanowisk składających się z niewielu warstw. Jeżeli stanowisko jest wielowarstwowe konieczne jest zastosowanie metody stratygraficznej. 
Często warstwa mechaniczna jest wstępem do badań stratygraficznych. Przed przystąpieniem do wykopalisk stratygraficznych teren jest oczyszczany przy pomocy warstwy mechanicznej. 

</doc>
<doc id="921437" url="https://pl.wikipedia.org/wiki?curid=921437" title="Wspólnota administracyjna Wilburgstetten">
Wspólnota administracyjna Wilburgstetten

Wspólnota administracyjna Wilburgstetten – wspólnota administracyjna (niem. "Verwaltungsgemeinschaft") w Niemczech, w kraju związkowym Bawaria, w rejencji Środkowa Frankonia, w regionie Westmittelfranken, w powiecie Ansbach. Siedziba wspólnoty znajduje się w miejscowości Wilburgstetten, a jej przewodniczącym jest Martin Schuster.
Wspólnota administracyjna zrzesza jedną gminę targową "(Markt)" oraz dwie gminy wiejskie "(Gemeinde)":

</doc>
<doc id="921440" url="https://pl.wikipedia.org/wiki?curid=921440" title="New Delhi">
New Delhi



</doc>
<doc id="921447" url="https://pl.wikipedia.org/wiki?curid=921447" title="Park Narodowy Kaziranga">
Park Narodowy Kaziranga

Park Narodowy Kaziranga – park narodowy o powierzchni 430 km kwadratowych, położony w północno-wschodnich Indiach, w stanie Asam, na wschód od miasta Guwahati, nad rzeką Brahmaputra.
Głównym celem utworzenia parku była ochrona nosorożca indyjskiego, którego 2/3 światowej populacji (około 1850 osobników) zamieszkuje na terenie parku. Na obszarze parku występuje również szereg innych, zagrożonych gatunków zwierząt, w tym tygrys bengalski (około 90 osobników), słoń indyjski, gaur (kilkadziesiąt osobników), hubarka bengalska, a także wiele gatunków ptactwa wodnego.
Początki ochrony przyrody na terenie parku sięgają 1905 roku kiedy utworzono tu rezerwat przyrody mający na celu ochronę nosorożców, zagrożonych wówczas wyginięciem. W 1938 polowania na nosorożce zostały ostatecznie zakazane. W 1950 został utworzony na tym terenie rezerwat ścisły, przekształcony w roku 1974 w Park Narodowy Kaziranga. 
W 1985 park został wpisany na listę światowego dziedzictwa UNESCO.

</doc>
<doc id="921452" url="https://pl.wikipedia.org/wiki?curid=921452" title="Ableizm">
Ableizm

Ableizm (z ang. "-able" w "disable" – niepełnosprawny oraz "-ism" w "racism, sexism"), in. handicapizm/handikapizm, (z ang. "handicap" – niepełnosprawność, przeszkoda) – dyskryminacja, niechęć, wrogość względem osób niepełnosprawnych. Ableizm definiuje osoby niepełnosprawne przez ich niepełnosprawność, charakteryzując je jako gorsze i podrzędne wobec osób pełnosprawnych.
Uprzedzenie może przejawiać się zarówno bezpośrednią agresją (uprzedzenie awersyjne), jak i np. lekceważeniem potrzeb osób niepełnosprawnych w architekturze (uprzedzenie dominatywne). Historycznymi przykładami uprzedzenia awersyjnego są akcje Niemiec hitlerowskich mordujących własnych niepełnosprawnych (Akcja T4), czy starożytnych społeczeństw takich jak Sparta, które zrzucały niepełnosprawnych ze skał do morza bądź spychały ich poza obrzeża miast. Ableizm awersyjny w dzisiejszej dobie (choć w mniejszym natężeniu) istnieje w kulturach nierozwiniętych III Świata, w Chinach i Indiach.
W literaturze anglojęzycznej używa się terminów "ableism, handicapism, ablism, disablism (Brit. English), anapirophobia, anapirism, disability discrimination".
Elementem ableizmu są (zazwyczaj nieprawdziwe) stereotypy związane z niepełnosprawnością (na przykład założenie, że wszystkie niepełnosprawne osoby chcą być wyleczone, użytkownicy wózków zawsze są niepełnosprawni intelektualnie, lub że ślepi mają „specjalny” zmysł słuchu). Te stereotypy służą jako uzasadnienie dyskryminujących praktyk, postaw i zachowań wobec osób niepełnosprawnych. Skutkiem ableizmu jest odczuwanie przez osoby niepełnosprawne poczucia mobbingu, eliminacji i wykluczenia ze społeczeństwa.
W społeczeństwach ableistycznych osoby niepełnosprawne są postrzegane jako mniej wartościowe, albo nawet mniej „ludzkie”. Przykładem szeroko rozpowszechnionego ableizmu jest popularność eugeniki na początku XX wieku.
Dyskryminacja ze względu na niepełnosprawność ma miejsce, kiedy dana osoba, z powodu swojej niepełnosprawności, traktowana jest gorzej niż inna osoba w podobnej sytuacji (dyskryminacja bezpośrednia) lub gdy pozornie neutralny przepis, kryterium lub praktyka mogą stawiać w szczególnie niekorzystnej sytuacji osoby niepełnosprawne w porównaniu do innych osób (dyskryminacja pośrednia). Handicapizm to naruszenie Karty Praw Osób Niepełnosprawnych, a dokładnie punktu 6, którym zapisano, że „osoby niepełnosprawne mają prawo do pracy na otwartym rynku pracy zgodnie z kwalifikacjami, wykształceniem i możliwościami…”
Ableizm można również lepiej zrozumieć, czytając literaturę publikowaną przez osoby, które doświadczają niepełnosprawności i ableizmu z pierwszej ręki. Dyscyplina akademicka badająca społeczny wymiar niepełnosprawności, w tym ableizm, to studia o niepełnosprawności ("disability studies"). Studia o niepełnosprawności pozostają dziedziną naukową obecną najsilniej w krajach anglosaskich, wschodnioeuropejskie studia o niepełnosprawności to nowy obszar badań.
W mediach.
Niepełnosprawność jest nie tylko fałszywie przedstawiana w mediach, ale także często niedostatecznie reprezentowana. Około 20 procent populacji (dane polskie podają 12.2%) jest niepełnosprawnych, tylko 2 procent postaci granych w telewizji i filmie jest niepełnosprawnych. W 95% przypadków, postaci niepełnosprawne są odgrywane przez pełnosprawnych aktorów
Niepełnosprawny złoczyńca.
Jedną z powszechnych form przedstawiania niepełnosprawności w mediach jest przedstawianie złoczyńców jako postaci upośledzonych umysłowo lub fizycznie. Lindsey Row-Heyveld porównuje tradycyjny sposób przedstawiania „nikczemnych” piratów (drewniana noga, przepaska na oko, hak w miejscu ręki) z postaciami pozytywnymi, wyglądającymi „jak Jack Sparrow Johnny'ego Deppa”. Niepełnosprawność złoczyńcy ma na celu oddzielenie go od przeciętnego widza i odczłowieczenie antagonisty. W rezultacie formuje się piętno otaczające niepełnosprawność i osoby z nią żyjące.
Inspiration porn.
Wykorzystanie osób niepełnosprawnych wykonujących zwykłe czynności bywa zwane w literaturze anglojęzycznej "inspiration porn". Krytycy tego zjawiska zauważają, że dystansuje ono osoby niepełnosprawne od osób, które nie są niepełnosprawne i przedstawia niepełnosprawność jako przeszkodę do pokonania.
Tragedia osobista.
W wielu mediach, takich jak filmy i artykuły, osoba niepełnosprawna jest przedstawiana jako postrzegana jako „wyrzutek”, osoba inna i godna pożałowania. Michael Hayes i Rhonda Black w swojej pracy z 2003 badają filmy hollywoodzkie jako dyskurs wywołujący litość wobec niepełnosprawności jako problemu społecznego, fizycznego i emocjonalnego ograniczenia. Aspekt współczucia jest potęgowany przez historie mediów skupiające się na indywidualnych słabościach, a nie na mocnych stronach, pozostawiając widzom negatywny i ableistyczny obraz niepełnosprawności. Przedstawianie osób niepełnosprawnych w ramach ofiary jest przeważającą narracją polskiej prasy, zarówno opiniotwórczej, jak i tabloidowej.
Superkaleka.
Narracja "superkaleki" to na ogół opowieść o osobie z widoczną niepełnosprawnością, która jest w stanie „przezwyciężyć” różnice fizyczne i jakoś wykonać imponujące zadanie. W książce Thomasa Hehira "Eliminating Ableism in Education" jako przykład narracji superkaleki podany jest przykład niewidomego mężczyzny, który wspina się na Mount Everest. Igrzyska paraolimpijskie są kolejnym przykładem stereotypu, ponieważ przyciągają uwagę mediów i demonstrują osoby niepełnosprawne wykonujące niezwykle wymagające zadania fizyczne. Chociaż na pierwszy rzut oka może się to wydawać inspirujące, Hehir wyjaśnia, że wiele osób niepełnosprawnych postrzega te wiadomości jako stawiające nierealistyczne oczekiwania. Ponadto Hehir wspomina, że historie „superkalek” sugerują, że osoby niepełnosprawne muszą przezwyciężyć swoją niepełnosprawność, wykonując imponujące zadania, aby być postrzegani jako równi i uniknąć litości ze strony osób pełnosprawnych. Rama osób niepełnosprawnych jako „bohaterów” (zarówno narracje "inspiration porn", jak i superkalek) jest drugą przeważającą (po ramie ofiary) w polskich mediach ramą pokazywania osób niepełnosprawnych.

</doc>
<doc id="921455" url="https://pl.wikipedia.org/wiki?curid=921455" title="Wspólnota administracyjna Wolframs-Eschenbach">
Wspólnota administracyjna Wolframs-Eschenbach

Wspólnota administracyjna Wolframs-Eschenbach – wspólnota administracyjna (niem. "Verwaltungsgemeinschaft") w Niemczech, w kraju związkowym Bawaria, w rejencji Środkowa Frankonia, w regionie Westmittelfranken, w powiecie Ansbach. Siedziba wspólnoty znajduje się w mieście Wolframs-Eschenbach, a przewodniczącym jej jest Stefan Maul.
Wspólnota administracyjna zrzesza jedną gminę miejską "(Stadt)" oraz jedna gminę wiejską "(Gemeinde)": 

</doc>
<doc id="921457" url="https://pl.wikipedia.org/wiki?curid=921457" title="Gregor Mackintosh">
Gregor Mackintosh

Gregor Mackintosh (ur. 20 czerwca 1970 roku) – brytyjski gitarzysta i kompozytor. Gra w zespole Paradise Lost jako gitarzysta prowadzący. W 2010 roku Mackintosh powołał zespół pod nazwą Vallenfyre.

</doc>
<doc id="921458" url="https://pl.wikipedia.org/wiki?curid=921458" title="Rodzina planetoidy Hilda">
Rodzina planetoidy Hilda

Rodzina planetoidy Hilda – rodzina złożona z planetoid o półosi wielkiej o długości pomiędzy 3,7 a 4,2 au, ekscentryczności orbity większej niż 0,07 oraz o inklinacji poniżej 20°. Jest to "dynamiczna" rodzina obiektów, które znajdują się w rezonansie orbitalnym 3:2 z Jowiszem. Daje się w niej wyróżnić dwie rodziny planetoid w klasycznym znaczeniu, pochodzące z rozpadu ciała macierzystego: właściwą rodzinę planetoidy (153) Hilda oraz rodzinę planetoidy (1911) Schubart.
Obiekty z rodziny Hildy w swoich apheliach grupują się w pobliżu orbity Jowisza w jednym z trzech punktów: po przeciwnej stronie orbity niż planeta, albo 60° przed lub za Jowiszem, w pobliżu punktów libracyjnych L4 i L5. Ze względu na rezonans orbitalny w przeciągu trzech okrążeń Słońca każda planetoida z tej rodziny przechodzi przez te trzy punkty.
Nazwa obiektów pochodzi od planetoidy (153) Hilda odkrytej w 1875 przez Johanna Palisę. Analizy z maja 2011 roku, obejmujące 1023 planetoidy należące do tej rodziny, wykazały, że dominują w niej planetoidy typu D (ok. 67% obiektów o średnicy większej niż 30 km), następne pod względem liczebności są obiekty typu P i C (łącznie ok. 27%).
W czerwcu 2009 roku w atmosferę Jowisza uderzyła planetoida prawdopodobnie należąca do tej rodziny.
Przykładowe parametry orbit planetoid należących do rodziny Hildy (stan z lipca 2022):

</doc>
<doc id="921460" url="https://pl.wikipedia.org/wiki?curid=921460" title="Flaga Redy">
Flaga Redy



</doc>
<doc id="921461" url="https://pl.wikipedia.org/wiki?curid=921461" title="Lotus Cars">
Lotus Cars

Lotus Cars, oficjalnie Lotus Car Limited – brytyjskie przedsiębiorstwo branży motoryzacyjnej, zajmujące się produkcją samochodów sportowych i wyścigowych. Przedsiębiorstwo ma swoją siedzibę w Norfolk w Anglii. Od 1996 roku właścicielem Lotusa była malezyjska firma Proton. W 2017 roku większościowy pakiet akcji Lotusa przejął chiński koncern Geely. 

</doc>
<doc id="921462" url="https://pl.wikipedia.org/wiki?curid=921462" title="Carl Neumann">
Carl Neumann

Carl Neumann (ur. 1860 w Mannheim, zm. 1934 w Heidelbergu) – niemiecki historyk kultury i sztuki, profesor w Getyndze, Kolonii i od 1911 w Heidelbergu. 
Napisał utwory: „Griechische Geschichtsschreiber und Geschichtsquellen im 12. Jh.” (1888), „Die Weltstellung des byzantinischen Reiches vor den Kreuzzügen” (1894), dzieła o Rembrancie (1902, 1906 i 1918), „Jac. Burckhardt. Deutschland und die Schweiz” (1919) i „Hans Thoma” (1925).

</doc>
<doc id="921464" url="https://pl.wikipedia.org/wiki?curid=921464" title="Wybuchy bombowe w New Delhi, 2005">
Wybuchy bombowe w New Delhi, 2005



</doc>
<doc id="921466" url="https://pl.wikipedia.org/wiki?curid=921466" title="Wspólnota administracyjna Happurg">
Wspólnota administracyjna Happurg

Wspólnota administracyjna Happurg – wspólnota administracyjna (niem. "Verwaltungsgemeinschaft") w Niemczech, w kraju związkowym Bawaria, w rejencji Środkowa Frankonia, w regionie Industrieregion Mittelfranken, w powiecie Norymberga. Siedziba wspólnoty znajduje się w miejscowości Happurg. Powstała w 1978.
Wspólnota administracyjna zrzesza dwie gminy wiejskie "(Gemeinde)": 

</doc>
<doc id="921469" url="https://pl.wikipedia.org/wiki?curid=921469" title="Wyścig Szlakiem Grodów Piastowskich">
Wyścig Szlakiem Grodów Piastowskich



</doc>
<doc id="921472" url="https://pl.wikipedia.org/wiki?curid=921472" title="Popławy-Rogale">
Popławy-Rogale

Popławy-Rogale (do 2008 "Popławy") – wieś w Polsce położona w województwie lubelskim, w powiecie łukowskim, w gminie Trzebieszów.
Wierni Kościoła rzymskokatolickiego należą do parafii Dziesięciu Tysięcy Rycerzy Męczenników w Trzebieszowie.
Powstała 1 stycznia 2008 roku ze zniesienia części wsi Popławy o nazwie Rogale i zmianie nazwy wsi "Popławy" na "Popławy-Rogale"..

</doc>
<doc id="921473" url="https://pl.wikipedia.org/wiki?curid=921473" title="Niedowład Klumpke">
Niedowład Klumpke

Niedowład Klumpke () – porażenie splotu ramiennego spowodowane urazem okołoporodowym, dotyczące korzeni od C do Th nerwów rdzeniowych tworzących ten splot.
Objawia się brakiem odruchu chwytnego. Czynność zginaczy zostaje znacznie bardziej upośledzona niż prostowników. Gdy zajęta jest gałąź łącząca układu współczulnego, niedowładowi Klumpke dodatkowo towarzyszy zespół Hornera.
Opisane przez Augustę Marie Dejerine-Klumpke.

</doc>
<doc id="921481" url="https://pl.wikipedia.org/wiki?curid=921481" title="Szachy Capablanki">
Szachy Capablanki

Szachy Capablanki – odmiana gry w szachy, rozgrywana na szachownicy 80-polowej lub 100-polowej.
Wprowadzenie.
Ten wariant rozgrywania partii szachowej zaproponował w 1927 r. José Raúl Capablanca (mistrza świata w latach 1921–1927). Uważał on, iż poziom wiedzy szachowej osiągnął tak wysoki pułap, że partie między mistrzami szachowymi zawsze będą kończyć się remisem. To niebezpieczeństwo „remisowej śmierci” było głównym powodem stworzenia przez niego bardziej złożonej i bogatszej odmiany szachów.
Aby to osiągnąć, do gry wprowadził (poza klasycznym zestawem szachowych bierek) dwie nowe figury, arcybiskupa (ang. "archbishop") i kanclerza ("chancellor"):
 arcybiskup – figura na polach c1 i c8, poruszająca się jak goniec i skoczek,
 kanclerz – figura na polach h1 i h8, poruszająca się jak wieża i skoczek.
Capablanka uważał, że dodając dwie mocne figury zredukuje prawdopodobieństwo remisu i uczyni partię bardziej interesującą, nowe figury posiadają bowiem własności, które wzbogacają grę. Na przykład zarówno arcybiskup, jak i kanclerz mogą jednocześnie szachować króla i atakować hetmana, nawet w przypadku, gdy figury te ustawione są w znacznej odległości od siebie.
Pomysły poprzedzające szachy Capablanki.
Capablanca nie był pierwszą osobą, która sugerowała podobne zmiany. W 1617 r. Pietro Carrera opublikował książkę „Il Gioco degli Scacchi”, która zawierała opis wariantu szachowego granego na szachownicy 8×10. Jako pierwszy umieścił nowe figury między wieżą a skoczkiem, z tym że kanclerza ustawił na polach i1 i i8, a arcybiskupa – b1 i b8. Wprowadził również własne nazwy dla figur, mistrza ("champion") zamiast kanclerza i centaura zamiast arcybiskupa. Po śmierci, jego propozycja została zapomniana. W 1874 r. czołowy angielski szachista Henry Bird zaproponował jeszcze inny układ figur: kanclerz umieszczony był pomiędzy gońcem a hetmanem na polach d1 i d8, natomiast arcybiskup – między gońcem a królem, na polach g1 i g8. Bird użył nazw strażnik ("guard") zamiast kanclerza i koniuszy ("equerry") zamiast arcybiskupa.
Ustawienie figur.
W pierwszej wersji Capablanka zaproponował, aby arcybiskup był ustawiony bezpośrednio między hetmanem a gońcem, natomiast kanclerz – bezpośrednio między królem a gońcem. Ta propozycja miała istotną wadę, pozostawiała bowiem piony h2 i h7 bez obrony, co mogło grozić szybkim matem. Dopiero później skorygował on ustawienie figur w taki sposób, aby arcybiskup zajmował pozycję pomiędzy skoczkiem a gońcem na skrzydle hetmańskim, natomiast kanclerz – analogicznie na skrzydle królewskim. Prowadził również doświadczenia na szachownicy 100-polowej (10×10), gdzie piony mogły poruszać się przy pierwszym posunięciu nawet o trzy posunięcia do przodu. O badaniach tych pisał Edward Lasker:
Lasker był jednym z wielu zwolenników nowej odmiany szachów. Do ich grona zaliczał się również węgierski arcymistrz Géza Maróczy, który rozegrał kilka partii z Capablanką, okazując się nawet lepszym od niego zawodnikiem. Nie brakowało również przeciwników nowego pomysłu, jeden z nich, brytyjski mistrz William Winter twierdził, iż zwiększenie na szachownicy liczby silnych figur spowoduje, że znaczenie słabszych stanie się mniej istotne.
Szachy Capablanki dzisiaj.
Współcześnie istnieje wiele odmian szachów Capablanki, które różnią się początkowym ustawieniem figur. W 2004 r. Reinhard Scharnagl zaproponował odmianę losową, opartą na szachach losowych. W wariancie tym istnieje 12118 możliwych początkowych ustawień figur, przy zachowaniu pewnych zasad (m.in. króle muszą znajdować się pomiędzy wieżami, wszystkie piony w pozycji wyjściowej muszą być bronione, gońce muszą zajmować pola różnego koloru).

</doc>
<doc id="921482" url="https://pl.wikipedia.org/wiki?curid=921482" title="Wspólnota administracyjna Henfenfeld">
Wspólnota administracyjna Henfenfeld

Wspólnota administracyjna Henfenfeld – wspólnota administracyjna (niem. "Verwaltungsgemeinschaft") w Niemczech, w kraju związkowym Bawaria, w rejencji Środkowa Frankonia, w regionie Industrieregion Mittelfranken, w powiecie Norymberga. Siedziba wspólnoty znajduje się w miejscowości Henfenfeld.
Wspólnota administracyjna zrzesza trzy gminy wiejskie "(Gemeinde)": 

</doc>
<doc id="921483" url="https://pl.wikipedia.org/wiki?curid=921483" title="Dance Passion">
Dance Passion

Dance Passion – płyta zespołu Roxette wydana 27 marca 1987. Jest to składanka zremiksowanych utworów pochodzących z debiutanckiego albumu "Pearls of Passion". Album został wydany na płycie winylowej (z pominięciem dystrybucji na kasecie magnetofonowej i płycie kompaktowej) w kilku krajach europejskich tj Szwecja, Niemcy i Włochy. Nie był notowany na listach przebojów, poza Szwecją. W rodzimym kraju zespołu dotarł jedynie do 19. pozycji na liście i sprzedał się zaledwie w 27 tys. egzemplarzy.
Prawie wszystkie utwory (wyłączając „Neverending Love” którego remiksem zajął się Rene Hedemyr i „Secret That She Keeps” – remiks Aalar Surna) zostały zremiksowane przez szwedzkiego producenta i inżyniera Kaja Erixona. Dwa z nich zostały wydane wcześniej na singlach promujących debiut Roxette. Remiks „Neverending Love (Extended Club Mix)” także pt „Euro Mix” na dwunastocalowym singlu we Francji. „Soul Deep (Extended Mix)” również wydano na dwunastocalowym singlu. Pozostałe remiksy są dostępne tylko na tym wydawnictwie.

</doc>
<doc id="921485" url="https://pl.wikipedia.org/wiki?curid=921485" title="Wilhelm Reinhard von Neipperg">
Wilhelm Reinhard von Neipperg

Wilhelm Reinhard von Neipperg (ur. 27 maja 1684 w Schwaigern, zm. 26 maja 1774 w Wiedniu) – hrabia, austriacki marszałek polny.
Życiorys.
Pochodził z arystokratycznej rodziny szwabskiej. Odznaczył się w wojnie tureckiej (1716-1717). 20 listopada 1733 został mianowany na stopień marszałka polnego porucznika. Walczył we Włoszech. 2 maja 1735 został mianowany na stopień generała artylerii, a dwa lata później gubernatorem Temeszwaru. Uczestniczył w działaniach przeciw Turkom.
W 1739 bez upoważnienia zawarł niekorzystny traktat belgradzki. Został za to (m.in. z feldmarszałkiem von Wallisem) skazany na uwięzienie w twierdzy; przetrzymywany był w Győr i twierdzy w Kłodzku. Po śmierci cesarza Karola VI w 1740 ułaskawiony przez Marię Teresę. 19 marca 1741 został mianowany na stopień marszałka polnego.
W 1741 przegrał bitwę z Fryderykiem II pod Małujowicami.
Dziadek Adama Neipperga, drugiego męża cesarzowej Marii Ludwiki, wcześniej żony Napoleona.

</doc>
<doc id="921487" url="https://pl.wikipedia.org/wiki?curid=921487" title="Tomizm lowański">
Tomizm lowański

Tomizm lowański – odmiana neotomizmu zainicjowana przez D. Merciera, podkreślająca potrzebę rozwijania teorii poznania i postulująca łączność filozofii przyrody ze współczesnymi naukami przyrodniczymi. Z tomizmu lowańskiego wyodrębnił się tomizm transcendentalizujący. Inni przedstawiciele: L. Noel, L. De Raeymaeker, E. Mounier, A. Gemelli, w Polsce Kazimierz Kłósak i Piotr Chojnacki.

</doc>
<doc id="921490" url="https://pl.wikipedia.org/wiki?curid=921490" title="Wspólnota administracyjna Velden">
Wspólnota administracyjna Velden



</doc>
<doc id="921492" url="https://pl.wikipedia.org/wiki?curid=921492" title="Kościół Wszystkich Świętych w Warszawie">
Kościół Wszystkich Świętych w Warszawie

Kościół Wszystkich Świętych – kościół rzymskokatolicki znajdujący się przy placu Grzybowskim 3/5 w Warszawie. Kościół parafialny parafii Wszystkich Świętych.
Opis.
Prace nad budową świątyni rozpoczęto w roku 1861 według projektu Henryka Marconiego. Podczas prac projektowych wzorował się on na istniejącym już kościele renesansowym św. Justyny w Padwie. Budowa świątyni uzyskała wsparcie finansowe od miasta; w skład komitetu budowy wchodził prezydent Sokrat Starynkiewicz (który wspierał budowę także ze środków prywatnych). Zgodnie z projektem kościół został poświęcony 31 października 1883 r. przez arcybiskupa Wincentego Popiela. Nie był wówczas jeszcze całkowicie ukończony – dopiero w 1892 roku rozpoczęła się budowa wież.
W czasie wojny obronnej we wrześniu 1939 r. został nieznacznie uszkodzony. Podczas okupacji był jednym z trzech kościołów chrześcijańskich, które znalazły się na terenie getta (drugą taką świątynią był kościół św. Augustyna, a trzecią kościół Narodzenia Najświętszej Maryi Panny). Kościół Wszystkich Świętych służył wówczas chrześcijanom pochodzenia żydowskiego, którzy byli przetrzymywani w getcie. W czasie istnienia getta, proboszcz ks. prałat Marceli Godlewski, znany ze swojej przedwojennej antypatii do Żydów, zaangażował się w udzielanie im pomocy. Na plebanii u proboszcza schronienie znalazł m.in. prof. Ludwik Hirszfeld.
W sierpniu 1942 roku, w czasie wielkiej akcji deportacyjnej do obozu zagłady w Treblince, kościół został wyłączony z getta. 
Świątynia została poważnie uszkodzona w czasie walk podczas powstania warszawskiego. Bomby lotnicze i ostrzał artylerii niemieckiej spowodowały m.in. pożar dachu, zawalenie się stropów aż do podziemi, zburzona została także wschodnia wieża świątyni. Zniszczeniu uległy wszystkie dzieła sztuki stanowiące wyposażenie kościoła, większość cennych epitafiów i malowideł.
8 czerwca 1987 podczas trzeciej wizyty apostolskiej w Polsce w kościele Wszystkich Świętych Jan Paweł II odprawił mszę świętą inaugurującą II Krajowy Kongres Eucharystyczny. Wśród tysięcy zgromadzonych wiernych była m.in. Matka Teresa z Kalkuty.
W 1993 z okazji piętnastej rocznicy pontyfikatu Jana Pawła II na schodach przed kościołem odsłonięto jego pomnik ofiarowany przez włoskiego rzeźbiarza Giorgio Gallettiego. Bliźniaczy monument znajduje się w sanktuarium Matki Boskiej Częstochowskiej w miejscowości Dozio w Lombardii.
W 2017 świątynia, jako pierwsza w Polsce, z inicjatywy społeczności żydowskiej otrzymała tytuł "House of Life" (pol. Dom Życia) przyznawany przez Międzynarodową Fundację Raoula Wallenberga.

</doc>
<doc id="921494" url="https://pl.wikipedia.org/wiki?curid=921494" title="Tam, gdzie pieprz rośnie">
Tam, gdzie pieprz rośnie



</doc>
<doc id="921495" url="https://pl.wikipedia.org/wiki?curid=921495" title="Tam, gdzie rośnie wanilia">
Tam, gdzie rośnie wanilia



</doc>
<doc id="921496" url="https://pl.wikipedia.org/wiki?curid=921496" title="Alex Agase">
Alex Agase

Alex Agase, właśc. Alexander Arrasi Agase (ur. 27 marca 1922 w Chicago, zm. 3 maja 2007 w Tarpon Springs na Florydzie) – amerykański sportowiec pochodzenia irańskiego, zawodnik i trener futbolu amerykańskiego.
Zarys biografii.
Urodzony w rodzinie emigrantów irańskich, szkołę średnią (Evanston Township High School) ukończył w Evanston (Illinois). Występował w reprezentacjach futbolowych dwóch uczelni – Uniwersytetu Illinois (1941–1942, 1946) i Uniwersytetu Purdue (1943) – trzykrotnie będąc nominowanym do składu drużyny sezonu ("All-American", 1942, 1943, 1946). Grał na pozycji "guarda" w linii ataku, zapisał się w historii akademickich rozgrywek futbolowych jako drugi "guard", któremu w jednym meczu udało się wykonać dwa przyłożenia. Występował również w defensywie, na pozycji "linebackera". Na Uniwersytecie Purdue studia łączył z przygotowaniem wojskowym, w latach 1944-1945 walczył na froncie japońskim, brał udział w bitwach o Iwo Jimę i Okinawę. Za doznane rany został odznaczony Purpurowym Sercem. Po powrocie z wojska, jeszcze raz w barwach Uniwersytetu Illinois, w uznaniu dobrych występów został wyróżniony nagrodą Silver Football pisma "Chicago Tribune" dla najbardziej wartościowego futbolisty reprezentacji akademickich zrzeszonych w Big Ten Conference.
W 1947 przeszedł do zawodowych rozgrywek. Początkowo występował w drużynach All-America Football Conference, kolejno w Chicago Rockets, Los Angeles Dons (1947) i wreszcie w Cleveland Browns (1948–1951). W 1948 i 1949 zdobył mistrzostwo All-America Football Conference, a po przejściu drużyny Cleveland do rozgrywek National Football League także mistrzostwo tej ligi (1950). W 1953 występował w Baltimore Colts (drużyna przeniosła się później do Indianapolis).
Po zakończeniu kariery zawodniczej Agase pracował jako trener. W latach 1956–1963 był asystentem trenera Ary Parseghiana na Uniwersytecie Północno-Zachodnim w Evanston i Chicago, a 1964–1972 (po odejściu Parseghiana do Uniwersytetu w Notre Dame) naczelnym trenerem; w 1970 otrzymał tytuł trenera roku w futbolu akademickim, nadany przez Football Writers Association. W latach 1973–1976 trenował reprezentację futbolową Uniwersytetu Purdue (swojej dawnej uczelni), a w latach 1977–1981 kierował departamentem sportu w Uniwersytecie Wschodniego Michigan w Ypsilanti. Później był, między innymi, asystentem trenera na Uniwersytecie Michigan (Bo Schembechlera).
W 1963 Agase został wpisany do Hall of Fame akademickiego futbolu amerykańskiego. W 1990 znalazł się również w drużynie stulecia Uniwersytetu Illinois.

</doc>
<doc id="921498" url="https://pl.wikipedia.org/wiki?curid=921498" title="Deklasacja">
Deklasacja

Deklasacja – jest to obniżenie, utrata przez jednostkę, grupę jej dotychczasowej pozycji społecznej, mające związek z degradacją ekonomiczną, pauperyzacją, osłabieniem prestiżu społecznego.

</doc>
<doc id="921500" url="https://pl.wikipedia.org/wiki?curid=921500" title="Wspólnota administracyjna Velden (powiat Norymberga)">
Wspólnota administracyjna Velden (powiat Norymberga)

Wspólnota administracyjna Velden – wspólnota administracyjna (niem. "Verwaltungsgemeinschaft") w Niemczech, w kraju związkowym Bawaria, w rejencji Środkowa Frankonia, w regionie Industrieregion Mittelfranken, w powiecie Norymberga. Siedziba wspólnoty znajduje się w mieście Velden.
Wspólnota administracyjna zrzesza jedną gminę miejską "(Stadt)" oraz dwie gminy wiejskie "(Gemeinde)": 

</doc>
<doc id="921504" url="https://pl.wikipedia.org/wiki?curid=921504" title="Andrzej Woźniak">
Andrzej Woźniak



</doc>
<doc id="921512" url="https://pl.wikipedia.org/wiki?curid=921512" title="Andrzej Woźniak (1915–1947)">
Andrzej Woźniak (1915–1947)

Andrzej Marian Woźniak (ur. 7 marca 1915 w Krakowie, zm. 23 października 1947 tamże) – sierżant pilot Polskich Sił Powietrznych, piłkarz Wisły Kraków.
Życiorys.
Był bratem Artura. Grał głównie w rezerwach Wisły Kraków, na prawej obronie – w pierwszym zespole zaliczył zaledwie trzy mecze.
W czasie II wojny światowej służył w Polskich Siłach Powietrznych, miał numer służbowy RAF 793160. Był pilotem w 300 Dywizjonie Bombowym Ziemi Mazowieckiej. Po demobilizacji w 1947 roku powrócił do Polski. Zmarł 23 października 1947 r., został pochowany na cmentarzu rakowickim.

</doc>
<doc id="921514" url="https://pl.wikipedia.org/wiki?curid=921514" title="Zazdrość o członek">
Zazdrość o członek

Zazdrość o członek (niem. "Penisneid", ang. "penis envy") – w klasycznej psychoanalizie żeński odpowiednik kompleksu kastracyjnego, zazdrość dziewczynek o posiadanie członka przez chłopców, wynikająca z odkrycia różnic anatomicznych między płciami. W życiu dorosłym zazdrość może przyjąć różne patologiczne lub wysublimowane formy.
Pojęcie w nurtach neopsychoanalitycznych (zob. Karen Horney) jest interpretowane jako chęć osiągnięcia przez kobiety pozycji mężczyzn w patriarchalnym społeczeństwie – członek staje się tu symbolem praw i możliwości mężczyzn, które w takich społeczeństwach nie są dostępne dla kobiet. Jak pisze amerykańska badaczka i feministka Kate Millett, kobiety "nie zazdroszczą mężczyznom penisa, lecz możliwości, jakie daje posiadanie penisa [bycie mężczyzną]".

</doc>
<doc id="921515" url="https://pl.wikipedia.org/wiki?curid=921515" title="Edmundo Guillén">
Edmundo Guillén

Edmundo Guillén (ur. 1921, zm. 2005) - peruwiański nauczyciel, prawnik, pisarz, podróżnik i odkrywca. 
W 1976 roku był organizatorem i uczestnikiem ekspedycji, w której uczestniczyli m.in. Tony Halik i Elżbieta Dzikowska, i która dostarczyła pierwszy dowód potwierdzający lokalizację legendarnej stolicy Inków Vilcabamby.

</doc>
<doc id="921521" url="https://pl.wikipedia.org/wiki?curid=921521" title="Elyas Bazna">
Elyas Bazna

Elyas Bazna (ur. 28 lipca 1904 w Prisztinie, zm. 21 grudnia 1970 w Monachium) – szpieg o kryptonimie „Cicero”.
Życiorys.
Urodził się w Prisztinie (obecnie Kosowo), ówcześnie na terenie Imperium Osmańskiego. Był synem posiadacza ziemskiego. Mimo przypisywanego mu pochodzenia albańskiego, sam uważał się za Turka. W 1914 wraz z rodziną przeniósł się do Stambułu. W 1918, kiedy stolica Turcji była okupowana, znalazł pracę we francuskiej kolumnie transportowej jako kierowca. Za kradzież broni i samochodu został skazany na 3 lata pobytu w obozie pracy. Karę odbywał we Francji. Po uwolnieniu pracował w fabryce samochodów w Marsylii. Po powrocie do Turcji osiedlił się w Ankarze. Znajomość języków i umiejętność prowadzenia samochodów pomogła mu znaleźć pracę w ambasadzie Jugosławii, a następnie w amerykańskiej misji wojskowej w stolicy Turcji.
W 1943 w prasie tureckiej ukazało się ogłoszenie Douglasa Buska, I sekretarza ambasady brytyjskiej, który poszukiwał służącego-kierowcy, posiadającego umiejętność naprawy samochodu. Etat ten uzyskał Bazna, który szybko zdobył zaufanie Buska i dzięki niemu został przedstawiony ambasadorowi – sir Hughe Knatchbull-Hugessenowi.
Zatrudniony w ambasadzie, już od jesieni 1943 dostarczał nazistowskim Niemcom, poprzez attaché Ludwiga Carla Moyzischa, ściśle tajne dokumenty wykradzione brytyjskiemu ambasadorowi, a dotyczące lądowania Sił Sprzymierzonych we Francji i otwarcia drugiego frontu na Zachodzie. Brytyjczycy naciskali na neutralną Turcję, aby przyłączyła się do Sprzymierzonych. Szef oddziału Służby Bezpieczeństwa (SD) dostarczył mu aparat fotograficzny marki Leica Camera, wytrychy i dużą kwotę gotówki w tureckiej walucie. Jego zadaniem było fotografowanie wszystkich dokumentów ambasadora, gdy ten brał kąpiel, spał lub jadł śniadanie.
Moyzisch został wezwany do Berlina w celu zweryfikowania autentyczności przesyłanych przez niego dokumentów. Moyzisch miał zastanawiać się, skąd Bazna wie, że dokumenty są tak wartościowe oraz w jaki sposób dokonywał ich selekcji, skoro słabo znał angielski. Ponadto wszystkie fotografie były świetnej jakości, co kłóciło się z wizją wykonywania zdjęć metodą „chałupniczą” i w wielkim pośpiechu. 9 listopada wrócił pośpiesznie do Ankary, prawdopodobnie z ekspertem od fotografii. W tym samym czasie trwało trzydniowe spotkanie ministra spraw zagranicznych Wielkiej Brytanii Anthony’ego Edena, ambasadora brytyjskiego w Kairze Milesa Lampsona i ministra spraw zagranicznych Turcji Numana Menemencioğlu. 10 listopada minister spraw zagranicznych Niemiec Joachim von Ribbentrop otrzymał notatkę od „Cicero”: „W Kairze Eden zażądał od Turcji udostępnienia lotnisk dla myśliwców, co niewątpliwie związane jest z niepewną sytuacją Wielkiej Brytanii na wybrzeżu Morza Egejskiego”. Turecki minister nie chciał jednak o tej sprawie dyskutować.
W 1962 Bazna wspólnie z Hansem Noglym wydał wspomnienia pod tytułem "I was Cicero", które ukazały się w nowojorskim wydawnictwie Harper &amp; Row. Zmarł w Monachium w 1970, po kilkunastu latach życia w biedzie z powodu odkrycia przez policję sfałszowanych banknotów dostarczanych mu przez Niemców. Duża część dokumentów dotyczących jego sprawy nadal jest jednak objęta przez służby brytyjskie klauzulą tajności.

</doc>
<doc id="921522" url="https://pl.wikipedia.org/wiki?curid=921522" title="Nabożeństwo majowe">
Nabożeństwo majowe

Nabożeństwo majowe (zwane potocznie majówką lub majowym) – katolickie nabożeństwo wieczorne odprawiane w maju w kościołach, oraz przy przydrożnych kapliczkach ku czci Matki Bożej, podczas którego odmawia się lub odśpiewuje Litanię Loretańską oraz modlitwę "Pod Twoją Obronę".
W niektórych regionach Polski (Dolny Śląsk, wschód Polski) nabożeństwa te odbywają się również w czerwcu (do trzeciej niedzieli czerwca) oraz we wrześniu (pierwszy tydzień września – ma to związek z nowiem Księżyca).
Historia.
Nabożeństwo ku czci Matki Bożej znane było na Wschodzie już w V wieku. Wówczas w Egipcie Koptowie gromadzili się i śpiewali pieśni na cześć Maryi w miesiącu kiahc (co odpowiada grudniowi). W miesiącu tym na tamtym obszarze pod względem przyrodniczym jest wiosna. Chrześcijanie gromadzili się przy figurze Matki Bożej przystrojonej kwiatami codziennie przez cały miesiąc kihac. Nabożeństwo miało szczególny charakter w soboty. Było ono obowiązkowe dla tych wiernych, którzy nie brali w nim udziału w pozostałych dniach tygodnia.
W Kościele zachodnim w I tysiącleciu maj jako miesiąc Maryi święcono raczej sporadycznie. Dopiero na przełomie XIII i XIV w. powstał pomysł, aby miesiąc ten poświęcić Maryi. Pierwszym, który rzucił taką myśl, był król hiszpański Alfons X. Władca ów zapraszał do udziału w nabożeństwach majowych, sam często brał w nich udział i swoim poddanym zalecał gromadzenie się w porze wieczornej na modlitwy wokół figur Matki Bożej. Dominikanin bł. Heinrich Seuse, uczeń Jana Eckharta i przyjaciel Jana Taulera, znanych mistyków średniowiecza, wyznał, że jako chłopiec zbierał w maju kwiaty i niósł je do stóp Matki Bożej. Lubił pleść z kwiatów wieńce i kłaść je na głowę figur Bożej Rodzicielki. Matka Boża nagrodziła go za to wizją chwały, jaką odbiera od Aniołów.
W roku 1549 ukazała się w Niemczech książeczka pod tytułem "Maj duchowy", gdzie po raz pierwszy maj został nazwany miesiącem Maryi. W żywocie św. Filipa Nereusza czytamy, że gromadził on dziatwę przy figurach i obrazach Matki Bożej, śpiewał z nimi pieśni, zbierał kwiaty i zachęcał do składania ku Jej czci kwiatów, duchowych ofiar i wyrzeczeń. Nowicjusze dominikańscy we Fiesole (w latach 1677–1709) w maju gromadzili się przed wizerunkiem Najświętszej Maryi i czcili ją muzyką, śpiewem i składaniem duchowych wyrzeczeń. Jednakże za autora właściwych nabożeństw majowych historycznie uważa się jezuitę, o. Ansolani (1713). On to w kaplicy królewskiej w Neapolu codziennie w maju urządzał koncert pieśni ku czci Bożej Matki, który kończył się błogosławieństwem Najświętszym Sakramentem.
W 1784 r. odbyło się pierwsze nabożeństwo majowe. Miało ono miejsce we włoskiej Ferrarze. Za największego apostoła nabożeństw majowych uważa się jezuitę, o. Muzzarelli. W roku 1787 wydał on broszurkę, w której propagował nabożeństwo majowe. Co więcej, rozesłał ją do wszystkich biskupów Italii. Sam w Rzymie zaprowadził to nabożeństwo w słynnym kościele zakonu Il Gesù, mimo że zakon wtedy formalnie już nie istniał, zniesiony przez papieża Klemensa XIV w roku 1773. Odprawiał on również nabożeństwo majowe w Paryżu, gdzie towarzyszył papieżowi Piusowi VII w podróży na koronację Napoleona Bonaparte. Pius VII nabożeństwo majowe obdarzył odpustami. Dalsze odpusty do nabożeństwa majowego – na które składa się "Litania Loretańska do Najświętszej Maryi Panny", nauka kapłana oraz błogosławieństwo Najświętszym Sakramentem – przypisał w 1859 roku papież bł. Pius IX. W połowie XIX wieku nabożeństwo majowe przyjęło się w prawie wszystkich krajach.
Papież Paweł VI w encyklice "Mense maio" podkreślił, że miesiąc maj jest poświęcony Matce Bożej. W encyklice tej zauważył, że „z nadejściem miesiąca maja, który pobożność wiernych już od dawna poświęciła Maryi Bogurodzicy, a duch Nasz przepełnia się radością, dostrzegamy wzruszające widowisko wiary i miłości, jakie wkrótce przedstawi cała ziemia na cześć Królowej Niebios. W tym bowiem miesiącu chrześcijanie, i w świątyniach i w domach, składają Bogurodzicy Dziewicy z tradycji przejęte hołdy czci i miłości. A w zamian zazwyczaj w tym czasie spływają z tronu naszej Matki częstsze i obfitsze dary Bożego zmiłowania”.
Nabożeństwo majowe w Kościele rzymskokatolickim w Polsce.
Rozwój nabożeństwa majowego w Polsce.
W Polsce nabożeństwo majowe znane było już w XVIII wieku. Jednak rozkwit tego nabożeństwa przypada na pierwszą połowę XIX wieku. Za sprawą jezuity o. Franciszka Ksawerego Asuma nabożeństwo majowe odbyło się w Tarnopolu w 1827. Później zaczęto tą modlitwę praktykować we Lwowie (1832), w Nowym Sączu, Krakowie (najprawdopodobniej w 1849) oraz w Warszawie w kościele Św. Krzyża (1852) dzięki działalności misjonarzy. Nabożeństwo majowe stało się bardzo popularne i znane w Polsce w drugiej połowie XIX w. Przyczyniły się do tego decyzje podjęte w okresie od 1857 do 1864 przez władze wszystkich diecezji polecające duchowieństwu rozpropagowanie tego nabożeństwa. Od lat 70. XIX w. nabożeństwo majowe także było odprawiane przy przydrożnych kapliczkach.
Piśmiennictwo poświęcone nabożeństwu majowemu.
XIX wiek to również okres rozwoju piśmiennictwa poświęconego nabożeństwu majowemu. Broszury o nabożeństwie w latach 30. XIX w. wydali misjonarze w Warszawie (1837) oraz jezuita ks. Wincenty Buczyński we Lwowie (1839). Łącznie do 1902 istniało już ponad 160 opracowań o nabożeństwie majowym, a do 1927 – 180.
W XIX wieku o. jezuita Karol Antoniewicz w Galicji poezją szerzył cześć Królowej maja (m.in. "Wianeczek majowy", "Chwalcie łąki umajone").
Nabożeństwo majowe w mariawityzmie.
Nabożeństwa majowe odprawiane są także w Kościołach mariawickich, gdzie oprócz litanii loretańskiej i antyfony Pod Twoją Obronę odmawiana jest koronka do Matki Bożej Nieustającej Pomocy. Jeśli nabożeństwo odprawiane jest przez kapłana lub diakona w kościele lub kaplicy, towarzyszy mu wystawienie Przenajświętszego Sakramentu, udzielana jest wiernym Komunia święta, po której przewodniczący może wygłosić krótkie rozmyślanie o Matce Bożej lub przeczytać fragment Pisma Świętego czy też Dzieła Wielkiego Miłosierdzia. W Kościele Katolickim Mariawitów śpiewa się na zmianę litanię do Najświętszej Maryi Panny i litanię do Najświętszej Mateczki wraz ze stosownymi modlitwami.

</doc>
<doc id="921527" url="https://pl.wikipedia.org/wiki?curid=921527" title="Autoportret (album)">
Autoportret (album)

Autoportret – szósty album studyjny polskiej piosenkarki Natalii Kukulskiej wydany 1 marca 1999 roku.
Można na nim znaleźć m.in. połączenie głosu Natalii Kukulskiej i jej mamy, Anny Jantar, w wielkim przeboju lat 70. „Tyle słońca w całym mieście” oraz cover Dionne Warwick „Heartbreaker”.
Album uzyskał status złotej płyty.
W ramach promocji wydawnictwa ukazały się single: „Tyle słońca w całym mieście”, „Przychodzimy tylko raz”, „Zanim wszystko się odwróci” i „Skończyło się”. Gościnnie w utworach „Tyle słońca w całym mieście” i „Tajemnice nas chronią” wystąpił raper Funky Filon. 
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="921536" url="https://pl.wikipedia.org/wiki?curid=921536" title="Antoni B. Stępień">
Antoni B. Stępień

Antoni Bazyli Stępień (ur. 14 czerwca 1931 w Sosnowcu) – profesor filozofii, były kierownik Katedry Teorii Poznania Wydziału Filozofii KUL. Autor kilkuset książek i artykułów dotyczących zagadnień teorii poznania, metodologii nauk filozoficznych, metafizyki, estetyki, historii filozofii współczesnej. Przedstawiciel tomizmu egzystencjalnego. Nauczyciel m.in. Stanisława Judyckiego, ks. Jana Krokosa, Renaty Ziemińskiej, Arkadiusza Guta i Jacka Wojtysiaka.

</doc>
<doc id="921537" url="https://pl.wikipedia.org/wiki?curid=921537" title="Losowanie">
Losowanie

Losowanie – czynność polegająca na wyciąganiu lub wybieraniu określonych liczb lub przedmiotów (los, karta, kupon, żeton itp.) w sposób wykluczający wpływ osoby losującej na wynik tej czynności. 
Przykładem losowania jest: rzut kością do gry, wyciąganie karty z talii.
W rachunku prawdopodobieństwa losowanie jest formalizowane jako zmienna losowa o rozkładzie dyskretnym. 
W przypadku powtarzania losowania, można je wykonywać na dwa sposoby:
Losowanie jest w statystyce sposobem wykonywania doboru próby losowej.
Losowanie jest popularną formą zestawiania drużyn w sporcie. Często losowanie bywa poprzedzone rozstawieniem drużyn.

</doc>
<doc id="921540" url="https://pl.wikipedia.org/wiki?curid=921540" title="Hałda (archeologia)">
Hałda (archeologia)

Hałda, zwałowisko, wysypisko – w archeologii wybrane miejsce przeznaczone na składowanie wydobytej w trakcie eksploracji stanowiska ziemi.
W trakcie prac wykopaliskowych wydobywane są ogromne ilości ziemi. Metodyka badań wykopaliskowych wymaga utrzymania wykopu w czystości. Wyeksplorowana ziemia powinna być regularnie usuwana z obszaru prac, aby nie utrudniać prowadzenia badań.
Miejsce, w którym znajdzie się hałda powinno spełniać następujące kryteria:
Niezastosowanie się do powyższych kryteriów może doprowadzić do konieczności przesypywania hałdy w inne miejsce. Jest to czynność pracochłonna, droga i obniżająca morale badaczy.
Hałda powinna być usypywana w taki sposób, aby możliwe było zmagazynowanie jak największej ilości ziemi na wyznaczonym obszarze.

</doc>
<doc id="921541" url="https://pl.wikipedia.org/wiki?curid=921541" title="Zatoka skalista dolna">
Zatoka skalista dolna

Zatoka skalista dolna (łac. "sinus petrosus inferior", ang. inferior petrosal sinus) - kanał odprowadzający krew żylną do opuszki żyły szyjnej wewnętrznej ("vena jugularis interna"). Biegnie w bruździe na pograniczu kości potylicznej ("os occipitale") i skroniowej ("os temporale"), wzdłuż chrząstkozrostu skalisto-potylicznego ("synchondrosis petrooccipitalis"). 

</doc>
<doc id="921542" url="https://pl.wikipedia.org/wiki?curid=921542" title="Instytut Anglistyki Uniwersytetu Marii Curie-Skłodowskiej">
Instytut Anglistyki Uniwersytetu Marii Curie-Skłodowskiej

Instytut Anglistyki UMCS jest jednostką organizacyjną Wydziału Humanistycznego Uniwersytetu Marii Curie-Skłodowskiej w Lublinie. Prowadzi działalność dydaktyczną i badawczą związaną z semantyką, morfologią i historią języka angielskiego, historią literatury i kultury angielskiego obszaru językowego, studiami conradoznawczymi oraz dydaktyki i metodyki nauczania języka angielskiego.
Struktura Instytutu.
W roku akademickim 2014/2015 Instytut Anglistyki zatrudniał 5 profesorów tytularnych, 8 profesorów nadzwyczajnych, 3 adiunktów ze stopniem doktora habilitowanego, 25 pracowników ze stopniem doktora, 10 pracowników ze stopniem magistra, oraz jednego wykładowcę obcokrajowca, profesora nadzwyczajnego UMCS
Historia.
Od 1972 funkcje Dyrektora Instytutu Filologii pełnili:

</doc>
<doc id="921543" url="https://pl.wikipedia.org/wiki?curid=921543" title="Sinus petrosus inferior">
Sinus petrosus inferior



</doc>
<doc id="921545" url="https://pl.wikipedia.org/wiki?curid=921545" title="Portal (gra komputerowa)">
Portal (gra komputerowa)

Portal – logiczno-platformowa gra komputerowa ukazana z perspektywy pierwszej osoby, wyprodukowana i wydana w 2007 roku przez Valve Corporation. Jej wersja pudełkowa miała premierę w zestawie "The Orange Box". W 2011 roku została wydana jej kontynuacja, "Portal 2".
Koncepcja produkcji bazuje na darmowej grze "Narbacular Drop", stworzonej jako testowy projekt przez studentów DigiPen Institute of Technology. Twórcy tej gry zostali zatrudnieni w Valve.
Redakcja magazynu „PC Gamer UK” w 2015 roku przyznała grze 9. miejsce na liście najlepszych gier na PC.
Rozgrywka.
Gra opiera się na wykorzystywaniu , podręcznego urządzenia, które tworzy portale na białych powierzchniach, pozwalając na swobodne podróżowanie oraz interakcję pomiędzy dowolnymi dwiema lokacjami w przestrzeni trójwymiarowej. Portale tworzyć można jedynie na płaskich powierzchniach. Jeśli portale zostaną stworzone na różnych płaszczyznach, powstaną wahania geometrii i grawitacji, na przykład przechodząc przez portal na ścianie prowadzący do portalu na ziemi, przechodzący zostanie odepchnięty przez grawitację ziemi przed portal na ścianie. Jednocześnie mogą być tworzone tylko dwa portale, tak więc przy stworzeniu nowego portalu, wcześniej powstały portal znika. Urządzenie działa też jak gravity gun z gry "Half-Life 2", czyli może podnosić i trzymać obiekty, chociaż nie można nim rzucać obiektów na taką odległość jak przy użyciu gravity gun.
Działanie urządzenia przedstawia wydany zwiastun, przyjmujący formę filmu wideo wprowadzającego w technologię Aperture Laboratories (w pierwszym wideo nazwa była pokazywana jako Labratories, człon "Labrat" znaczy "szczur laboratoryjny") i testujących ją osobników. Wideo jest podzielone na sceny schematyczne i tzw. „przykłady w świecie rzeczywistym”.
Opis fabuły.
Bohaterka gry, Chell budzi się w komorze relaksacyjnej jednego z pomieszczeń wielkiego kompleksu badawczego Aperture Science Enrichment Center. Po kilkunastu sekundach wita ją GLaDOS (), sztuczna inteligencja sterująca kompleksem, i informuje, że ma przebyć serię testów. W jednej z początkowych komór testowych Chell otrzymuje urządzenie do tworzenia portali. Ostatni test ma się kończyć spaleniem testującego, jednakże Chell udaje się uciec.
Przedziera się przez brudne, pełne zabezpieczeń korytarze i biura pracowników, którzy gdzieś zniknęli, słysząc coraz ostrzejsze nawoływania komputera o zaprzestanie wędrówki. W końcu dociera do jądra kompleksu i spotyka sztuczną inteligencję. Po krótkim powitaniu z maszyny wylatuje dziwny przedmiot. Po jego zniszczeniu, GLaDOS opowiada, że był to system moralności zamontowany, gdy wymordowała pracowników Aperture Enrichment Center za pomocą neurotoksyny. Następnie włącza odliczanie pokazujące czas dotarcia neurotoksyny do mózgu Chell. Ostatnim zadaniem gracza jest wykorzystanie automatycznego działka rakietowego i Handheld Portal Device do zniszczenia komputera. Wszystko, razem z bohaterką ląduje na powierzchni ziemi, na parkingu przed kompleksem.
Po ostatniej aktualizacji Portala, na końcu gry mechaniczny głos oznajmia, że Chell dobrze postąpiła, ponieważ położyła się w uległej pozycji, i wtedy wędrujący za nią robot eskortujący ciągnie ją z powrotem do kompleksu wypoczynkowego w Enrichment Center.
"Portal: Prelude".
10 października 2008 została wydana nieoficjalna modyfikacja do gry pt. "Portal: Prelude". Jej akcja toczy się przed wydarzeniami z głównej gry. Modyfikacja została wyróżniona przez serwis FilePlanet.

</doc>
<doc id="921547" url="https://pl.wikipedia.org/wiki?curid=921547" title="Albrecht Graf von Roon">
Albrecht Graf von Roon



</doc>
<doc id="921548" url="https://pl.wikipedia.org/wiki?curid=921548" title="Jaskinie Cango">
Jaskinie Cango



</doc>
<doc id="921550" url="https://pl.wikipedia.org/wiki?curid=921550" title="Adelajda Orleańska (1777–1847)">
Adelajda Orleańska (1777–1847)

Ludwika Maria Adelajda Orleańska (fr. "Louise Marie Adélaide Eugènie d'Orléans," ur. 23 sierpnia 1777, zm. 31 grudnia 1847) – córka Ludwika Filipa II, księcia Orleanu, i jego żony Ludwiki Marii. Miała siostrę bliźniaczkę, ale ta zmarła w 1782.
Życiorys.
Urodziła się w Paryżu, a podczas rewolucji francuskiej udała się na wygnanie. W 1808 zmarł na wygnaniu jej młodszy brat - Ludwik Karol, hrabia Beaujolais. W 1814, kiedy jej starszy brat Ludwik Filip Orleański powrócił do Francji (żeby w przyszłości zostać królem tego państwa jako "Ludwik Filip I" - król Francuzów), Adelajda wróciła do ojczyzny. Od tego momentu znana była jako "Madame Adélaide" ("Madame Adelajda"). Została wiernym doradcą brata, a zmarła dwa miesiące przed jego abdykacją i została pochowana w kaplicy królewskiej w Dreux.

</doc>
<doc id="921553" url="https://pl.wikipedia.org/wiki?curid=921553" title="Deine Lakaien">
Deine Lakaien

Deine Lakaien – niemiecki duet muzyczny, tworzony przez wokalistę Alexandra Veljanova i kompozytora klasycznego, pianistę i perkusistę Ernsta Horna. W ich muzyce widoczne są elementy darkwave, elektroniki, industrialu oraz gothic rocka. Zespół istnieje od 1985 roku.
Nazwa zespołu (oznaczająca po polsku "Twoi lokaje") została zaczerpnięta z jednej z piosenek Einstürzende Neubauten "Die genaue Zeit" ("Auch Lakaien haben Taktgefühl" – "Również lokaje mają poczucie taktu")

</doc>
<doc id="921558" url="https://pl.wikipedia.org/wiki?curid=921558" title="Botho zu Eulenburg">
Botho zu Eulenburg

Botho Wendt August Graf zu Eulenburg (ur. 31 lipca 1831, zm. 5 listopada 1912) – pruski polityk, premier w latach 1892-1894.

</doc>
<doc id="921567" url="https://pl.wikipedia.org/wiki?curid=921567" title="Edycja RNA">
Edycja RNA



</doc>
<doc id="921570" url="https://pl.wikipedia.org/wiki?curid=921570" title="Eksploracja obiektów">
Eksploracja obiektów

Eksploracja obiektów – wypełniska oraz obiekty eksplorowane są metodą stratygraficzną. Każdy obiekt, czy to znajdujący się przeszłości na powierzchni ziemi czy też będący pierwotnie w ziemi, ma swoją stratyfikację. Oznacza to, iż obiekty są eksplorowane jako odrębne jednostki. Pozyskany materiał archeologiczny nie może zostać przemieszany z tym pochodzącym z warstw otaczających obiekt.
Metoda ćwiartkowa eksploracji obiektu – stosowana jest przy badaniu kurhanów, jam, wypełnisk. Badany obiekt dzielony jest na ćwiartki. Wyznaczane są one w terenie za pomocą dwóch krzyżujących się pod kątem prostym linii. Wzdłuż nich rysowane są przekroje przez stratyfikację. Eksploracja w tym wypadku możliwa jest na kilka sposobów. 
Usuwanie przeciwległych ćwiartek i dokumentacja przekrojów, pozostawienie wzdłuż linii świadków które po zadokumentowaniu zostaną usunięte. 
W przypadku niewielkiego obiektu możliwe jest wyeksplorowanie jego połowy. W takim wypadku wystarczy jedna linia cięcia. Po zadokumentowaniu profilu wydobywana jest całość obiektu. 
Dokumentacja każdego eksplorowanego obiektu powinna zostać wykonana w trzech wymiarach. Umożliwi to trójwymiarową rekonstrukcję kształtu i układu warstw obiektu w przyszłości.
Podczas eksploracji obiektu badacz z dużą dozą prawdopodobieństwa natrafi na liczne zabytki ruchome.

</doc>
<doc id="921572" url="https://pl.wikipedia.org/wiki?curid=921572" title="Wykrywacz min">
Wykrywacz min

Wykrywacz min (ang. "Polish mine detector") – ręczny detektor elektromagnetyczny (wykrywacz metalu) używany przez saperów do wykrywania min lądowych.
Historia.
Pierwszy wykrywacz min (ang. "Mine detector (Polish) Mark I") został opracowany podczas II wojny światowej, zimą 1941/1942 przez dwóch poruczników Józefa Kosackiego oraz Andrzeja Garbosia (występującego pod wojennym pseudonimem Adam Galb) z Centrum Wyszkolenia Łączności służących w Polskich Siłach Zbrojnych na Zachodzie. Według niektórych źródeł pierwsze koncepcyjne plany wykrywacza min jeszcze przed II wojną światową opracował w warszawskim Instytucie Radiotechniki Wojskowej pułkownik Lisiecki. Pierwsze praktyczne próby prototypu przeprowadzono w miejscowości Bari w Szkocji 5 marca 1942. 
Budowa i zastosowanie.
Prototyp wykrywacza testowany przez polskich saperów w Szkocji w marcu 1942 składał się ze słuchawek, plecakowego aparatu pomiarowego oraz kija bambusowego, na którego końcu zawieszony był elipsowaty talerz. Wewnątrz niego znajdowały się dwie cewki wytwarzające pole elektromagnetyczne, które sygnalizowały przeciągłym gwizdem obecność metalu. Saper obsługujący wykrywacz przesuwał talerz tuż nad ziemią i znajdował dzięki dźwiękowi lokalizację min umieszczonych w ziemi. Polscy saperzy podczas pierwszych testów wykrywacza zakopywali na szkockich plażach rozbrojone miny bez zapalników po czym wyszukiwali je, oznaczali i odkopywali. Zarówno konstrukcja wykrywacza jak i technika pracy z nim stała się później standardem na świecie.
Dzięki 500 sztukom polskiego wykrywacza min udało się Brytyjczykom przejść przez pola minowe pod El Alamein, co walnie przyczyniło się do zwycięstwa 8 Armii w listopadzie 1942. W zamian Kosacki otrzymał list od króla Jerzego VI. Detektor nie został opatentowany, wynalazek został przekazany nieodpłatnie armii brytyjskiej.
Konstrukcja ta była na tyle dobra, że wykrywacza konstrukcji Kosackiego używało wiele armii przez kolejne 50 lat. Jak podaje tygodnik "Time", ten typ wykrywaczy był na wyposażeniu Armii Brytyjskiej przez 50 lat, a po raz ostatni "Mine detector (Polish) Mk. III" użyto w trakcie wojny w Zatoce Perskiej w 1991. Wykrywacz używany był do roku 1995.

</doc>
<doc id="921574" url="https://pl.wikipedia.org/wiki?curid=921574" title="Celowana terapia radioizotopowa analogami somatostatyny">
Celowana terapia radioizotopowa analogami somatostatyny

Celowana terapia radioizotopowa analogami somatostatyny (ang. peptide receptor radionuclide therapy, PRRT) – metoda leczenia nieoperacyjnych rozsianych guzów neuroendokrynnych przewodu pokarmowego (GEP NET) polegająca na użyciu analogów somatostatyny znakowanych radioizotopami.
Technika.
Większość guzów GEP posiada receptory somatostatyny, które można uwidocznić w badaniu octreoscanem (131I-DTPA0oktreotydem). Pierwsze próby kliniczne radioterapii tych guzów opierały się na wysokich dawkach [111In (DTPA)0]oktreotydu. Następnym analogiem somatostatyny wprowadzonym do terapii był 90Y-DOTA-TOC (znakowany oktreotyd, OctreoTher). W badaniach klinicznych 1. i 2. fazy dowiedziono znacznego procentu całkowitych i częściowych remisji (10-30%), więcej niż w przypadku 111In-DTPA-oktreotydu. Najnowszy związek, [177Lu-DOTA0, Tyr2] oktreotat ma wyższą swoistość dla receptorów somatostatyny typu 2 i wyniki terapii z jego użyciem są według autorów prób klinicznych jeszcze bardziej zachęcające.
Działania uboczne.
Do najważniejszych działań ubocznych PRRT należą supresja szpiku kostnego, ciężka trombocytopenia, białaczka, niewydolność nerek. Niewydolności nerek zapobiega się podając roztwór aminokwasów (najczęściej argininy) jednoczasowo z wlewem analogów somatostatyny.

</doc>
<doc id="921578" url="https://pl.wikipedia.org/wiki?curid=921578" title="Niemcy w Polsce">
Niemcy w Polsce



</doc>
<doc id="921583" url="https://pl.wikipedia.org/wiki?curid=921583" title="Pecunia non olet">
Pecunia non olet

Pecunia non olet ("pieniądze nie śmierdzą") – łacińska sentencja, której autorstwo rzymscy historycy Swetoniusz i Kasjusz Dion przypisali Wespazjanowi, który według nich wprowadził około 70 roku n.e. podatek od toalet publicznych. Według Żywotów cezarów, rozdział "Boski Wespazjan", po krytyce przez między innymi własnego syna Tytusa za zajmowanie się tak niepoważnymi aspektami gospodarki, miał on odpowiedzieć . 
Według innych źródeł sentencja ta miała zostać wypowiedziana w kontekście podatku nałożonego na garbarzy gromadzących mocz do celów przemysłowych, w tym do oczyszczania skór.
Powiedzenie to ma swoje przetłumaczone odpowiedniki (w postaci utartych związków frazeologicznych) w wielu innych językach.

</doc>
<doc id="921585" url="https://pl.wikipedia.org/wiki?curid=921585" title="Lista odcinków serialu Prison Break">
Lista odcinków serialu Prison Break



</doc>
<doc id="921588" url="https://pl.wikipedia.org/wiki?curid=921588" title="Ludwik Karol Orleański">
Ludwik Karol Orleański

Ludwik Karol Orleański (fr. "Louis Charles Alphonse Leodégard d'Orléans," ur. 17 października 1779, w Paryżu, zm. 30 maja 1808 na Malcie) – hrabia de Beaujolais. Był najmłodszym synem Ludwika Filipa II, księcia Orleanu, i jego żony Ludwiki Marii. 
Jego starszym bratem był Ludwik Filip, późniejszy król Francuzów jako Ludwik Filip I. Jego starszą siostrą była Adelajda Orleańska. Ludwik Karol miał nieślubne dziecko z Anną Moscati (1792-1853), nieślubną córką senatora Alexandre Moscati i Donny Marii Teresy Testaferrata. Była to córka:
Ludwik Karol adoptował również dziecko, które w przyszłości zostało hrabiną of Charleville of Ireland - żoną drugiego earla Charleville.
W kwietniu 1793 Ludwik Karol razem ze swoim ojcem zostali aresztowani i uwięzieni w marsylskim Fort-Saint-Jean - podczas uwięzienia zachorował na gruźlicę. Jego ojciec został zgilotynowany w listopadzie 1793, a Ludwik Karol pozostał w więzieniu do sierpnia 1796. wtedy Dyrektoriat zadecydował o wygnaniu Ludwika Karola i jego brata Antoniego do Filadelfii. Francuski Chargé d’affaires w Filadelfii przyznał braciom roczną pensję w wysokości 15,000 franków. W lutym 1797 do braci dołączył ich starszy brat – Ludwik Filip, i wszyscy trzej udali się do Nowego Jorku i Bostonu, a następnie dalej na granicę stanu Maine.
We wrześniu 1797 Ludwik Karol i jego bracia dowiedzieli się o wygnaniu ich matki do Hiszpanii i postanowili powrócić do Europy. Pojechali do Nowego Orleanu skąd chcieli popłynąć na Kubę i dalej do Hiszpanii, ale w Zatoce Meksykańskiej zostali zatrzymani przez statek brytyjski. Brytyjczycy zabrali braci do Hawany i ci spędzili tam cały rok zanim niespodziewanie nie wydalono ich na hiszpańskie terytoria. Bracia popłynęli w kierunku Nowej Szkocji, ostatecznie powrócili do Nowego Jorku, a w styczniu 1800 przybyli do Wielkiej Brytanii. Zamieszkali w Twickenham, pod Londynem. 
We wrześniu 1804 Ludwik Karol wstąpił do Marynarki Królewskiej, ale jego słabe zdrowie nie pozwoliło mu na robienie kariery w wojsku. W październiku, on i jego bracia, udali się na wybrzeże francuskie, w Boulogne zostali ostrzelani przez baterie francuskie, ale udało im się uciec. W 1808 Ludwik Filip towarzyszył Ludwikowi Karolowi w podróży na Gibraltar, Sycylię i Maltę. W czasie nocy poprzedzającej przybycie na Maltę, Ludwik Karol silnie zaniemógł – jego pogrzeb odbył się 3 czerwca. Dziesięć lat później, 10 kwietnia 1818, został pochowany w Konkatedrze św. Jana, w Valletcie (stolicy Malty). W 1843 król Ludwik Filip I zafundował zmarłemu, ukochanemu bratu marmurowy monument w konkatedrze św. Jana. Zaprojektował go James Pradier, a jego replika znajduje się w kaplicy królewskiej w Dreux.

</doc>
<doc id="921589" url="https://pl.wikipedia.org/wiki?curid=921589" title="Gwiazdor (film 1996)">
Gwiazdor (film 1996)

Gwiazdor ("The Leading Man") – amerykański film obyczajowy z 1996 w reżyserii Johna Duigana.
Opis fabuły.
Odnoszący sukces dramatopisarz Felix Webb zakochuje się w Hilary, aktorce grającej w jego sztuce. Postanawia się rozstać z żoną. Do sztuki zostaje również zaangażowany hollywoodzki aktor Robin Grange, aktor zdobywa sympatię ekipy przygotowującej przedstawienie. Felix zwierza się Robinowi ze swoich problemów, ten oferuje mu "męską pomoc" – chce uwieść jego żonę, by ta nie podejrzewała swojego męża o romans. Sytuacja się jednak komplikuje, gdy Hilary ulega wdziękom Robina, a Elena zakochuje się w nim z wzajemnością. Felix traci grunt pod nogami, a niedługo ma się odbyć premiera sztuki.

</doc>
<doc id="921590" url="https://pl.wikipedia.org/wiki?curid=921590" title="Dark wave">
Dark wave

Dark wave, pisane także Darkwave – styl muzyczny, wywodzący się z nowej fali muzyki. Styl ten związany jest z rockiem gotyckim.
Jest jedną z jego form, w której do końca nie zrezygnowano z gitar i perkusji na rzecz elektronicznych, industrialnych dźwięków. Muzyka ta opiera się w dużej mierze na syntetycznym brzmieniu syntezatorów.
Najsłynniejsi wykonawcy tego nurtu to: Clan of Xymox, Diary of Dreams, Deine Lakaien, The Cruxshadows, Switchblade Symphony. Jednocześnie często za reprezentujące gatunek dark wave są uznawane pojedyncze utwory innych wykonawców będących przedstawicielami takich nurtów jak cold wave, new wave czy rock gotycki, np. Joy Division lub The Cure.

</doc>
<doc id="921595" url="https://pl.wikipedia.org/wiki?curid=921595" title="Rzeźnia nr 1">
Rzeźnia nr 1

Rzeźnia nr 1 – polski niezależny film psychologiczny stworzony przez Dominika Matwiejczyka w 2006 roku.
Fabuła.
Krzysztof mieszka na wyludnionej wsi. Jego głównym zajęciem jest flirtowanie z atrakcyjną ekspedientką Magdą oraz picie piwa z kumplem Gąsiorem. Jego niechęć wywołuje niejaki Wojciechowski, który pracuje w masarni usytuowanej w centralnym punkcie wsi. Podobne uczucia wywołuje w nim syn właściciela masarni, Artur, który afiszuje się ze swoim drogim autem. Aby przypodobać się Magdzie, Krzysztof kradnie samochód.

</doc>
<doc id="921597" url="https://pl.wikipedia.org/wiki?curid=921597" title="Maliniec (Konin)">
Maliniec (Konin)

Maliniec – dzielnica Konina o charakterze przemysłowym położona w północnej części miasta, 4 km od prawobrzeżnego centrum miasta.
Maliniec był po raz pierwszy opisany jako wieś w 1384 roku. W latach II wojny światowej przechowywano tu obraz Matki Bożej Bolesnej z Lichenia Starego. W obręb miasta został włączony w 1976 roku.
We wschodniej części Malińca znajduje się Huta Aluminium Konin – w latach 1966–2009 produkująca aluminium z tlenku glinu metodą elektrolityczną. Obecnie zakład zajmuje się głównie produkcją wyrobów walcowanych oraz taśm aluminiowych.
W małym parku (zajmującym powierzchnię 2,3 ha) rozdzielonym na dwie części ul. Przemysłową stoi zabytkowy zespół dworski z II połowy XIX w. Północne wyższe skrzydło wzniesiono w okresie międzywojennym.
Na terenie Malińca, około 3 km na wschód od jego głównych zabudowań, obok Kanału Ślesińskiego i Anielewa znajduje się głaz narzutowy „Olbrzym anielewski” – granit koloru szarego o obwodzie 800 cm. W pobliżu przebiega zielony szlak turystyczny z Lichenia do Konina.
Na terenie dzielnicy Maliniec, w drodze do Anielewa znajduje się też była wieś Sulanki.

</doc>
<doc id="921603" url="https://pl.wikipedia.org/wiki?curid=921603" title="Adźiwika">
Adźiwika



</doc>
<doc id="921607" url="https://pl.wikipedia.org/wiki?curid=921607" title="Tom Wedberg">
Tom Wedberg

Tom Wedberg (ur. 26 listopada 1953 w Sztokholmie) – szwedzki szachista, arcymistrz od 1990 roku.
Kariera szachowa.
Od końca [lat 70. do pierwszych lat XXI wieku znajdował się w czołówce szwedzkich szachistów. Sześciokrotnie (w latach 1978–1992) reprezentował swój kraj na szachowych olimpiadach oraz trzykrotnie (1980–2001) na drużynowych mistrzostwach Europy. W roku 1978 zdobył swój pierwszy medal w indywidualnych mistrzostwach Szwecji, zajmując w Degerforsie III miejsce. Drugi medal – złoty – wywalczył w roku 2000 w Örebro.
Wystąpił w wielu międzynarodowych turniejach, sukcesy odnosząc w m.in. Ramsgate (1979, "turniej B", I miejsce), Kopenhadze (turnieje "Politiken Cup": 1981, I-III m. oraz 1982, I m.), Esbjergu (1983, mistrzostwa krajów nordyckich, II m. za Curtem Hansenem), Malmö (1988, I-II m. wraz z Ferdinandem Hellersem), Osterskars (1995, "open", dzielone I m.), oraz Sztokholmie (1989/90, turniej "Rilton Cup" – I m., 1999 – I m., 2000 – I m., 2001/02 – "Rilton Cup" – dz. I m. wraz z Bogdanem Laliciem, Walerijem Popowem i Jewgienijem Agrestem).
Najwyższy ranking w karierze osiągnął 1 kwietnia 2002 r., z wynikiem 2540 punktów zajmował wówczas 4. miejsce (za Ferdinandem Hellersem, Ulfem Anderssonem i Jewgienijem Agrestem) wśród szwedzkich szachistów.

</doc>
<doc id="921617" url="https://pl.wikipedia.org/wiki?curid=921617" title="Kościół św. Leonarda w Słupcy">
Kościół św. Leonarda w Słupcy

Kościół pod wezwaniem św. Leonarda w Słupcy został wzniesiony w XVI wieku. Początkowo był drewniany. Jednorodny budynek konstrukcji posiada dachy kryte gontem. Dwie symetryczne kaplice, dobudowane prawdopodobnie w 1730, tworzą rzut krzyża. Od zachodu przylega do nawy czworoboczna wieża z 1765. Ściany nawy, prezbiterium i stropy pokrywa polichromia z I poł. XVIII wieku. W środku znajduje się późnorenesansowy ołtarz z płaskorzeźbą Wniebowzięcia Matki Boskiej i rzeźbami świętych: św. Leonarda i Jana Chrzciciela. Pochodzi on z początku XVII wieku. Jego skrzydła i nasada ze zwojami akantu datowana jest na początek XVIII w. W kaplicy północnej w ołtarzu z początku XVIII w. znajduje się cenny obraz gotycki św. Leonarda z około 1460. W drugiej kaplicy, w ołtarzu z połowy XVIII umieszczony jest krucyfiks gotycki z 1500 i kropielnica kamienna z 1521.
Kościół jest siedzibą parafii pod tym samym wezwaniem, należącej do Dekanatu słupeckiego.

</doc>
<doc id="921624" url="https://pl.wikipedia.org/wiki?curid=921624" title="Pacółtówko">
Pacółtówko

Pacółtówko – osada w Polsce położona w województwie warmińsko-mazurskim, w powiecie ostródzkim, w gminie Grunwald.
W latach 1975–1998 miejscowość należała administracyjnie do województwa olsztyńskiego.

</doc>
<doc id="921627" url="https://pl.wikipedia.org/wiki?curid=921627" title="Ludwik Jan Maria de Bourbon">
Ludwik Jan Maria de Bourbon

Ludwik Jan Maria de Bourbon, fr. Louis Jean Marie de Bourbon, duc de Penthièvre (16 listopada 1725 w Rambouillet – 4 marca 1793) – książę Penthievre, francuski szlachcic i admirał.
Urodził się w Rambouillet jako jedyny syn Ludwika Aleksandra Burbona (1678-1747), hrabiego Tuluzy i legitymizowanego syna króla Ludwika XIV. Jego matką była Maria Wiktoria de Noailles (1688-1766). Po śmierci ojca Ludwik odziedziczył wszystkie jego stanowiska i ziemie, stając się jednym z najbogatszych ludzi we Francji. Dodatkowo po śmierci synów jego stryja Ludwika Augusta odziedziczył również ich ziemie: Dombes (w 1755) i Eu (w 1775), oraz zamki w Sceaux, Anet, Aumale, Dreux i Gisors.
Służył w wojsku pod dowództwem wuja – marszałka Adriena Maurice’a de Noailles. Walczył wspaniale w bitwie pod Dettingen (1743) i pod Fontenoy (1745). Tytuł admirała Francji traktował jednak wyłącznie jako synekurę. Po odbyciu służby wojskowej zamieszkał w zaciszu Rambouillet i Sceaux. Wspierał młodych poetów, takich jak Jean-Pierre’a Clarisa de Florian, i działał charytatywnie. Przeżył swojego syna i dziedzica – Ludwika Aleksandra księcia de Lamballe - oraz wdowę po nim – Marię Luizę Savoy księżnę de Lamballe, przyjaciółkę królowej Marii Antoniny, zamordowaną 3 września 1792. Ostatecznie jego ogromną fortunę odziedziczyła córka – Ludwika Maria.
Przeniósł ciała ojca, matki i swoich dzieci z Rambouillet do Collégiale Saint-Étienne w Dreux. Tam w czasie rewolucji francuskiej groby zostały splądrowane, a ciała wrzucono do wspólnej mogiły. Na miejscu mogiły wybudowano później kaplicę królewską w Dreux – nekropolię dynastii orleańskiej. Jego imieniem nazwano ulicę w Paryżu, niedaleko Avenue des Champs-Élysées. Numer 11 przy rue de Penthièvre – budynek z dużym ogrodem, pochodzący z czasów I Cesarstwa - uważany jest za rezydencję wnuka Ludwika – Ludwika Filipa I, króla Francuzów, z czasów jego młodości. Pod koniec XIX wieku w tym budynku znajdowała się amerykańska ambasada, zaś w latach 20. XX wieku mieścił się w nim salon couture projektantki mody – Lucy Lady Duff-Gordon (Lucile).
Rodzina.
Małżeństwo i potomstwo.
29 grudnia 1744 Ludwik poślubił Marię Teresę Felicitę d’Este-Modène (1726-1754), córkę Franciszka III Este, księcia Modeny, i Charlotty Aglaé Orleańskiej. Para miała 7 dzieci:

</doc>
<doc id="921635" url="https://pl.wikipedia.org/wiki?curid=921635" title="Dąbrowo">
Dąbrowo

Dąbrowo (niem. "Heinrichswalde") – kolonia w Polsce położona w województwie warmińsko-mazurskim, w powiecie ostródzkim, w gminie Grunwald.
W latach 1975–1998 miejscowość należała administracyjnie do województwa olsztyńskiego.

</doc>
<doc id="921638" url="https://pl.wikipedia.org/wiki?curid=921638" title="Jan Bernard Mile">
Jan Bernard Mile

Jan Bernard Mile (ur. 7 lipca 1789 w Warszawie, zm. 14 czerwca 1839 tamże) – polski lekarz i wynalazca, profesor, członek Komisji Najwyższej Egzaminacyjnej w Królestwie w 1829 roku.
Życiorys.
Jan był synem tkacza złotogłowia, Józefa, i piekarzówny Barbary z Tyców, należących do dwujęzycznej, katolickiej mniejszości niemieckiej w stolicy. W wieku lat 7 stracił ojca, ale matka nie szczędziła środków na jego wykształcenie - posłała go do szkół prywatnych i w 1804 do Liceum Warszawskiego, nie jest jednak wiadomo, czy je ukończył. Postanowił zostać zegarmistrzem i poszedł na naukę do jednego z warsztatów warszawskich, ale jednocześnie uczęszczał na lekcje anatomii i fizjologii na nowo otwartej Szkole Lekarskiej. W 1810 zapisał się do Szkoły Lekarskiej na studia medycyny i chirurgii. Studia ukończył w 1814, uzyskując doktorat medycyny i chirurgii i magisterium akuszerii.
W latach 1814–1817 Jan Mile przewędrował, częściowo pieszo, większość krajów europejskich, zapoznając się np. w Anglii z najnowszymi metodami technicznymi, a w Niemczech z leczeniem wodami mineralnymi. Po powrocie do Warszawy i ślubie z Barbarą Michniewską, córką zamożnego kupca warszawskiego, otworzył prywatną praktykę lekarską, ale wkrótce (1818) powołano go na stanowisko profesora tymczasowego (adiunkta) fizjologii na Królewsko-Aleksandrowskim Uniwersytecie Warszawskim. W roku 1820 został mianowany profesorem zwyczajnym z pensją 6000 złp. Przez parę lat był także dziekanem Wydziału Lekarskiego UW i przełożonym Szkoły Akuszerek.
Mile zasłynął nie tylko jako wyśmienity lekarz i pedagog, lecz także jako wynalazca: wynalazł lub polepszył wiele przyrządów chirurgicznych i szpitalnych, jak np. narzędzie do resekcji raka szyjki macicy czy kleszcze do operacji zajęczej wargi oraz nowy typ łóżka szpitalnego zapobiegający odleżynom. Innym z jego wynalazków była nowego typu machina pneumatyczna, o dużo większej szczelności niż dotychczasowe tego typu przyrządy.
Po zamknięciu UW po powstaniu listopadowym Jan Mile został m.in. członkiem Rady Lekarskiej Królestwa Polskiego, która miała prawo nadawania i nostryfikacji doktoratów. Był także aktywnym wolnomularzem w loży "Halle der Beständigkeit".
Zmarł bezdzietnie i został pochowany na warszawskich Powązkach w nieznanym dziś miejscu. Napis na zaginionym nagrobku głosił: "Janowi Bernardowi Mile, medycyny i chirurgii doktorowi, Towarzystwa Warszawskiego Lekarskiego prezesowi, w byłym Król. Aleksand. Uniwersytecie professorowi i dziekanowi. Cnotliwemu i prawemu mężowi w 50 roku życia dnia 14 czerwca 1839 roku zgasłemu. Nieutulona w żalu żona."

</doc>
<doc id="921639" url="https://pl.wikipedia.org/wiki?curid=921639" title="Dylewko">
Dylewko

Dylewko – osada w Polsce położona w województwie warmińsko-mazurskim, w powiecie ostródzkim, w gminie Grunwald. 
Miejscowość wchodzi w skład sołectwa Dylewo. 
W latach 1975–1998 miejscowość należała administracyjnie do województwa olsztyńskiego.

</doc>
<doc id="921640" url="https://pl.wikipedia.org/wiki?curid=921640" title="Grabiczki">
Grabiczki

Grabiczki – kolonia w Polsce położona w województwie warmińsko-mazurskim, w powiecie ostródzkim, w gminie Grunwald.
W latach 1975–1998 miejscowość należała administracyjnie do województwa olsztyńskiego.

</doc>
<doc id="921641" url="https://pl.wikipedia.org/wiki?curid=921641" title="Wyścigi konne">
Wyścigi konne

Wyścigi konne – sport konny, polegający na bezpośrednim współzawodnictwie dwóch lub więcej dosiadających koni jeźdźców na określonym dystansie. Forma wyścigów może znacząco się różnić w obrębie wielu czynników: rasy koni dopuszczonych do gonitwy, rodzaju nawierzchni toru wyścigowego, pokonywanego dystansu czy chodu, w jakim podczas gonitwy powinny poruszać się konie. Ważnym sektorem powiązanym ściśle z wyścigami konnymi i decydującym o ich roli ekonomicznej są zakłady bukmacherskie.
W wyścigach konnych biorą udział konie różnych ras, w szczególności hodowane specjalnie do wyścigów konie pełnej krwi angielskiej (potocznie nazywane folblutami). W Polsce ścigają się również konie czystej krwi arabskiej, kłusaki francuskie.
Zawody odbywają się na hipodromach, czyli torach wyścigowych. Koni wyścigowych dosiadają doświadczeni jeźdźcy – dżokeje, którzy muszą być niewysocy i lekcy. By wyścigi były sprawiedliwe, przed startem waży się dżokeja z siodłem i jeśli dżokej waży za mało, wkłada się do siodła ciężarki, by wszystkie konie niosły ustalony ciężar.
Oprócz wyścigów w galopie, organizowane są także wyścigi kłusaków. Wyścigi polegają na tym, że konie ścigają się ze sobą w kłusie, głównie w wyścigach sulek (specjalnych dwukołowych wózków). Jeśli koń zagalopuje, jest dyskwalifikowany.
Aspekty prawne.
Podczas wyścigów przeważnie urządzane są zakłady pieniężne, w których obstawia się m.in. na konia, który wygra, na dwa pierwsze miejsca, na trzy pierwsze miejsca i typowania miejsca, które zajmie określony koń. Wyjątkowość tego modelu z perspektywy przepisów prawa sportowego spowodowała, że wyścigi konne w Polsce podporządkowane są bezpośrednio Ministrowi Rolnictwa, podczas gdy uprawianie innych dyscyplin przynależy do sfery zainteresowania Ministra Sportu. Podobne rozwiązania prawne przyjęte są w systemach legislacyjnych innych krajów, np. we Francji, Niemczech, Włoszech,Turcji, Kanadzie czy Japonii, gdzie państwo również posiada monopol na organizację wyścigów konnych. Z tych powodów, wyścigi nie są klasyczną konkurencją sportową przynależącą do jeździectwa, nie rozgrywa się w niej żadnych zawodów o randze międzynarodowej – olimpijskich, mistrzostw świata, kontynentów czy krajowych, a narodowe związki jeździeckie nie sprawują patronatu nad wyścigami
Zasady przeprowadzania wyścigów konnych reguluje ustawa z dnia 18 stycznia 2001 r. o wyścigach konnych (.)
Historia.
Wyścigi były organizowane już przez starożytnych Rzymian. Pierwsze nowożytne wyścigi konne zostały zorganizowane w 1780 roku przez angielskiego lorda Derby’ego.
Wyścigi konne w Polsce.
Pierwszy wyścig konny w Polsce, mający charakter rywalizacji sportowej, został odnotowany w 1777, kiedy w wyniku zakładu klacz Kazimierza Rzewuskiego pokonała konia angielskiego posła sir Charlesa Whitwortha na drodze z Woli do Zamku Ujazdowskiego. Pierwsze regularne wyścigi z profesjonalnym torem wyścigowym zorganizowało w 1841 "„Towarzystwo Wyścigów Konnych i Wystawy Zwierząt Gospodarskich w Królestwie Polskim”". Pierwszy tor zlokalizowany był przy ul. Polnej w Warszawie, na części terenu Pola Mokotowskiego. Tor mokotowski zlokalizowany był na granicy miasta, którą na tym odcinku była ul. Polna, posiadał dogodny dojazd dzięki siatce ulic tzw. Osi Stanisławowskiej, odchodzących od Marszałkowskiej. Po 1882 doprowadzono w jego sąsiedztwo tramwaj konny. Po odzyskaniu niepodległości granice miasta rozszerzono i wówczas tor wyścigów konnych oraz sąsiednie lotnisko znalazły się praktycznie w centrum Warszawy. W 1925 „Towarzystwo Zachęty do Hodowli Koni w Polsce” nabyło ok. 150 ha z większego kompleksu gruntów na Służewcu, należącym wówczas do dóbr wilanowskich, w celu przeniesienia toru wyścigów konnych poza granicę ówczesnej Warszawy. Tor wyścigowy został zaprojektowany w oparciu o nowoczesne założenia i potrzeby, lecz bez wzorowania się na zagranicznych obiektach tego typu. Głównym projektantem założenia był warszawski architekt Zygmunt Plater-Zyberk (współpraca Juliusz Żórawski), który zaprojektował nowoczesny zespół łączący modny w latach 30. XX wieku styl funkcjonalistyczny i styl okrętowy. Założenie, bez wyraźnych dominant, składa się z dwóch torów (piaszczystego toru treningowego, położonego na osi wschód - zachód oraz głównego, trawiastego toru o długości 2200 m, na którym odbywają się wyścigi płaskie, położonego na osi północ-południe wzdłuż ulicy Puławskiej) i trzech trybun. Trybuny skierowane na wschód w celu uniknięcia popołudniowego nasłonecznienia różnią się przeznaczeniem dla różnych grup użytkowników. Tor otwarto w sobotę 3 czerwca 1939 roku i był to w tym czasie najnowocześniejszy i największy tor wyścigów konnych w Europie. Pierwszą gonitwę, która była przeznaczona dla 3-letnich koni IV kategorii, na dystansie 1600 metrów wygrał Felsztyn (Büves- Gibson Maid) przed Pontusem, Kockiem, Karioką II i Gondolą. Czas gonitwy 1 minuta 42,5 sek.
21 maja 1901 na terenie parku w Łazienkach otwarty został tor wyścigów konnych o długości 2200 metrów. Jego trasę wyposażono w 24 stałe przeszkody oraz dodatkowo w rowy i skarpy. Inicjatorem powstania obiektu było Koło Sportowe w Warszawie. Ukształtowanie terenu pozwalało na przeprowadzanie tam biegów terenowych, biegów myśliwskich oraz konkursów skoków. Na łazienkowskim torze zawody hippiczne przeprowadzano corocznie aż do wybuchu I wojny światowej. W 1927 roku, w południowo-wschodniej części Łazienek Królewskich powstał hipodrom z trybunami które mogły pomieścić 5000 widzów. Projekt areny wykonał Józef Główczewski, wzorując się na hipodromie Monte Pincio w Rzymie. Na stadionie odbywały się międzynarodowe zawody konne – pierwsze 27 maja 1927 roku. Obiekt spłonął we wrześniu 1939 roku. Obecnie dawny hipodrom upamiętnia obelisk ufundowany przez Polski Związek Jeździecki.
W Krakowie w drugiej poł. XIX w. dzierżawiony przez Towarzystwo Międzynarodowe Wyścigów Konnych w Krakowie tor wyścigowy znajdował się obok Parku Jordana, między dzisiejszą ul. Reymonta i ul. Piastowską – wówczas polną drogą. W zarządzie Towarzystwa zasiadali m.in. Hutten-Czapscy, Lubomirscy, Mycielscy, Potoccy, Siemieńscy, Tarnowscy, Tyszkiewiczowie i Wodziccy. Reprezentantem armii austriackiej był hr. Bogumił Clam-Martinic. Wyścigi odbywały się tylko raz w roku i wtedy można było tam zobaczyć cały krakowski high life (panie prezentowały wystawne toalety, a panowie nosili popielate cylindry). W roku 1916 wygasła umowa dzierżawna i teren wyścigów zaczął zamieniać się w porośnięty chwastami nieużytek. Po I wojnie światowej południowo-zachodnia część dawnego toru zamieniona została przez środowisko żydowskie na folwark doświadczalny, w którym przygotowywano kandydatów do pracy na roli w Palestynie. Obecnie rozciąga się tam willowe osiedle Cichy Kącik.
W Polsce wyścigi konne są obecnie rozgrywane na czterech torach wyścigowych: 

</doc>
<doc id="921644" url="https://pl.wikipedia.org/wiki?curid=921644" title="Rzeźba fluwialno-denudacyjna">
Rzeźba fluwialno-denudacyjna

Rzeźba fluwialno-denudacyjna – genetyczny typ rzeźby terenu występujący we wszystkich strefach klimatycznych. Głównym procesami morfogenetycznymi w obszarach o rzeźbie fluwialno-denudacyjnej są procesy fluwialne związane z działalnością rzek oraz procesy denudacyjne. 
Głównymi formami rzeźby są wzniesienia międzydolinne oraz doliny. Formy międzydolinne wykształcone są zazwyczaj jako pojedyncze wzniesienia (ostańce denudacyjne, twardzielce) lub grzbiety. Wykształcenie form dolinnych jest ściśle związane z budową geologiczną obszaru, a także od rodzaju i intensywności głównych i drugorzędnych procesów morfogenetycznych. 
Inny będzie charakter rzeźby fluwialno-denudacyjnej w obszarach o budowie fałdowej, płytowej, zrębowej czy wulkanicznej.

</doc>
<doc id="921645" url="https://pl.wikipedia.org/wiki?curid=921645" title="Jędrychowo (powiat ostródzki)">
Jędrychowo (powiat ostródzki)

Jędrychowo – wieś w Polsce położona w województwie warmińsko-mazurskim, w powiecie ostródzkim, w gminie Grunwald.
W latach 1975–1998 miejscowość należała administracyjnie do województwa olsztyńskiego.

</doc>
<doc id="921646" url="https://pl.wikipedia.org/wiki?curid=921646" title="Frank Verlaat">
Frank Verlaat

Frank Verlaat (ur. 5 marca 1968 w Haarlemie) – piłkarz holenderski grający na pozycji środkowego obrońcy.
Kariera klubowa.
Verlaat jest wychowankiem klubu TYBB wywodzącego się z jego rodzinnego miasta Haarlem. Następnie wypatrzyli go skauci Ajaksu Amsterdam i Frank trafił do tego klubu. W 1986 roku awansował do pierwszej drużyny i 10 maja 1987 zadebiutował w Eredivisie w przegranym 1:2 wyjazdowym meczu z FC Utrecht. 18-letni Frank był jednak dalszym rezerwowym Ajaksu i miał niewielki udział w wywalczeniu Pucharu Holandii oraz wicemistrzostwa Holandii (3 mecze w lidze), ale zagrał za to w wygranym 1:0 finale Pucharu Zdobywców Pucharów z niemiecką Lokomotive Lipsk. Przez kolejne 2 sezony Verlaat wystąpił zaledwie w 12 meczach Ajaksu, ale nie zdołał wywalczyć ani mistrzostwa, ani krajowego pucharu.
Latem 1989 Verlaat przeszedł do szwajcarskiego Lausanne Sports. Grał tam z powodzeniem przez 3 sezony tworząc blok defensywny z aktualnymi wtedy reprezentantami Szwajcarii Markiem Hottigerem, Dominique Herrem oraz Jürgem Studerem. W lidze szwajcarskiej popisywał się wysoką jak na obrońcę skutecznością zdobywając w niej 15 bramek.
W 1992 roku Verlaat trafił do AJ Auxerre i pod okiem trenera Guy Roux spisywał się równie udanie, jak w Lozannie. W 1994 roku sięgnął po Puchar Francji. Przez 3 lata gry w Auxerre strzelił 15 goli w 109 meczach.
W 1995 roku Verlaat wyjechał do Niemiec. Podpisał kontrakt z VfB Stuttgart, do którego ściągnął go ówczesny trener Rolf Fringer. W Bundeslidze Frank zadebiutował 11 sierpnia w zremisowanym 0:0 meczu z KFC Uerdingen 05. Sukcesy z klubem ze Stuttgartu zaczął osiągać dopiero w sezonie 1996/1997 za trenera Joachima Löwa. W 1997 roku wywalczył Puchar Niemiec oraz 4. miejsce w lidze. W 1998 roku natomiast ponownie zajął 4. miejsce oraz dotarł do finału Pucharu Zdobywców Pucharów, w którym jednak nie zagrał z powodu kontuzji (Stuttgart przegrał w nim 0:1 z Chelsea F.C.).
Latem 1999 Verlaat wrócił do Ajaksu po 10 latach przerwy. Amsterdamski klub zapłacił za niego 8 milionów marek. Jednak Frank rozegrał zaledwie 21 meczów i strzelił 3 gole, a cały zespół Ajaksu spisał się słabo zajmując dopiero 5. miejsce w lidze będąc wyprzedzonym nie tylko przez PSV Eindhoven, czy Feyenoord, ale także Sc Heerenveen i Vitesse Arnhem. Po sezonie gry w Ajaksie Verlaat ponownie trafił do Bundesligi, a Werder Brema zapłacił za niego około 4,1 miliona marek. W Werderze Verlaat zadebiutował 12 sierpnia 2000 w wygranym 3:1 meczu z Energie Cottbus. Trafił jednak na słabszy okres w historii klubu, gdyż w do roku 2003 Werder nie osiągnął sukcesów.
Latem 2003 Verlaat został zawodnikiem Austrii Wiedeń, z którą został wicemistrzem kraju. Po roku przeszedł za darmo do Sturmu Graz, który od 2004 roku przeżywał kryzys i raczej walczył o miejsce w ekstraklasie niż o trofea. Verlaat zakończył karierę właśnie w klubie z Grazu wiosną 2007.
Kariera reprezentacyjna.
W reprezentacji Holandii Verlaat zadebiutował 22 lutego 1995 w przegranym 0:1 meczu z Portugalią (był to jego jedyny mecz rozegrany w kadrze narodowej).

</doc>
<doc id="921648" url="https://pl.wikipedia.org/wiki?curid=921648" title="Kalwa">
Kalwa



</doc>
<doc id="921650" url="https://pl.wikipedia.org/wiki?curid=921650" title="Allan Bloom">
Allan Bloom

Allan David Bloom (ur. 14 września 1930 w Indianapolis, zm. 7 października 1992 w Chicago) – amerykański filozof polityczny.
Życiorys.
Bloom urodził się jako jedyne dziecko w robotniczej rodzinie w stanie Indiana. Jako trzynastolatek przeczytał w „Reader’s Digest” artykuł o Uniwersytecie Chicagowskim, na którym zapragnął studiować. Jego rodziców nie było stać na opłacenie nauki, jednak w 1944 roku przeprowadzili się do Chicago, gdzie został objęty programem dla uzdolnionej młodzieży i w 1946 roku rozpoczął studia. Następnie studiował w Paryżu (1953–1955) i w Niemczech (1957). Był uczniem Leo Straussa.
Kariera.
Wykładał na uniwersytetach Cornella, Yale, Torontońskim i École normale supérieure w Paryżu.
Światową sławę przyniosła mu książka "Umysł zamknięty" ("The Closing of the American Mind" ). Jest to sztandarowe opracowanie współczesnej myśli prawicowej i konserwatywnej, w której Bloom argumentuje, że współczesny kryzys społeczny i polityczny jest przede wszystkim kryzysem intelektualnym.
Źródła inspiracji i wpływ na innych.
Na światopogląd Blooma wpłynęła filozofia przedsokratejska oraz Sokrates, Platon, Machiavelli, Shakespeare, Rousseau, Nietzsche czy Heidegger. Jego poglądy wpłynęły na m.in. Francisa Fukuyamę, Thomasa Pangle, Harveya Mansfielda czy Paula Wolfowitza.
W kulturze.
Bloom był pierwowzorem postaci profesora Abe Ravelsteina z książki "Ravelstein" autorstwa amerykańskiego pisarza Saula Bellowa.
Linki zewnętrzne.
Zdjęcie Allana Blooma

</doc>
<doc id="921652" url="https://pl.wikipedia.org/wiki?curid=921652" title="Wardhamana">
Wardhamana



</doc>
<doc id="921654" url="https://pl.wikipedia.org/wiki?curid=921654" title="Lista meczów reprezentacji Czarnogóry w piłce nożnej mężczyzn">
Lista meczów reprezentacji Czarnogóry w piłce nożnej mężczyzn

Główny artykuł: Reprezentacja Czarnogóry w piłce nożnej
Dotychczas Czarnogóra rozegrała 132 oficjalne mecze. Bilans spotkań to: 44 zwycięstwa - 36 remisów - 52 porażki. Bilans bramek wynosi: 157-170.

</doc>
<doc id="921655" url="https://pl.wikipedia.org/wiki?curid=921655" title="Kalwa (województwo warmińsko-mazurskie)">
Kalwa (województwo warmińsko-mazurskie)

Kalwa (1938-1945 "Kleintal") – kolonia w Polsce położona w województwie warmińsko-mazurskim, w powiecie ostródzkim, w gminie Grunwald.
W latach 1975–1998 miejscowość należała administracyjnie do województwa olsztyńskiego.

</doc>
<doc id="921656" url="https://pl.wikipedia.org/wiki?curid=921656" title="Lubianek">
Lubianek

Lubianek – osada w Polsce położona w województwie warmińsko-mazurskim, w powiecie ostródzkim, w gminie Grunwald.
W latach 1975–1998 miejscowość należała administracyjnie do województwa olsztyńskiego.

</doc>
<doc id="921658" url="https://pl.wikipedia.org/wiki?curid=921658" title="Łącko (województwo warmińsko-mazurskie)">
Łącko (województwo warmińsko-mazurskie)

Łącko – kolonia w Polsce położona w województwie warmińsko-mazurskim, w powiecie ostródzkim, w gminie Grunwald.
W latach 1975–1998 miejscowość należała administracyjnie do województwa olsztyńskiego.

</doc>
<doc id="921659" url="https://pl.wikipedia.org/wiki?curid=921659" title="Omin">
Omin

Omin – osada w Polsce położona w województwie warmińsko-mazurskim, w powiecie ostródzkim, w gminie Grunwald.
W latach 1975–1998 miejscowość należała administracyjnie do województwa olsztyńskiego.

</doc>
<doc id="921660" url="https://pl.wikipedia.org/wiki?curid=921660" title="Íker Casillas">
Íker Casillas



</doc>
<doc id="921662" url="https://pl.wikipedia.org/wiki?curid=921662" title="Edward Markiewicz (1899–1944)">
Edward Markiewicz (1899–1944)

Edward Markiewicz, ps. "Jurand", "Kłos", "Głóg", "Kalina" (ur. 6 czerwca 1899 w Skale, zm. w czerwcu 1944) – major Wojska Polskiego i Armii Krajowej, inspektor Inspektoratu Rejonowego Zamość Armii Krajowej.
Służba w Cesarskiej i Królewskiej Armii, i Wojsku Polskim.
W czasie I wojny światowej służył w cesarskiej i królewskiej armii na froncie włoskim w okolicach Bozen i Meran. Służbę zakończył w 1918 w stopniu podchorążego. 
W tym samym roku związał się z Wojskiem Polskim walcząc we Lwowie. Po zakończeniu działań wojennych z Ukraińcami, przystąpił do działań przeciwko Rosji Sowieckiej w wojnie polsko-bolszewickiej w latach 1919–1921. Awansował na podporucznika, brał udział w walkach od Kijowa aż do bitwy warszawskiej.
W okresie międzywojennym służył na Kresach Rzeczypospolitej, w garnizonach: Lwów, Grodno (w 1924 był członkiem komisji gospodarczej w 81 pułku piechoty i oficerem nadetatowym Okręgowego Zakładu Gospodarczego Nr 3, Wilno (w 1928 pełnił służbę w Rejonowym Zakładzie Żywnościowym Wilno), Brześć nad Bugiem, a potem w twierdzy modlińskiej (w 1932 r. był płatnikiem w 3 pułku pancernym, w 1935 przeniesiony został z Centrum Wyszkolenia Czołgów i Samochodów Pancernych do 1 batalionu saperów Legionów w Modlinie na stanowisko płatnika). Na stopień kapitana został mianowany ze starszeństwem z 19 marca 1939 i 23. lokatą w korpusie oficerów intendentów. W tym czasie w dalszym ciągu pełnił służbę w 1 batalionie saperów na stanowisku oficera gospodarczego.
Podczas kampanii wrześniowej jego batalion wziął udział w walkach na Zamojszczyźnie razem z Grupą płk. dypl. Zieleniewskiego. Podczas starcia pod Dzwolą k. Frampola Markiewicz dostał się do niewoli radzieckiej razem ze swoim batalionem. Następnie został przeniesiony do Lwowa, skąd uciekł wraz z płk. Zieleniewskim. Ukrywał się we Lwowie, a następnie przedostał się do Generalnego Gubernatorstwa.
Konspiracja i partyzantka Armii Krajowej.
W marcu 1941 został skierowany przez Kedyw na zastępcę komendanta obwodu zamojskiego AK, a potem na komendanta obwodu.
W latach 1942–1943 żołnierze jego okręgu przeciwstawiali się wysiedleniom Polaków w akcji "Wehrwolf", wywózkom Żydów i Romów do Majdanka, napadali na posterunki żandarmerii (m.in rozbicie posterunku w Biłgoraju) oraz toczyli regularne bitwy z regularną armią niemiecką, m.in. Bitwa pod Długim Kątem, Zaborecznem, Różą i Wojdą.
W 1944 objął dowództwo nad oddziałami AK w Lasach Janowskich, później nad zgrupowaniem AK w Puszczy Solskiej podczas akcji "Sturmwind II". Jego 1600 żołnierzy (lub 800 według innego źródła) oraz około 2000 partyzantów radzieckich, stawiało opór ok. 25–30 tys. żołnierzy niemieckich, którzy w ramach tejże akcji okrążyli Puszczę i dążyli do całkowitego zniszczenia oddziałów partyzanckich na tym terenie. Partyzanci radzieccy oraz oddziały AL wydostały się z okrążenia, natomiast oddziały AK zgodnie z jego rozkazem cofały się w głąb Puszczy, co zaowocowało ich zniszczeniem.
Major Edward Markiewicz poległ najprawdopodobniej 24 czerwca 1944 w godzinach rannych. Według niektórych źródeł popełnił samobójstwo – wcześniej, obwiniając się za ciężką sytuację AKowców przeżył silne załamanie nerwowe. Jego następcą został rotmistrz Mieczysław Rakoczy ps. "Miecz", a następnie por. Konrad Bartoszewski ps. "Wir". Grób majora znajduje się na cmentarzu w Zwierzyńcu.
Od 1930 był żonaty z Heleną z Juczasów Jesionkową.
Jego brat Władysław ps. "Skała" (1889–1943) był kwatermistrzem Obwodu Biłgorajskiego AK i kierownikiem Oddziału Rady Głównej Opiekuńczej, kapitan rezerwy, aresztowany przez Gestapo 7 grudnia 1943, w czasie śledztwa okrutnie torturowany, zachował niezłomną postawę, zamordowany 9 grudnia 1943 w gmachu biłgorajskiego Gestapo, rozkazem Komendanta Sił Zbrojnych w Kraju odznaczony pośmiertnie Orderem Virtuti Militari V klasy.
Upamiętnienie.
Imię majora Edwarda Markiewicza ps. „Kalina” nosi Szkoła Podstawowa w Osuchach, w gminie Łukowa.

</doc>
<doc id="921663" url="https://pl.wikipedia.org/wiki?curid=921663" title="Rzepki (województwo warmińsko-mazurskie)">
Rzepki (województwo warmińsko-mazurskie)

Rzepki – osada w Polsce położona w województwie warmińsko-mazurskim, w powiecie ostródzkim, w gminie Grunwald.
W latach 1975–1998 miejscowość należała administracyjnie do województwa olsztyńskiego.

</doc>
<doc id="921670" url="https://pl.wikipedia.org/wiki?curid=921670" title="Homo Father">
Homo Father

Homo Father – polski filmowy komediodramat w reżyserii Piotra Matwiejczyka z 2005 r. Film zaliczany do nurtu kina niezależnego.
Film znany jest m.in. z faktu, że podczas 30. Festiwalu Polskich Filmów Fabularnych w Gdyni stracił 16 minut czasu trwania przez ocenzurowanie oraz z wycofania go przez Telewizję Polską z konkursu filmów niezależnych w TVP2 w czerwcu 2006 r.
Fabuła.
Film w ironiczny sposób porusza temat adopcji w związkach homoseksualnych oraz problem ukrywania swej orientacji seksualnej. Gabriel i Robert to młodzi mężczyźni, którzy są ze sobą od trzech lat. Robert nie chce pokazać światu swojego związku. Gabriel zaś przeciwnie – chciałby pokazać wszystkim jak bardzo się kochają. Pewnego dnia w ich domu pojawia się Natalia, z którą Gabriel trzy lata temu miał krótki romans. Przyprowadza im małą dziewczynkę, Amelię, a następnie pozostawia ją pod opieką Gabriela. Przez telefon informuje, że dziewczynka to jego córka.

</doc>
<doc id="921682" url="https://pl.wikipedia.org/wiki?curid=921682" title="Bike New York">
Bike New York

Bike New York (inna nazwa Five Boro Tour) – największa impreza rowerowa w Stanach Zjednoczonych. W każdą pierwszą niedzielę maja ponad 30 000 amatorów rowerów bierze udział w 67-kilometrowym rajdzie po Nowym Jorku.
Trasa.
Trasa zaczyna się w dolnej części Manhattanu – Battery Park, dalej prowadzi Szóstą Aleją wkraczając do Central Parku. Po wyjechaniu z parku rowerzyści wjeżdżają na krótki odcinek (około 3 km) na Bronx, po czym wracają na Manhattan, gdzie jadąc wschodnią częścią docierają do Queensboro Bridge, którym uczestnicy wjeżdżają na Queens do Astoria Park. Następny odcinek prowadzi przez Brooklyn Queens Expresway (BQE). Przejeżdżając przez most Pułaskiego przekraczają granicę Queensu i Brooklynu. Kontynuując wyścig przez kilka dzielnic Brooklynu trasa dochodzi do Belt Parkway, który wprowadza uczestników na największy wiszący most w Stanach Zjednoczonych – most Verrazano-Narrows. Po przejechaniu mostu rowerzyści finiszują na Staten Island, gdzie na zakończenie Bike New York organizowany jest festiwal.

</doc>
<doc id="921683" url="https://pl.wikipedia.org/wiki?curid=921683" title="Eksploracja zabytków ruchomych">
Eksploracja zabytków ruchomych

Eksploracja zabytków ruchomych - w trakcie prowadzenia eksploracji stanowiska archeologicznego badacz może natrafić na zabytki ruchome. Przedmioty te powinny być odkrywane wraz z warstwą, w której zalegają. Niedopuszczalne jest wyciąganie zabytków, kiedy jeszcze znajdują się w ziemi, ponieważ może się okazać, że przedmiot zalega w niższej warstwie niż ta widoczna w danej chwili. 
Odkrywane w czasie prac wykopaliskowych zabytki ruchome dzielą się na:
Drobne zabytki mogą zostać przeoczone przez badaczy i znaleźć się na hałdzie. Można tego uniknąć przesiewając wyeksplorowaną ziemię przez sito. Nie jest możliwa dokładna lokalizacja zabytków, ale przynajmniej można określić ją w przybliżeniu i przypisać zabytki do konkretnej warstwy oraz obiektu. Sama czynność przesiewania wymaga zaangażowania dodatkowych sił i dlatego nie zawsze ma to miejsce.
Zabytki zbierane są do specjalnie przygotowanych pojemników / pudełek / wiaderek / kuwet. Każda powierzchnia, na której prowadzone są badania ma przypisany, odpowiednio oznaczony pojemnik przeznaczony na zabytki. Metryczka pojemnika zawiera informacje o numerze warstwy, dane lokalizacyjne, datę, opis zawartości.
Każdy wydzielony zabytek posiada swoją własną metryczkę. 
Metryczki pozwolą w przyszłości w trakcie analizy danych na korelację zabytków z warstwami archeologicznymi.

</doc>
<doc id="921684" url="https://pl.wikipedia.org/wiki?curid=921684" title="USS Wasp (LHD-1)">
USS Wasp (LHD-1)

USS Wasp (LHD-1) to pierwsza jednostka z serii uniwersalnych okrętów desantowych typu "Wasp". Jest dziesiątym okrętem w historii US Navy noszącym nazwę Wasp (osa). Jego portem macierzystym jest Norfolk.
Historia.
Budowa USS "Wasp" została autoryzowana w budżecie na rok 1984. Stępkę pod budowę okrętu położono 30 maja 1985 w stoczni Ingalls Shipbuilding w Pascagoula w stanie Missisipi. Wodowanie miało miejsce 4 sierpnia 1987. Okręt został oddany do służby 29 lipca 1989.
Opis.
Okręt został zaprojektowany do wsparcia operacji desantowych przeprowadzanych przez marines. W tym celu został przystosowany do przenoszenia nowych poduszkowców typu "LCAC" umożliwiających szybki transport wojska na atakowane pozycje. Do wsparcia ogniowego atakujących żołnierzy przewidziano samoloty AV-8B Harrier II. Okręt może przyjmować na pokład także śmigłowce transportowe, pojazdy i środki desantowe.
Ładunek desantowy.
Okręt może zabierać w zależności od konfiguracji następujący ładunek desantowy:

</doc>
<doc id="921685" url="https://pl.wikipedia.org/wiki?curid=921685" title="Nagrody im. Jana Machulskiego">
Nagrody im. Jana Machulskiego

Nagrody im. Jana Machulskiego (w latach 2005–2008: "OFFSKAR"; w latach 2009–2019: "Nagroda Polskiego Kina Niezależnego im. Jana Machulskiego") – doroczna nagroda przyznawana przez specjalnie powoływaną Kapitułę Nagród im. Jana Machulskiego (wcześniej OFFowa Akademia Filmowa). Pomysłodawcami nagród byli magazyn „Cinema” oraz serwis internetowy Filmforum.pl. Pierwsza edycja odbyła się w roku 2005.
Nominacje dla filmów przydziela się przez cały rok na najważniejszych festiwalach kina niezależnego w Polsce. Ceremonia rozdania Nagród im. Jana Machulskiego odbywa się zawsze pod koniec trwania festiwalu CINEMAFORUM – Międzynarodowe Forum Filmów Krótkometrażowych. Uroczystość wręczania Nagród do 2006 roku odbywała się w Kino-teatrze Bajka, od 2007 ma miejsce w warszawskiej „Kinotece” w Pałacu Kultury i Nauki.
Statuetka.
Statuetka została stworzona z aluminium przez Annę Rzeźnik, studentkę wydziału rzeźby warszawskiej Akademii Sztuk Pięknych. Inspiracją dla projektantki była sztuka epoki konstruktywizmu.
Kategorie.
Nagrody im. Jana Machulskiego przyznawane są w 9 kategoriach:
Czasami przyznawane są nagrody honorowe lub wyróżnienia.
Festiwale.
Nominacje do Nagród Polskiego Kina Niezależnego im. Jana Machulskiego przydzielane są na festiwalach kina niezależnego:
W historii Nagród im. Jana Machulskiego, nominacje były przyznawane również na:
Offowa Akademia Filmowa.
Gremium złożone z filmowców, dziennikarzy i producentów wyłania zwycięzców na podstawie nominacji przyznawanych przez niezależne składy jurorskie czołowych polskich festiwali kina niezależnego. W każdym roku jest inny skład akademii.
Skład Kapituły Nagród im. Jana Machulskiego w roku 2020.
Skład Kapituły Nagród im. Jana Machulskiego w roku 2021
Laureaci i nominowani.
NPKN 2017.
NPKN za rok 2016
NPKN 2018.
NPKN za rok 2017
NPKN 2019.
NPKN za rok 2018
NPKN 2020.
NPKN za rok 2019
NPKN 2021.
NPKN za rok 2020 i 2021

</doc>
<doc id="921689" url="https://pl.wikipedia.org/wiki?curid=921689" title="Virginia Apgar">
Virginia Apgar

Virginia Apgar (ur. 7 czerwca 1909 w Westfield, zm. 7 sierpnia 1974 w Nowym Jorku) – amerykańska lekarka, specjalizująca się w anestezjologii i pediatrii. Znana jest z wprowadzenia skali Apgar, służącej do określania stanu noworodków.
Życiorys.
Urodziła się 7 czerwca 1909 r. w Westfield w New Jersey jako najmłodsze z trójki dzieci. Wybitnie uzdolniona, w okresie młodości była najlepsza w większości przedmiotów i w sporcie, a ponadto występowała w szkolnym teatrze, grała na skrzypcach i pisała do szkolnej gazetki. Po ukończeniu Westfield High School w 1925 r., w tym samym roku aplikowała na Mount Holyoke College, którą ukończyła w 1929 r., uzyskując tytuł w dziedzinie zoologii. By opłacić naukę podejmowała różne prace dorywcze, m.in. łapanie kotów do doświadczeń w laboratorium fizjologii. W 1929 r., jako jedna z 9 kobiet na liczącym 90 osób roku, rozpoczęła studia w nowojorskim Columbia University College of Physicians &amp; Surgeons. By opłacić studia, wzięła kredyt. W 1933 r. ukończyła studia jako czwarta na roku.
Po studiach odbyła trzyletni staż i rezydenturę w Presbyterian Hospital prowadzonym przez Columbia University jako rezydentka chirurgii. Za namową dr Allena Whipple’a, ordynatora oddziału chirurgii, postanowiła zająć się anestezjologią, a nie bardziej wymagającą fizycznie chirurgią. Ta dziedzina medycyny nie była jednak wówczas uważana za odrębną specjalizację, nie była powszechnie nauczana, a zadania anestezjologa wykonywała przeszkolona pielęgniarka tylko kilku lekarzy w USA zajmowało się tą tematyką, a w całym kraju istniało tylko 13 kursów anestezjologicznych, które trwały od dwóch tygodni do trzech lat.
Po zakończeniu rezydentury w Presbyterian Hospital Apgar przez rok uczestniczyła w kursie pielęgniarek anestezjologicznych. Dopiero pod koniec 1936 r. dr Ralph Waters z Uniwersytetu Wisconsin-Madison zaoferował jej zostanie pierwszą słuchaczką w jego kursie anestezjologicznym. Pierwszym w USA ośrodkiem kształcenia anestezjologów był Instytut Anestezjologii Uniwersytetu Wisconsin-Madison, na którym Apgar studiowała przez pół roku w 1936 r. W następnym roku odbyła dwie półroczne rezydentury, w University of Wisconsin-Madison i w Bellevue Hospital w Nowym Jorku i w 1937 r. została pierwszą certyfikowaną anestezjolożką.
Po powrocie do Columbia Presbyterian Hospital otrzymała posadę dyrektora Instytutu Anestezjologii. Ze względu na niski prestiż anestezjologii i niższe wynagrodzenia w tej specjalizacji, Apgar nie zdołała pozyskać lekarzy na wakujące etaty, wobec czego w 1938 r. zaczęła kształcić studentów na podstawie napisanego z pielęgniarką Anne Penland podręcznika "Notes on Anaesthesia" i do 1949 r. samodzielnie ukończyła organizować Instytut Anestezjologii. W latach 1949–1959 była profesorem anestezjologii w College of Physicians and Surgeons, dzięki czemu została pierwszą na Columbia University of New York kobietą na pełnym etacie profesorskim.
W reakcji na wysoką śmiertelność noworodków, do której przyczyniał się brak ujednoliconej procedury oceny żywotności dziecka, w 1949 opracowała zestaw parametrów, które anestezjolog miałby obowiązek monitorować podczas zabiegu chirurgicznego (skalę Apgar), używany do oceniania stanu noworodków. Po raz pierwszy zaprezentowała go w 1952 r., a opublikowała rok później, zaś w 1954 r. została ona wprowadzona w Europie.
W następnych latach Apgar kontynuowała badania, m.in. nad kwasicą u noworodków. W 1958 roku wzięła urlop, podczas którego pogłębiała wiedzę ze statystyki, a w następnym roku uzyskała dyplom w zakresie zdrowia publicznego na Uniwersytecie Johnsa Hopkinsa. Przyjęła także stanowisko dyrektora nowo założonego oddziału wad wrodzonych w National Foundation for Infantile Paralysis, a od 1967 do 1972 r. pełniła funkcję dyrektora ds. badań podstawowych, zaś od 1973 r. wiceprezydenta ds. medycznych. Przy pomocy publicystki Joan Beck wydała w 1973 r. książkę "Is My Baby All Right?", która stanowiła kompendium wiedzy o poczęciu, ciąży i porodzie, która stała się bestsellerem. Była jedną z pierwszych osób, które dostrzegły znaczenie genetyki dla nauk medycznych i w 1973 r. została wykładowcą genetyki medycznej w Johns Hopkins School of Public Health. Autorka ponad 60 artykułów naukowych.
W wolnym czasie zajmowała się grą w golfa, łowieniem ryb, kolekcjonowaniem znaczków pocztowych, pilotażem, grą na skrzypcach i ogrodnictwem. W tej ostatniej dziedzinie jej osiągnięciem było wyhodowanie orchidei, którą nazwano jej nazwiskiem.
Zmarła 7 sierpnia 1974 r. w Columbia Presbyterian Medical Center w wyniku postępującej choroby wątroby. Nie miała męża ani dzieci.
W 1961 r. otrzymała American Society of Anesthesiology Distinguished Service Award i została wyróżniona przez Amerykańską Akademię Pediatrii i Amerykańskie Kolegium Położników i Ginekologów. Była także pierwszą kobietą laureatką Gold Medal for Distinguished Achievement in Medicine, nadawanym przez Columbia University College of Physicians and Surgeons. Została uhonorowana tytułem Woman of the Year in Science and Research. W 1995 r. została wprowadzona do National Women's Hall of Fame.
W 1975 r. Amerykańska Akademia Pediatryczna ustanowiła nagrodę imienia Virginii Apgar. Jest ona corocznie przyznawana przez Akademię za szczególne zasługi na polu pediatrii perinatalnej.

</doc>
<doc id="921690" url="https://pl.wikipedia.org/wiki?curid=921690" title="Brasiliense FC">
Brasiliense FC

Brasiliense Futebol Clube - brazylijski klub piłkarski z siedzibą w mieście Brasília, stolicy państwa, w dzielnicy Taguatinga.
Historia.
Biznesmen Luiz Estevão zakupił znajdujący się w Taguatinga klub Atlântida Futebol Clube i 1 sierpnia 2000 roku zmienił jego nazwę na Brasiliense Futebol Clube. Dwa lata po zmianie nazwy klub Brasiliense wygrał trzecią ligę brazylijską (Campeonato Brasileiro Série C) i awansował do drugiej ligi. W roku 2004 klub wygrał drugą ligę (Campeonato Brasileiro Série B) i pierwszy raz awansował do pierwszej ligi brazylijskiej. W tym samym roku Brasliense także po raz pierwszy zdobył mistrzostwo stanu (Campeonato Brasiliense). Choć w lidze stanowej klubowi wiodło się znakomicie (cztery mistrzostwa stanu z rzędu w latach 2004-2007), to w lidze brazylijskiej było gorzej i w roku 2005 klub zajął ostatnie miejsce spadając tym samym do drugiej ligi.

</doc>
<doc id="921692" url="https://pl.wikipedia.org/wiki?curid=921692" title="Offskar">
Offskar



</doc>
<doc id="921694" url="https://pl.wikipedia.org/wiki?curid=921694" title="Offskary">
Offskary



</doc>
<doc id="921696" url="https://pl.wikipedia.org/wiki?curid=921696" title="Dysplazja stawu biodrowego">
Dysplazja stawu biodrowego

Dysplazja stawu biodrowego (, ) – wada wrodzona stawu biodrowego, spowodowana kilkoma czynnikami patologicznymi (ze strony matki i płodu) o charakterze mechanicznym oraz patofizjologicznym i, polegająca na niedorozwoju panewki stawowej; jedna z najczęstszych wad wrodzonych spotykanych w populacji europejskiej, w Polsce dysplazja zdarza się u 2-4%, częściej u noworodków płci żeńskiej (stosunek płci żeńskiej do męskiej odpowiednio: 3-5:1).
Obraz kliniczny i przebieg.
Dysplazja stawu biodrowego objawia się jego niestabilnością; dużą wartość diagnostyczną mają dodatnie objawy przeskakiwania' (Ortolaniego) i wyważania' (Barlowa); w jednostronnej dysplazji stwierdza się względne skrócenie kończyny. 
Inne stwierdzane objawy:
Rozpoznanie.
Diagnostyka i ocena skuteczności leczenia dysplazji stawu biodrowego opiera się przede wszystkim na badaniu ultrasonograficznym. Ocena bliższego końca kości udowej i panewki stawu biodrowego pozwala zakwalifikować staw według klasyfikacji Grafa jako:
Leczenie.
Leczenie należy wdrożyć jak najwcześniej, w pierwszych dniach życia dziecka. Na początku polega na szerokim ustawieniu ud w ciągu całej doby. Nóżek dziecka nie należy krępować pieluszką ani kocykiem. Po 6. tyg. życia pozapłodowego układa się go na brzuszku celem zmniejszenia patologicznej antetorsji.
Gdy cechy dysplazji utrzymują się, a opiekun zgłasza się z dzieckiem później niż w 3. miesiącu jego życia, stosuje się jeden z aparatów utrzymujących kończyny dolne w zgięciu i odwiedzeniu (szelki Pawlika, szyna Koszli poduszka Frejki). Dawniej często stosowana poduszka Frejki wpływa niekorzystnie na rozwój stawu, ponieważ utrzymuje kończyny dolne w odwiedzeniu pod kątem prostym, co nie pozwala na cofanie się antetorsji i koślawości.
Po 6.-7. miesiącu życia konieczne jest stosowanie szyny Denisa-Browna, która utrzymuje kończynę dolną w odwiedzeniu i rotacji wewnętrznej odpowiadającej wielkości kąta antetorsji.
Dobry wynik po leczeniu zachowawczym uzyskuje się w 90-99% przypadków.
W razie braku repozycji niewskazane jest dalsze leczenie, ponieważ może doprowadzić do trwałego uszkodzenia stawu – w takim przypadku metodą z wyboru jest leczenie operacyjne, korygujące dysplastyczną panewkę (np. osteotomia transiliakalna miednicy sposobem Degi). 
Wskazania do leczenia operacyjnego:
W przypadku niepodjęcia leczenia dochodzi do zmian wtórnych: opóźnienia rozwoju jądra kostnienia i zmiany kierunku wzrostu głowy kości udowej co prowadzi do powstania "biodra koślawego". Przemieszczona do góry głowa kości udowej wytwarza "panewkę wtórną". W późniejszym czasie dochodzi do wytworzenia zmian zwyrodnieniowych.
Dysplazja stawu biodrowego u zwierząt.
Zaburzenie może występować także u zwierząt, zwłaszcza psów dużych ras.
Rasy psów szczególnie predysponowane w kierunku dysplazji stawu biodrowego:

</doc>
<doc id="921697" url="https://pl.wikipedia.org/wiki?curid=921697" title="Hejnał Suwałk">
Hejnał Suwałk

Oficjalnym hejnałem Suwałk jest utwór "Fanfary suwalskie" Pawła Łukowca. Jest to kompozycja na trzy trąbki trwająca ok. 35 sekund. "Fanfary suwalskie" zostały hejnałem Miasta na mocy uchwały podjętej jednogłośnie przez Radę Miejską dnia 22 grudnia 2004 roku (uchwała nr XXIX/349/4). Dzień wcześniej utwór zwyciężył również w plebiscycie Radia 5. Premiera odbyła się o północy w Sylwestra 2004 - podczas miejskiej imprezy sylwestrowej hejnału wysłuchało 5 tys. osób. Autor - Paweł Łukowiec z Kielc - jest absolwentem (obecnie również pracownikiem) Akademii Muzycznej im. K. Lipińskiego we Wrocławiu.

</doc>
<doc id="921705" url="https://pl.wikipedia.org/wiki?curid=921705" title="Nordin Wooter">
Nordin Wooter

Nordin Wooter (ur. 24 sierpnia 1976 w Paramaribo, Surinam) – piłkarz holenderski grający na pozycji prawego pomocnika.
Życiorys.
Rodzice Wootera pochodzą z Surinamu i tam też przyszedł na świat Nordin. Potem cała rodzina wyemigrowała do Amsterdamu. Nordin przygodę z piłką rozpoczął w juniorach Ajaksu Amsterdam, a w 1994 roku awansował do pierwszej drużyny. W Eredivisie zadebiutował 28 sierpnia w wygranym 3:1 meczu z RKC Waalwijk. W tym samym sezonie zdobył swoją pierwszą bramkę w lidze, a następnie wywalczył mistrzostwo Holandii oraz Puchar Mistrzów, pomimo że w finale z A.C. Milan (1:0) nie zagrał. W kolejnych dwóch sezonach Wooter był rezerwowym w Ajaksie, ale w ataku pewne miejsce mieli wówczas Patrick Kluivert, Jari Litmanen czy Nwankwo Kanu. Mimo to w 1996 roku wywalczył zarówno Superpuchar Europy, jak i swoje drugie mistrzostwo Holandii.
W 1997 roku Wooter przeszedł do Realu Saragossa. W Primera División Holender zadebiutował 31 sierpnia w przegranym 1:2 wyjazdowym meczu z Celtą Vigo. W Realu nie grał jednak w wyjściowej jedenastce i przez 2 lata rozegrał zaledwie 32 mecze w lidze. Zimą 2000 Wooter odszedł do angielskiego Watfordu, z którym spadł z Premiership. Przez kolejne 2 sezony grał w Division One, a na sezon 2002/2003 wrócił do Holandii i grał w RBC Roosendaal, z którym zajął 13. pozycję w lidze.
W 2003 roku Wooter znów wyjechał za granicę i tym razem trafił aż do Portugalii, gdzie grał przez sezon w Sportingu Braga. Pobytu w Bradze nie mógł raczej zaliczyć do udanych, gdyż jako rezerwowy zagrał ledwie w 19 meczach i nie zdobył gola dla piątej drużyny ligi. W 2004 roku Nordin rundę jesienną spędził w cypryjskim Anorthosisie Famagusta Larnaka i jego 7 goli zrobiło wrażenie na władzach Panathinaikosu AO i już zimą 2005 ściągnęli oni prawoskrzydłowego do siebie. Wywalczył z Panathinaikosem wicemistrzostwo Grecji, ale w sezonie 2005/2006 zagrał tylko w 9 meczach ligowych oraz w Lidze Mistrzów (w eliminacjach zagrał m.in. w dwumeczu z Wisłą Kraków). Od początku sezonu 2006/2007 Wooter był zawodnikiem tureckiego Sivassporu, skąd jednak odszedł i w sezonie 2007/2008 grał w AEK Larnaka na Cyprze. W 2008 roku zakończył tam karierę.

</doc>
<doc id="921708" url="https://pl.wikipedia.org/wiki?curid=921708" title="Solaris Trollino 12T">
Solaris Trollino 12T



</doc>
<doc id="921710" url="https://pl.wikipedia.org/wiki?curid=921710" title="Raoul Villain">
Raoul Villain

Raoul Vilain (ur. 1885 w Reims – zm. 17 września 1936 na Ibizie) – francuski nacjonalista, zabójca Jeana Jaurèsa, przywódcy francuskich socjalistów.
Vilain był członkiem "Ligue de juenes amis de L'Alsace-Lorraine" (Liga młodych przyjaciół Alzacji i Lotaryngii), nacjonalistycznej organizacji, która sprzeciwiała się oddania Niemcom Alzacji i Lotaryngii.
31 lipca 1914 w kawiarni "Croissant" w Paryżu zastrzelił J. Jaurèsa. Dzień później ogłoszono mobilizację, a zabójcę zamknięto w więzieniu.
Po I wojnie światowej został osądzony, uznany za niestabilnego psychicznie i uniewinniony. Po procesie wyjechał do Hiszpanii i osiedlił się w miejscowości Santa Eulària des Riu na Ibizie. Tam stracili go republikanie za szpiegostwo na rzecz frankistów.

</doc>
<doc id="921711" url="https://pl.wikipedia.org/wiki?curid=921711" title="Splot sygnałów">
Splot sygnałów



</doc>
<doc id="921712" url="https://pl.wikipedia.org/wiki?curid=921712" title="Muzeum Regionalne w Dębicy">
Muzeum Regionalne w Dębicy

Muzeum Regionalne w Dębicy – muzeum, jedna z najmłodszych tego typu placówek w województwie podkarpackim, otwarte w 2003 roku z inicjatywy ówczesnego burmistrza miasta Dębicy Edwarda Brzostowskiego. Zbiory muzealne stanowią eksponaty gromadzone wcześniej w dębickiej Izbie Regionalnej oraz przechowywane przez Towarzystwo Przyjaciół Ziemi Dębickiej. Placówka zawiera wiele ciekawych historycznych i etnograficznych ekspozycji z regionu dębickiego, w tym unikatowe i interesujące eksponaty związane z wojskiem, które stacjonowało w tym mieście od drugiej połowy XVIII wieku do początków XXI wieku.

</doc>
<doc id="921722" url="https://pl.wikipedia.org/wiki?curid=921722" title="CS Marítimo de Venezuela">
CS Marítimo de Venezuela

Club Sport Marítimo de Venezuela – wenezuelski klub piłkarski z siedzibą w mieście Caracas.
Historia.
Klub założony został w 1959 roku, a w pierwszej lidze zadebiutował w 1986 roku. Debiut był znakomity i Marítimo zajął wysokie trzecie miejsce. W wyniku reformy na przełomie 1986 i 1987 roku rozegrano pierwszy sezon systemem wiosna jesień. Marítimo sięgnął po pierwszy w swej historii tytuł mistrza Wenezueli, a w następnym sezonie sukces ten powtórzył. Potem fantastyczna passa trwała dalej - trzecie miejsce w 1989 roku, w 1990 roku mistrzostwo, w 1991 roku wicemistrzostwo, w 1992 roku trzecie miejsce, a 1993 czwarte już mistrzostwo. W 1994 roku klub zajął 8 miejsce, które było najgorsze w historii występów Marítimo w pierwszej lidze. Jednocześnie była to zapowiedź upadku - następny sezon 1994/1995 jak dotąd był ostatnim sezonem klubu w najwyższej lidze wenezuelskiej.

</doc>
<doc id="921723" url="https://pl.wikipedia.org/wiki?curid=921723" title="What I’ve Done">
What I’ve Done

What I’ve Done – pierwszy singel zespołu Linkin Park promujący album "Minutes to Midnight". Został wydany 2 kwietnia 2007 w Internecie (wersja do pobrania) oraz 30 kwietnia 2007 jako singel w Stanach Zjednoczonych.
Lista utworów.
CD 1 Track Listing
CD 2 Track Listing
DVD Version Track Listing
Piosenka znalazła się w soundtracku Transformers.
Teledysk.
Klip do „What I’ve Done” został zrealizowany na pustyni w Arizonie, gdzie Linkin Park wykonuje minikoncert. Obraz rozpoczyna się od migawki przedstawiającej wrastanie trawy w glebę, następnie pojawiają się sceny na pustyni na przemian z obrazami dotyczącymi historii świata – pokazano m.in. Adolfa Hitlera, kobietę chorą na anoreksję, Fidela Castro, Saddama Husajna, Matkę Teresę, wybuchy nuklearne, narodziny dziecka, ataki z 11 września, Ku Klux Klan czy obóz w Auschwitz-Birkenau. Teledysk kończy cofnięty obraz z początku klipu – trawa tym razem wyrasta z ziemi.

</doc>
<doc id="921725" url="https://pl.wikipedia.org/wiki?curid=921725" title="Dokumentacja prac archeologicznych">
Dokumentacja prac archeologicznych

Dokumentacja prac archeologicznych, dokumentacja prac wykopaliskowych, dokumentacja archeologiczna - sporządzana jest na bieżąco w trakcie prac badawczych. Jej celem jest umożliwienie odtworzenia w przyszłości nieistniejącego stanowiska archeologicznego, które zostało rozkopane przez archeologów. Dokumentacja powinna być prowadzona w taki sposób który pozwoli trójwymiarowo zrekonstruować całe stanowisko wraz z lokalizacją i wyglądem zabytków, obiektów i przebiegiem warstw.
W skład dokumentacji prac wykopaliskowych wchodzą:
W wariancie idealnym przy wykopaliskach zatrudnieni są rysownik, fotograf i architekt. Zazwyczaj jednak archeolodzy wykazują się wszechstronnością i potrafią wykonać wszystkie rodzaje dokumentacji.
Dokumentacja prac archeologicznych musi być prowadzona systematycznie, dokładnie i konsekwentnie. 
Archeolodzy dążą do tego aby dokumentacja była w jak największym stopniu uproszczona przy równoczesnym zachowaniu niezbędnych aspektów. Ze względu na zróżnicowanie sposobów prowadzenia dokumentacji w różnych krajach czy regionach konieczne jest wydawanie specjalnych książek i innych publikacji opisujących sposoby prowadzenia dokumentacji.

</doc>
<doc id="921727" url="https://pl.wikipedia.org/wiki?curid=921727" title="Dokumentacja prac wykopaliskowych">
Dokumentacja prac wykopaliskowych



</doc>
<doc id="921730" url="https://pl.wikipedia.org/wiki?curid=921730" title="The Dio Years">
The Dio Years

The Dio Years – album zespołu Black Sabbath. Został on wydany 3 kwietnia 2007 roku nakładem wytwórni Warner Bros. Records.
Album jest kompilacją utworów zespołu w składzie z wokalistą Ronnie Jamesem Dio. Zawiera on zremasterowane utwory z trzech albumów "Heaven and Hell" (1980), "Mob Rules" (1981), "Dehumanizer" (1992) oraz albumu koncertowego "Live Evil" (1982). Na albumie znajdują się także trzy nowe utwory: "The Devil Cried", "Shadow of the Wind" oraz "Ear in the Wall".

</doc>
<doc id="921731" url="https://pl.wikipedia.org/wiki?curid=921731" title="Capricolium">
Capricolium

Capricolium – chór działający przy Liceum Ogólnokształcącym im. Bolesława Chrobrego w Głuchołazach.
Chór kierowany przez Adama Dziurowskiego, powstał z inicjatywy Jana Dolnego w październiku 1996. Nazwa pochodzi od Koziej Szyi, czyli pierwotnej nazwy miasta. Zespół wykonuje szeroki repertuar utworów od renesansu do współczesności, nie wyłączając muzyki ludowej i rozrywkowej.
Pierwszy sukcesem było zdobycie w 1998 „Brązowego Kamertonu” na XVIII Ogólnopolskim Konkursie Chórów Szkolnych a cappella w Bydgoszczy. W tym samym roku ukazała się ich pierwsza płyta. W 1999 r. zespół został finalistą Ogólnopolskiego Przeglądu Kolęd i Pastorałek w Będzinie. W 2000 r. na koncertach w Polsce i Niemczech wykonywał Mszę G-dur Franza Schuberta, wystąpił też w Hanowerze podczas EXPO 2000 i w Hildesheim z okazji obchodów 1000-lecia Biskupstwa Wrocławskiego. Zdobył też wyróżnienie na XIX Ogólnopolskim Konkursie Chórów Szkolnych a Cappella.
W 2001 r. zespół wydał drugą płytę, tym razem z kolędami. Koncertował na wielu regionalnych uroczystościach i po raz kolejny uzyskał wyróżnienie na Ogólnopolskim Konkursie Chórów Szkolnych a Cappella, podobnie w roku następnym.
W 2002 r. chór wraz z orkiestrą Państwowej Szkoły Muzycznej w Nysie i solistami z Wrocławia występował w Neukirchen, St. Arnold oraz Münster w Niemczech. W bazylice św. Antoniego w Rheine nagrał swoją trzecią płytę – wykonanie Mszy Koronacyjnej C-dur Mozarta.
W 2005 r. ukazała się czwarta płyta zespołu, zawierająca standardy muzyki rozrywkowej, polskie pieśni ludowe i melodie ze Szkocji i Afryki. W 2006 r. chór został nagrodzony „Srebrnym Kamertonem” na XXVI Ogólnopolskim Konkursie Chórów a Cappella Dzieci i Młodzieży; otrzymał też wyróżnienie ministra kultury i dziedzictwa narodowego za najlepsze wykonanie utworu finałowego a w 2007, 2008 i 2009 roku zdobył kolejne „Srebrne Kamertony”. W 2010 roku chór zdobył najwyższe wyróżnienie – „Złoty Kamerton”.
Chór występował m.in. z Wiesławem Ochmanem, Bogusławem Kaczyńskim, Agnieszką Franków-Żelazny, Dariuszem Stachurą.
W sierpniu 2009 roku chór był na tournée we Włoszech.
10.10.2010 r. Chór Capricolium zdobył najwyższe wyróżnienie, a więc złoty kamerton na konkursie w Bydgoszczy.
W 2016 roku chór był na XXXVI Ogólnopolskim Konkursie Chórów a Cappella Dzieci i Młodzieży w Bydgoszczy. Zdobył on tam „Srebrny Kamerton” – pierwszy od kiedy chórem dyryguje Adam Dziurowski.
W 2017 roku chór będąc kolejny raz na Konkursie w Bydgoszczy otrzymał najwyższe wyróżnienie – „Złoty Kamerton”, Puchar Ministra Edukacji Narodowej - za zdobycie najwyższej punktacji w swojej kategorii, puchar i nagrodę pieniężną Ministra Kultury i Dziedzictwa Narodowego za najlepsze wykonanie utworu obowiązkowego.

</doc>
<doc id="921732" url="https://pl.wikipedia.org/wiki?curid=921732" title="Twierdzenie Stone’a (topologia)">
Twierdzenie Stone’a (topologia)

Twierdzenie Stone’a – twierdzenie udowodnione w 1948 przez brytyjskiego matematyka, Arthura Stone’a, dotyczące przestrzeni metryzowalnych. Dowód twierdzenia opiera się na twierdzeniu Zermela, mówiące, iż każdy zbiór można dobrze uporządkować. Twierdzenie Zermela jest równoważne z aksjomatem wyboru, co w konsekwencji oznacza, iż dowód twierdzenia Stone’a jest nieefektywny.
Twierdzenie.
W każde pokrycie otwarte przestrzeni metryzowalnej da się wpisać podpokrycie lokalnie skończone i σ-dyskretne.

</doc>
<doc id="921739" url="https://pl.wikipedia.org/wiki?curid=921739" title="SEBA">
SEBA



</doc>
<doc id="921743" url="https://pl.wikipedia.org/wiki?curid=921743" title="Stary Bychów">
Stary Bychów



</doc>
<doc id="921744" url="https://pl.wikipedia.org/wiki?curid=921744" title="Jérôme Eugène Coggia">
Jérôme Eugène Coggia

Jérôme Eugène Coggia (ur. 18 lutego 1849 w Ajaccio, zm. 15 stycznia 1919) – francuski astronom pochodzący z Korsyki. Od 1 października 1866 do 1 maja 1917 pracował w Observatoire de Marseille położonym w Marsylii na południu Francji. Odkrył 5 planetoid. 22 stycznia 1867 roku odkrył kometę 38P/Stephan-Oterma, jednak uznał ją za mgławicę, pogoda uniemożliwiła określenie natury obiektu. 17 kwietnia 1874 roku odkrył też kometę (C/1874 H1) nazwaną Kometą Coggia. Łącznie odkrył 8 komet. W 1877 roku odkrył galaktykę NGC 6951.

</doc>
<doc id="921757" url="https://pl.wikipedia.org/wiki?curid=921757" title="Pomiary na stanowisku">
Pomiary na stanowisku

Pomiary na stanowisku, dokumentacja pomiarowa – stanowią podstawę dokumentacji archeologicznej. Dokumentacja pomiarowa prowadzona jest w trzech wymiarach. Wartości pomiarów podaje się w metrach z dokładnością do dwóch miejsc po przecinku.
Na stanowisku wykonywane są:
Pomiary wykonywane są w celu:
Do przeprowadzenia pomiarów wykorzystuje się urządzenia stosowane w geodezji takie jak:

</doc>
<doc id="921758" url="https://pl.wikipedia.org/wiki?curid=921758" title="Gąszczaki">
Gąszczaki

Gąszczaki, krzakówki (Atrichornithidae) – monotypowa rodzina ptaków z rzędu wróblowych (Passeriformes), najbliżej spokrewniona z lirogonami (Menuridae), z którymi tworzy takson Menurides. Są zagrożone wyginięciem.
Występowanie.
Rodzina obejmuje dwa gatunki występujące wyłącznie w Australii. 
Morfologia.
Oba gatunki są rozmiarami zbliżone do szpaka (długość ciała 17–23 cm, masa ciała 34–60 g), mają maskujące brązowoszare upierzenie. Żyją w podszycie leśnym, są bardzo trudne do zauważenia. Śpiew samców jest jednak bardzo donośny, dzwoniący i metaliczny. 
Systematyka.
Nazewnictwo.
"Atrichornis": "atrikhos" „bezwłosy”, od negatywnego przedrostka α- "a-"; θριξ "thrix", τριχος "trikhos" „włosy”; ορνις "ornis", ορνιθος "ornithos" „ptak”.
Podział systematyczny.
Do rodziny należy jeden rodzaj z dwoma gatunkami:

</doc>
<doc id="921764" url="https://pl.wikipedia.org/wiki?curid=921764" title="Jaguar XJR-15">
Jaguar XJR-15

Jaguar XJR-15 – supersamochód skonstruowany i wyprodukowany przez firmę "Jaguar Cars Ltd." we współpracy z "TWR". XJR-15 wyposażony był w sześciolitrowy silnik V12 24v zaprojektowany przez firmę TWR (Tom Walkinshaw Racing). Wyprodukowano zaledwie 50 egzemplarzy tego modelu. Jego nadwozie zaprojektował Peter Stevens, stylista McLarena F1. Produkcja trwała od 1990 roku do 1992 jego następcą był model Jaguar XJ 220
XJR-15.
Docelowo XJR-15 jako wóz supersportowy miał zrobić to samo na drodze co dokonał jego protoplasta Jaguar XJR-9LM na torze. Jaguar chciał tym modelem wejść na rynek, dominujących od lat Ferrari i Lamborghini. W roku 1984 po prezentacji Ferrari 288 GTO zaczęto równocześnie prowadzić pracę nad XJR-15 i XJ220. XJR-15 miał być przekształceniem XJR-9 w model szosowy. Zakładano, że prędkość pojazdu będzie wyższa niż 300 km/h (190 mph).
Produkcja i problemy.
W swoim pierwszym samochodzie tego typu Jaguar zastosował jednostkę V12, napęd był przekazywany tylko na jedną oś. Z dość sporego silnika wygenerowano tylko około 450 KM, tłumacząc się trwałością jednostki. Oryginalnie XJR-15 był następcą Jaguar XJR-9LM tyle, że w wersji szosowej przystosowanej do poruszania się po ulicach. W chwili swojego debiutu na rynku cena wynosiła ponad 960 000 dolarów amerykańskich. Był wówczas najdroższym samochodem do czasu pojawienia się McLarena F1.

</doc>
<doc id="921765" url="https://pl.wikipedia.org/wiki?curid=921765" title="Nikołaj Tichonow (polityk)">
Nikołaj Tichonow (polityk)

Nikołaj Aleksandrowicz Tichonow, ros. Николай Александрович Тихонов (ur. w Charkowie, zm. 1 czerwca 1997 we wsi Pietrowo-Dalnieje) – radziecki polityk, premier ZSRR (1980–1985) dwukrotny Bohater Pracy Socjalistycznej (1975 i 1982).
Życiorys.
W latach 1926–1930 studiował w Instytucie Metalurgicznym w Dniepropetrowsku, po czym był inżynierem w fabryce w Dniepropetrowsku - zastępca szefa i szef warsztatu, główny inżynier. Od 1940 należał do WKP(b), w latach 1947–1950 dyrektor fabryki w Nikopolu, od 1950 pracownik Ministerstwa Czarnej Metalurgii ZSRR, od września 1955 do maja 1957 zastępca ministra czarnej metalurgii ZSRR. Od 31 maja 1957 do lipca 1960 przewodniczący Sownarchozu Dniepropetrowskiego Ekonomicznego Rejonu Administracyjnego, od 19 lutego 1960 do 27 września 1961 członek KC Komunistycznej Partii Ukrainy, od lipca 1960 do listopada 1962 zastępca przewodniczącego Państwowej Rady Naukowo-Ekonomicznej w randze ministra ZSRR, od stycznia 1963 do 2 października 1965 zastępca przewodniczącego Państwowego Komitetu Planowego Rady Ministrów ZSRR w randze ministra ZSRR, od 2 października 1965 do 2 września 1976 zastępca przewodniczącego Rady Ministrów ZSRR. Od 31 października 1961 do 29 marca 1966 zastępca członka, a od 8 kwietnia 1966 do 25 kwietnia 1989 członek KC KPZR. Od 2 września 1976 do 23 października 1980 I zastępca przewodniczącego, a od 23 października 1980 do 27 września 1985 przewodniczący Rady Ministrów ZSRR. Od 27 listopada 1978 do 27 listopada 1979 zastępca członka, a od 27 listopada 1979 do 15 października 1985 członek Biura Politycznego KC KPZR. Bliski współpracownik Leonida Breżniewa. Od września 1985 na emeryturze, w latach 1986–1989 Państwowy Doradca przy Prezydium Rady Najwyższej ZSRR.
Odznaczenia i nagrody.
I medale.

</doc>
<doc id="921773" url="https://pl.wikipedia.org/wiki?curid=921773" title="Łukasz Seweryn">
Łukasz Seweryn

Łukasz Seweryn (ur. 26 października 1982) – polski koszykarz grający na pozycji rzucającego obrońcy lub niskiego skrzydłowego, czterokrotny mistrz Polski, reprezentant Polski (w kadrze Polski wystąpił trzykrotnie), po zakończeniu kariery zawodniczek trener koszykarski. Obecnie asystent trenera zespołu Grupa Sierleccy-Czarni Słupsk.
Najlepszym jego sezonem był sezon 2001/2002. Wówczas występując w zespole Azotów Unii Tarnów, zdobywał przeciętnie 9,1 punktu na mecz.
Jest synem koszykarzy Janusza i Grażyny Sewerynów.

</doc>
<doc id="921777" url="https://pl.wikipedia.org/wiki?curid=921777" title="Herofilos">
Herofilos



</doc>
<doc id="921778" url="https://pl.wikipedia.org/wiki?curid=921778" title="Towarzystwo Przyjaciół Ziemi Dębickiej">
Towarzystwo Przyjaciół Ziemi Dębickiej

Towarzystwo Przyjaciół Ziemi Dębickiej, organizacja społeczna zrzeszająca osoby, działające na rzecz ochrony dziedzictwa kulturowego, a także rozwoju społecznego oraz gospodarczego miasta Dębicy i regionu dębickiego.
TPZD powstało 15 lutego 1960 roku. Początkowo nosiło nazwę Towarzystwo Przyjaciół Nauk w Dębicy, obecną nazwę przyjęto w 1984 roku. W istotnej mierze organizacja ta przyczyniła się do powstania Muzeum Regionalnego w Dębicy, którego znaczna część ekspozycji pochodzi ze zbiorów zgromadzonych przez członków Towarzystwa.

</doc>
<doc id="921780" url="https://pl.wikipedia.org/wiki?curid=921780" title="Solaris (film 2002)">
Solaris (film 2002)

Solaris − film science fiction z 2002 r. w reżyserii Stevena Soderbergha. Adaptacja powieści Stanisława Lema o tym samym tytule.
Fabuła.
Psycholog, dr Chris Kelvin (George Clooney), zostaje wysłany na stację kosmiczną, która utraciła kontakt z Ziemią. Mężczyzna podjął się misji przeprowadzenia dochodzenia na pokładzie "Prometeusza" pod wpływem prośby przyjaciela, dowódcy stacji, zaniepokojonego niecodziennymi zachowaniami załogi. Zagadkowa wiadomość komandora nie zawierała jednak żadnych szczegółów dotyczących zaistniałego problemu. Na miejscu okazuje się, że Gibarian nie żyje, a załoga zdradza objawy choroby psychicznej. Źródłem rozgrywających się wydarzeń jest tajemnicza planeta Solaris, która jest pokryta galaretowatym oceanem.
Na stacji badawczej zawieszonej nad planetą "Solaris", zaczynają dziać się coraz dziwniejsze rzeczy... pokazują się kopie (klony) bliskich i zmarłych osób.
O filmie.
Podobnie jak w adaptacji Tarkowskiego z 1972, ta wersja "Solaris" to dramat psychologiczny, której akcja niemal w całości umiejscowiona jest na stacji kosmicznej i przeplata się ze wspomnieniami głównego bohatera z Ziemi. Kluczową różnicą pomiędzy filmem a powieścią jest fakt, że w adaptacji filmowej główny bohater nigdy nie godzi się ze stratą żony.
W filmie zredukowany niemal do zera jest wątek planety pokrytej żywym oceanem, która tutaj jest tylko anonimowym, tajemniczym tłem, podczas gdy w powieści autor długo opisuje jej fenomeny i próby ich zrozumienia.
Lem, po sprzedaży praw do adaptacji, nie miał, ani nie chciał mieć, żadnego wkładu w produkcję filmu. Było to zresztą warunkiem umowy sprzedaży praw do adaptacji. W komentarzach, w których przyznaje, że jeszcze nie widział filmu, ale czytał jego wiele recenzji, Lem krytykuje reżysera za odejście od jego oryginalnych zamysłów, zawartych w powieści i skupienie się niemal wyłącznie na psychologicznych relacjach pomiędzy głównymi bohaterami. Sugeruje nawet, że lepszym tytułem dla filmu byłby "Miłość w próżni kosmicznej" ("Love in Outer Space"). Natomiast w innym wywiadzie Lem wspomina, że wizja reżysera nie jest pozbawiona ambicji, smaku oraz klimatu, a jedynie nie zachwyca wyeksponowaniem wątku miłosnego. Jednak usprawiedliwia on reżysera.

</doc>
<doc id="921781" url="https://pl.wikipedia.org/wiki?curid=921781" title="Stara Synagoga w Wielowsi">
Stara Synagoga w Wielowsi

Stara Synagoga w Wielowsi – pierwsza drewniana synagoga znajdująca się w Wielowsi, przy dzisiejszej ulicy Gminnej.
Synagoga została zbudowana w drugiej połowie XVII wieku z inicjatywy Jonatana Blocha, który założył tutejszą gminę żydowską oraz cmentarz. Została ona najprawdopodobniej rozebrana bądź zniszczona kilka lat przed 1763 rokiem. W latach 1763-1771 na jej miejscu wybudowano nową, murowaną synagogę.

</doc>
<doc id="921783" url="https://pl.wikipedia.org/wiki?curid=921783" title="Jewgienij Agrest">
Jewgienij Agrest

Jewgienij Agrest, ros. Евгений Агрест (ur. 15 sierpnia 1966 w Witebsku) – szwedzki szachista pochodzenia białoruskiego, arcymistrz od 1997 roku.
Kariera szachowa.
W roku 1990 zdobył w Bydgoszczy tytuł drużynowego mistrza Polski, reprezentując klub BBTS Bielsko-Biała, natomiast w następnym roku w Mikołajkach wywalczył wraz z tym zespołem medal srebrny. Po rozpadzie Związku Radzieckiego przeprowadził się wraz z żoną, Swietłaną (która posiada tytuł mistrzyni międzynarodowej) do Szwecji i zamieszkał w Sztokholmie. W rozgrywkach międzynarodowych barwy tego kraju reprezentuje od roku 1997, należąc do ścisłej krajowej czołówki. Czterokrotnie zdobył złoty medal w indywidualnych mistrzostwach Szwecji (1998, 2001, 2003, 2004). Oprócz tego był również dwukrotnym srebrnym (1997, 2002) oraz brązowym (2008) medalistą mistrzostw kraju. Od roku 1998 do 2006 wystąpił we wszystkich pięciu szachowych olimpiadach (w tym 2 razy na I szachownicy) oraz w czterech turniejach o drużynowe mistrzostwo Europy (trzykrotnie na I szachownicy).
Odniósł szereg sukcesów w międzynarodowych turniejach, m.in. podzielił II m. (za Michałem Krasenkowem) w turnieju "Rilton Cup" w Sztokholmie (1994/95), zwyciężył (wraz z Gyulą Saxem) w Gyuli (1997), zajął II m. (za Tomem Wedbergiem) w Sztokholmie (1999), podzielił II m. (za Stuartem Conquestem) w Fürth (1999), zwyciężył (wraz z Arturem Koganem) w mistrzostwach krajów nordyckich w Bergen (2001), podzielił I-III m. w turnieju "Rilton Cup" w Sztokholmie (2001/02), triumfował w Griesheim (2003), podzielił I-II m. (wraz z Curtem Hansenem) w Aarhus (2003) oraz zdobył tytuł mistrza krajów nordyckich w Vammala (2005). Na przełomie 2007 i 2008 r. podzielił I m. w turnieju "Rilton Cup" w Sztokholmie (wspólnie z m.in. Radosławem Wojtaszkiem, Pią Cramling, Tomi Nybackiem i Vasiliosem Kotroniasem).
Dwukrotnie wystąpił w mistrzostwach świata systemem pucharowym, w obu przypadkach odpadając w I rundzie: w 2000 przegrał z Aleksandrem Oniszczukiem, natomiast w 2004 - z Karenem Asrianem. W 2003 był uczestnikiem pierwszego zdarzenia, w wyniku którego szachowy arcymistrz przegrał partię z powodu włączenia się telefonu komórkowego (co jest sprzeczne z przepisami FIDE). Miało to miejsce w czasie drużynowych mistrzostw Europy w Płowdiwie, a przeciwnikiem, który wówczas w ten niecodzienny sposób przegrał partię, był ówczesny mistrz świata, Rusłan Ponomariow.
Najwyższy ranking w dotychczasowej karierze osiągnął 1 stycznia 2004 r., z wynikiem 2616 punktów zajmował wówczas 82. miejsce na światowej liście FIDE, jednocześnie zajmując 1. miejsce wśród szwedzkich szachistów.

</doc>
<doc id="921784" url="https://pl.wikipedia.org/wiki?curid=921784" title="Maritimo Caracas">
Maritimo Caracas



</doc>
<doc id="921786" url="https://pl.wikipedia.org/wiki?curid=921786" title="Club Sport Marítimo de Venezuela">
Club Sport Marítimo de Venezuela



</doc>
<doc id="921788" url="https://pl.wikipedia.org/wiki?curid=921788" title="LÍF Leirvik">
LÍF Leirvik



</doc>
<doc id="921789" url="https://pl.wikipedia.org/wiki?curid=921789" title="Czawycza">
Czawycza

Czawycza ("Oncorhynchus tshawytscha") – gatunek morskiej ryby z rodziny łososiowatych (Salmonidae). Największy przedstawiciel rodzaju "Oncorhynchus".
W Rosji nazywana "carycą łososiowatych", w Ameryce Północnej nazywana "king salmon" – łosoś królewski. 
Występowanie.
Ryba dwuśrodowiskowa. Występuje w zlewiskach północnego Oceanu Spokojnego, na Oceanie Arktycznym, Morzu Ochockim, na wybrzeżach Kuryli i Aleutów oraz w zatoce Alaska, czasami również u wybrzeży San Diego. Po azjatyckiej stronie Pacyfiku liczebność jest mniejsza. Słynie z pokonywania dużych odległości z morza w górę rzek w celu odbycia tarła. Popularna na Kamczatce, w północno-zachodniej Kanadzie obserwowana w jeziorze Bennett – ponad 3000 km od ujścia rzeki Jukon.
W 1989 w Polsce podjęto nieudaną próbę introdukcji tego gatunku.
Opis.
Czawycza tak jak pozostałe z rodziny z Salmonidae, ma wydłużone, dobrze umięśnione ciało, lekko spłaszczone po bokach. Przeciętne wymiary wynoszą 70-90 cm, ale osiąga długość do 150 cm, natomiast ciężar 15-20 kg przy maksymalnej masie ciała 61,4 kg. Czawycze przebywające w morzu mają ubarwienie srebrne z ciemnozielonym grzbietem. W okresie godowym, gdy wstępują do rzek ich skóra ciemnieje do koloru oliwkowobrązowego, czerwonego lub purpurowego – zwłaszcza u samców. Posiada także dobrze rozwinięta linie naboczną.
Płetwa tłuszczowa jest umiejscowiona na grzbiecie za płetwą grzbietową. Płetwy piersiowe znajdują się poniżej głowy. Płetwę brzuszną charakteryzuje poprzedzający fałd mięso-skórny. W dużym otworze gębowym zęby są osadzone na szczękach oraz na podniebieniu, natomiast dziąsła są czarne. 
Odżywianie.
Młode żywią się larwami owadów, a dorosłe bezkręgowcami i rybami.
Rozród.
Tarło odbywa się w górnym biegu rzek. Młode pozostają w wodach słodkich od trzech miesięcy do roku, rzadziej do trzech lat, po czym spływają do morza. Rozród odbywa się w ciągu całego roku – głównie od wiosny do lata. Czawycza podczas godów traci mniej tłuszczu niż pozostałe gatunki. Wędrówka narybku trwa 1–2 lata. Istnieją również formy rzeczno-jeziorne o mniejszych rozmiarach. Pod względem zachowania można wyróżnić dwie formy: typ potokowy i typ oceaniczny. Pierwszy z nich, typowy dla populacji Azji, zostaje na rok lub dłużej w wodzie słodkiej zanim wyruszy do morza. Wraca do rzeki na wiosnę lub latem. Część męskiego narybku typu potokowego nigdy wypływa do wód morskich. Natomiast typ oceaniczny jest charakterystyczny dla południowego wybrzeża Ameryki Północnej. Typ ten wypływa do morza zwykle w 3 miesiącu życia. Do rzeki wraca na jesień. Podczas wędrówki ryba znajduje drogę posługując się kątem podania światła, kierunkiem pływów morskich, węchem, a także światłem spolaryzowanym.
Znaczenie w ochronie środowiska.
W amerykańskiej ustawie o zagrożonych gatunkach Endangered Species Act nadany jej został status "zagrożony". Zmniejszająca się populacja łososia, wpływa negatywnie na populacje orek, dla których łosoś stanowi podstawę pożywienia. 
W roku 1989 została podjęta introdukcja czawyczy w śródlądowych wodach Polski, zakończona niepowodzeniem. 
Znaczenie gospodarcze.
Poławiane są na dużą skalę w celach konsumpcyjnych ze względu na ich wartościowy kawior i niezwykłe walory smakowe mięsa. Odgrywają dużą rolę w gospodarce Alaski, gdzie są łowione i następnie eksportowane w postaci konserw. W akwakulturach hodowane są głównie w Nowej Zelandii. Największymi importerami są Japonia i inne kraje zachodniej części Oceanu Spokojnego. 
Aktualne kierunki badań naukowych.
Czawycza jest rybą dwuśrodowiskową, dlatego też jest doskonałym obiektem badań dotyczących wędrówek i rozrodu. Jest również badana pod kątem wpływu substancji chemicznych na ten gatunek tj. diazinon powodujący zaburzenia w zachowaniach służących obronie oraz w zakresie genetyki.

</doc>
<doc id="921790" url="https://pl.wikipedia.org/wiki?curid=921790" title="Billy Bathgate">
Billy Bathgate

Billy Bathgate – amerykański film gangsterski z 1991 roku w reżyserii Roberta Bentona. Scenariusz filmu oparty został na podstawie książki E.L. Doctorowa. W główne role wcielili się Dustin Hoffman, Loren Dean i Nicole Kidman, która za swoją kreację otrzymała nominację do Złotego Globu w kategorii najlepsza drugoplanowa rola kobieca.
Fabuła.
Nowy Jork, rok 1935, czasy Wielkiego Kryzysu w Stanach Zjednoczonych. Billy Bathgate (Loren Dean) mieszka wraz z matką w slumsach w dzielnicy Bronx, fascynuje go Dutch Schultz (Dustin Hoffman), jeden z największych gangsterów miasta. Pragnie poznać świat władzy i pieniędzy. Billy staje się świadkiem porachunków gangsterskich. Chłopak niespodziewanie wkrada się w łaski przestępcy i staje się najmłodszym członkiem jego gangu. Dutch powierza mu pod ochronę swoją dziewczynę Drew Preston (Nicole Kidman) i zakochuje się w niej. Billy wie, że to oznacza pewny wyrok śmierci. Odkrywa również, że ochrona Drew to tylko gra. Kobieta stała się niewygodna dla gangstera i ma się stać jego kolejną ofiarą. Billy Bathgate postanawia ratować ukochaną.

</doc>
<doc id="921792" url="https://pl.wikipedia.org/wiki?curid=921792" title="Yours Truly, Angry Mob">
Yours Truly, Angry Mob

Yours Truly, Angry Mob – drugi album zespołu Kaiser Chiefs. Został wydany 26 lutego 2007 roku nakładem wytwórni B-Unique Records.

</doc>
<doc id="921794" url="https://pl.wikipedia.org/wiki?curid=921794" title="Fosforan pirydoksalu">
Fosforan pirydoksalu

Fosforan pirydoksalu – organiczny związek chemiczny, aktywna forma witaminy B6. Pełni funkcję koenzymu lub grupy prostetycznej i jest niezbędny do działania wielu enzymów odpowiedzialnych za metabolizm aminokwasów (aminotransferaz i dekarboksylaz). Podczas transaminacji jest przekształcany w fosforan pirydoksaminy. 

</doc>
<doc id="921795" url="https://pl.wikipedia.org/wiki?curid=921795" title="Moherowe berety (album)">
Moherowe berety (album)

Moherowe berety – album zespołu Big Cyc wydany w 2006 roku. Okładka legalnie sprzedawanego albumu opatrzona jest nalepką z hasłem „Płyta zakazana w IV RP”. Oprócz 12 ścieżek na płycie znalazł się teledysk do tytułowej piosenki,"Moherowe berety", zrealizowany przez Sabina Kluszczyńskiego z Heavy Vision. W nagraniu piosenek „Mówi Bagdad” i „I ty będziesz miał 40 lat” gościnnie wziął udział gitarzysta Marek Szajda.

</doc>
<doc id="921796" url="https://pl.wikipedia.org/wiki?curid=921796" title="TVR Griffith">
TVR Griffith

TVR Griffith – samochód sportowy produkowany w niewielkiej serii przez brytyjską firmę TVR w latach 1992-2002. W późniejszym okresie produkcji nazwę modelu zmieniono na Griffith 500. Choć w początkowej fazie produkcji auto dysponowało tylko 240 KM, ten ważący niewiele ponad tonę samochód dysponował niezłymi osiągami. W późniejszych latach dzięki mieszczeniu się pod maską potężnego silnika V8 o mocy do 320 lub 340 KM samochód stał się jeszcze szybszy.
Dane techniczne (TVR Griffith 500).
Ogólne
Opony
Osiągi
Napęd

</doc>
<doc id="921797" url="https://pl.wikipedia.org/wiki?curid=921797" title="Oncorhynchus tshawytscha">
Oncorhynchus tshawytscha



</doc>
<doc id="921798" url="https://pl.wikipedia.org/wiki?curid=921798" title="Cezary Wołodko">
Cezary Wołodko

Cezary Wołodko (ur. 28 czerwca 1965 w Gdyni) – absolwent AWF Gdańsk, twórca, prekursor Strong Man w Polsce. Organizator ponad 200 imprez zarówno krajowych jak i zagranicznych. Aktualnie prezes zarządu Sport Vision Sp. z.o.o.
Organizator Międzynarodowego Festiwalu Filmów i Programów Sportowych, producent programu Granice Strachu emitowanego na antenie telewizji Polsat.

</doc>
<doc id="921799" url="https://pl.wikipedia.org/wiki?curid=921799" title="1. deild Wysp Owczych">
1. deild Wysp Owczych

1. deild (far. "1. liga") – druga w hierarchii klasa rozgrywek piłkarskich mężczyzn na Wyspach Owczych, terytorium zależnym Królestwa Danii na Morzu Norweskim, który posiada odrębny status w ramach organizacji futbolowych, takich jak FIFA i UEFA. Cyklicznie, co roku, rozgrywa tam swoje mecze dziesięć drużyn z całego archipelagu, z których dwie najlepsze awansują do najwyższej ligi, a dwie najgorsze do drugiej ligi. Sezon, podobnie jak w kilku innych krajach skandynawskich odbywa się w ciągu jednego roku i nie dzieli się na fazy zimową i letnią, ze względu na trudne warunki pogodowe zimą.
Organizatorem rozgrywek jest założony w 1975 roku Związek Piłkarski Wysp Owczych (far. "Fótbóltssamband Føroya"). Ich nazwa zmieniana była dwukrotnie. Ligę tę od założenia w 1943 do 1975 określano mianem "Meðaldeildin", potem od 1976 do 2004 "2. deild" (far. "2. liga"), a od 2005 "1. deild" (far. "1. liga"). Czasami do nazwy dodawane jest słowo "menn", by podkreślić, że jest to liga męska, albowiem określenie "1. deild" stosuje się także do nazwania II ligi żeńskiej.
Historia.
Pierwsze rozgrywki Meðaldeildin odbyły się w roku 1943, rok po założeniu najwyższej ligi. Nie obowiązywał wówczas system promocji, a obie klasy rozgrywek działały niezależnie od siebie. Zwycięzcą pierwszego sezonu został drugi skład stołecznego klubu HB Tórshavn. Podobnie, jak w przypadku Meistaradeildin, rozgrywki zawieszono rok później z uwagi na brak piłek w czasie pokojowej okupacji Wysp Owczych przez wojska brytyjskie. Mecze wznowiono w roku 1945.
W roku 1976, po przejęciu organizacji rozgrywek przez Fótbóltssamband Føroya ligę przemianowano na "2. deild" i wprowadzono system awansów do wyższego i deklasacji do niższego poziomu rozgrywek. Pierwszym klubem, który awansował do 1. deild był Fram Tórshavn, a do niższej ligi spadł NSÍ Runavík. Wówczas w rozgrywkach brało udział 7 drużyn, liczbę tę w 1979 zwiększono do ośmiu, a w 1988 do dziesięciu.
Ponowna zmiana nazwy nastąpiła w 2005, kiedy ligę przemianowano na "1. deild".
Tabela medalowa.
Dotychczas na Wyspach Owczych odbyło się 78 edycji drugiego poziomu rozgrywek ligowych, od roku 1943 do 2021 (przerwa w roku 1944). Zwycięzcami zostawali:
Stan na 18 października 2021.

</doc>
<doc id="921801" url="https://pl.wikipedia.org/wiki?curid=921801" title="1. Deild">
1. Deild

Termin 1. Deild ("1. Liga") odnosi się do kilku piłkarskich imprez:

</doc>
<doc id="921802" url="https://pl.wikipedia.org/wiki?curid=921802" title="1.Deild">
1.Deild



</doc>
<doc id="921803" url="https://pl.wikipedia.org/wiki?curid=921803" title="1.deild">
1.deild



</doc>
<doc id="921804" url="https://pl.wikipedia.org/wiki?curid=921804" title="Katarzyna Barbara Radziwiłłówna">
Katarzyna Barbara Radziwiłłówna

Katarzyna Barbara Branicka z Radziwiłłów (ur. 6 grudnia 1693 w Białej, zm. 16 października 1730 w Białymstoku) – pierwsza żona hetmana Jana Klemensa Branickiego.
Życiorys.
Katarzyna Barbara była córką księcia Karola Stanisława Radziwiłła i księżniczki Anny Katarzyny z Sanguszków. Była siostrą Michała Kazimierza (zwanego Rybeńko), Hieronima Floriana i Tekli Róży.
Małżeństwo z hetmanem Janem Klemensem Branickim.
1 października 1720 w Białej Podlaskiej Katarzyna Barbara Radziwiłłówna wyszła za mąż za hetmana Jana Klemensa Branickiego. Małżeństwo poprzedziła umowa przedślubna z 29 września 1720 roku, w której zagwarantowano panu młodemu posag w wysokości 200 000 zł (do wypłacenia w dwu ratach – w 1721 i 1722 roku). Przekazano także wyprawę składającą się z ruchomości i kosztowności o wartości 200 000 zł. Ruchomości, które otrzymała Katarzyna Barbara Radziwiłłówna, weszły w skład wyposażenia stale rozbudowywanego pałacu w Białymstoku. Jeszcze po pół wieku (w inwentarzach z 1772 i 1775) udało się przyporządkować trzy obiekty – dwa łóżka i obraz – które znalazły się w wyprawie z 1720 roku.

</doc>
<doc id="921808" url="https://pl.wikipedia.org/wiki?curid=921808" title="Newarska Wikipedia">
Newarska Wikipedia

Newarska Wikipedia – edycja Wikipedii w języku newarskim. 
Edycja ta została zapoczątkowana w inkubatorze Wikipedii 4 czerwca 2006 roku, a 30 września tego samego roku utworzone w nim hasła i inne strony przeniesiono pod własny adres tej Wikipedii. Proponentem tej wersji językowej był wikipedysta , który jest również jedynym jej regularnie edytującym redaktorem. Jest on również operatorem bota EukeshBot.
Wikipedia ta pozostaje w ścisłych kontaktach z Wikipediami tworzonymi w pokrewnych językach: hindi, marathi, tamilskim, między innymi dzieląc z nimi szablony czy boty. 
1 maja 2007 roku liczyła 14 026 artykułów, co w rankingu wszystkich edycji językowych Wikipedii z tegoż dnia pozwalało zajmować jej 53. pozycję. 

</doc>
<doc id="921811" url="https://pl.wikipedia.org/wiki?curid=921811" title="1 Deild">
1 Deild



</doc>
<doc id="921812" url="https://pl.wikipedia.org/wiki?curid=921812" title="Wienerberger">
Wienerberger

Wienerberger – producent cegieł ceramicznych. Przedsiębiorstwo powstało w 1819 roku w Wiedniu i tam mieści się jego centrala. W 2020 przedsiębiorstwo zatrudniało 16 619 pracowników w 29 krajach.
Historia.
W pierwszych latach XX wieku zakłady produkcyjne w dzielnicy Favoriten zatrudniały tysiące niewykwalifikowanych robotników z różnych części monarchii austro-węgierskiej; około połowy stanowili imigranci z ziem czeskich, w większości skoszarowani w wybudowanych dla nich barakach. Dla firmy pracowały całe rodziny, w tym dzieci, które ukończyły 12 czy 14 rok życia. 
Jeszcze przed Anschlussem Austrii Wienerberger był jednym z największych producentów materiałów budowlanych na rynek austriacki. W 1935 firma zatrudniała w siedmiu zakładach produkcyjnych na terenie Wiednia 2500 robotników i stu pracowników biurowych. W czerwcu 1940 fabryki Wienerbergera zatrudniały 2100 robotników, z czego 300 stanowili Żydzi pozbawieni wcześniej pracy w innych zawodach w wyniku tzw. arianizacji, a 90 było jeńcami wojennymi. W kolejnych miesiącach liczba Żydów zatrudnianych w fabrykach firmy zwiększyła się, część z nich pozostała zatrudniona jeszcze w 1944, a być może także i w 1945.
W latach II wojny światowej przedsiębiorstwo było zależne od koncernu budowlanego banku Creditanstalt, który posiadał 78 proc. udziałów w firmie. W latach 1940–1945 prezesem Wienerbergera był Hermann Leitich. Odrzucił złożoną przez Oswalda Pohla propozycję przejęcia firmy przez SS i przekształcenia jej w obóz pracy działający w ramach koncernu DEST, dzięki czemu firma zachowała niezależność i pozostała w prywatnych rękach. Mimo strat wynikłych z utraty części majątku przedsiębiorstwa w wyniku alianckich nalotów bombowych, w latach 1943–1944 Wienererger znacząco zwiększył produkcję i był w stanie wyjść na zero. Po zakończeniu wojny firma była jednym z przedsiębiorstw kluczowych dla odbudowy Austrii ze zniszczeń wojennych.
Po 1989 roku i upadku komunizmu w Europie Środkowej, Wienerberger dokonał serii przejęć w dawnych krajach satelickich ZSRR, firma zainwestowała także duże środki w USA. 
W 1996 Creditanstalt ogłosił informację o przyłączeniu do grupy Weinerberger belgijskiego producenta cegieł i dachówek Terca Bricks; tym samym wiedeński koncern stał się największym na świecie producentem cegieł.
Mimo słabej koniunktury na rynku cegieł i materiałów budowlanych, która zmusiła grupę Wienerberger do zamknięcia kilku nierentownych zakładów w Niemczech, w 2001 roku jej zyski wzrosły o 2 proc. do poziomu 1545 mln euro, a zatrudnienie wyniosło 11 331 – i również wzrosło o 2 procent. Tym samym firma utrzymała pozycję światowego lidera w produkcji cegieł.
W Polsce.
W Polsce przedsiębiorstwo działa od 1995 roku (pod firmą Wienerberger Ceramika Budowlana). 
Do 2007 do grupy Wienerberger należało 19 zakładów produkcyjnych na terenie całej Polski, m.in. w Lęborku, Zielonce, Honoratce, Łajsach, Toruniu i Dobrem, a także w Kupnie, Nowym Sączu i Osieku. Wienerberger Ceramika Budowlana produkuje i dostarcza ceramiczne cegły konstrukcyjne i stropy marki Porotherm (produkowane w Lęborku). W 2002 roku przedsiębiorstwo rozpoczęło produkcję cegły klinkierowej marki Terca. Od 2004 roku przedsiębiorstwo rozpoczęło produkcję dachówek marki Koramic. W 2009 roku na rynku pojawiły się pustaki marki Porotherm, a rok później Porotherm Dryfix – system murowania na sucho.
W 2013 roku Wienerberger stworzył polski serwis społecznościowy Budogram, który skupia społeczność budujących domy.

</doc>
<doc id="921813" url="https://pl.wikipedia.org/wiki?curid=921813" title="Pablo Cavallero">
Pablo Cavallero

Óscar Pablo Cavallero Rodríguez (ur. 13 kwietnia 1974 w Lomas de Zamora) – argentyński piłkarz grający na pozycji bramkarza.
Posiada również obywatelstwo włoskie za sprawą pochodzących z tego kraju przodków.
Kariera klubowa.
Cavallero jest wychowankiem klubu Vélez Sársfield. Do pierwszej drużyny trafił w 1993, ale w Primera División zadebiutował w 1995 roku. Nie miał jednak szans na grę w pierwszej jedenastce stołecznego klubu, gdyż w tym czasie niepodważalne miejsce w bramce miała największa gwiazda zespołu, Paragwajczyk José Luis Chilavert. W 1998 roku wywalczył mistrzostwo fazy Clausura, ale przez cały sezon rozegrał tylko 1 mecz. Po sezonie przeszedł do Unionu Santa Fe, gdzie w końcu grał w wyjściowym składzie rozgrywając dla tej drużyny 34 mecze.
Latem 1999 roku Cavallero wyjechał do Europy i jego pierwszym klubem na tym kontynencie był hiszpański RCD Espanyol. W Primera División zadebiutował 22 sierpnia w przegranym 0:1 wyjazdowym meczu z Málagą. W Espanyolu zazwyczaj wygrywał rywalizację z Tonim i z zespołem zakończył sezon na 13. pozycji w tabeli, a do tego wywalczył Puchar Hiszpanii. W 2000 roku Cavallero przeszedł do innego pierwszoligowca, Celty Vigo. Zadebiutował w niej 20 grudnia w przegranym 2:4 meczu z Numancią. Początkowo przegrywał rywalizację z bramkarzem Pinto, ale od chwili debiutu to już Cavallero stał w bramce Celty. Zajął z nią 7. miejsce, a w sezonie 2001/2002, gdy był już bezsprzecznie pierwszym bramkarzem – 5., gwarantujące start w Pucharze UEFA. W sezonie 2002/2003 zakończył sezon z klubem z Vigo na 4. pozycji w tabeli, dzięki czemu w sezonie 2003/2004 zagrał z klubowym kolegami w Lidze Mistrzów, jednak w lidze Celta zajęła przedostatnie 19. miejsce i spadła do Segunda División.
W sezonie 2004/2005 Cavallero doznał kontuzji i przez rok pauzował, a w międzyczasie podpisał kontrakt z Levante UD, w którym zadebiutował w sezonie 2005/2006. Zagrał wówczas we wszystkich meczach ligowych i walnie przyczynił się do awansu zespołu z Walencji w szeregi pierwszej ligi. W sezonie 2006/2007 zagrał w trzech pierwszych meczach rundy wiosennej, ale ponownie doznał ciężkiej kontuzji i klub w trybie awaryjnym sprowadził byłego reprezentanta Hiszpanii, José Francisco Molinę.
Kariera reprezentacyjna.
W 1996 roku Cavallero został powołany do kadry na Igrzyska Olimpijskie w Atlancie. Był tam pierwszym bramkarzem Argentyny i wystąpił w 5 meczach, w tym w finałowym, przegranym 2:3 z Nigerią, dzięki czemu przywiózł srebrny medal z tej imprezy. W tym samym roku Cavallero zadebiutował w pierwszej reprezentacji meczem z Wenezuelą (5:2), rozegranym 9 października za kadencji Daniela Passarelli.
W 1998 roku Cavallero był członkiem kadry Argentyny na Mistrzostwa Świata we Francji, ale to Carlos Roa wystąpił we wszystkich meczach i Pablo obejrzał cały turniej z ławki rezerwowych, jak Argentyna doszła do ćwierćfinału, z którego odpadła po porażce 1:2 z Holandią.
W 2002 roku Pablo znów pojechał na mistrzostwa świata, tym razem był to Mundial w Korei Południowej i Japonii. Tym razem był pierwszym bramkarzem argentyńskiej ekipy i zagrał we wszystkich trzech meczach grupowych: wygranym 1:0 z Nigerią, przegranym 0:1 z Anglią oraz zremisowanym 1:1 ze Szwecją.
W 2004 roku Cavallero był w kadrze na Copa América 2004, z którego Argentyna przywiozła srebrny medal za mistrzostwo Ameryki Południowej, ale to Roberto Abbondanzieri był pierwszym golkiperem i Cavallero nie rozegrał żadnego spotkania na tym turnieju. Występował także w eliminacjach do Mistrzostw Świata w Niemczech, ale ostatecznie José Pekerman nie zabrał go na tę imprezę.

</doc>
<doc id="921817" url="https://pl.wikipedia.org/wiki?curid=921817" title="Anvarjon Soliyev">
Anvarjon Soliyev

Anvarjon (Anvar) Soliyev (uzb. cyr. Анваржон (Анвар) Солиев, ros. Анвар Ахмаджонович Солиев, "Anwar Achmadżonowicz Solijew"; ur. 5 lutego 1978 w Toʻraqoʻrgʻonie, wilajet namangański, Uzbecka SRR) – uzbecki piłkarz grający na pozycji napastnika, reprezentant Uzbekistanu.
Kariera piłkarska.
Kariera klubowa.
Soliyev rozpoczynał swoją karierę w zespole Yoshlik Toʻraqoʻrgʻon. W 1996 r. przeszedł do zespołu Navbahor z pobliskiego miasta Namangan. Grał tam cztery lata, zaliczając 85 występów i strzelając 30 goli, po czym w 2001 r. przeniósł się do stołecznego Paxtakoru. Do roku 2005 zagrał tam 115 spotkań i zdobył 60 bramek. Od 2008 r. jest zawodnikiem klubu Bunyodkor Taszkent. 5 listopada 2009 rozegrał swój 300 mecz w Oliy Liga. W 2010 na pół roku został wypożyczony do Nasaf Karszy.
Kariera reprezentacyjna.
Napastnik ten jest też ważnym graczem reprezentacji Uzbekistanu, stanowiąc parę z Maksimem Szackim. Dane na temat występów są okrojone – wiadomo tylko tyle, że do roku 2009 rozegrał w kadrze 48 spotkań, strzelając osiem goli.

</doc>
<doc id="921818" url="https://pl.wikipedia.org/wiki?curid=921818" title="Siodło pod Klimczokiem">
Siodło pod Klimczokiem

Siodło pod Klimczokiem (1042 m n.p.m.) – szeroka, wysoko położona przełęcz w północno-wschodniej części Pasma Baraniej Góry w Beskidzie Śląskim, pomiędzy szczytami Magury (1109 m n.p.m.) na wschodzie i Klimczoka (1117 m n.p.m.) na zachodzie.
Siodło pokryte jest wąską polaną, sięgającą na zachodzie aż na szczyt Klimczoka. Na polanie zainstalowany jest krótki wyciąg talerzykowy, wywożący narciarzy na szczyt Klimczoka. Poza ścisłym siodłem przełęczy, w zasadzie już na stoku Magury, znajduje się schronisko PTTK na Klimczoku.
Na przełęczy znajduje się węzeł szlaków turystycznych:

</doc>
<doc id="921824" url="https://pl.wikipedia.org/wiki?curid=921824" title="Summit Series">
Summit Series

Summit Series był to pierwszy turniej, w którym rywalizowały dwie najlepsze wówczas reprezentacje narodowe w hokeju na lodzie na świecie: reprezentacja ZSRR i reprezentacja Kanady. Rozegrano dwie Summit Series - w 1972 i 1974 r.
Summit Series 1972.
W 1972 roku reprezentacja ZSRR nie wystąpiła w najlepszym składzie. Kanadę reprezentowali zawodnicy z NHL Rozegrano osiem spotkań: po cztery w Kanadzie i Moskwie. Zwycięzcą tej serii okazała się reprezentacja Kanady. 
Mecze Summit Series 1972.
Pierwszy mecz: 2 września 1972 r., Montreal Forum, Montreal, Kanada
Drugi mecz: 4 września 1972 r., Maple Leaf Gardens, Toronto, Kanada
Trzeci mecz: 6 września 1972 r., Winnipeg Arena, Winnipeg, Kanada
Czwarty mecz: 8 września 1972 r., Pacific Coliseum, Vancouver, Kanada
Piąty mecz: 22 września 1972 r., Łużniki Ice Palace, Moskwa, ZSRR
Szósty mecz: 24 września 1972 r., Łużniki Ice Palace, Moskwa, ZSRR
Siódmy mecz: 26 września 1972 r., Łużniki Ice Palace, Moskwa, ZSRR
Ósmy mecz: 28 września 1972 r., Łużniki Ice Palace, Moskwa, ZSRR
Kanada wygrała serię 4-3-1
Summit Series 1974.
Był to drugi turniej Summit Series. Tym razem reprezentacje Kanady reprezentowali gracze z World Hockey Association. Zwycięzcą tej serii okazała się reprezentacja ZSRR.
Mecze Summit Series 1974.
Pierwszy mecz: 17 września 1974 r., Quebec, Kanada
Drugi mecz: 19 września 1974 r., Toronto, Kanada
Trzeci mecz: 21 września 1974 r., Winnipeg, Kanada
Czwarty mecz: 23 września 1974 r., Vancouver, Kanada
Piąty mecz: 1 października 1974 r., Moskwa, ZSRR
Szósty mecz: 3 października 1974 r., Moskwa, ZSRR
Siódmy mecz: 5 października 1974 r., Moskwa, ZSRR
Ósmy mecz: 6 października 1974 r., Moskwa, ZSRR
ZSRR wygrało serie 4-1-3

</doc>
<doc id="921826" url="https://pl.wikipedia.org/wiki?curid=921826" title="Brachymystax">
Brachymystax

Brachymystax – rodzaj ryb łososiokształtnych z rodziny łososiowatych (Salmonidae). Charakteryzują się małym pyskiem.
Występowanie.
Występują w rzekach (np. w Lenie) i jeziorach górskich Syberii i Dalekiego Wschodu, Chin, Mongolii i Korei Zachodniej. Na zachód od Uralu na ogół nie występują. Opowiada im środowisko zimnych rzek o szybkim nurcie; bytują głównie w górnym ich biegu. Żyją w małych stadach, duże osobniki – samotnie. Osiągają długość około 70 cm i masę 6 kg.
Klasyfikacja.
Gatunki zaliczane do tego rodzaju:
Czasami wyróżniany jest "Brachymystax savinovi", klasyfikowany też jako podgatunek lenoka.
Gatunkiem typowym jest "Salmo coregonoides" (="Brachymystax lenok").

</doc>
<doc id="921829" url="https://pl.wikipedia.org/wiki?curid=921829" title="Nikołaj Ryżkow">
Nikołaj Ryżkow

Nikołaj Iwanowicz Ryżkow, ros. Николай Иванович Рыжков (ur. 28 września 1929 w ówczesnym Torećku w Obwodzie donieckim) – radziecki i rosyjski polityk, inżynier.
Od 1959 należał do KPZR, od 1981 był członkiem Komitetu Centralnego KPZR, a w latach 1982–1985 był sekretarzem i kierownikiem Wydziału Ekonomicznego KC KPZR. Od 1979 był związany z administracją rządową. Od 27 września 1985 do 17 stycznia 1991 był premierem ZSRR.
Był autorem niepopularnych reform ekonomicznych. W 1991 kandydował na urząd prezydenta Rosji. Otrzymał 16,9% głosów i został pokonany przez Borysa Jelcyna.
Został odznaczony m.in. Orderem Za Zasługi dla Ojczyzny IV klasy (2004), dwukrotnie Orderem Lenina (1974, 1976), Orderem Rewolucji Październikowej (1971), dwukrotnie Orderem Czerwonego Sztandaru Pracy (1966, 1979) oraz Orderem Wojny Ojczyźnianej I klasy (1985). Dwukrotny laureat Nagrody Państwowej ZSRR (1969, 1979).

</doc>
<doc id="921834" url="https://pl.wikipedia.org/wiki?curid=921834" title="Szyszków (województwo śląskie)">
Szyszków (województwo śląskie)

Szyszków – wieś w Polsce położona w województwie śląskim, w powiecie kłobuckim, w gminie Lipie.
Historia.
Miejscowość historycznie należy do ziemi wieluńskiej. Ma metrykę średniowieczną i istnieje co najmniej od XIV wieku. Wymieniona po raz pierwszy w dokumencie sprzedaży wsi z 1395 pod nazwami „Szyszkow, Schischkow, Syskow”.
Wieś została odnotowana w historycznych dokumentach prawnych, własnościowych i podatkowych. Była wsią szlachecką. W 1395 Imram z Nakła sprzedał wieś za 200 grzywien Hinczy z Boskowa. W dokumencie odnotowano jej położenie pomiędzy Rębielicami i Popowem "in terra Wielusiensis" (pol. "w ziemi wieluńskiej"). W 1487 przy podziale dóbr właścicielami miejscowości stali się Jan i Jakub z Kobylan. W 1489 przy następnym podziale Szyszków otrzymał Jakub. 
XVI wieczne dokumenty również odnotowują miejscowość. W 1520 płacono w niej dziesięcinę po 6 groszy z 5 łanów osiadłych, z ról opustoszałych natomiast sołtys płacił 1 wiardunek prepozytowi wieluńskiemu, plebanowi w Dankowie. W 1552 wieś odnotowano jako własność szlachecką Krzysztofa Kobylańskiego. W miejscowości gospodarowało wówczas 12 kmieci, a 2 łany należało do sołtysa. W 1553 było 2,5 łanów kmiecych i 2 łany sołtysie.
Po rozbiorach Polski miejscowość znalazła się w zaborze rosyjskim. Jako wieś oraz folwark leżące nad rzeką Liswartą 43. wiorsty od Częstochowy w powiecie częstochowskim, gminie Lipie i parafii Danków wymienia ją XIX wieczny Słownik geograficzny Królestwa Polskiego. W 1827 miejscowość miała 14. domów zamieszkanych przez 105. mieszkańców. W 1892 wieś liczyła 27. domów i 176 mieszkańców oraz liczyła 271. morg powierzchni. Folwark miał jeden dom, w którym mieszkały cztery osoby i liczył 350 morg.
W latach 1975–1998 miejscowość położona była w województwie częstochowskim.

</doc>
<doc id="921847" url="https://pl.wikipedia.org/wiki?curid=921847" title="Stefan Mikołaj Branicki">
Stefan Mikołaj Branicki

Stefan Mikołaj Branicki (ur. ok. 1640, zm. 6 czerwca 1709) – hrabia na Branicach, Tykocinie Ratnie i Ruszczy, stolnik wielki koronny od 1688, wojewoda podlaski od 1703, starosta stopnicki, bielski, brański (1683), ratneński i krośnieński (1673). 
Ojcem jego był Jan Klemens Branicki (marszałek nadworny koronny), matką Aleksandra Katarzyna Czarniecka, córka Stefana Czarnieckiego. Żoną jego w 1686 roku została Katarzyna Scholastyka Sapieha h. Lis, (1674–1720) - córka hetmana Kazimierza Jana Sapiehy, z którą miał pięcioro dzieci.
Był posłem na Sejm Konstytucyjny w 1683 roku. W 1688 roku został porwany przez szlachtę zadnieprzańską, której dobra zagarnął car, a starostwo krośnieńskie miało służyć jej za przytułek. 5 lipca 1697 roku podpisał w Warszawie obwieszczenie do poparcia wolnej elekcji, które zwoływało szlachtę na zjazd w obronie naruszonych praw Rzeczypospolitej. 
W styczniu 1702 roku podpisał akt pacyfikacji Wielkiego Księstwa Litewskiego. Był też komisarzem w sprawie pretensji Kurfirsta Brandenburskiego i ubezpieczenia Elbląga i na rozgraniczenie województwa podlaskiego w 1703 roku. Walczył pod Wiedniem i na Budziaku, za co król Jan III Sobieski nadał mu tytuł stolnika koronnego.
W 1692 roku uzyskał prawa miejskie dla Białegostoku od króla Jana III Sobieskiego i wybudował tam na miejscu istniejącego dworu obronnego barokowy pałac.
Zmarł w 1709 roku (według Niesieckiego w 1716) i został pochowany kościele św. Piotra w Krakowie, gdzie wystawił rodzicom nagrobek.

</doc>
<doc id="921851" url="https://pl.wikipedia.org/wiki?curid=921851" title="Tarpno (Grudziądz)">
Tarpno (Grudziądz)

Tarpno (niem. "Tarpen") – dzielnica Grudziądza, która powstała z połączenia wsi Małe Tarpno (w granicach miasta od 15 marca 1934) i Wielkie Tarpno (w granicach miasta od 2 lipca 1976).
Położenie.
Dzielnica jest usytuowana w północnej części miasta. Tarpno graniczy z Owczarkami, Kuntersztynem, Śródmieściem i Tuszewem. Na terenie dzielnicy znajduje się jezioro Tarpno oraz przepływający przez nie kanał Trynka.
Podział administracyjny.
Osiedle administracyjne składa się z siedmiu osiedli mieszkaniowych:
Zabudowa.
Zabudowa dzielnicy jest różnorodna. Nowe Tarpno posiada zwykłe bloki mieszkalnie, niektóre o charakterze nowoczesnym. Na osiedlu Tarpno i Tarpno Drugie występują natomiast zarówno kamienice, domy jednorodzinne, jak i bloki z wielkiej płyty. Małe Tarpno charakteryzuje się zabudową domów jednorodzinnych i pojedynczymi blokami oraz kamienicami. Zabudowę jednorodzinną wraz z pojedynczymi blokami po PGR-owskimi posiada zarówno Wielkie Tarpno, jak i Franciszkowo. Jedynie Osada Tarpno składa się z nowoczesnych domów szeregowych.
Komunikacja.
W tej dzielnicy umiejscowione są trzy pętle komunikacyjne: jedna tramwajowo-autobusowa dla tramwajów linii numer 1, 2 i autobusów; dwie autobusowe – przy ulicy Poniatowskiego dla linii numer: 12, 18, 19, 22, N oraz pętla przy ulicy Lipowej dla linii numer: 4, 15 i T. Przez dzielnicę przejeżdżają także autobusy linii 3.

</doc>
<doc id="921854" url="https://pl.wikipedia.org/wiki?curid=921854" title="Apache Xerces">
Apache Xerces

Apache Xerces – rodzina pakietów oprogramowania przeznaczonych do analizy składniowej i manipulacji dokumentami XML, stanowiąca część projektu Apache XML project. Xerces umożliwia zarówno analizę jak i tworzenie dokumentów XML.
Xerces implementuje kilka standardowych interfejsów programistycznych służących do analizy składniowej dokumentów XML, wliczając w to DOM, SAX oraz SAX2.
Implementacja jest dostępna dla języków programowania Java, C++ oraz Perl.

</doc>
<doc id="921858" url="https://pl.wikipedia.org/wiki?curid=921858" title="USS Liberty (AGTR-5)">
USS Liberty (AGTR-5)

USS Liberty (AGTR-5) – amerykański okręt pomocniczy typu "Belmont", klasyfikowany jako "technical research ship", pełniący funkcję jednostki rozpoznania radioelektronicznego. Poważnie uszkodzony podczas wojny sześciodniowej w wyniku ataku lotnictwa i marynarki wojennej Izraela.
Historia wypadku i skutki.
8 czerwca 1967 roku około godziny 14 USS „Liberty” został bez ostrzeżenia zaatakowany na wodach międzynarodowych przez siły lotnicze i morskie Izraela. Okręt znajdował się ok. 13 mil na północ od półwyspu Synaj. Amerykańska jednostka została uszkodzona przez samoloty myśliwskie (parę Mirage’ów III dowodzoną przez Jiftacha Spektora) i trzy kutry torpedowe. W wyniku ataku zginęło 34 marynarzy, a 174 zostało rannych. Pomimo znacznych uszkodzeń (12 x 7 metrowy otwór w burcie po wybuchu torpedy), załodze udało się utrzymać okręt na powierzchni i oddalić się od miejsca ataku o własnych siłach. USS „Liberty” pod eskortą innej jednostki VI Floty dopłynął do Valletty na Malcie, gdzie przeszedł prowizoryczną naprawę. Po jej ukończeniu okręt został odesłany do Stanów Zjednoczonych 27 lipca 1967. Do grudnia 1970 roku jednostka pełniła różne funkcje pomocnicze we Flocie Rezerwowej. W roku 1973 sprzedany został na złom w Baltimore (Maryland).
Przyczyna ataku nie została dotychczas dostatecznie wyjaśniona; według oficjalnych wyjaśnień okręt został omyłkowo uznany za jednostkę egipską.

</doc>
<doc id="921859" url="https://pl.wikipedia.org/wiki?curid=921859" title="Thymallus">
Thymallus

Thymallus – rodzaj ryb łososiokształtnych zaliczany do lipieniowatych (Thymallinae syn. Thymallidae).
Występowanie.
Szybko płynące, zwykle podgórskie rzeki, rzadziej w czystych i chłodnych jeziorach (kraina lipienia) umiarkowanej strefy półkuli północnej – Europy, północnej Azji i Ameryki Północnej. W polskich wodach występuje lipień pospolity ("Thymallus thymallus").
Klasyfikacja.
Gatunki zaliczane do tego rodzaju:
Gatunkiem typowym jest "Salmo thymallus" ("Th. thymallus").

</doc>
<doc id="921860" url="https://pl.wikipedia.org/wiki?curid=921860" title="Thymallus thymallus">
Thymallus thymallus



</doc>
<doc id="921869" url="https://pl.wikipedia.org/wiki?curid=921869" title="Philipp Metzke">
Philipp Metzke

Philipp Metzke (ur. 9 lipca 1986 w Berlinie) – niemiecki kolarz grupy Akud Rose. Karierę kolarską rozpoczął w 1998 roku. W 2007 roku wygrał etap w polskim wyścigu Szlakiem Grodów Piastowskich.

</doc>
<doc id="921872" url="https://pl.wikipedia.org/wiki?curid=921872" title="Grzegorz Masternak">
Grzegorz Masternak

Grzegorz Masternak (ur. 2 kwietnia 1970 w Mysłowicach) – polski szachista, mistrz międzynarodowy od 1996 roku, sędzia szachowy pierwszej klasy.
Kariera szachowa.
Jest dwukrotnym medalistą mistrzostw Polski juniorów. Pierwszy medal (brązowy) zdobył w 1989 r. w Jędrzejowie (w kategorii do 19 lat), natomiast drugi (srebrny) – w 1990 r. w Nisku (w kategorii do 20 lat). W 1993 r. zwyciężył w międzynarodowym otwartym turnieju w Chorzowie. W 1994 r. zdobył w Lubniewicach brązowy medal drużynowych mistrzostw Polski, w barwach klubu „Górnik” Zabrze, natomiast w 1995 r. podzielił II miejsce (za Markiem Oliwą) w otwartym turnieju w Bytomiu. W 2013 r. wystąpił w III reprezentacji Polski na rozegranych w Warszawie drużynowych mistrzostwach Europy.
Kapitan drużyny Wasko HETMAN Katowice, zdobywcy tytułu drużynowego mistrza Polski w latach 2007, 2008, 2010 oraz 2013.
Najwyższy ranking w karierze osiągnął 1 lipca 1995 r., z wynikiem 2395 punktów dzielił wówczas 30-37. miejsce wśród polskich szachistów. Od 2001 r. w turniejach klasyfikowanych przez Międzynarodową Federację Szachową występuje bardzo rzadko.

</doc>
<doc id="921881" url="https://pl.wikipedia.org/wiki?curid=921881" title="Salno">
Salno

2 miejscowości w Polsce

</doc>
<doc id="921888" url="https://pl.wikipedia.org/wiki?curid=921888" title="Criciúma Esporte Clube">
Criciúma Esporte Clube



</doc>
<doc id="921891" url="https://pl.wikipedia.org/wiki?curid=921891" title="Salno (powiat grudziądzki)">
Salno (powiat grudziądzki)

Salno – wieś w Polsce położona w województwie kujawsko-pomorskim, w powiecie grudziądzkim, w gminie Gruta.
W latach 1975–1998 miejscowość należała administracyjnie do województwa toruńskiego.
Rys Historyczny.
W dokumentach wieś Salno występuje jako Czadem (1414), Tczadel (1423), Sadlno (1570). Pierwsza wzmianka pochodzi z ok. roku 1381 i informuje, że jest to majątek ziemski o powierzchni 30 włók należący do zakonu krzyżackiego. W roku 1414 wieś pojawia się w wykazie strat poniesionych podczas tzw. wojny głodowej. W tej wzmiance wymieniona jest „pani z Czadla”, która w wyniku wojny poniosła straty w wysokości 700 grzywien. W roku 1468 Augustyn z Szewy sprzedał majątek Mirosławowi Jankowskiemu. W roku 1505 majątek nabywa Jan Sadlenski. Kolejni właściciele majątku to: Gnoińscy (do roku 1561), Michał Konojadzki i Jerzy Jasiński (1570), Jan Zygmunt Kostka h. Dąbrowa (do roku 1619), kasztelan chełmiński i starosta rogoziński Stanisław Niemojewski (od roku 1619), Wierzbowski i Sztorc (1667), Adam Trzciński (1682), Antoni Piwnicki ławnik chełmińskiego sądu ziemskiego (od roku 1727). W roku 1761 od Ksawerego Piwnickiego (syna Antoniego) majątek kupił Jan Pląskowski. Dwa lata później właścicielem Salna został Jan Wit Jeżewski, a w roku 1796 August Gruszczyński. Od roku 1816 do wybuchu II wojny światowej Salno było w posiadaniu rodu Osmannów.
Zabytki.
Według rejestru zabytków NID na listę zabytków wpisany jest park dworski z k. XIX w., nr rej.: 521 z 16.02.1987.
Prawdopodobnie obecny dwór pochodzi z XVIII wieku i został gruntownie przebudowany na początku XIX wieku (1809). Murowany z cegły, na kamiennym cokole, otynkowany, parterowy z facjatą i mieszkalnym poddaszem. Wysoko podpiwniczony. Fasada frontowa trzynastoosiowa, z trójosiową częścią środkową. Fasada ogrodowa siedmioosiowa z facjatą i dobudowaną w wieku XIX werandą. Dach naczółkowy kryty dachówką. Otoczony płotem park zajmuje powierzchnię ok. 4 ha, w tym 0,1 ha to staw. Znajdują się tu również XIX-wieczne zabudowania gospodarcze: zbudowany w roku 1803 spichlerz, w dolnej kondygnacji murowany z cegły, otynkowany, w górnej o konstrukcji szachulcowej, pochodząca z I połowy XIX wieku bażanciarnia, neogotycka, zbudowana w roku 1867 kuźnia (po przeciwnej stronie drogi), i pozostałe budynki gospodarcze.

</doc>
<doc id="921892" url="https://pl.wikipedia.org/wiki?curid=921892" title="Pierre Klossowski">
Pierre Klossowski

Pierre Klossowski (ur. 9 sierpnia 1905 w Paryżu, zm. 12 sierpnia 2001 tamże) – francuski pisarz, filozof, malarz, syn historyka sztuki Ericha Klossowskiego i malarki Baladine Klossowskiej, brat malarza Balthusa (Baltazara Kłossowskiego).
Życie i twórczość.
Urodzony w Paryżu, w rodzinie polsko-żydowskiej, już w dzieciństwie cieszył się opieką intelektualną Rainera Marii Rilkego (który przez wiele lat był przyjacielem jego matki po separacji z ojcem). W latach dwudziestych pracował dla André Gide'a jako jego prywatny sekretarz i współwydawca trylogii wyrażającej jego filozofię odkrywania samego siebie przez hedonizm i eksperymenty seksualne. We wczesnych latach trzydziestych mentorem Klossowskiego miał się stać markiz de Sade, którego dziełu poświęcił wiele własnych prac, zajmując się filozoficznymi implikacjami sadycznego ekscesu, przemocy i amoralności. W owym okresie Klossowski przystąpił do ruchu surrealistycznego - poznał wówczas Roberta Desnosa, Paula Eluarda i Georges’a Bataille’a. 
Zafascynowany nowymi technologiami oraz tym, jaką rolę mogą one odegrać w życiu kulturalnym, Klossowski zajął się dziełem Waltera Benjamina, którego esej o "Dziele sztuki w okresie reprodukcji mechanicznej" przełożył na francuski. Zainteresowania teologią sprawiły w końcu, że pod koniec 1939 roku Klossowski wstąpił do zakonu dominikanów w Lesse. II wojnę światową spędził na studiach teologicznych, pracował również, pełniąc posługę duszpasterską w obozie dla internowanych w Vichy, ostatecznie jednak – nie otrzymując święceń kapłańskich – tuż przed wyzwoleniem porzucił klasztor i zakon. 
Jako członek założyciel powołanej do życia w 1944 roku grupy "Dieu vivant", zajmującej się problematyką moralną w związku z okupacją, Klossowski przystąpił też pod koniec lat czterdziestych do ruchu egzystencjalistycznego - pisał wówczas do "Les Temps Modernes". W 1954 roku Klossowski opublikował "Roberte ce soir" – drugą nowelę i pierwszą część trylogii erotycznej. Zachęcony przez wydawcę, by opublikować wersję „luksusową” - ilustrowaną (miała być sprzedawana w subskrypcji, by uniknąć konfiskaty przez cenzurę) – zwrócił się do swego brata Balthasara (znanego lepiej jako Balthus) z prośbą o wykonanie grafik. Wykonane przez brata prace nie zadowoliły pisarza – w ten sposób sam zaczął malować, zachęcany zresztą do tego przez Bataille’a, Giacomettiego i André Massona.
W 1969 roku Klossowski opublikował "Nietzsche et le cercle vicieux" – pracę, która miała wywrzeć wielki wpływ na innych współczesnych mu filozofów, wśród których znaleźli się: Michel Foucault, Gilles Deleuze, Jean-François Lyotard.

</doc>
<doc id="921893" url="https://pl.wikipedia.org/wiki?curid=921893" title="Naivasha (jezioro)">
Naivasha (jezioro)

Naivasha – jezioro bezodpływowe w południowo-zachodniej Kenii w Wielkim Rowie Afrykańskim o powierzchni ok. 140 km². Jest ono położone na wysokości 1884 m n.p.m. Wpływają do niego rzeki: Engare, Melewa oraz Gilgil, a od północy jest otoczone bagnami. Jezioro jest znaną atrakcją turystyczną.
W latach 60. XX wieku nad jeziorem mieszkała pisarka Joy Adamson.

</doc>
<doc id="921895" url="https://pl.wikipedia.org/wiki?curid=921895" title="Cukrownia (powiat grudziądzki)">
Cukrownia (powiat grudziądzki)

Cukrownia – część wsi Gruta w Polsce, położona w województwie kujawsko-pomorskim, w powiecie grudziądzkim, w gminie Gruta.
W latach 1975–1998 Cukrownia należała administracyjnie do województwa toruńskiego.

</doc>
<doc id="921899" url="https://pl.wikipedia.org/wiki?curid=921899" title="Yamuna">
Yamuna



</doc>
<doc id="921902" url="https://pl.wikipedia.org/wiki?curid=921902" title="Jan Klemens Branicki (marszałek nadworny koronny)">
Jan Klemens Branicki (marszałek nadworny koronny)

Jan Klemens Branicki (ur. ok. 1624, zm. 9 marca 1673 roku) – hrabia z Ruszczy, podstoli wielki koronny od 1658, stolnik wielki koronny od 1660, marszałek nadworny koronny od 1662, marszałek Trybunału Głównego Koronnego w 1661 roku, starosta chęciński w latach 1652-1664, sądecki w latach 1664-1670, stopnicki w 1664 roku, bielski, brański, ratneński w 1665 roku i krośnieński. 
Ojciec Stefana Mikołaja Branickiego.
Dzięki małżeństwu z córką hetmana Stefana Czarnieckiego - Aleksandrą objął we władanie ("wniesiony w wianie") Białystok i starostwo tykocińskie na Podlasiu.
Poseł na sejm 1655 roku z województwa sandomierskiego. Był posłem na sejm 1661 roku z województwa sandomierskiego. Na sejmie abdykacyjnym 16 września 1668 roku podpisał akt potwierdzający abdykację Jana II Kazimierza Wazy. Po abdykacji Jana II Kazimierza Wazy w 1668 roku, popierał do polskiej korony kandydaturę carewicza Fiodora. W czasie elekcji 1669 roku został sędzią generalnego sądu kapturowego. Był elektorem Michała Korybuta Wiśniowieckiego w 1669 roku z województwa sandomierskiego, podpisał jego "pacta conventa". 

</doc>
<doc id="921908" url="https://pl.wikipedia.org/wiki?curid=921908" title="Czerwony Fort">
Czerwony Fort

Czerwony Fort, także Lal Qil'ah lub Lal Qila – kompleks budowli fortecznych w Delhi, w Indiach. W 2007 roku kompleks został wpisany na listę światowego dziedzictwa UNESCO.
Historia.
Czerwony Fort był pałacem w nowej stolicy Szacha Dżahana – znajdował się w jednym z siedmiu starożytnych miast Delhi – Shahjahanabadzie. Szach przeniósł stolicę z Agry, aby podnieść wagę swojej władzy i po to, by mieć okazję wprowadzić w życie swoje pomysły na wielkie budowle. Czerwony Fort znajduje się we wschodniej części Shahjahanabadu. Jego nazwa pochodzi od koloru ścian tej budowli. Mur ma długość 2,5 km, a jego wysokość waha się w granicach 16 m przy rzece, do 33 m w stronę miasta.
Fort leży wzdłuż rzeki Jamuny, która odgrywała rolę fosy – teraz koryto rzeki znajduje się 1km od fortu. Mur z północno-wschodniej części postawił już w 1546 roku Islam Szah Sur. Budowę fortu rozpoczęto w 1638 roku i skończono w 1648.
11 marca 1783 sikhowie zajęli Czerwony Fort. W XVIII wieku została zniszczona pewna część budynku. Od 1903 roku prowadzi się program ochrony i odbudowy fortu.
Dzisiejsze znaczenie.
Czerwony fort jest jednym z najpopularniejszych obiektów turystycznych w Delhi – przyciąga każdego roku miliony odwiedzających. Jest on również symbolem uzyskania niepodległości w 1947 i tym samym uwolnienia się z rąk Wielkiej Brytanii.
Fort był wykorzystywany przez Brytyjczyków jako kwatera armii. Po roku 1947 stała się kwaterą wojsk indyjskich. Od 2003 Czerwony Fort został oddany do użytku turystycznego.
W 2000 roku fort stał się miejscem ataku terrorystycznego grupy Laszkar-i-Toiba, która zabiła dwóch żołnierzy i jednego cywila. Media opisały to jako zakłócenie chwilowego pokoju w sporze Indii i Pakistanu o Kaszmir.

</doc>
<doc id="921913" url="https://pl.wikipedia.org/wiki?curid=921913" title="Maria Ludwika Hiszpańska (1782–1824)">
Maria Ludwika Hiszpańska (1782–1824)

Maria Ludwika Józefa Antonina Wincenta Burbon (ur. 6 lipca 1782 Madrycie, zm. 13 marca 1824 w Rzymie) – w latach 1801–1803 królowa Etrurii i regentka w imieniu swojego niepełnoletniego syna.
Maria Ludwika urodziła się jako córka Karola IV, króla Hiszpanii (1748–1819) i jego małżonki Marii Luizy (1751-1819), córki Filipa, księcia Parmy i jego żony Ludwiki Elżbiety, księżniczki francuskiej. Urodziła się w Pałacu Królewskim w La Granja de San Ildefonso pod Segowią i została nazwana na cześć swojej matki. Jej dzieciństwo było szczęśliwe - Maria Ludwika była ulubioną córką swoich rodziców i nazywano ją powszechnie Luisetta.
Małżeństwo.
25 sierpnia 1795 Maria Ludwika wyszła za mąż za Ludwika I Parmeńskiego (1773–1803), pierwszego króla Etrurii, który otrzymał z tej okazji tytuł infanta. Był on synem Ferdynanda I Parmeńskiego i arcyksiężniczki austriackiej - Marii Amalii Habsburg. Pierwotnie Ludwik miał poślubić starszą siostrę Marii Ludwiki - Marię Amalię, jednak rodzice sióstr zmienili zdanie. Uroczystość ślubna odbyła się w Madrycie (w tym samym dniu Maria Amelia poślubiła swojego wuja - infanta Antoniego). Mimo że Maria Ludwika i Ludwik byli całkowicie różnymi ludźmi, ich małżeństwo było szczęśliwe. Para doczekała się dwojga dzieci:
Dalsze życie.
Po śmierci męża w 1803 roku, Maria Ludwika objęła regencję nad swym małoletnim synem. Kiedy w 1807 roku królestwo Etrurii zostało zajęte przez Francję, udała się do Hiszpanii. Po abdykacji jej ojca w 1808 roku zamieszkała w Parmie. W 1811 próbowała uciec do Wielkiej Brytanii, jednak ucieczka się nie powiodła. Maria Ludwika została przeniesiona do rzymskiego klasztoru, w którym przebywała do 1814 roku. Kongres wiedeński oddał jej Księstwo Lukki.
W 1876 papież Pius IX ogłosił ją błogosławioną.

</doc>
<doc id="921914" url="https://pl.wikipedia.org/wiki?curid=921914" title="Staromiejskie ulice w Olsztynie">
Staromiejskie ulice w Olsztynie

Lista staromiejskich ulic Olsztyna – spis zabytkowych ulic Starego Miasta w Olsztynie.
Dawne nazwy ulic do roku 1945 są w języku niemieckim.
Aleja Châteauroux.
Nazwa pochodzi od nazwy miasta partnerskiego miasta Olsztyna. Nazwę alejki ustanowiono w styczniu 2002 roku. Alejka znajduje się na południu Starego Miasta. Aleja łączy ulicę Prostą z Parkiem Zamkowym.
12 czerwca 2007 roku odsłonięto obelisk upamiętniający 200. rocznicę pobytu Napoleona, przy alei która prowadzi w kierunku Gutkowa. Pomnik znajduje się nieopodal ulicy Grunwaldzkiej i Mostu św. Jana.
Châteauroux znajduje się we Francji.
Aleja Gelsenkirchen.
Nazwa pochodzi od nazwy miasta partnerskiego miasta Olsztyna. Alejka znajduje się na południu Starego Miasta. Aleja łączy ulice Prostą tuż przy Moście św. Jana i prowadzi przez park aż do ulicy Szrajbera nieopodal Mostu św. Jakuba.
Gelsenkirchen znajduje się w Niemczech.
Ulica Adama Asnyka.
Dawniej do roku 1945 nazwa ulicy brzmiała "Bank-Straße" (ul. Bankowa). Ulica znajduje się na wschodzie Starego Miasta. Ulica łączy ulicę Piastowską z ulicą Prostą na południowym Starym Mieście.
Nazwę ulicy zawdzięcza Adamowi Asnykowi, poecie polskiemu.
Ulica Świętej Barbary.
Dawniej do roku 1945 "Oberkirchen-Straße" (ulica Nadkościelna). Ulica znajduje się na wschodzie Starego Miasta. Pozwala dotrzeć spod Kościoła Św. Jakuba na rynek Starego Miasta, w środku którego mieści się Stary Ratusz. Dwie dwukondygnacyjne kamieniczki stojące przy ulicy Św. Barbary, odzwierciedlają wygląd domów mieszczańskich z przełomu XVIII i XIX wieku. Przy ulicy mieszkał Erich Mendelsohn, architekt niemiecki który również urodził się w Olsztynie.
Nazwę ulica zawdzięcza Świętej Barbarze.
Ulica Bolesława Chrobrego.
Do roku 1945 nazwa ulicy brzmiała "Mauer-Straße" (ulica Murowa). Ulica znajduje się na południu Starego Miasta. Ulica głównie łączy ulicę Staszica (nieopodal Bazyliki mniejszej św. Jakuba) z ulicą Piastowską.
Nazwę ulicy zawdzięcza Bolesławowi Chrobremu, królowi polskiemu.
Ulica Jana Długosza.
Przed rokiem 1945, nazwa ulicy brzmiała "Hinterkirchen-Straße" (ulica Zakościelna), z powodu lokalizacji ulicy za Bazyliką mniejszą św. Jakuba. Ulica znajduje się na wschodzie Starego Miasta. Ulica łączy ulicę Staszica z ulicą Lelewela.
Nazwę ulicy zawdzięcza Janowi Długoszemu, historykowi polskiemu.
Ulica Gazety Olsztyńskiej (rok założenia 1886).
Do roku 1945 nazwa ulicy brzmiała "Topfer-Straße" (ulica Garncarska). Po roku 1945, nazwa przez krótki okres brzmiała jak przed rokiem 1945, czyli ulica Garncarska. Dopiero 14 września 2006 roku, ze związku z okazji 120-lecia wydania pierwszego numery Gazety Olsztyńskiej nazwę ulicy Gazety Olsztyńskiej. Ulica znajduje się na północy Starego Miasta. Ulica biegnie od północy Targu Rybnego do ulicy Zamkowej, kończąc tuż przy kościele ewangelicko-augsburskiego.
Ulica Górna.
Do roku 1945, nazwa ulicy była ta sama co dziś, "Berg-Straße" (ulica Górna). Ulica znajduje się na południu Starego Miasta. Ulica jest ślepa i odchodzi od ulicy Prostej, jest zamknięta dla ruchu. Z ulicy Prostej są schody. Przy ulicy Górnej znajdują się odrestaurowane stylowe kamienice. Ulica Górna położona jest niżej od sąsiadującej z nią Prostej i mostu Jana. Jej nazwa nie odzwierciedla więc położenia i jest trochę przekorna.
Ulica Jana z Łajs.
Przed rokiem 1945, nazwa ulicy brzmiała "Schieferberg" (tłumaczono na Górę Łupkową), z powodu podwyższającego stopu ulicy w kierunku Rynku Starego Miasta. Ulica znajduje się w ścisłym centrum Starego Miasta. Ulica łącząca Rynek Starego Miasta, przy ulicy Kołłątaja i kinie „Awangarda”, z ulicą Okopową. Prawdopodobnie najkrótsza ulica w Olsztynie.
Nazwę ulicy zawdzięcza Janowi z Łajsa, założycielowi Ołsztyna.
Ulica Hugo Kołłątaja.
Do roku 1945, "Krumm-Straße" (ulica Krzywa). Ulica znajduje się na zachodzie Starego Miasta. Odbiega od południowo-zachodniego rogu Rynku Starego Miasta równolegle do Prostej, a następnie skręca w kierunku Mostu Św. Jana, gdzie łączy się z Prostą.
Przy ulicy Kołłątaja (po stronie zachodniej) znajduje się szereg dobrze zachowanych zabytkowych kamieniczek pochodzących prawdopodobnie jeszcze z XVIII wieku. Pod numerem 16 (róg ulicy Okopowej) znajdowała się synagoga, którą zbudowano w roku 1835, która przez pewien czas była domem mieszkalnym i którą rozebrano w roku 1992, a następnie odbudowano zachowując stylistykę. Przy wschodniej strony ulicy umiejscowiony jest Zaułek "Stawki większej niż życie" i tablica upamiętniająca nagrywanie niektórych odcinków tego serialu odsłonięta w 2003 roku.
Przy ulicy Kołłątaja znajdują się cukiernie, lodziarnie, kawiarnie, restauracje i sklepy. Część ulicy (od Rynku po skrzyżowania z Okopową) jest zamknięta dla ruchu kołowego i zastawiona licznymi ogródkami kawiarnianymi.
Nazwę ulicy zawdzięcza Hugonowi Kołłątajowi, politykowi i publicyście oświeceniowemu, jednemu z twórców Konstytucji 3 Maja.
Ulica Marii Konopnickiej.
Do roku 1933, ulica Konopnickiej i Nowowiejskiego brzmiała "Jager-Straße" (ulica Myśliwska), a po roku 1933 do roku 1945, nazwa zmieniła się na "Luther-Straße" (ulica Lutra). Ulica znajduje się na zachodzie Starego Miasta. Ulica jest przydłużeniem ulicy Nowowiejskiego zaczynająca się przy Parku Zamkowego i prowadzi do ulicy Grunwaldzkiej. Przy ulicy Konopnickiej znajduje się Dworzec Zachodni PKP.
Nazwę ulicy zawdzięcza Marii Konopnickiej, poetce polskiej.
Ulica Marcina Kromera.
Do roku 1945, ulica nosiła nazwę "Kasernen-Straße" (ulica Koszarowa). Ulica znajduje się na zachodzie Starego Miasta. Ulica łączy ulicę Grunwaldzką ze skrzyżowaniem ulic Konopnickiej, Nowowiejskiego i Żarskiej. Przy ulicy Kromera znajduje się kościół garnizonowy pw. Matki Boskiej Królowej Polski, dawny kościół ewangelicki. Został konsekrowany 18 grudnia 1945 r.
Nazwę ulicy zawdzięcza Marcinowi Kromerowi, biskupowi warmińskiemu.
Joachima Lelewela.
Do roku 1945, nazwa ulicy brzmiała "Carl-Straße" lub "Karl-Straße" (ulica Karola). Ulica znajduje się na wschodzie Starego Miasta. Ulica łączy ulicę Staromiejską i Targ Rybny i kończy przy placu Jedności Słowiańskiej, gdzie jest ulicą ślepą.
Nazwę ulicy zawdzięcza Joachimowi Lelewelowi, polskiemu historykowi i działaczowi politycznemu.
Mieszka I.
Do roku 1945, nazwa ulicy brzmiała "Krause-Straße" (ulica Krausego). Ulica znajduje się na południu Starego Miasta. Ulica bardzo krótka, łącząca ulicę Prostą, nieopodal Wojewódzkiego Domu Rzemiosła, z ulicą Piastowską, przy placyku z ulicą Chrobrego.
Nazwę ulicy zawdzięcza Mieszku I, pierwszemu historycznemu władcy Polan.
Ulica Feliksa Nowowiejskiego.
Do roku 1945, nazwa ulica brzmiała "Jager-Straße" (ulica Myśliwska), podobnie jak dawniej ulica Konopnickiej. Ulica znajduje się na północy Starego Miasta. Ulica łączy ulicę 11 Listopada, ulicę Skłodowskiej i plac Jedności Słowiańskiej, z ulicami Kromera i Konopnickiej (przedłużenie ulicy Nowowiejskiego). Ulica prowadzi przez Park Zamkowy, na tle zamku. W ciągu ulicy znajduje się Most Młyński nad rzeką Łyną i przez ulicę przecina Czarny szlak im. Alojzego Śliwy i Szlak Kopernikowski.
Nazwę ulicy zawdzięcza Feliksowi Nowowiejskiemu, polskiemu kompozytorowi urodzonego w Barczewie.
Ulica Okopowa.
Ulica nosiła tę samą nazwę co przed 1945 rokiem, "Schanzen-Straße", czyli ulica Okopowa. Ulica znajduje się na zachodzie Starego Miasta. Ulica znajdująca się w pobliżu olsztyńskiego amfiteatru, popularnie zwanego przez mieszkańców miasta fosą, łącząca ulicę Zamkową, tuż przy zamku z ulicą Kołłątaja. Przy ulicy Okopowej znajduje się Polsko-Niemieckie Centrum Młodzieży, Stowarzyszenie Społeczno-Kulturalne „Pojezierze” oraz Przedszkole Miejskie nr 4.
Ulica Piastowska.
Do roku 1945, nazwa ulicy brzmiała "Linien-Straße" (ulica Linii). Ulica znajduje się na południu Starego Miasta. Ulica jest równoległa i łączy ulicę Asnyka nieopodal ulicy Prostej, i prowadzi wzdłuż zapleczy kamienic ulicy Prostej, Rynka Starego Miasta oraz ulicy Staromiejskiej, aż dociera do placu przy Wysokiej Bramy, zwanej także Bramą Górną.
Nazwę ulicy zawdzięcza Piastom, pierwszej historycznej dynastii panującej w Polsce.
Ulica Podwale.
Do roku 1945, nazwa ulicy brzmiała "Hinterschanzen-Straße" (ulica Zaokopowa), ponieważ jest równoległa do ulicy Okopowej. Ulica znajduje się na zachodzie Starego Miasta. Ulica łączy ulicę Jana z Łajs (vis-à-vis Kina „Awangarda”) z ulicą Okopową nieopodal Stowarzyszenia Społeczno-Kulturalnego „Pojezierze”.
Ulica Prosta.
Do roku 1945, nazwa ulicy brzmiała "Richt-Straße" (ulica Prosta). Ulica znajduje się na południu Starego Miasta. W 1806 roku zawaliła się Brama Dolna, otwierająca wjazd do miasta od strony Dolnego Przedmieścia (okolice ulic Grunwaldzkiej, Mochnackiego i Mostu św. Jana). Po II wojnie światowej, nazwę przemianowano na ulicę Marchlewskiego. W pierwszych latach 90. XX wieku, nazwę zmieniono na ulicę Prostą, czyli na pierwotną nazwę, która była przed rokiem 1945. Ulica łączy skrzyżowanie ulic Mochnackiego, Grunwaldzkiej i alei Warszawskiej (część ślepa) z południowo-wschodnią częścią Rynku Starego Miasta. W ciągu ulicy znajduje się Most św. Jana, pomnik św. Jana Nepomucena oraz Wojewódzki Dom Rzemiosła, Gobelin i Cepelia.
Ulica Marii Rodziewiczówny.
Do roku 1945, nazwa ulicy brzmiała "Speicher-Straße" (ulica Składowa). Ulica znajduje się na południu Starego Miasta. Ulica krótka, równoległa do ulicy Staszica łączy ulicę Chrobrego z ulicą Piastowską. Przy ulicy znajduje się Miejski Ośrodek Kultury.
Nazwę ulicy zawdzięcza Marii Rodziewiczównie, polskiej pisarce.
Rynek Starego Miasta – ulica Stare Miasto.
Główny plac olsztyńskiego Starego Miasta. Rynek znajduje się w ścisłym środku Starego Miasta. Do roku 1945, nazwa placu była Markt, czyli Rynek. Historia Rynku sięga XIV wieku. Po II wojnie światowej nadano nazwę placu „ulica Stare Miasto”, które zostało jako oficjalna nazwa tzw. placu, ale potocznie jest znany jako "Rynek" lub "Rynek Starego Miasta". Przy Rynku Starego Miasta znajduje się Stary Ratusz, siedziba Wojewódzkiej Biblioteki Publicznej.
Ulica Staromiejska.
Jedna z głównych ulic Starego Miasta. Ulica znajduje się na północy Starego Miasta. Do roku 1945, ulica nosiła nazwę Ober-Straße (ulica Górna). Rozciąga się od Wysokiej Bramy po północno-wschodnią część Rynku Starego Miasta. Wzdłuż niej liczne kamienice, w części odnowione i zrekonstruowane, a także restauracje oraz ekskluzywne sklepy. W domu przy ulicy Staromiejskiej 8 znajdował się Dom Pamiątkowy, gdzie urodził się Erich Mendelsohn. Od strony ulicy znajduje się frontowa ściana Starego Ratusza, obecnie siedziby Wojewódzkiej Biblioteki Publicznej.
Ulica Stanisława Staszica.
Do roku 1945, nazwa ulicy brzmiała "Unterkirchen-Straße" (ulica Podkościelna), z powodu lokalizacji ulicy pod Bazyliką Konkatedralną św. Jakuba. Ulica znajduje się na wschodzie Starego Miasta. Jest jedną z kilku dróg łączących Stare Miasto z pozostałą częścią Olsztyna. Znajduje się pomiędzy południowo-wschodnią częścią Rynku Starego Miasta a ulicą Pieniężnego. Od strony ulicy znajduje się fasada Bazyliki Konkatedralnej św. Jakuba.
Nazwę ulicy zawdzięcza Stanisławowi Staszicowi, polskiemu działaczowi oświecenia.
Targ Rybny.
Dawny plac gen. Świerczewskiego. Zabytkowy plac w północnej części olsztyńskiego Starego Miasta. Plac znajduje się na północy Starego Miasta. Za czasów Prus Wschodnich do 1892 roku, "Schweine-Markt" (Targ/Rynek Świński), a w okresie od 1892 roku do roku 1945, nazwa brzmiała "Fisch-Markt" (Targ/Rynek Rybny). Do dawnej nazwy Targ Rybny powrócono w 1990 roku. Nazwa pochodzi od odbywającego się tu dawniej handlu ryb. Przy Targu Rybnym mieści się m.in. Dom Gazety Olsztyńskiej.
Ulica Leona Włodarczaka.
Ulica łączy ulicę św. Barbary z ulicą Lelewela nieopodal placu Jedności Słowiańskiej. Ulica znajduje się na wschodzie Starego Miasta. Wejście do Bazyliki Konkatedralnej św. Jakuba znajduje się przy wjeździe do ulicy św. Barbary.
Ulica Zamkowa.
Przed rokiem 1945, ulica nosiła tę samą nazwę, "Schloß-Straße", czyli ulica Zamkowa. Ulica znajduje się na zachodzie Starego Miasta. Ulica odchodzi od północno-zachodniej części Rynku Starego Miasta. Ulica pozwalająca dotrzeć z centralnej części Starego Miasta do zamku. Biegnie ona ku ulicy Nowowiejskiego przez Park Zamkowy. Tuż za zamkiem znajduje się Most Zamkowy nad rzeką Łyną.
Ulica Natalii Żarskiej.
Do roku 1945, nazwa ulicy brzmiała "Am Kupfergraben" (tłumaczono „Przy Miedzianych Okopach”). Ulica znajduje się na zachodzie Starego Miasta. Nadano nazwę tej ulicy w 2002 roku, która była kiedyś częścią ulicy Artyleryjskiej. Ulica jednokierunkowa łączy ulicę Kromera od skrzyżowania ulic Konopnickiej i Nowowiejskiego, pod zabytkowe wiadukty kolejowe, wzdłuż Łyny do ulicy Artyleryjskiej.
Nazwa ulicy zawdzięcza Natalii Żarskiej, nauczycielce, Honorowej Obywatelce Olsztyna, która zmarła 14 lutego 2001 w Olsztynie.
Ulice obecnie nieistniejące.
"Fischer-Gasse" (ulica Rybacka).
Tłumaczenie – ulica Rybacka. Przez krótki okres po II wojnie światowej, nazwa ulicy brzmiała ulica Rybacka. Ulica znajdowała się na zachód Starego Miasta. Ulica była odnogą od ulicy Okopowej ("Schanzen-Straße") w kierunku dzisiejszego Polsko-Niemieckiego Centrum Młodzieży i w stronę Parku Zamkowego. Ulicy nie nadano nazwy po 1945 roku.
Przetłumaczona nazwa nieistniejącej ulicy pochodzi od zawodu rybaka.
"Oberquerstraße" (ulica Poprzeczna).
Tłumaczenie – ulica Poprzeczna. Przez krótki okres po II wojnie światowej, nazwa ulicy brzmiała właściwie ulica Poprzeczna. Ulica znajdowała się na północy Starego Miasta. Ulica dzisiaj jest częścią Targu Rybnego, ale do roku 1945, ulica była ulicą odrębną ulicą łączącą skrzyżowanie ulicy Staromiejskiej ("Ober-Straße" – ulica Górna) i Lelewela ("Carl-Straße" lub "Karl-Straße" – ulica Karola) z Parkiem Zamkowym. Ulicy nie nadano nazwy po 1945 roku.
"Rosen-Gasse" (ulica Różana).
Tłumaczenie – ulica Różana. Ulica znajdowała się w ścisłym środku Starego Miasta. Ulica istniejąca do 1945 roku, ulica biegła na tle kamienic południowej pierzei Rynku Starego Miasta (ul. Stare Miasto) – dawnego Markt, i była równoległa do Rynku. Ulicy nie nadano nazwy po 1945 roku.
Przetłumaczona nazwa nieistniejącej ulicy pochodzi od gatunku kwiatu Róży.
"Stall-Gasse" (ulica Stajenna).
Tłumaczenie – ulica Stajenna. Ulica po II wojnie światowej nosiła parę nazw, m.in. Stajenna (jak była przed rokiem 1945), Jana z Kolna oraz Spółdzielcza. Ulica znajdowała się na południu Starego Miasta. Ulica istniejąca do roku 1945, ulica biegła równolegle na zapleczu kamienic przy ulicy Prostej (Richt-Straße). Ulicy nie nadano nazwy po 1945 roku.
Przetłumaczone nazwa nieistniejącej ulicy pochodzi od stajni.

</doc>
<doc id="921915" url="https://pl.wikipedia.org/wiki?curid=921915" title="Jerome Eugene Coggia">
Jerome Eugene Coggia



</doc>
<doc id="921918" url="https://pl.wikipedia.org/wiki?curid=921918" title="Przemysław Skalik">
Przemysław Skalik

Przemysław Skalik (ur. 22 maja 1971 w Głogowie) – polski szachista, mistrz międzynarodowy od 1999 roku.
Kariera szachowa.
W roku 1990 zdobył w Nisku brązowy medal mistrzostw Polski juniorów do 20 lat. W latach 1991–1994 trzykrotnie wystąpił w finałach mistrzostw Polski mężczyzn, największy sukces osiągając w roku 1993 w Częstochowie, gdzie wraz z Tomaszem Markowskim, Mirosławem Grabarczykiem oraz Robertem Kuczyńskim podzielił I-IV miejsce i stanął przed okazją zdobycia tytułu mistrza kraju. W rozegranej w Warszawie dogrywce zdobył ½ pkt w 6 partiach i ostatecznie został sklasyfikowany na IV miejscu. W 1996 r. zdobył w Augustowie brązowy medal drużynowych mistrzostw Polski, reprezentując klub "Chrobry" Głogów.
W 1988 r. zwyciężył w Głogowie w międzynarodowym turnieju juniorów. W 1990 r. podzielił III m. w kolejnym turnieju juniorów rozegranym w Sas van Gent. W 2001 r. podzielił III m. w otwartym turnieju w Rowach.
Najwyższy ranking w karierze osiągnął 1 lipca 2000 r., z wynikiem 2420 punktów dzielił wówczas 27-28. miejsce (wspólnie z Aleksandrem Sznapikiem) wśród polskich szachistów.

</doc>
<doc id="921925" url="https://pl.wikipedia.org/wiki?curid=921925" title="Andromeda IX">
Andromeda IX

Andromeda IX (And IX) – karłowata galaktyka sferoidalna w konstelacji Andromedy. Jest satelitą Galaktyki Andromedy. Została odkryta w 2004 roku przez zespół astronomów pod przewodnictwem Daniela B. Zuckera. W momencie odkrycia była to galaktyka o najniższej znanej jasności powierzchniowej i jasności absolutnej. Odległość And IX od Ziemi jest niemal równa dystansowi dzielącemu nas od Galaktyki Andromedy i maleje w tempie 216 km/s.

</doc>
<doc id="921932" url="https://pl.wikipedia.org/wiki?curid=921932" title="Hajtej">
Hajtej

Hajtej ("Mesocottus haitej") – gatunek słodkowodnej ryby skorpenokształtnej z rodziny głowaczowatych (Cottidae), jedyny przedstawiciel rodzaju "Mesocottus".
Zasięg występowania.
Syberia – dorzecze Amuru (rz. Szyłka, Anjuj, Amazar, Arguń, Bira, Bureja, Bidżan, Ingoda, Zeja), występuje w dorzeczach Ussuri, Sungari, Olekmy (rz. Niukża) w Cieśninie Tatarskiej w rzekach północnego Sachalinu (rz.Tym’, Teńgi), Mongolii (rz. Onon, Bałż, Church, Kerulen), Północnej Korei (rz. Yalu), północnej części Chin (rz. Neń, Toudaobai He), również w jeziorach (Chanka, Dalai Nur).
Opis.
Dorasta maksymalnie do 20 cm długości. Gatunek słabo poznany. Łączy w sobie cechy dalekowschodniego "Trachidermus fasciatus" i endemicznych głowaczowców jeziora Bajkał, dlatego uważany jest za ewolucyjne ogniwo pośrednie. Pierwszego opisu hajteja dokonał Benedykt Dybowski, który badał również ryby skorpenokształtne w Bajkale. Wrzecionowate bezłuskie ciało. Skóra gruba, boki ciała i grzbiet pokryte są gęsto osadzonymi małymi kostnymi kolcami nie występującymi tylko na stronie brzusznej. Głowa uzbrojona, bardzo szeroka, spłaszczona z szerokim, końcowym otworem gębowym. Szczęki jednakowej długości sięgające na wysokości środka oka. Blaszka zębowa słabo zróżnicowana, zęby rozmieszczone pośrodku szczęk są większe od pozostałych. Lemiesz (vomer) uzębiony. Brak zębów na kościach podniebiennych. Na przedpokrywie (preoperculum) dobrze rozwinięte 4 kolce, górny dłuższy, bardzo ostry, gładki, bez poprzecznych wyrostków. Guzkowate wyrostki filtracyjne w ilości 4–6 są pokryte maleńkimi ostrymi igiełkami. Błony podskrzelowe zrośnięte z szeroką przegrodą międzyskrzelową (cieśnią) z ledwo widocznym szwem (zmarszczką). Zaczątkowa zmarszczka w poprzek cieśni (isthmus) wyraźnie odznaczająca się. Przednie otwory nosowe (nozdrza) w formie zawężających się spłaszczonych rurek, tylne w formie otworków. Oczy małe, szeroko rozmieszczone. Na podbródku dwa małe otworki (pory). W części zaocznej i potylicznej małe epidermalne guzki o pomarszczonej powierzchni oraz szczątkowe dwa podłużne grzebienie. Z zewnętrznej strony każdego grzebienia w obszarze kości skrzydłowousznej (pteroticum) ledwo zauważalny mniejszy grzebień. W dolnej i górnej części kości pokrywowej (operculum) dobrze wyrażony grzebień. Trzon ogonowy krótki, z zaokrągloną płetwą ogonową. Ubarwienie szare, niekiedy brązowe, brzuch jaśniejszy. Płetwy grzbietowe przeważnie stykają się ze sobą u podstawy. Za pierwszą płetwą grzbietową do końca nasady ogona 3 ciemne poprzeczne pasy, które dochodzą do linii bocznej. Pigment gromadzący się na promieniach płetw piersiowych, grzbietowych i ogonowej układa się w ciemne poprzeczne prążki. Owalne, wachlarzowate płetwy piersiowe kończą się na wysokości pierwszego promienia D2. Płetwy brzuszne dosyć krótkie, nie dochodzą do otworu odbytowego. Płetwa odbytowa zaczyna się zaraz za otworem odbytowym na wysokości jednakowej z D2. Kość zaskoblowa (postcleithrum) obecna.
Cechy biometryczne płetw: D1 VIII-IX; D2 12-15; P 16-17; A 10–13; V I, 3-4.
Linia boczna pełna biegnąca pośrodku tułowia, a na niej 35 otworków połączonych z wąskimi podskórnymi kanalikami systemu sejsmosensorycznego. Promieni skrzelowych 6. Wyrostków pylorycznych 5. Kręgi w liczbie 32–33.
Obraz życia.
Ryba bentopelagiczna, zimnolubna, zasadniczo rzeczny gatunek wiodący osiadły tryb życia. Posiadająca słabą umiejętność pływania, latem odbywająca niewielkie wędrówki behawioralne w poszukiwaniu chłodniejszej wody. Prowadzi denny tryb życia przeważnie trzymając się odcinków rzek ze żwirowatym dnem, rzadziej piaszczystym. W jeziorach występuje bardzo rzadko. Jej pożywienie to głównie zoobentos (larwy chruścików, jętek, widelnic, ochotki itp.), również drobne ryby. Ryby w wieku powyżej roku (1+) mają długość 65 mm,
2+ – 115 mm, 3+ – 145-150 mm, oraz w wieku 4+ – 160 mm. Maksymalna długość życia to 5 lat.
Dojrzałość płciową osiągają w 3 roku życia przy długości 10–11 cm. Większość dojrzałych osobników ma rozmiar 10–13 cm. Tarło odbywa się w maju i czerwcu przy temperaturze wody 10–16 °C. Liczba złożonej ikry to 2822 jaj – określona dla jednego zbadanego osobnika.
Status gatunku.
Znaczenia gospodarczego nie ma. Przypuszczalnie stanowi konkurencję pokarmową dla cenniejszych gatunków ryb, lipienia i lenoka.
Ciekawostki.
Ma ona swojego pasożyta z rodzaju żyropalców "Gyrodactylus haiteji" żerującego na płetwach wykrytego w 1986 roku na hajteju w rzece Somna w Rosji. W Krainie Zabajkalskiej hajtej w rzekach (Onon, Ingoda, Olenguj, Ilja z dopływami) uważany jest za gatunek zagrożony wyginięciem.

</doc>
<doc id="921934" url="https://pl.wikipedia.org/wiki?curid=921934" title="Mesocottus haitej">
Mesocottus haitej



</doc>
<doc id="921935" url="https://pl.wikipedia.org/wiki?curid=921935" title="Lot ptaka jako podstawa sztuki latania">
Lot ptaka jako podstawa sztuki latania



</doc>
<doc id="921936" url="https://pl.wikipedia.org/wiki?curid=921936" title="Mesocottus">
Mesocottus



</doc>
<doc id="921941" url="https://pl.wikipedia.org/wiki?curid=921941" title="Fort Delhi">
Fort Delhi



</doc>
<doc id="921948" url="https://pl.wikipedia.org/wiki?curid=921948" title="Guriewsk">
Guriewsk



</doc>
<doc id="921962" url="https://pl.wikipedia.org/wiki?curid=921962" title="Walentin Pawłow">
Walentin Pawłow

Walentin Siergiejewicz Pawłow, ros. Валентин Сергеевич Павлов (ur. 26 września 1937 w Moskwie, zm. 30 marca 2003 w Moskwie) – radziecki działacz państwowy, doktor nauk ekonomicznych (1981).
Życiorys.
Był członkiem KPZR od 1962 do rozwiązania partii w 1991, w latach 1990-1991 członkiem Komitetu Centralnego KPZR. 
Od 1958 pracował w instytucjach finansowych Moskwy, a od 1966 w Ministerstwie Finansów ZSRR. Od 1979 był zatrudniony w Gospłanie, a w 1986 został I zastępcą ministra finansów ZSRR, w tym samym roku - przewodniczącym Państwowego Komitetu Cen przy Radzie Ministrów ZSRR. W 1989 został ministrem finansów ZSRR. 17 stycznia 1991 został premierem ZSRR, 13 marca 1991 został powołany w skład Rady Bezpieczeństwa ZSRR. 
19 sierpnia 1991 został członkiem 8-osobowego Komitetu Stanu Wojennego, który dokonał nieudanego zamachu stanu. 
Po stłumieniu puczu w sierpniu 1991 został aresztowany wraz z pozostałymi członkami Komitetu Stanu Wojennego (bez Borissa Pugo, który popełnił samobójstwo). W styczniu 1993 został zwolniony, a w lutym 1994 amnestionowany uchwałą Zgromadzenia Federalnego Dumy Państwowej. 
Pochowany na Cmentarzu Piatnickim w Moskwie.

</doc>
<doc id="921974" url="https://pl.wikipedia.org/wiki?curid=921974" title="Nadpodaż">
Nadpodaż

Nadpodaż - stan, w którym podaż danego towaru znacznie przekracza popyt. Nadpodaż jest niekorzystna dla producentów, którzy na skutek dużej konkurencji i produkcji towaru są zmuszeni do obniżania jego ceny. W Polsce zjawisko to obserwuje się np. w postaci świńskiej górki.
Nadpodaż to nie tylko niekorzystne zjawisko gospodarcze, ale też poważny problem ekonomiczny. Przyczyną nadpodaży jest spowolnienie rozwoju gospodarczego i spadek konsumpcji oraz sprzedaży.

</doc>
<doc id="921978" url="https://pl.wikipedia.org/wiki?curid=921978" title="Zamek Ogrodzieniec">
Zamek Ogrodzieniec

Zamek Ogrodzieniec – ruiny zamku leżącego na Jurze Krakowsko-Częstochowskiej, wybudowanego w systemie tzw. Orlich Gniazd, we wsi Podzamcze w województwie śląskim, w powiecie zawierciańskim, około 2 km na wschód od Ogrodzieńca. Zamek został wybudowany w XIV–XV w. przez ród Włodków Sulimczyków.
Zamek leży na najwyższym wzniesieniu Jury Krakowsko-Częstochowskiej – Górze Zamkowej wznoszącej się na 515,5 m n.p.m. Ruiny leżą na turystycznym Szlaku Orlich Gniazd; są udostępnione do zwiedzania.
Historia.
Pierwsze umocnienia w miejscu późniejszego zamku stanęły za panowania Bolesława Krzywoustego. Zostały przypuszczalnie zniszczone podczas najazdu tatarskiego w 1241 r. W miejscu drewnianego grodu murowany zamek zbudował król Kazimierz Wielki, który następnie przekazał go w dzierżawę (jako dożywotnią tenutę) marszałkowi Królestwa Polskiego Przedborowi z Brzezia. Z dokumentów wynika, że Przedbór przeznaczył na wzmocnienie fortyfikacji znaczną sumę pieniędzy. W 1387 roku Władysław Jagiełło nadał zamek Włodkowi z Charbinowic, cześnikowi krakowskiemu, ale jednocześnie zapisał Przedborowi kwotę 300 grzywien groszy polskich na zamku i mieście Dobczyce z przynależnościami, jako rekompensatę wydatków poniesionych wcześniej podczas dzierżawienia zamku. Wtedy to obiekt, wraz z Włodowicami, Koczurowem i fortalicją w Wiesiółce stał się własnością rodu Włodków herbu Sulima (Sulimczyków), którzy władali nim prawie 100 lat.
Warownia była doskonale wkomponowana w teren: z trzech stron osłaniały ją wysokie skały, a obwód zamykał kamienny mur, wjazd prowadził wąską szczeliną między skałami.
W 1470 r. zamek oraz przyległe dobra ziemskie kupili od Sulimów majętni mieszczanie krakowscy, Ibram i Piotr Salomonowiczowie. Od nich dobra ogrodzienieckie przeszły na własność Jana Feliksa Rzeszowskiego, proboszcza przemyskiego i kanonika krakowskiego z Przybyszówki. Właścicielami zamku byli w owym czasie również bracia Jana – Andrzej i Stanisław Rzeszowscy. W 1492 r. Jan Feliks Rzeszowski w imieniu swoim i braci odstąpił zamek Janowi II Pileckiemu w zamian za niespłacony dług. Po śmierci Jana Pileckiego zamek w 1496 r. odziedziczył jego syn Mikołaj Pilecki. W 1521 r. z powodu długów Mikołaj Pilecki zastawił zamek Ogrodzieniec i okoliczne dobra Mikołajowi Chełmskiemu, który swój zastaw przekazał w 1523 roku Janowi Bonerowi, burgrabiemu krakowskiemu. Długi Pileckiego tak się zwiększyły, że 22 stycznia 1527 przekazał na własność zamek wraz z okolicznymi dobrami Mikołajowi Chełmskiemu, a ten przekazał go Sewerynowi Bonerowi, który w latach 1530–1545 przebudował i rozbudował zamek o nowe skrzydło, przekształcając średniowieczną warownię w stylu gotyckim na renesansowy zamek.
W 1562 r. zamek przeszedł w posiadanie Jana Firleja, marszałka wielkiego koronnego, jako męża Zofii, córki Seweryna Bonera. W 1587 r. zamek zdobyły wojska arcyksięcia Maksymiliana, pretendenta do tronu polskiego, a w 1655 r. został częściowo spalony przez wojska szwedzkie, które stacjonowały w nim prawie dwa lata, rujnując znaczną część zabudowań. Kolejnym właścicielem został w 1669 r. Stanisław Warszycki, kasztelan krakowski. Zamek ogrodzieniecki za jego panowania został częściowo odbudowany po zniszczeniach dokonanych przez Szwedów.
Około 1695 r. zamek przeszedł w ręce Męcińskich. Następnie w 1702 r. znacznie ucierpiał wskutek pożaru wznieconego przez wojska szwedzkie Karola XII, który strawił ponad połowę zamku. Praktycznie nie podjęto już jego odbudowy. Zamek około 1784 r. od rodziny Męcińskich odkupił Tomasz Jakliński, lecz nie dbając o jego stan techniczny, doprowadził do całkowitej ruiny. Ostatni mieszkańcy opuścili zrujnowaną warownię około 1810 r. Kolejnym właścicielem Ogrodzieńca był Ludwik Kozłowski. Ten zupełnie nie liczył się z zabytkową wartością budowli, niszcząc mury w celu pozyskania budulca i sprzedając zamkowe wyposażenie Żydom.
Ostatnim właścicielem warowni została pochodząca z pobliskiego zaścianka rodzina Wołczyńskich. Po 1944 roku obiekt znacjonalizowano. Prace konserwatorskie, zmierzające do zachowania zamczyska w formie trwałej ruiny i udostępnienia go zwiedzającym rozpoczęto w 1949 r., a ukończono w 1973 r.
W najniższej kondygnacji kurzej stopy zachowały się fragmenty renesansowych fresków przedstawiających lilie.
Na sąsiadującym z zamkiem rynku w Podzamczu znajduje się kaplica, która została wybudowana z elementów zamkowych (portal, ślimacznice, gzyms). W jej wnętrzu znajdują się oryginalne elementy z kaplicy zamkowej w baszcie bramnej – zwornik sklepienia, kula armatnia, która miała wpaść do zamku w czasie potopu szwedzkiego oraz renesansowa figura Matki Boskiej.
Filatelistyka.
Poczta Polska wyemitowała 5 marca 1971 r. znaczek pocztowy przedstawiający ogrodzieniecki zamek o nominale 2 złote, w serii "Zamki polskie". Druk w technice offsetowej na papierze kredowym. Autorem projektu znaczka był Tadeusz Michaluk. Znaczek pozostawał w obiegu do 31 grudnia 1994 r.
Ogrodzieniecka Twierdza Światła.
Od jesieni 2021 roku na Zamku Ogrodzieniec istnieje Ogrodzieniecka Twierdza Światła. W miesiącach od listopada do lutego po zmroku następuje iluminacja twierdzy. W weekendy odbywają się również pokazy ognia. Na terenie zamkowym są instalacje świetlne postaci Czarnego Psa i Białej Damy. 

</doc>
<doc id="921981" url="https://pl.wikipedia.org/wiki?curid=921981" title="Onkologia kliniczna">
Onkologia kliniczna

Onkologia kliniczna – dziedzina medycyny zajmująca się diagnostyką, profilaktyką i leczeniem ogólnoustrojowym oraz wspomagającym (także w połączeniu z radioterapią i leczeniem chirurgicznym) nowotworów. W Polsce onkologia kliniczna jest specjalizacją lekarską, a jej konsultantem krajowym od 23 lipca 2018 jest prof. dr hab. Maciej Krzakowski.
Obszar działania.
Nowotwory złośliwe były kiedyś chorobami leczonymi głównie przez chirurgów. Wraz z pojawieniem się leków przeciwnowotworowych pacjentami coraz częściej zajmować się musieli interniści. Z uwagi na specyfikę tych leków następowało wydzielanie się spośród internistów wyspecjalizowanej grupy – pojawiła się chemioterapia nowotworów, jako specjalność szczegółowa medycyny wewnętrznej, zastąpiona obecnie przez onkologię kliniczną. Najogólniej rzecz biorąc specjaliści w tej dziedzinie zajmują się planowaniem diagnostyki oraz każdym rodzajem leczenia pacjentów onkologicznych, który nie wiąże się z wykonywaniem procedur chirurgicznych. W Polsce także radioterapię wyłączono do odrębnej specjalności.

</doc>
<doc id="921986" url="https://pl.wikipedia.org/wiki?curid=921986" title="Quai d’Orsay">
Quai d’Orsay

Quai d’Orsay – bulwar w Paryżu.
Quai d’Orsay znajduje się w 7. dzielnicy (fr. "arrondissement") Paryża. Jest częścią bulwaru ciągnącego się wzdłuż lewego brzegu Sekwany. Przy Quai d’Orsay ma swoją siedzibę francuskie Ministerstwo Spraw Zagranicznych. Nazwa ulicy jest używana metonimicznie na określenie samej instytucji.
W kierunku zachodnim Quai d’Orsay przechodzi w Quai Branly, zaś wschodnim w Quai Anatole France.
Przy bulwarze wznosi się gmach Musée d’Orsay, będący muzeum sztuki francuskiej XIX wieku.

</doc>
<doc id="921994" url="https://pl.wikipedia.org/wiki?curid=921994" title="Summertime (singel Beyoncé)">
Summertime (singel Beyoncé)

Summertime – piosenka amerykańskiej wokalistki rhythm and bluesowej Beyoncé Knowles, nagrana z udziałem rapera P. Diddy'ego. Została wydana jako drugi i ostatni singel promujący film "The Fighting Temptations", w którym wystąpiła Knowles. Utwór nie pojawia się w filmie, jednak znajduje się na jego oficjalnej ścieżce dźwiękowej. Po raz pierwszy „Summertime” wydany został jako b-side na singlu „Crazy in Love”.
Piosenka opowiada o związku i późniejszym małżeństwie głównych bohaterów filmu (Cuba Gooding Jr. i Knowles). Mimo iż Darrin (Gooding) zakochał się w Lilly (Knowles) od pierwszego wejrzenia, ona przez długi czas nie odwzajemniała jego uczuć. Dopiero pod koniec filmu Darrin oświadcza się, a Lilly godzi się za niego wyjść. Ostatecznie biorą ślub i niedługo po tym spedziewają się dziecka.
Singel wydany został 28 października 2003 roku i uplasował się na 35. pozycji "Billboard" Hot R&amp;B/Hip-Hop Singles &amp; Tracks. W oficjalnym remiksie piosenki wziął udział Ghostface Killah, dlatego w notowaniach opisywana była jako Beyoncé featuring P. Diddy or Ghostface Killah. „Summertime” grana była podczas trasy koncertowej Dangerously in Love Tour, a jej wykonanie na żywo wydane zostało na DVD "Live at Wembley". Z kolei wersja z Ghostface Killah wykorzystana została w dokumencie na temat Jaya-Z, "Fade to Black".

</doc>
<doc id="922002" url="https://pl.wikipedia.org/wiki?curid=922002" title="Miłogost Reczek">
Miłogost Reczek

Miłogost Reczek (ur. 10 lutego 1961 we Wrocławiu, zm. 14 grudnia 2021) – polski aktor teatralny, filmowy, dubbingowy i telewizyjny oraz lektor.
Życiorys.
Absolwent XII Liceum Ogólnokształcącego im. Bolesława Chrobrego we Wrocławiu. W 1984 ukończył studia na Wydziale Aktorskim wrocławskiej filii PWST w Krakowie. Na scenie zadebiutował rolą Gila w spektaklu "Parady" W. Potockiego, w reż. Jacka Bunscha w Teatrze Polskim we Wrocławiu w 1984, w którym występował do 2004. W latach 2004–2013 aktor Teatru Dramatycznego w Warszawie. Występował także w Teatrze Scena Prezentacje (2011), Teatrze Rozmaitości (2012), Teatrze Kamienica (2013), Teatrze 6. Piętro (2015), Teatrze Studio (2015). Od 1985 roku pracował jako lektor.
Był autorem sztuk "Chiny" (prapremiera w Teatrze Polskim we Wrocławiu, na scenie Kameralnej) i "Korkociąg" (wystawionej w Teatrze im. Stefana Jaracza w Olsztynie pod oryginalnym tytułem "Wesoło" w marcu 2007).
Był synem językoznawcy Stefana Reczka.
Od 2018 chorował na szpiczaka mnogiego.
Zmarł 14 grudnia 2021. 30 grudnia 2021 został pochowany na cmentarzu ewangelicko-augsburskim w Warszawie.

</doc>
<doc id="922007" url="https://pl.wikipedia.org/wiki?curid=922007" title="Zbigniew Waydyk">
Zbigniew Waydyk

Zbigniew Waydyk (ur. 20 listopada 1924 w Świsłoczy, zm. 21 stycznia 2003) – polski pisarz i poeta.
Życiorys.
Autor wielu fraszek, aforyzmów, wierszy i opowiadań, które publikował w prasie regionalnej i krajowej oraz antologiach, m.in. „Kuszenie na Karuzelę”, „Antologia Współczesnej Aforystyki Polskiej”, „Aforystykon – podręczna Encyklopedia Myśli i Aforyzmów” i innych.
Opublikował książki: "Myśli niesforne", "Myśli przekorne", "Pieśni zielonej katorgi", "Virtus Erotica", "Eros Sarmaticus".
Urodził się w 1924 roku w Świsłoczy. Szkołę średnią skończył we Lwowie, gdzie nauki pobierał razem z reżyserem Adamem Hanuszkiewiczem. Podczas okupacji był żołnierzem V Dywizji Armii Krajowej, walczącej na terenie Małopolski Wschodniej i Wołynia. Aresztowany przez NKWD w roku 1945, powrócił do Polski po dziesięciu latach przebywania w gułagu.
Mieszkał w Białymstoku od 1973 roku. Wydał kilka tomików, jego utwory zamieszczono też w "Antologii aforyzmu polskiego". W lokalnych gazetach publikował swe utwory w stałych rubrykach, m.in. "Wajdykamenty" lub „Polityka” Zbigniewa Waydyka. Współpracował z Wojewódzkim Ośrodkiem Animacji Kultury, należał do Klubu Poetów Ludowych.
Narrator w filmie dokumentalnym „Zbrodnia na Kołymie. Gorączka uranu”.
Miał żonę Helenę i czworo dzieci.

</doc>
<doc id="922008" url="https://pl.wikipedia.org/wiki?curid=922008" title="Pismo południowoarabskie">
Pismo południowoarabskie

Pismo południowoarabskie - (musnad), abdżad semicki używany do zapisu języków południowoarabskich epigraficznych i wczesnej fazy języka gyyz. Najstarsze inskrypcje pochodzą z X wieku p.n.e., najmłodsze z VIII wieku n.e. Większość inskrypcji pochodzi z Półwyspu Arabskiego, ale teksty zapisane tym alfabetem znaleziono m.in. w Babilonii.
Podobnie jak inne klasyczne pisma semickie (np. alfabet arabski, alfabet aramejski, alfabet hebrajski) nie notuje samogłosek. Wyrazy mogą być rozdzielane pionową kreską. Kierunek pisma to bustrofedon. 
Bezpośrednią kontynuacją pisma południowoarabskiego jest pismo etiopskie. Na Półwyspie Arabskim zastąpione alfabetem arabskim.

</doc>
<doc id="922009" url="https://pl.wikipedia.org/wiki?curid=922009" title="Dangerously in Love (utwór)">
Dangerously in Love (utwór)

”Dangerously in Love” - piosenka amerykańskiego zespołu rhythm and bluesowego Destiny’s Child, pochodząca z jego trzeciego albumu studyjnego, "Survivor". Beyoncé Knowles, frontmenka grupy, była współautorką i współproducentką utworu. Stanowiła również główny wokal w nagrywaniu piosenki, przez co „Dangerously in Love” stanowi jedną z kilku ścieżek na "Survivor", w których Beyoncé śpiewa niemal całkowicie solowo.
W 2003 roku Knowles nagrała nową wersję utworu, zatytułowaną „Dangerously in Love 2”, na swój debiutancki album solowy, którego tytuł zaczerpnięty został od piosenki i brzmiał "Dangerously in Love".
"Dangerously in Love” w wersji Destiny’s Child nie odniósł sukcesu komercyjnego ze względu na brak promocji, gdyż utwór nie został wydany jako singel. Mimo to piosenka otrzymała dobre oceny od krytyków, którzy wymieniali ją jako jeden z najmocniejszych elementów "Survivor".
„Dangerously in Love 2”.
Knowles ponownie nagrała piosenkę w 2003 roku na swój debiutancki album solowy, "Dangerously in Love", zmieniając jej tytuł na „Dangerously in Love 2”. Wersja ta, w zmodyfikowanej aranżacji, spotkała się z generalnie pozytywnymi recenzjami krytyków. Utwór nadawany był na antenach stacji radiowych w Stanach Zjednoczonych; w pozostałych krajach nie ukazał się jako singel.
Mimo że do „Dangerously in Love 2” nie nakręcono oficjalnego wideoklipu, telewizja BET często emitowała koncertowy zapis piosenki, pochodzący z DVD "Live at Wembley".
Knowles po raz pierwszy wykonała „Dangerously in Love 2” na żywo na gali Grammy Awards 2004, na której piosenka otrzymała statuetkę w kategorii najlepszy wokalny utwór R&amp;B. Wokalistka często wykorzystywała „Dangerously in Love 2” jako preludium do „Crazy in Love”. 
14 czerwca 2006 roku singel uzyskał złoty status w Stanach Zjednoczonych za sprzedaż powyżej 500.000 kopii.
Pozycje na listach.
Mimo słabej promocji singel zdołał zająć miejsca na amerykańskich listach "Billboardu". Po premierze trzeciego albumu solowego Knowles, "I Am... Sasha Fierce", „Dangerously in Love 2” uplasował się na 31. pozycji "Billboard" Hot Ringtones. Dokonał tego po 5 latach od premiery singla, a także po 8 latach od wydania utworu przez Destiny’s Child.

</doc>
<doc id="922010" url="https://pl.wikipedia.org/wiki?curid=922010" title="Lewe Podzamcze">
Lewe Podzamcze



</doc>
<doc id="922012" url="https://pl.wikipedia.org/wiki?curid=922012" title="Leo McGarry">
Leo McGarry



</doc>
<doc id="922020" url="https://pl.wikipedia.org/wiki?curid=922020" title="Capitol Records">
Capitol Records

Capitol Records – amerykańska wytwórnia płytowa będąca własnością Universal Music Group (UMG).
Capitol Records została założona przez tekściarza Johnny’ego Mercera w 1942 z pomocą producenta filmowego Buddy’ego DeSylva oraz biznesmena Glenna Wallichsa, właściciela Music City – największego w tamtym czasie sklepu z płytami w Los Angeles.
W 1955 EMI wykupiło 96% akcji Capitolu. Wkrótce potem EMI wybudowało nowe studio – Capitol Tower. W 2012 Capitol został wykupiony przez Universal Music Group. 
Dla Capitol Records albumy wydawali m.in.: Katy Perry, Dean Martin, Bing Crosby, Rosemary Clooney, Frank Sinatra, The Beatles, Jimi Hendrix, Avenged Sevenfold, Chingy, Interpol, Sam Smith, Kylie Minogue, Megadeth, Les Paul, Niall Horan, The Decemberists czy 5 Seconds of Summer

</doc>
<doc id="922027" url="https://pl.wikipedia.org/wiki?curid=922027" title="Félix Loustau">
Félix Loustau

Félix Loustau (ur. 25 grudnia 1922 w Avellanedzie, zm. 5 stycznia 2003 tamże) – piłkarz argentyński, należący do grona najwybitniejszych graczy lat 40. (czyli w najlepszym okresie futbolu argentyńskiego).
Loustau uważa się obok Garrinchy i Corbatty za najlepszego dryblera wszech czasów. Z powodu swoich niezwykłych dryblingów i celności podań, określano go mianem "Maga" lub "Czarodzieja futbolu". Niski wzrost i drobna budowa ciała w połączeniu z wąsikiem, czyniły go niezwykle podobnym do słynnego aktora amerykańskiego Charlie Chaplina – stąd często nazywany był "Chaplinem". Według Di Stefano i Menottiego do dziś jest niedoścignionym ideałem skrzydłowego.
Po krótkiej grze w Racingu, gdzie bez powodzenia próbowano jego umiejętności na pozycji pomocnika, Loustau w roku 1942 przeszedł do River Plate, gdzie zaczęła się jego prawdziwie wielka kariera. Wraz z takimi piłkarzami jak Juan Carlos Muñoz, José Manuel Moreno, Adolfo Pedernera i Ángel Labruna jako lewy napastnik współtworzył słynny w dziejach atak, zwany "La Máquina". W 1947 roku Pedernerę zastąpił Alfredo Di Stéfano. W latach 50. współtworzył w klubie River Plate niewiele gorszą piątkę: Vernazza – Sívori (lub Prado) – Walter Gómez – Labruna – Loustau. U schyłku swej kariery w 1957 roku Loustau przeszedł do klubu Estudiantes La Plata. W lidze zdobył 101 goli, ale uważa się, że swym partnerom z ataku wypracował ich 4–5 razy więcej. Wraz z klubem River Plate ośmiokrotnie został mistrzem Argentyny (1942, 1945, 1947, 1952, 1953, 1955, 1956 oraz 1957). Z reprezentacją Argentyny trzykrotnie wygrał turniej Copa América – w 1945, 1946 i 1947 roku.

</doc>
<doc id="922029" url="https://pl.wikipedia.org/wiki?curid=922029" title="Erasistratos z Keos">
Erasistratos z Keos

Erasistratos z Keos (gr. "Ερασίστρατος", ur. 304 p.n.e., zm. 257 p.n.e.) – starożytny lekarz grecki, autor dzieł medycznych, współzałożyciel szkoły medycznej w aleksandryjskim Muzejonie. 
Postać i działalność.
Urodził się w Iulis na wyspie Keos. Był lekarzem seleukidzkiego władcy Seleukosa I Nikatora. Przeciwstawiał się naukom Hipokratesa, nie uznawał upuszczania krwi, natomiast za główną przyczynę chorób uznawał nieodpowiednie odżywianie, dlatego jako sposób leczenia zalecał przede wszystkim odpowiednią dietę. Był znawcą chorób serca i cenionym chirurgiem oraz prekursorem badań eksperymentalnych na zwierzętach. Wniósł istotny wkład w poznanie anatomii człowieka: dowiódł istnienia węzłów chłonnych i zjawiska krążenia krwi, dał pierwszy opis anatomii serca, wyróżnił nerwy czuciowe i ruchowe, podkreślał znaczenie mózgu i odnotował jego zwoje. Napisał szereg dzieł, które jednak zaginęły.
Erasistratos jest wymieniany jako nadworny lekarz syryjskiego Seleukosa Nikatora. Według Appiana z Aleksandrii miał on zdiagnozować chorobę królewicza Antiocha I Sotera. Informacja ta jest wątpliwa i w oparciu o świadectwa Euzebiusza z Cezarei oraz Pliniusza Starszego przyjąć należy, iż chodzi o ojca lekarza – Kleombrotosa. Prawdopodobnie jego imię Appian zmienił na imię sławniejszego syna.

</doc>
<doc id="922030" url="https://pl.wikipedia.org/wiki?curid=922030" title="Skelleftea">
Skelleftea



</doc>
<doc id="922039" url="https://pl.wikipedia.org/wiki?curid=922039" title="And IX">
And IX



</doc>
<doc id="922041" url="https://pl.wikipedia.org/wiki?curid=922041" title="Al-Anon">
Al-Anon

Grupy Rodzinne Al-Anon/Alateen (Ang. Al-Anon Family Group) (Al-Anon – od pierwszych sylab Alcoholics Anonymous; Alateen – "ang." teen nastolatek) – pracujące w oparciu o 12 Stopni grupy samopomocowe skupiające krewnych i przyjaciół alkoholików. 
Na spotkaniach Al-Anon (mityngach) członkowie rozwiązują swoje problemy dzieląc się doświadczeniem, siłą i nadzieją. Jedynym celem działania wspólnoty Al-Anon jest niesienie pomocy rodzinom alkoholików. Wspólnota nie jest związana z żadną sektą, wyznaniem, ugrupowaniem politycznym, organizacją czy instytucją. Nie bierze udziału w żadnych sporach. W Al-Anon nie ma żadnych składek członkowskich. Przynależność i uczestnictwo jest w pełni dobrowolne.
Grupy Alateen nie stanowią samodzielnej wspólnoty i są częścią Al-Anon. Alateen jest wspólnotą młodych ludzi, których życie aktualnie, lub w przeszłości upływało, w bliskim kontakcie z osobą uzależnioną od alkoholu. Do Alateen należą dzieci, nastolatki i młodzież, których rodzic, obydwoje rodzice lub inna bliska osoba jest uzależniona od alkoholu. W spotkaniu (mityngu) uczestniczy albo czuwa obok dorosły uczestnik Al-Anon.
Historia.
Po powstaniu ruchu Anonimowych Alkoholików ich bliscy uczestniczyli razem z nimi w spotkaniach, ale szybko zaczęto mówić o potrzebie osobnych spotkań. AA nie zgodzili się na tworzenie odrębnych grup w ramach AA powołując się na piątą tradycję mówiącą, że „Każda grupa ma tylko jeden główny cel – nieść posłanie alkoholikowi, który wciąż jeszcze cierpi”. Żony alkoholików (założycieli AA) – Lois W. i Anna S. zauważyły dodatni wpływ stosowania programu dwunastu kroków na ich mężów i postanowiły oprzeć swoje zdrowienie na podobnym programie. Doprowadziły do powstania wspólnoty w maju 1951 roku. Powołały biuro służb o nazwie Biuro Rozrachunkowe, które mieściło się w domu Lois i Billa W. W maju 1954 roku Biuro zostało zarejestrowane jako niedochodowa organizacja pod nazwą Grupy rodzinne Al-Anon. Wspólnota ma zasięg światowy – według danych sprzed kilku lat liczba grup Al-Anon w świecie przekraczała 33 tys.
Matką chrzestną polskiego Al-Anon jest Hanka J. z Kanady. W połowie lat siedemdziesiątych wysłała list zachęcający do tworzenia grup Al-Anon. Dotarł on za pośrednictwem grupy AA z Poznania do Anny F. Właśnie Anna jako pierwsza w Polsce poznała program Dwunastu Stopni. Hanka J. przysyłała Annie przez kilka lat pierwsze tłumaczenia literatury, podstawowe informacje i materiały. Gdy liczba ich była wystarczająca postanowiono na nich pracować. W 1980 roku grupa terapeutyczna dla żon alkoholików w Przychodni Odwykowej w Poznaniu – Anna była jej uczestniczką – została przekształcona w grupę Al-Anon. Była to pierwsza grupa z Polski zarejestrowana w Biurze Służb Światowych w Nowym Jorku. Grupa przyjęła nazwę "ARIADNA". W 1985 roku Hanka J. przyjechała na mityng "ARIADNY", pokazała jak powinien wyglądać mityng, stwierdziła, że al-anonki powinny pracować bez udziału profesjonalistów. Annę F. w niesieniu posłannictwa wspierała Maria T., obie do dziś aktywnie pracują na rzecz wspólnoty. W 1999 roku sąd zarejestrował Stowarzyszenie Służb Grup Rodzinnych AL-Anon w Poznaniu. Stowarzyszenie reprezentuje wspólnotę na zewnątrz. Zostało powołane do obsługi prawnej, finansowej i wydawniczej wspólnoty. 
Wspólnota wydaje biuletyn informacyjny o nazwie "Razem".
Literatura Al-Anon.
Książki
Broszury
LITERATURA Alateen
Książki
Broszury i ulotki 

</doc>
<doc id="922044" url="https://pl.wikipedia.org/wiki?curid=922044" title="Reprezentacja ZSRR w hokeju na lodzie mężczyzn">
Reprezentacja ZSRR w hokeju na lodzie mężczyzn



</doc>
<doc id="922049" url="https://pl.wikipedia.org/wiki?curid=922049" title="Boris Pugo">
Boris Pugo

Boris Karłowicz Pugo (, ; ur. 19 lutego 1937 w Twerze, zm. 22 sierpnia 1991 w Moskwie) – polityk radziecki.
Życiorys.
Jego rodzicami byli Kārlis Pugo i Marta Peizumae, łotewscy działacze komunistyczni. Boris Pugo znał język łotewski jedynie biernie. W latach 1955–1958 studiował na Uniwersytecie Łotwskim, w latach 1958–1960 na Ryskim Uniwersytecie Technicznym, gdzie uzyskał tytuł inżyniera mechanika. W 1959 r. rozpoczął pracę na stanowisku inżyniera w biurze projektowym Ryskiej Fabryki Maszyn Elektrycznych. W 1961 r. został sekretarzem fabrycznego komitetu Komsomołu. Jeszcze w tym samym roku objął funkcję drugiego, a w 1962 r. pierwszego sekretarza rejonowego komitetu Komsomołu w Rydze. Od 1963 r. należał do KPZR, 1969–1970 był I sekretarzem KC Komsomołu Łotwy, a 1970–1974 sekretarzem KC Komsomołu i (1974) inspektorem KC KPZR. W latach 1974–1975 kierownik Wydziału Pracy Organizacyjno-Partyjnej KC KPŁ, 1975–1976 I sekretarz Komitetu Miejskiego KPŁ w Rydze. Od 1976 funkcjonariusz KGB, 1977–1980 I zastępca przewodniczącego, a od 21 listopada 1980 do 14 kwietnia 1984 przewodniczący KGB Łotewskiej SRR, później ponownie funkcjonariusz partyjny. Od 1984 do 1988 I sekretarz KC KPŁ, w 1989 przewodniczący Komisji Kontroli Partyjnej przy KC KPZR. Od 1 grudnia 1990 był ministrem spraw wewnętrznych ZSRR. 19 sierpnia 1991 został członkiem 8-osobowego Komitetu Stanu Wyjątkowego, który dokonał zamachu stanu. 22 sierpnia – w obliczu klęski zamachowców – Pugo popełnił samobójstwo.

</doc>
<doc id="922051" url="https://pl.wikipedia.org/wiki?curid=922051" title="Gołonóg">
Gołonóg



</doc>
<doc id="922052" url="https://pl.wikipedia.org/wiki?curid=922052" title="Entente Cordiale">
Entente Cordiale



</doc>
<doc id="922054" url="https://pl.wikipedia.org/wiki?curid=922054" title="Stara Synagoga w Kępnie">
Stara Synagoga w Kępnie

Stara Synagoga w Kępnie – pierwsza, drewniana synagoga znajdująca się w Kępnie przy dzisiejszej ulicy Łazienkowej 6, niedaleko rynku.
Synagoga została zbudowana w 1681 roku. Synagoga uległa zniszczeniu lub została rozebrana przed 1815 rokiem. W latach 1815–1816 na jej miejscu wzniesiono klasycystyczny gmach nowej synagogi.

</doc>
<doc id="922055" url="https://pl.wikipedia.org/wiki?curid=922055" title="Wspólnota administracyjna Altmühltal">
Wspólnota administracyjna Altmühltal

Wspólnota administracyjna Altmühltal – wspólnota administracyjna (niem. "Verwaltungsgemeinschaft") w Niemczech, w kraju związkowym Bawaria, w rejencji Środkowa Frankonia, w regionie Westmittelfranken, w powiecie Weißenburg-Gunzenhausen. Siedziba wspólnoty znajduje się w miejscowości Meinheim.
Wspólnota administracyjna zrzesza jedną gminę targową "(Markt)" oraz trzy gminy wiejskie "(Gemeinde)": 

</doc>
<doc id="922063" url="https://pl.wikipedia.org/wiki?curid=922063" title="Podłęcze (Ościęcin)">
Podłęcze (Ościęcin)

Podłęcze – przysiółek wsi Ościęcin w Polsce, położony w województwie zachodniopomorskim, w powiecie gryfickim, w gminie Gryfice. Wchodzi w skład sołectwa Ościęcin.
W latach 1975–1998 przysiółek administracyjnie należał do województwa szczecińskiego.

</doc>
<doc id="922068" url="https://pl.wikipedia.org/wiki?curid=922068" title="Krakatoa">
Krakatoa



</doc>
<doc id="922070" url="https://pl.wikipedia.org/wiki?curid=922070" title="Wolf Larson">
Wolf Larson

Wolf Larson, właściwie Wolfgang von Wyszecki (ur. 22 grudnia 1959 w Berlinie Zachodnim) – kanadyjski aktor, producent filmowy i scenarzysta niemieckiego pochodzenia.
Życiorys.
Wczesne lata.
Urodził się w Berlinie Zachodnim jako najstarsze dziecko i jedyny syn doktora matematyki i fizyki Güntera Wyszeckiego i pochodzącej ze Skandynawii Ingeborg. Jego rodzice poznali się w Berlinie, gdzie ojciec stacjonował przez sześć lat. Ma dwie młodsze siostry (ur. 1965) i (ur. 1967). W 1961 jego rodzina przeprowadziła się do Kanady, gdzie ojciec został dyrektorem wydziału fizyki stosowanej i zawarł porozumienie o współpracy z prestiżowym Rządem Federalnym Kanady.
Dorastał w Ottawie, w Kanadzie. W dzieciństwie często chorował na anginę, ze względu na stan zdrowia odbył indywidualny tok nauczania z prywatnym nauczycielem. W wieku 14 lat miał usunięte migdałki. Został bardzo popularnym kapitanem drużyny piłkarskiej i rozwijał swoje umiejętności aktorskie i teatralne. Miał ambicje aktorskie i skoncentrowany był na sportach. Uczęszczał na Uniwersytet Queen w Kingston, w Ontario, na wydziale ekonomii i statystyki. Edukację kontynuował przez dwa lata na Uniwersytecie Stanu Nevada w Las Vegas na wydziale Magisterskich Studiów Menedżerskich i otrzymał pracę na Wall Street.
Kariera.
W 1985 przeniósł się do Los Angeles, gdzie został dostrzeżony przez agenta i łowcę talentów aktorskich Roberta Marcucci, rozpoczął zdjęcia do produkcji wideo/kalendarza zwanego „Future World Productions”. Dorabiał jako kaskader i kelner w nocnym klubie z występami tancerzy Chippendales. Uczył się w klasie aktorskiej w Los Angeles.
Swoją karierę aktorską na małym ekranie zapoczątkował gościnnym udziałem w dwóch popularnych operach mydlanych – ABC "Dynastia" ("Dynasty", 1985) w roli sekretarza Alexis Colby (Joan Collins) i NBC "Santa Barbara" (1986) oraz serialu sensacyjnym CBS "Simon i Simon" ("Simon &amp; Simon", 1986).
Zadebiutował na kinowym ekranie w filmie przygodowym "Bilet na Hawaje" ("Hard Ticket to Hawaii", 1987) z udziałem Ronna Mossa i Hope Marie Carlton. Wzbudził sympatię widzów jako dziewiętnasty w historii filmu Tarzan w serialu "Przygody Tarzana" ("Tarzán", 1991-94).
Jego zdjęcie trafiło do kalendarza „Skin Deep” na rok 1992 i miesiąc luty. W czerwcu 1992 pojawił się w magazynie „Playgirl”.
W serialu "Gorączka w mieście" ("L.A. Heat", 1999) zagrał postać impulsywnego detektywa Chestera „Chase’a” McDonalda.
Życie prywatne.
30 marca 1998 poślubił Carolyn J Larson.
W 2003 został dyrektorem American Academy of Acting. Prowadził także szkolenia ekonomii i biznesu.
Kiedy nie zajmuje się aktorstwem lub biznesem, uprawia sporty takie jak golf, baseball, piłka nożna, piłka siatkowa, koszykówka, hokej na rolkach i łyżwiarstwo.

</doc>
<doc id="922073" url="https://pl.wikipedia.org/wiki?curid=922073" title="Grochów (Trzygłów)">
Grochów (Trzygłów)

Grochów – przysiółek wsi Trzygłów w Polsce, położony w województwie zachodniopomorskim, w powiecie gryfickim, w gminie Gryfice, przy południowym podnóżu wzniesienia Ilna.
W latach 1975–1998 przysiółek administracyjnie należał do województwa szczecińskiego.

</doc>
<doc id="922076" url="https://pl.wikipedia.org/wiki?curid=922076" title="Paul de Leeuw">
Paul de Leeuw

Paul Henri de Leeuw (ur. 26 marca 1962 w Rotterdamie) – holenderski piosenkarz, aktor i satyryk, jeden z najpopularniejszych holenderskich muzyków lat 90.
Dużą popularność w Holandii zdobył na przełomie lat 80. i 90. dzięki występom w satyrycznych programach telewizyjnych produkowanych przez kompanię VARA. Głośnym stał się jego konflikt z koncernem RTL, z którego żartował zapowiadając powstanie nowego kanału: "RTL 6" (nawiązanie do nowo powstałego holenderskiego kanału RTL 5). Dużą popularność zdobył również jako piosenkarz: jego największe przeboje docierały do czołowych miejsc na holenderskich listach przebojów: "Ik wil niet dat je liegt / Waarheen, waarvoor" do pierwszego, "Vlieg met me mee" do drugiego, "k Heb je lief" do trzeciego. "Mijn Houten Hart" (wydany w 2006 roku) jednak nie był jednak notowany przebojów. Do dziś De Leeuw znajduje się w czołówce listy artystów, którzy sprzedali najwięcej albumów w historii Holandii. Obecnie prowadzi swój własny program w telewizji "Mooi! Weer de Leeuw" (Ładnie! Znów De Leeuw) (lub "Mooi Weer! De Leeuw" (Ładna pogoda! De Leeuw)) latem.
O de Leeuwie zrobiło się głośno w Europie podczas odbywającego się w Atenach finału Konkursu Piosenki Eurowizji 2006. Piosenkarz, któremu powierzono prezentację wyników głosowania telewidzów w Holandii, wywołał skandal, wygłaszając niedwuznaczne uwagi pod adresem prowadzącego imprezę greckiego gwiazdora Sakisa Rouvasa. Widzowie w całej Europie, dzięki łączeniu na żywo, mogli usłyszeć m.in. jak de Leeuw zwraca się do Rouvasa słowami "kalisperma" (celowe przeinaczenie zwrotu "kalispera" w języku greckim oznaczającego "dobry wieczór") oraz porównuje go do robionego z ogórków i śmietany sosu cacyki. Do prowadzących Rouvasa i Marii Menuos powiedział, że wyglądają jak Will &amp; Grace (para z telewizji w której jedna osoba jest homoseksualna a druga heteroseksualna). De Leeuw podał także Rouvasowi swój numer telefonu – chwilę wcześniej Grek zasugerował, iż brzmi on 69 69 69, nawiązując ten sposób do popularnej pozycji seksualnej.
Postawa Holendra spotkała się z ostrą krytyką w niektórych krajach Europy, część prezenterów telewizyjnych nie przetłumaczyła dwuznacznych elementów rozmowy, ograniczając się do podania wyników. Mimo to występ spotkał się z wielkim entuzjazmem wśród widzów, czego efektem było ponowne powierzenie de Leeuwowi funkcji komentatora w 2007 roku. Wtedy jednak, prawdopodobnie ze względu na wielką ilość krytyki pod jego adresem, nie zdecydował się powtórzyć zachowania sprzed roku.
W 2007 został odznaczony najwyższym holenderskim odznaczeniem – Orderem Lwa Niderlandzkiego.
Jest gejem, od lat żyje w związku partnerskim. Wspólnie ze swoim partnerem, Stephanem Nugerem, wychowuje dwójkę adoptowanych dzieci.

</doc>
<doc id="922078" url="https://pl.wikipedia.org/wiki?curid=922078" title="Wspólnota administracyjna Ellingen">
Wspólnota administracyjna Ellingen

Wspólnota administracyjna Ellingen – wspólnota administracyjna (niem. "Verwaltungsgemeinschaft") w Niemczech, w kraju związkowym Bawaria, w rejencji Środkowa Frankonia, w powiecie Weißenburg-Gunzenhausen. Siedziba wspólnoty znajduje się w mieście Ellingen.
Wspólnota administracyjna zrzesza jedną gminę miejską "(Stadt)" oraz dwie gminy wiejskie "(Gemeinde)": 

</doc>
<doc id="922082" url="https://pl.wikipedia.org/wiki?curid=922082" title="Emanuel Berg">
Emanuel Berg

Emanuel Berg (ur. 28 grudnia 1981 w Skövde) – szwedzki szachista, arcymistrz od 2004 roku.
Kariera szachowa.
Wielokrotnie reprezentował Szwecję w mistrzostwach świata i Europy juniorów, najlepszy wynik osiągając w roku 1996 w Rimavskiej Sobocie, gdzie IV miejsce w mistrzostwach Europy juniorów do 16 lat. W finałach indywidualnych mistrzostw Szwecji uczestniczy od 1998 roku. Na swoim koncie posiada dwa złote (2009, 2010) oraz 5 srebrnych medali, które zdobył w latach 2001, 2004 (po porażce w dogrywce o złoty medal z Jewgienijem Agrestem) 2006, 2007 oraz 2008 (po porażce w dogrywce o złoty medal z Tigerem Hillarpem Perssonem).
Odniósł następujące sukcesy w turniejach międzynarodowych:
Wielokrotnie reprezentował Szwecję w turniejach drużynowych, m.in.:
Najwyższy ranking w dotychczasowej karierze osiągnął 1 października 2008 r., z wynikiem 2623 punktów zajmował wówczas pierwsze miejsce wśród szwedzkich szachistów.

</doc>
<doc id="922084" url="https://pl.wikipedia.org/wiki?curid=922084" title="Giuseppe Forti">
Giuseppe Forti

Giuseppe Forti (ur. 21 grudnia 1939, zm. 2 lipca 2007) – włoski astronom. Wspólnie z innymi astronomami odkrył 49 planetoid.
Forti był stałym członkiem zespołu badawczego obserwatorium astrofizycznego Arcetri ("Osservatorio Astrofisico di Arcetri") we Florencji. Wraz z Andreą Boattinim rozpoczął w lipcu 1999 roku program badawczy ANEOPP ("The Arcetri Near Earth Object Precovery Program") zajmujący się analizowaniem archiwalnych zdjęć w celu zidentyfikowania i ustalenia orbit obiektów bliskich Ziemi.
W uznaniu jego pracy jedną z planetoid nazwano (6876) Beppeforti.

</doc>
<doc id="922085" url="https://pl.wikipedia.org/wiki?curid=922085" title="Jabłonowo (powiat gryficki)">
Jabłonowo (powiat gryficki)

Jabłonowo – wieś w Polsce położona w województwie zachodniopomorskim, w powiecie gryfickim, w gminie Gryfice.
W latach 1975–1998 miejscowość administracyjnie należała do województwa szczecińskiego.

</doc>
<doc id="922088" url="https://pl.wikipedia.org/wiki?curid=922088" title="Krakowice">
Krakowice

Krakowice – kolonia w Polsce położona w województwie zachodniopomorskim, w powiecie gryfickim, w gminie Gryfice.
Krakowice należą do sołectwa Kukań.
W latach 1975–1998 miejscowość administracyjnie należała do województwa szczecińskiego.

</doc>
<doc id="922090" url="https://pl.wikipedia.org/wiki?curid=922090" title="Wspólnota administracyjna Gunzenhausen">
Wspólnota administracyjna Gunzenhausen

Wspólnota administracyjna Gunzenhausen – wspólnota administracyjna (niem. "Verwaltungsgemeinschaft") w Niemczech, w kraju związkowym Bawaria, w rejencji Środkowa Frankonia, w regionie Westmittelfranken, w powiecie Weißenburg-Gunzenhausen. Siedziba wspólnoty znajduje się w mieście Gunzenhausen, przy czym ono nie jest jej członkiem.
Wspólnota administracyjna zrzesza jedną gminę targową "(Markt)" oraz trzy gminy wiejskie "(Gemeinde)": 

</doc>
<doc id="922092" url="https://pl.wikipedia.org/wiki?curid=922092" title="Lubków (Rybokarty)">
Lubków (Rybokarty)

Lubków – przysiółek wsi Rybokarty w Polsce, położony w województwie zachodniopomorskim, w powiecie gryfickim, w gminie Gryfice. Wchodzi w skład sołectwa Rybokarty.
W latach 1975–1998 przysiółek administracyjnie należał do województwa szczecińskiego.

</doc>
<doc id="922097" url="https://pl.wikipedia.org/wiki?curid=922097" title="Mierzyn (Sikory)">
Mierzyn (Sikory)

Mierzyn – przysiółek wsi Sikory w Polsce, położony w województwie zachodniopomorskim, w powiecie gryfickim, w gminie Gryfice. Wchodzi w skład sołectwa Sikory.
W latach 1975–1998 przysiółek administracyjnie należał do województwa szczecińskiego.

</doc>
<doc id="922098" url="https://pl.wikipedia.org/wiki?curid=922098" title="Skowrony">
Skowrony



</doc>
<doc id="922099" url="https://pl.wikipedia.org/wiki?curid=922099" title="Ślepy zabójca">
Ślepy zabójca

Ślepy zabójca (ang. "The Blind Assassin", wyd. polskie w 2002 roku w tłumaczeniu Małgorzaty Hesko-Kołodzińskiej) – powieść Margaret Atwood wydana w 2000 roku, nagrodzona Nagrodą Bookera.
Książka ma formę powieści szkatułkowej, w której przeplatają się trzy narracje.
Pierwsza narracja to opowiadane w pierwszej osobie wspomnienia Iris Chase, staruszki z bogatej acz podupadłej rodziny kanadyjskich przemysłowców. Większość wydarzeń skupia się wokół jej siostry Laury, która zginęła w niejasnych okolicznościach wkrótce po opublikowaniu powieści pt. "Ślepy zabójca". Opisane jest również nieudane, pozbawione uczucia małżeństwo Iris.
Druga narracja to treść książki Laury. Opowiada ona o uczuciu córki bogatej rodziny do ubogiego rewolucjonisty i autora podrzędnych powieści science fiction.
Trzecia narracja to opowieść snuta przez tegoż rewolucjonistę. Traktuje ona o miłości ślepego zabójcy do złożonej w ofierze kapłanki. 
Narracje te (z których każda nosi tytuł "Ślepy zabójca") rzucają światło na siebie nawzajem i uzupełniają się. Podobnie jak inne dzieła Atwood jest to powieść feministyczna, ale można ją rozumieć także jako refleksję nad istotą opowiadania i literatury.
Co ciekawa sama fraza "ślepy zabójca" wydaje się częściowo zainspirowana utworem "Szachinszach" Ryszarda Kapuścińskiego.

</doc>
<doc id="922100" url="https://pl.wikipedia.org/wiki?curid=922100" title="Wspólnota administracyjna Hahnenkamm">
Wspólnota administracyjna Hahnenkamm

Wspólnota administracyjna Hahnenkamm – wspólnota administracyjna (niem. "Verwaltungsgemeinschaft") w Niemczech, w kraju związkowym Bawaria, w rejencji Środkowa Frankonia, w powiecie Weißenburg-Gunzenhausen. Siedziba wspólnoty znajduje się w miejscowości Heidenheim.
Wspólnota administracyjna zrzesza dwie gminy targowe "(Markt)" oraz jedną gminę wiejską "(Gemeinde)": 

</doc>
<doc id="922102" url="https://pl.wikipedia.org/wiki?curid=922102" title="Juliusz Brincken">
Juliusz Brincken

Juliusz Karol Holte von den Brincken (czasem w pisowni Brinken, ur. 26 lutego 1789 w Blankenburgu w Harzu, zm. 2 czerwca 1846 w Warszawie) – polski leśnik pochodzenia niemieckiego, baron. W latach 1818-1833 naczelny nadleśny lasów rządowych Królestwa Polskiego.
Po ukończeniu uniwersytetu w Getyndze i akademii leśnej w Dreißigacker, był urzędnikiem leśnym w Niemczech, skąd w roku 1818 powołany został do Królestwa Polskiego, gdzie jako naczelny nadleśny do roku 1833, kierował urządzaniem gospodarstwa leśnego, brał czynny udział w wykładach Szczególnej Szkoły Leśnictwa w Warszawie i był jednocześnie głównym redaktorem pisma Sylwan od 4 do 9 tomu. Zwiedziwszy z rozkazu rządu Puszczę Białowieską, wydał jej opis pt. "Mémoire déscriptif sur la Forêt, imperériale de Białowieża en Lituanie" (1827, w polskim przekładzie Kazimierskiego, w skróceniu w "Dzienniku Warszawskim", 1827, tłumaczenie niemieckie w Brunszwiku 1833). Ogłosił nadto "Wykład praktyczny węglarstwa" (Warszawa, 1825), "Rozprawy o leśnictwie" (Warszawa, 1821). Zostawił nadto w rękopisie po niemiecku powieść pt. "Frankiści", której część była drukowana w przekładzie polskim, w Bibliotece Warszawskiej w 1845.

</doc>
<doc id="922105" url="https://pl.wikipedia.org/wiki?curid=922105" title="Skowrony (Rotnowo)">
Skowrony (Rotnowo)

Skowrony – przysiółek wsi Rotnowo w Polsce, położony w województwie zachodniopomorskim, w powiecie gryfickim, w gminie Gryfice. Wchodzi w skład sołectwa Rotnowo.
W latach 1975–1998 przysiółek administracyjnie należał do województwa szczecińskiego.

</doc>
<doc id="922106" url="https://pl.wikipedia.org/wiki?curid=922106" title="Muminki (serial animowany)">
Muminki (serial animowany)

Muminki (fiń. Muumilaakson tarinoita) – serial animowany dla dzieci w koprodukcji japońsko-fińsko-holendersko-francuskiej oparty na serii książek, oraz komiksów o Muminkach autorstwa Tove Jansson. Niektóre odcinki, a także postacie, nie mają swoich książkowych i komiksowych pierwowzorów.
Wersja polska.
Wersja VHS, CD, DVD.
Źródło:

</doc>
<doc id="922107" url="https://pl.wikipedia.org/wiki?curid=922107" title="Trout Mask Replica">
Trout Mask Replica

Trout Mask Replica – podwójny, awangardowy album grupy Captain Beefheart and His Magic Band nagrany w marcu 1969 r. w ciągu 4,5 godziny i wydany w czerwcu 1969 r.
W 2003 album został sklasyfikowany na 58. miejscu listy 500 albumów wszech czasów magazynu Rolling Stone.
Historia powstania płyty.
Praca nad albumem trwała w przybliżeniu od sierpnia 1968 r. do kwietnia 1969 r. Zespół w składzie: Don Van Vliet (Captain Beefheart): saksofon tenorowy, saksofon sopranowy, klarnet basowy, harmonijka, wokal; Jeff Cotton (Antennae Jimmy Semens): gitara; Bill Harkleroad (Zoot Horn Rollo): gitara, flet; Mark Boston (Rockette Morton): gitara basowa, narracja; Victor Hayden (Mascara Snake): klarnet basowy, wokal; John French (Drumbo): perkusja, wokal – przebywał właściwie w zamkniętym, wynajętym przez nich domu i przez kilkanaście godzin dziennie pracował nad utworami skomponowanymi przez Beefhearta. Ponieważ nie znał on nut, transkrypcji dokonywał John French.
Zespół żył w krańcowych warunkach pozbawiony jakiegokolwiek źródła dochodu (czeki, które dostawali głównie od matki Dona, wystarczały na czynsz). Grupa żywiła się wyłącznie soją z puszek i dokonywała kradzieży. Po aresztowaniu zostali wykupieni przez producenta albumu Franka Zappę.
Muzycy byli dla Dona narzędziami w kształtowaniu (rzeźbieniu) muzyki. Wymagał od nich rzeczy nadzwyczajnych. Był wybitnym konceptualistą i muzycy musieli grać taki rodzaj muzyki, jakiego nikt przed nimi nie zagrał. Partie muzyczne, których się uczyli były niemożliwe do zagrania, nikt przed nimi (ani po nich) nie wyobrażał sobie, że można nawet tak grać. Bill codziennie pracował przez 9 miesięcy nad elementami wymyślonymi przez Dona, które po prostu były niemożliwe do wykonania. Po tym okresie opanował 80% z nich. Wówczas żaden muzyk na świecie nie był w stanie zagrać tego, co on. Aby to lepiej uzmysłowić: Don podchodził do fortepianu i uderzając wszystkimi dziesięcioma palcami w klawiaturę tworzył specyficzny akord. Ten akord powinien być według niego zagrany na gitarze. Gitara ma tylko 6 strun, ale zasłanianie się tym w ogóle nie trafiało Beefheartowi do przekonania. Gitarzyści musieli wymyślić taki sposób grania, aby ten właśnie akord został w pełni zagrany na gitarze.
Ponieważ pokój na próby był bardzo mały, na jego środku znajdowała się perkusja a reszta muzyków rozmieszczona była w kątach. Pozwalało to Johnowi na lepszą kontrolę tego, co grali muzycy i wprowadzanie korekt.
Jeśli chodzi o wpływy muzyczne, to trzeba wymienić Ornette’a Colemana, Alberta Aylera i Rolanda Kirka. Jednak jeśli prześledzimy drogę rozwoju muzyki Beefhearta, to najbliższe powinowactwo znajdziemy u Johna Coltrane’a. Obaj w podobny sposób przedzierali się przez blues. U Beefhearta kulminacją tej drogi jest "Trout Mask Replica", a u Coltrane’a prawdopodobnie "Live in Seattle" z 1965 r.
Płyta miała być pierwotnie nagrywana w domu, gdyż Beefheart chciał osiągnąć efekt polowych nagrań bluesowych i etnicznych, a także z powodu braku pieniędzy na wynajęcie studia. Dźwiękowiec Dick Kunc porozmieszczał w całym domu i poza nim mikrofony (np. wokal miał być nagrywany w łazience, instrumenty dęte w ogrodzie, klarnet basowy w kuchni, perkusja w pokoju gościnnym itd). Po dokonaniu nagrań Beefheart stwierdził, że ich jakość jest zbyt niska i zażądał od Zappy wynajęcia studia.
Studio w Whitney (należące do mormonów) zostało wynajęte na 6 godzin z braku pieniędzy. Czyli w ciągu 6 godzin zespół musiał nagrać 20 utworów! Normalna wówczas szybka sesja nagraniowa, to pięć sześciogodzinnych sesji, aby zrobić podstawowe nagrania 12 utworów, czyli ok. 2,5 godziny na jeden. Zrobienie dobrego nagrania perkusji zabierało wtedy ok. 2–3 godzin itd. Łatwo obliczyć, że zespół otrzymał na każdy utwór 18 minut i to zakładając, że nie będzie żadnych zerwanych strun i innych, podobnych, pozornie drobnych przeszkód. Zespół był jednak tak zgrany i czuł się tak pewnie, że wszyscy jednocześnie powiedzieli "Nie ma sprawy!" Zappa był przekonany, że zadanie jest niewykonalne. Zasiadł za stołem mikserskim, ponastawiał wszystko do nagrania i... zasnął myśląc, że uda im się nagrać jeden lub maksymalnie 2 utwory. Kiedy się obudził – album był nagrany. Grupa dokonała tego w 4,5 godziny wliczając w to kilka zerwanych strun, złamanie stopki do bębna i wyłożenie perkusji tekturą do kilku utworów.
Następnym problemem było nagranie wokalu Beefhearta, bowiem odmówił on założenia słuchawek. Wszedł do dźwiękoszczelnego pomieszczenia, stanął przed mikrofonem i zaczynał śpiewać po zasygnalizowaniu. Podkłady były puszczane jak najgłośniej, ale Beefheart prawie ich nie słyszał. Mimo tego wokal został nagrany za pierwszym razem i nie uległ żadnym poprawkom.
W wywiadzie udzielonym Dickowi Lawsonowi w sierpniu 1969 r. Frank powiedział: [...]"Nowy album, który on /Beefheart/ właśnie zrobił jest 2-płytowym zestawem i jego korzenie, to blues Delty, a także awangardowy jazz – jak Cecil Taylor, Thelonious Monk i John Coltrane, i wielu innych. Naprawdę można usłyszeć te wpływy i są one doskonale połączone w nowy muzyczny język. To wszystko jest jego. I nie przypomina niczego, co robią inni. I słowa także są jego" [...].
6 kwietnia Zappa zakończył miksowanie materiału muzycznego albumu. W kwietniu lub maju odbyła się sesja fotograficzna do albumu w Garden of Topanga Canyon House, której plonem jest być może najlepszy zestaw zdjęć wykonanych kiedykolwiek zespołowi muzycznemu.
Album ten przez niektórych znawców, krytyków i fanów uważany jest za najlepszą kiedykolwiek nagraną płytę. W Anglii dotarł do 21 pozycji na liście najpopularniejszych albumów, co jest wynikiem sensacyjnym.

</doc>
<doc id="922109" url="https://pl.wikipedia.org/wiki?curid=922109" title="Ustrój terytorialny">
Ustrój terytorialny



</doc>
<doc id="922110" url="https://pl.wikipedia.org/wiki?curid=922110" title="Sokołów (województwo zachodniopomorskie)">
Sokołów (województwo zachodniopomorskie)

Sokołów – osada w Polsce położona w województwie zachodniopomorskim, w powiecie gryfickim, w gminie Gryfice.
W latach 1975–1998 miejscowość administracyjnie należała do województwa szczecińskiego.
Zobacz też inne miejscowości o nazwie Sokołów.

</doc>
<doc id="922111" url="https://pl.wikipedia.org/wiki?curid=922111" title="Człowiek z Grauballe">
Człowiek z Grauballe

Człowiek z Grauballe – zmumifikowane szczątki około 30-letniego mężczyzny odnalezione 26 kwietnia 1952 roku w torfowisku niedaleko duńskiej miejscowości Grauballe w środkowej Jutlandii. Ich wiek datowany metodą węgla radioaktywnego szacuje się na ok. 290 rok p.n.e.
Pochodzące z epoki żelaza zwłoki uległy naturalnej mumifikacji wskutek procesu garbowania zawartymi w torfie substancjami kwasowymi, podobnie jak w przypadku wcześniejszego znaleziska (1950) zwłok z okresu przerzymskiego (V w. p.n.e.), nazwanego umownie człowiekiem z Tollund. Dla trwałego ich zabezpieczenia zostały natychmiast po odkryciu nasycone roztworami bazującymi na korze dębowej w pracowniach Uniwersytetu w Aarhus.
Ciało jest wyjątkowo dobrze zachowane, włącznie z włosami i paznokciami; także palce pozostały w tak dobrym stanie, iż możliwe było zdjęcie ich odcisków. Wskutek upływu czasu barwę zmieniła zarówno skóra, jak i włosy. Nie znaleziono przy nim żadnego ubrania ani ozdób.
Mężczyzna zginął wskutek poderżnięcia gardła, ponadto stwierdzono też złamania czaszki oraz nogi. Powód zadania mu śmierci jest nieznany; przyjęto, że mogły nim być zarówno względy religijne (zwyczajowe ofiary z ludzi związane z kultem natury), jak i forma plemiennej kary wymierzonej za dokonane przestępstwo. Prześwietlenia jego ciała umożliwiły m.in. dokładną rekonstrukcję twarzy. W wyniku przeprowadzonych badań stwierdzono, że cierpiał na dnę moczanową. 
W bagnach i torfowiskach północnych Niemiec i Danii odnaleziono co najmniej 40 podobnie zmumifikowanych zwłok mężczyzn i kobiet. Mumia z Grauballe eksponowana jest w Moesgård Museum niedaleko Aarhus w Danii.
Seamus Heaney upamiętnił ją w jednym ze swych wierszy ("The Grauballe Man").

</doc>
<doc id="922112" url="https://pl.wikipedia.org/wiki?curid=922112" title="Wspólnota administracyjna Nennslingen">
Wspólnota administracyjna Nennslingen

Wspólnota administracyjna Nennslingen – wspólnota administracyjna (niem. "Verwaltungsgemeinschaft") w Niemczech, w kraju związkowym Bawaria, w rejencji Środkowa Frankonia, w powiecie Weißenburg-Gunzenhausen. Siedziba wspólnoty znajduje się w miejscowości Nennslingen.
Wspólnota administracyjna od swojego powstania 1 maja 1978 zrzesza jedną gminę targową "(Markt)" oraz trzy gminy wiejskie "(Gemeinde)": 

</doc>
<doc id="922114" url="https://pl.wikipedia.org/wiki?curid=922114" title="Axel Poniatowski">
Axel Poniatowski

Axel Poniatowski, właśc. Axel Michel Casimir Jean Jacques Ciolek Poniatowski (ur. 3 sierpnia 1951 w Rabacie) – francuski polityk, deputowany do Zgromadzenia Narodowego.
Życiorys.
Przez około 25 lat pracował w sektorze prywatnym, m.in. na kierowniczych stanowiskach w koncernie Thales. Od połowy lat 90. był radnym L’Isle-Adam, w 2001 objął urząd mera tego miasta. Przez kilka lat zasiadał także w radzie generalnej departamentu Dolina Oise.
W 2002 z ramienia Unii na rzecz Większości Prezydenckiej został posłem do Zgromadzenia Narodowego XII kadencji. Podczas wyborów prezydenckich we Francji w 2007 roku pełnił funkcję rzecznika Nicolasa Sarkozy’ego ds. zagranicznych. W tym samym roku po raz drugi uzyskał mandat deputowanego (jako kandydat Unii na rzecz Ruchu Ludowego). W parlamencie XIII kadencji stanął na czele komisji spraw zagranicznych. W wyborach parlamentarnych w 2012 z powodzeniem ubiegał się o reelekcję.
Życie prywatne.
Wywodzi się z arystokratycznej rodziny Poniatowskich herbu Ciołek. Potomek Stanisława Poniatowskiego i Cassandry Luci. Jest synem dyplomaty, ministra zdrowia i opieki społecznej, a później ministra stanu i spraw wewnętrznych Francji, Michela Poniatowskiego, a także młodszym bratem polityka Ladislasa Poniatowskiego. Poprzez swoją babkę, Marie Josephe de Riquet, jest także potomkiem cesarza Napoleona Bonaparte.

</doc>
<doc id="922119" url="https://pl.wikipedia.org/wiki?curid=922119" title="13 posterunek II">
13 posterunek II



</doc>
<doc id="922122" url="https://pl.wikipedia.org/wiki?curid=922122" title="Dąb Bolesław">
Dąb Bolesław

Dąb Bolesław – pomnikowy dąb, rosnący w pobliżu miejscowości Bagicz, w gminie Ustronie Morskie, ok. 15 km na południowy wschód od Kołobrzegu. Jego wiek to prawdopodobnie ok. 400 lat, mimo iż według niektórych źródeł podaje się wartość nawet 800 lat – tak został odnotowany przez Dyrekcję Lasów Państwowych: „Najstarszy dąb szypułkowy Bolesław rosnący pod Kołobrzegiem przekroczył "zaledwie" 800 lat...”. Obwód mierzony na wysokości 1,3 m od ziemi wynosił 700 cm, wysokość 32 m (to dane z 2011 r.), a średnica korony miała 20 m. W jego pobliżu rośnie dąb Warcisław.
Informacja o rzekomym wieku Bolesława nie znajduje potwierdzenia w literaturze – jak twierdzą autorzy „Drzew Polski” z 2016 roku, leśnicy z wykształcenia, wiek dębu nie był mierzony metodami dendrochronologii, a sami szacują wiek tego drzewa na wspomniane 400 lat. Można to uzasadnić m.in. żyznym siedliskiem, wyjątkowo korzystnym dla dębów.
Przed ponownym „odkryciem” dębu Bolesław (jego pozycja była niewłaściwie oznaczona na mapach niemieckich) przez Hieronima Kroczyńskiego za najstarszy dąb w Polsce uważany był dąb Chrobry z Piotrowic – 760 lat. Najbardziej znany dąb Bartek z Bartkowa ma 670 lat.
19 sierpnia 2000 dąb otrzymał imię Bolesław, upamiętniono w ten sposób króla Bolesława Chrobrego, za którego przyczyną powstało w 1000 roku biskupstwo w Kołobrzegu.
W nocy z 31 maja na 1 czerwca 2016 r. dąb został powalony przez wichurę. Pozostałości Bolesława nie zostaną usunięte, pozostanie na miejscu jako pomnik przyrody, a obok zostanie posadzony genetycznie ten sam dąb z pędów pobranych w 2014 przez naukowców z instytutu Dendrologii PAN w Kórniku.

</doc>
<doc id="922123" url="https://pl.wikipedia.org/wiki?curid=922123" title="Powiat Regensburg">
Powiat Regensburg



</doc>
<doc id="922128" url="https://pl.wikipedia.org/wiki?curid=922128" title="Wiesiołoje">
Wiesiołoje



</doc>
<doc id="922129" url="https://pl.wikipedia.org/wiki?curid=922129" title="Shahjahanabad">
Shahjahanabad

Shahjahanabad było miastem położonym na terenie dzisiejszego Delhi w Indiach, założonym przez Szacha Dżahana w latach 1638-1649. Znajduje się tam Fort Delhi i Chandni Chowk. Podczas rządów Dżahana było stolicą Imperium Mogołów. Obecne ten rejon nazywany jest Old Delhi.

</doc>
<doc id="922134" url="https://pl.wikipedia.org/wiki?curid=922134" title="Manga i anime">
Manga i anime



</doc>
<doc id="922140" url="https://pl.wikipedia.org/wiki?curid=922140" title="Wybory parlamentarne w Szkocji w 2007 roku">
Wybory parlamentarne w Szkocji w 2007 roku

Wybory parlamentarne w Szkocji w 2007 były trzecimi z kolei wyborami powszechnymi do parlamentu Szkocji od momentu jego ustanowienia w 1999. Odbyły się 3 maja 2007, równolegle przeprowadzono też wybory do władz lokalnych.
Największą liczbę mandatów, 47, uzyskała Szkocka Partia Narodowa, minimalnie wyprzedzając rządzącą dotychczas Szkocką Partię Pracy, która zdobyła o jeden mandat mniej. Partia konserwatystów uzyskała 17 miejsc w parlamencie, liberalno-demokratyczna 16, Szkocka Partia Zielonych zdobyła 2 mandaty. Jeden mandat przypadł kandydatce niezależnej, Margo MacDonald.
Poza parlamentem znalazły się zasiadające w nim w poprzedniej kadencji Szkocka Partia Socjalistyczna oraz Zjednoczona Partia Szkockich Emerytów. Nie zdobyła żadnego mandatu nowa szkocka partia, Solidarność, założona przez Tommy’ego Sheridana.

</doc>
<doc id="922141" url="https://pl.wikipedia.org/wiki?curid=922141" title="Jan Kacper Heurich">
Jan Kacper Heurich

Jan Kacper Heurich, Jan Heurich starszy (ur. 21 czerwca 1834 w Warszawie, zm. 24 marca 1887 tamże) – polski architekt, przedstawiciel eklektyzmu. Ojciec Jana Fryderyka.
Życiorys.
W 1856 ukończył warszawską Szkołę Sztuk Pięknych ze stopniem budowniczego kl. I i swoją praktykę rozpoczął u Henryka Marconiego. W 1862 uzyskuje stopień budowniczego kl. II, w 1866 budowniczego kl. III. W trakcie praktyki zwiedził Włochy, Francję i Niemcy, studiując zabytki architektury. Projektował założenie spółdzielczych wspólnot budowlanych budujących tanie mieszkania robotnicze. Położył też duże zasługi dla piśmiennictwa technicznego.
Został pochowany na cmentarzu ewangelicko-augsburskim w Warszawie.

</doc>
<doc id="922145" url="https://pl.wikipedia.org/wiki?curid=922145" title="Saab Lancia 600">
Saab Lancia 600



</doc>
<doc id="922148" url="https://pl.wikipedia.org/wiki?curid=922148" title="Ostrosłup prawidłowy">
Ostrosłup prawidłowy

Ostrosłup prawidłowy – ostrosłup, w podstawie którego znajduje się wielokąt foremny, a rzutem jego wierzchołka jest środek geometryczny podstawy. 
Równoważnie można go zdefiniować jako ostrosłup, w podstawie którego znajduje się wielokąt foremny, a ściany boczne są przystającymi trójkątami równoramiennymi.
Ostrosłup prawidłowy czworokątny jest nazywany czasem piramidą, ponieważ właśnie w jego kształcie są zbudowane piramidy w Egipcie.
Podstawowe wzory.
Wzór na objętość ostrosłupa prawidłowego:

</doc>
<doc id="922153" url="https://pl.wikipedia.org/wiki?curid=922153" title="Jan Fryderyk Heurich">
Jan Fryderyk Heurich

Jan Fryderyk Heurich, Jan Heurich młodszy (ur. 16 lipca 1873 w Warszawie, zm. 11 grudnia 1925 tamże) – polski architekt, przedstawiciel historyzmu i wczesnego modernizmu, w latach 1920–1921 minister sztuki i kultury; syn Jana Kacpra.
Życiorys.
Absolwent Cesarskiej Akademii Sztuk Pięknych w Petersburgu.
Był wykładowcą form architektonicznych w ramach Kursów Politechnicznych na Wydziale Technicznym (1906-1907) Towarzystwa Kursów Naukowych w Warszawie. Był także w latach 1908-1916 członkiem TKN. Podczas I wojny światowej był działaczem Centralnego Komitetu Obywatelskiego, Rady Głównej Opiekuńczej, Rady Miejskiej. W odpowiedzi na deklarację wodza naczelnego wojsk rosyjskich wielkiego księcia Mikołaja Mikołajewicza Romanowa z 14 sierpnia 1914, podpisał telegram dziękczynny, głoszący m.in., że "krew synów Polski, przelana łącznie z krwią synów Rosyi w walce ze wspólnym wrogiem, stanie się największą rękojmią nowego życia w pokoju i przyjaźni dwóch narodów słowiańskich". Był pracownikiem Biura Departamentu Gospodarstwa Społecznego Tymczasowej Rady Stanu.
Współtworzył Wydział Architektury Politechniki Warszawskiej. Był jednym z organizatorów reaktywowanej Szkoły Sztuk Pięknych w Warszawie. Przewodniczył Radzie Artystycznej przy Magistracie, stał na czele Koła architektów Warszawskiego Stowarzyszenia Techników, był członkiem Towarzystwa Zachęty Sztuk Pięknych.
W latach 1920–1921 był ministrem sztuki i kultury. 
Został pochowany na cmentarzu ewangelicko-augsburskim w Warszawie (al. E/1/1).
W 2022 roku Fundacja Dziedzictwa Kulturowego odnowiła pomnika ministra Janickiego, dzięki wsparciu finansowemu Kancelarii Prezesa Rady Ministrów.
Prace.
Był autorem projektów wielu gmachów użyteczności publicznej w Warszawie m.in.:
Poza Warszawą zaprojektował m.in.:
Odznaczony Krzyżem Komandorskim Orderu Odrodzenia Polski (2 maja 1923).
Życie prywatne.
Był żonaty z Marią z d. Bobrowską, z którą miał dwóch synów i dwie córki, m.in. Marię Manteufflową.

</doc>
<doc id="922158" url="https://pl.wikipedia.org/wiki?curid=922158" title="B-Werk">
B-Werk



</doc>
<doc id="922159" url="https://pl.wikipedia.org/wiki?curid=922159" title="A-Werk">
A-Werk



</doc>
<doc id="922161" url="https://pl.wikipedia.org/wiki?curid=922161" title="A1-Werk">
A1-Werk



</doc>
<doc id="922169" url="https://pl.wikipedia.org/wiki?curid=922169" title="Katastrofa lotnicza samolotu Kenya Airways Lot Numer KQ 507">
Katastrofa lotnicza samolotu Kenya Airways Lot Numer KQ 507



</doc>
<doc id="922178" url="https://pl.wikipedia.org/wiki?curid=922178" title="Metafosforany">
Metafosforany

Metafosforany – sole lub estry kwasu metafosforowego.
Nieorganiczne sole kwasu metafosforowego występują w postaci pierścieniowych trimerów, tetramerów lub heksamerów, np. trimetafosforan sodu , tetrametafosforan sodu lub heksametafosforan sodu .
Organiczne metafosforany z grupy estrów występujące w postaci monomerycznej są niezwykle reaktywne. Stabilizują się przez utworzenie cyklicznych trimerów, trimetafosforanów. Trimetafosforany trialkilowe są związkami przejściowymi w reakcjach fosforylacji, natomiast 5′-trimetafosforany nukleozydów ulegają hydrolizie do trifosforanów, np. ATP.
Monomeryczny anion metafosforanowy uważany był za reaktywny produkt przejściowy w wielu reakcjach z udziałem fosforanów nieorganicznych i organicznych, jednakże najnowsze badania sugerują, iż czas jego życia w roztworach wodnych jest zbyt krótki, aby mógł on odegrać znaczącą rolę w mechanizmach reakcji fosforylacji/defosforylacji. Obecnie wskazuje się, że stanowi on graniczną, lecz nigdy nie osiąganą przez układ formę pięciokoordynacyjnego kompleksu aktywnego w kontinuum mechanistycznym reakcji substytucji nukleofilowej typu SN2, dla których silna asocjacja nukleofilu poprzedzona jest silną dysocjacją wiązań atomu fosforu z grupą opuszczającą.

</doc>
<doc id="922190" url="https://pl.wikipedia.org/wiki?curid=922190" title="Jan Klemens Branicki (podkomorzy krakowski)">
Jan Klemens Branicki (podkomorzy krakowski)

Jan Klemens Branicki herbu Gryf (zm. w 1657) – hrabia z Ruszczy, podkomorzy krakowski w latach 1653-1657, chorąży krakowski w latach 1641-1642, żupnik chęciński, starosta chęciński w latach 1615-1652, starosta bocheński i wielicki. 
Zawarł związek małżeński z Anną Beatą Wapowską, c. Katarzyny Kostczanki, h. Dąbrowa i Stanisława Jana Wapowskiego
W 1632 roku był elektorem Władysława IV Wazy z województwa sandomierskiego i rotmistrzem powiatu chęcińskiego.
Poseł na sejm 1641 roku, sejm 1643 roku, sejm 1646 roku
Poseł sejmiku proszowickiego na sejm koronacyjny 1649 roku, sejm zwyczajny 1652 roku, sejm zwyczajny 1654 roku, poseł sejmiku opatowskiego na sejm 1655 roku.
Został pochowany w krypcie kaplicy Matki Boskiej Częstochowskiej na Jasnej Górze w Częstochowie.

</doc>
<doc id="922195" url="https://pl.wikipedia.org/wiki?curid=922195" title="Brama Indii (Delhi)">
Brama Indii (Delhi)

Brama Indii (hindi: इण्डिया गेट; pierwotnie "Ku czci wszystkich Hindusów poległych na wojnach") – zabytek znajdującym się w Delhi, zbudowany przez Edwina Lutyensa ku chwale indyjskich żołnierzy, którzy zginęli w I wojnie światowej i na wojnach z Afganistanem. 
Historia.
Budowlę ufundował 10 lutego 1921 roku Artur, książę Connaught. Nazwiska poległych żołnierzy zostały wyryte na ścianach Bramy. Budowę ukończono w roku 1931. W 1971 utworzono grób nieznanego żołnierza.
Mierząca 42 m Brama jest położona w bardzo ważnym punkcie miasta, w którym zbiega się wiele ulic. Ruch odbywa się w pobliżu tego zabytku zawsze, chyba że zakażą tego władze - z różnych przyczyn (np. ataku terrorystów). Trawniki wokół bramy zawsze przyciągają wielu ludzi na odpoczynek, szczególnie nocą, kiedy Brama Indii jest oświetlona.
Inskrypcja.
Na górze napisano wielkimi literami:
"To the dead of the Indian armies who fell honoured in France and Flanders Mesopotamia and Persia East Africa Gallipoli and elsewhere in the near and the far-east and in sacred memory also of those whose names are recorded and who fell in India or the north-west frontier and during the Third Afgan War."
Co znaczy:
"Zmarłym z indyjskich armii, którzy polegli z honorem we Francji i Flandrii, Mezopotamii i Persji, Afryce Wschodniej, półwyspie Gallipoli i wszędzie na Bliskim i Dalekim Wschodzie oraz w uświęconej pamięci także tym, których imiona zostały zapamiętane, a którzy polegli w Indiach lub na granicy północno-zachodniej podczas trzeciej wojny afgańskiej."

</doc>
<doc id="922196" url="https://pl.wikipedia.org/wiki?curid=922196" title="Siółkowa">
Siółkowa



</doc>
<doc id="922201" url="https://pl.wikipedia.org/wiki?curid=922201" title="Ród Bëora">
Ród Bëora



</doc>
<doc id="922204" url="https://pl.wikipedia.org/wiki?curid=922204" title="Kompleks Portnoya">
Kompleks Portnoya

Kompleks Portnoya – powieść amerykańskiego pisarza Philipa Rotha, której akcja toczy się w środowisku amerykańskich Żydów. Wydana w 1969, została uznana za skandalizującą i w wielu krajach objęta zakazem dystrybucji. 
Tygodnik „Time” uznał ją za jedną ze stu najważniejszych powieści angielskojęzycznych wydanych od roku 1923.
Kompozycja.
Powieść ma formę monologu tytułowego bohatera, Alexa Portnoya, podczas seansu u psychoanalityka. Portnoy usiłuje ustalić źródło swoich niepowodzeń w sferze seksualnej oraz niemożności wyzwolenia się od pęt kulturowych, które pragnie zerwać. Powieść zawiera wiele opisów fantazji seksualnych, lecz jest także analizą psychologiczną jednostki targanej poczuciem winy oraz portretem środowiska amerykańskich Żydów. 
Kompleks Portnoya w kulturze.
3 lata po publikacji – w 1972 – powieść doczekała się w reżyserii Ernesta Lehmana.
Powieść stanowiła inspirację do powstania spektaklu teatralnego "Kompleks Portnoya", zrealizowanego przez Teatr Konsekwentny w Teatrze Stara ProchOFFnia w Warszawie w kwietniu 2010. Spektakl wyreżyserowali Adam Sajnuk i Aleksandra Popławska. Wystąpili w nim: Adam Sajnuk, Monika Mariotti, Bartosz Adamczyk, Anna Smołowik.

</doc>
<doc id="922205" url="https://pl.wikipedia.org/wiki?curid=922205" title="Greg Welts">
Greg Welts



</doc>
<doc id="922207" url="https://pl.wikipedia.org/wiki?curid=922207" title="Opel TID">
Opel TID

Opel TID (ang. "Triple Info Display") – wyświetlacz danych stosowany w samochodach marki Opel w modelach Astra F, Corsa B, oraz Tigra A.
Funkcje.
Wyświetlacz TID posiada organizację ośmioznakową i dzieli się na trzy części. W polu po lewej stronie pokazywany jest aktualny czas w systemie 24-godzinnym. Pole środkowe służy do wyświetlania daty (w systemie dd-mm-rrrr) oraz informacji z oryginalnego radia Opel (bez własnego wyświetlacza) lub z innych radioodbiorników, które współpracują z wyświetlaczem TID (niektóre modele Kenwood oraz Grundig) a także po dłuższym przytrzymaniu obydwu przycisków wyświetla prędkość pojazdu ale tylko do 53 km/h, powyżej tej prędkości wyświetla się +53 km/h. W prawym polu wyświetlacz pokazuje temperaturę. Dodatkowo, nad środkowym polem wyświetlacza znajdują się ikonki stanu radioodbiornika.

</doc>
<doc id="922212" url="https://pl.wikipedia.org/wiki?curid=922212" title="Dekanat błoński">
Dekanat błoński

Dekanat błoński – jeden z 25 dekanatów rzymskokatolickich archidiecezji warszawskiej wchodzącej w skład metropolii warszawskiej. W skład dekanatu wchodzi 12 parafii:

</doc>
<doc id="922213" url="https://pl.wikipedia.org/wiki?curid=922213" title="Kofi">
Kofi

Kofi, także Kofirock – polski zespół rockowy założony w Nowej Dębie.
Zespół powstał na przełomie 2000/2001. Założycielem grupy jest Dariusz „Daro” Babiarz – były wokalista formacji Holy Dogs, laureata I nagrody jury Festiwalu w Jarocinie 1991. Pierwszy publiczny występ zespołu odbył się na scenie radiowej „trójki” w Studio im. Agnieszki Osieckiej – czerwiec 2001. Był to konkurs „Rock w Jedynce”. Zespół zajął w tej edycji konkursu I miejsce. W lutym 2004 rozpoczął nagrania w tarnowskim studio „Spectrum” nad płytą "Absorbing Music", która ukazała się w grudniu 2005 roku. Po wydaniu płyty grupa zawiesiła działalność.
W 2010 zespół w nowym składzie rozpoczął próby nad nowym muzycznym materiałem. W 2014 grupa nagrała teledysk do utworu „Miejski gniew”. Na przełomie 2014 i 2015 roku nastąpiła kolejna reorganizacja składu. Do zespołu powrócili gitarzysta Konrad Magda oraz basista Grzegorz Pawelec, na perkusji gra Arkadiusz Rębisz. Owocem tej współpracy jest kolejny album zatytułowany "Sex Club" wydany w czerwcu 2016.

</doc>
<doc id="922215" url="https://pl.wikipedia.org/wiki?curid=922215" title="Iwona Nabożna">
Iwona Nabożna

Iwona Nabożna (ur. 19 września 1967 we Wrocławiu) – polska piłkarka ręczna, mistrzyni i reprezentantka Polski.
Życiorys.
Sport zaczęła uprawiać w Szkole Podstawowej nr 1 w Lublinie. Od 1982 była zawodniczką MKS Lublin, od 1987 do 1992 grała w AZS AWF Wrocław, z którym zdobyła dwukrotnie mistrzostwo Polski (1989, 1990). W 1992 została zawodniczką klubu sportowego Montex Lublin i kapitanem tej drużyny w roku awansu do ekstraklasy. Z lubelskim klubem zdobyła siedem mistrzostw Polski z rzędu (1995–2001). Karierę zakończyła z powodu kontuzji. W sezonie 2000/2001 zagrała w eliminacyjnych spotkaniach Pucharu EHF, który ostatecznie lubelska drużyna zdobyła bez jej udziału w decydujących spotkaniach (od ćwierćfinału).
Od piętnastego roku życia była powoływana do reprezentacji Polski w poszczególnych kategoriach wiekowych. W 1985 wraz z reprezentacją Polski wywalczyła brązowy medal młodzieżowych mistrzostw świata. W reprezentacji Polski seniorek debiutowała 24 września 1986 w towarzyskim spotkaniu z Austrią. Wystąpiła na mistrzostwach świata grupy A w 1986 (13. miejsce) i w 1993 (10. miejsce) oraz grupy B w 1989 (6. miejsce). Grała na mistrzostwach Europy w 1996 (11. miejsce) i w 1998 (5. miejsce). Ostatni raz w biało-czerwonych barwach wystąpiła 21 lutego 1999 w towarzyskim spotkaniu z Niemcami. Łącznie w pierwszej reprezentacji Polski wystąpiła 200 razy, zdobywając 374 bramki.
W 1994 i 1995 była wybierana najlepszym sportowcem roku w województwie lubelskim w plebiscycie „Kuriera Lubelskiego”.
Jest absolwentką Akademii Wychowania Fizycznego we Wrocławiu (1993). Po zakończeniu kariery sportowej podjęła pracę jako nauczycielka wychowania fizycznego w Gimnazjum nr 14 w Lublinie. W 2010 została równocześnie asystentką trenera Kima Rasmussena w reprezentacji Polski seniorek.

</doc>
<doc id="922216" url="https://pl.wikipedia.org/wiki?curid=922216" title="Obserwator Lokalny">
Obserwator Lokalny

Obserwator Lokalny – tygodnik ukazujący się na terenie miasta Dębicy oraz okolicznych gmin, zasięgiem obejmuje teren zamieszkany przez około 150 tys. osób. Korzenie tygodnika sięgają 1967 roku kiedy to powstała pierwsza dębicka gazeta "Echo Załogi", przedstawiająca życie społeczno-gospodarcze związane z największymi ówczesnymi zakładami Dębicy. W roku 1993 następuje kolejna zmiana nazwy na "Gazeta Dębicka - Echo Załogi". W 1999 roku została ona decyzja wydawców zlikwidowana, a jej byli dziennikarze powołali do życia nową gazetę - magazyn informacyjno-publicystyczny "Obserwator Lokalny".
Obserwator Lokalny jest aktualnie najstarszym tygodnikiem wydawanym w powiecie dębickim. Niedawno redakcja uruchomiła portal informacyjny debica24.eu, na którym zamieszczane są aktualne informacje z Dębicy i okolic.

</doc>
<doc id="922220" url="https://pl.wikipedia.org/wiki?curid=922220" title="Shirley Walker">
Shirley Walker

Shirley Walker (ur. 10 kwietnia 1945 w Napa, Kalifornia, zm. 29 listopada 2006 w Reno, Nevada) – amerykańska kompozytorka i dyrygentka. Była jedną z niewielu kompozytorek muzyki filmowej. 
Stworzyła muzykę do wielu filmów, m.in. seria "Oszukać przeznaczenie", "Wspomnienia niewidzialnego człowieka", "Willard", "Krwawe święta" oraz seriali: "Falcon Crest", "Gwiezdna eskadra", "China Beach", "The Flash". Przy tym ostatnim współpracowała z Dannym Elfmanem, z którym pracowała wspólnie nad wieloma produkcjami ("Wigilijny show", "Batman"). Była członkiem, oraz wiceprzewodniczącym Społeczności Kompozytorów i Liryków ("The Society of Composers &amp; Lyricists").
Przed śmiercią pracowała nad muzyką do filmu opartego na komiksie Darwyna Cooka "DC: The New Frontier".
Shirley Walker zmarła 29 listopada 2006 roku z powodu komplikacji spowodowanych udarem mózgu, którego doświadczyła dwa tygodnie przedtem.

</doc>
<doc id="922224" url="https://pl.wikipedia.org/wiki?curid=922224" title="Zeuditu">
Zeuditu

Zeuditu (amh. ዘውዲቱ) (ur. 29 kwietnia 1876 w Ydżersa Goro, zm. 2 kwietnia 1930 w Addis Abebie) – cesarzowa Etiopii w latach 1916–1930, odznaczona Orderem Salomona. Była pierwszą kobietą na tronie cesarskim, choć wcześniej były kobiety faktycznie sprawujące władzę np. jako królowe-matki.
Życiorys.
Zeuditu była najstarszą z trójki dzieci Menelika II. Gdy miała 16 lat, ojciec wydał ją za mąż za syna Jana IV, co miało zapewnić mu poparcie prowincji Tigraj. Po jego śmierci w 1888 miała jeszcze dwóch mężów.
W 1916 obalono cesarza Lydża Ijasu pod pretekstem sprzyjania muzułmanom. Zwierzchnik Kościoła Etiopskiego proklamował wówczas Zeuditu cesarzową, jednocześnie wyznaczając Teferi Mekonnyna na następcę tronu. 
Władza Zeuditu była w praktyce bardzo ograniczona, w początkowym okresie jej panowania dominował nad nią Habte Gijorgis, dowódca wojsk jej ojca, po jego śmierci w 1927 zakres swojej władzy stopniowo powiększał regent Teferi. W 1928 zdołał całkowicie odsunąć ją od władzy. Cesarzowa zmarła w 1930, podejrzewa się Teferiego o jej otrucie, choć z drugiej strony wiadomo, że cierpiała na cukrzycę.
Za jej panowania Etiopia została przyjęta do Ligi Narodów (28 września 1923).

</doc>
<doc id="922225" url="https://pl.wikipedia.org/wiki?curid=922225" title="Opel DID">
Opel DID

Opel DID (ang. Double Info Display) – wyświetlacz danych stosowany w samochodach marki Adam Opel AG w modelach Astra I, Corsa I.
Funkcje.
Wyświetlacz DID posiada organizację ośmioznakową i dzieli się na dwie części. Środkowe pole służy do wyświetlania daty (w systemie dd-mm-rr) oraz informacji z oryginalnego radia Opel (bez własnego wyświetlacza) lub z innych radioodbiorników, które współpracują z wyświetlaczem TID (niektóre modele Kenwood oraz Grundig). W prawym polu wyświetlacz pokazuje aktualny czas w systemie 24-godzinnym. Dodatkowo, pod środkowym polem wyświetlacza znajdują się ikonki stanu radioodbiornika.

</doc>
<doc id="922228" url="https://pl.wikipedia.org/wiki?curid=922228" title="Dekanat Grodków">
Dekanat Grodków

Dekanat Grodków – jeden z 36 dekanatów w rzymskokatolickiej diecezji opolskiej.
W skład dekanatu wchodzi 13 parafii:

</doc>
<doc id="922229" url="https://pl.wikipedia.org/wiki?curid=922229" title="Dr T i kobiety">
Dr T i kobiety

Dr T i kobiety – komedia romantyczna produkcji amerykańskiej z 2000 roku w reżyserii Roberta Altmana.

</doc>
<doc id="922234" url="https://pl.wikipedia.org/wiki?curid=922234" title="Plac Andrzeja w Katowicach">
Plac Andrzeja w Katowicach

Plac Andrzeja – plac usytuowany w Śródmieściu Katowic. Położony jest na styku ulic: Mikołaja Kopernika (od południa), Marii Skłodowskiej-Curie (od wschodu) oraz Andrzeja (od północy). Od strony wschodniej znajduje się wylot ulicy Krzywej. Od strony zachodniej sąsiadują budynki aresztu śledczego i sądu okręgowego.
Opis.
Plac pełni funkcje rekreacyjne. Został wytyczony w okresie szybkiej rozbudowy śródmieścia na przełomie XIX i XX wieku. Na placu zawsze istniała fontanna. Odnowiona w 2000 roku, została nazwana przez mieszkańców miasta "Jędruś". Na placu rosną topole oraz żywopłot z berberysu pospolitego odmiany purpurowej ("Berberis vulgaris" 'Atropurpurea').
Plac był zawsze własnością miasta. Na przełomie XIX i XX w. zlokalizowane było na nim targowisko dla bydła i koni. Od 1905 roku na Andreasplatz grały dwa katowickie kluby piłkarskie: Diana Kattowitz (do 1920 roku) oraz FC Kattowitz. W tym okresie wyświetlano tu także plenerowo pokazy kinematograficzne. W połowie lat 20. XX w. planowano wybudować na placu, kosztem ok. 2,5 miliona ówczesnych złotych, nowy katowicki ratusz, do czego jednak nie doszło.
U zbiegu ulic Mikołaja Kopernika i Marii Curie-Skłodowskiej, vis-à-vis kościoła garnizonowego odsłonięto 24 maja 2001 Pomnik Ofiar Katynia autorstwa Stanisława Hochuła (rzeźbiarz) i Mariana Skałkowskiego (projektant).
Na murze więzienia (róg placu Andrzeja i ulicy Mikołaja Kopernika) umieszczona została tablica upamiętniająca żołnierzy Śląskiego Okręgu Armii Krajowej zamordowanych w katowickim więzieniu w czasie II wojny światowej i w okresie stalinowskim.
Przed 1922 plac nosił nazwę "Andreasplatz", natomiast w okresie PRL-u "plac 22 Lipca".

</doc>
<doc id="922235" url="https://pl.wikipedia.org/wiki?curid=922235" title="Lucas Castromán">
Lucas Castromán

Lucas Martín Castromán (ur. 2 października 1980 w Luján) – piłkarz argentyński grający na pozycji prawego pomocnika.
Kariera klubowa.
Castromán jest wychowankiem klubu CA Vélez Sarsfield. W jego barwach zadebiutował dość szybko, bo w wieku 17 lat w 1997 roku. Gry w piłkę uczył się od starszych od siebie reprezentantów Argentyny, Patricio Campsa, Christiana Bassedasa oraz Claudio Husaína. W Velezie spędził 3,5 roku grając w Primera División, ale w tym czasie nie osiągnął żadnych sukcesów.
Zimą 2001 Castromán zainteresowało się S.S. Lazio i zawodnik podpisał kontrakt z tymże klubem. W Serie A w rundzie wiosennej zdobył 2 gole i wystąpił także w Lidze Mistrzów, jednak rzymski klub odpadł w drugiej fazie grupowej. W kolejnych dwóch sezonach spędzonych w Lazio nie pokazał jednak w pełni swojego talentu, jak miało to miejsce w lidze argentyńskiej. Grał mało, najczęściej jako rezerwowy i łącznie w sezonach 2001/2002 oraz 2002/2003 zagrał w 37 meczach, w których strzelił 1 gola, a największym sukcesem było zajęcie 4. miejsca w 2003 roku. Latem Lucas został wypożyczony do innego klubu Serie A, Udinese Calcio. W nim także spisywał się poniżej oczekiwań i często przegrywał rywalizację na prawym skrzydle z Dino Favą.
W 2004 roku Castromán postanowił wrócić do Vélezu, w którym od razu załapał się do wyjściowej jedenastki. W sezonie 2004/2005 odzyskał formę i zdobył 10 bramek w lidze, co między innymi przyczyniło się do wywalczenia przez klub z Buenos Aires tytułu mistrza fazy Clausura (pierwszego od 8 lat). W sezonie 2005/2006 strzelił 5 goli. Ze swoim klubem zajął odpowiednio 3. pozycję w fazie Apertura oraz 10. w Clausura.
W Vélezie Castromán podpadł w konflikt ze szkoleniowcem Ricardem Lavolpe i postanowił odejść w 2007 roku do meksykańskiej Amériki Meksyk. 17 grudnia został wystawiony na listę transferową z powodu kontuzji i złego stanu zdrowia. W 2008 roku wrócił do Argentyny i za ponad milion dolarów został wypożyczony do Boca Juniors. Zagrał tam w pięciu spotkaniach. Po powrocie do Meksyku opuścił klub i podpisał kontrakt z Racing Club.
Kariera reprezentacyjna.
W reprezentacji Argentyny Castromán zadebiutował za kadencji Marcelo Bielsy, 20 grudnia 2000 w wygranym 2:0 meczu z Meksykiem rozegranym w Los Angeles w ramach Reebok Cup.

</doc>
<doc id="922236" url="https://pl.wikipedia.org/wiki?curid=922236" title="Lucas Castroman">
Lucas Castroman



</doc>
<doc id="922243" url="https://pl.wikipedia.org/wiki?curid=922243" title="Dekanat Kamień Śląski">
Dekanat Kamień Śląski

Dekanat Kamień Śląski – jeden z 36 dekanatów w rzymskokatolickiej diecezji opolskiej.
W skład dekanatu wchodzi 11 parafii:

</doc>
<doc id="922247" url="https://pl.wikipedia.org/wiki?curid=922247" title="Earl Butz">
Earl Butz

Earl Lauer Butz (ur. 3 lipca 1909 w Albion, Indiana, zm. 2 lutego 2008 w West Lafayette, Indiana) – amerykański działacz państwowy, sekretarz rolnictwa w administracji Richarda Nixona i Geralda Forda.
Studiował na Purdue University w West Lafayette (Indiana), gdzie w 1932 uzyskał bakalaureat z nauk rolniczych, a w 1937 doktorat z ekonomii rolnictwa. Był m.in. wiceprezydentem Amerykańskiego Towarzystwa Ekonomiki Rolnictwa i Amerykańskiego Towarzystwa Zarządców Farm. W 1954 został mianowany przez prezydenta Dwighta Eisenhowera asystentem sekretarza rolnictwa (funkcję sekretarza pełnił w tym czasie Ezra Taft Benson) oraz przewodniczącym amerykańskiej delegacji przy Organizacji Narodów Zjednoczonych ds. Rolnictwa i Wyżywienia (FAO). W 1957 przeszedł do pracy akademickiej na macierzystej uczelni Pardue University, gdzie był m.in. dziekanem wydziału rolniczego i wiceprezydentem uniwersyteckiej fundacji badań naukowych.
W 1971 Richard Nixon powołał go w skład swojego gabinetu, powierzając tekę sekretarza ds. rolnictwa. Butz zachował stanowisko ministerialne po Watergate i po 1974 kontynuował pracę w administracji Geralda Forda. Złożył rezygnację w październiku 1976 w atmosferze skandalu, po rasistowskich i wulgarnych wypowiedziach, wygłoszonych na pokładzie samolotu, którym wracał z krajowej konwencji Partii Republikańskiej; świadkami jego wypowiedzi byli piosenkarz Pat Boone oraz były doradca prawny Białego Domu John Dean. Po dymisji Butza, który powrócił na Purdue University, funkcję sekretarza rolnictwa na ostatnie miesiące kadencji prezydenckiej Geralda Forda przejął John Knebel.
W maju 1981 Butz został uznany za winnego przestępstwa podatkowego. Skazano go początkowo na 5 lat więzienia, ostatecznie wyrok złagodzono do miesiąca pozbawienia wolności i kary grzywny.
Earl Butz był najstarszym żyjącym dawnym członkiem rządu amerykańskiego. Jego bratankiem jest Dave Butz, zawodnik futbolu amerykańskiego.

</doc>
<doc id="922259" url="https://pl.wikipedia.org/wiki?curid=922259" title="Osiedle Mikołaja Kopernika">
Osiedle Mikołaja Kopernika



</doc>
<doc id="922265" url="https://pl.wikipedia.org/wiki?curid=922265" title="Andreasplatz">
Andreasplatz



</doc>
<doc id="922267" url="https://pl.wikipedia.org/wiki?curid=922267" title="MBII">
MBII



</doc>
<doc id="922268" url="https://pl.wikipedia.org/wiki?curid=922268" title="Dekanat Kędzierzyn">
Dekanat Kędzierzyn

Dekanat Kędzierzyn – jeden z 36 dekanatów w rzymskokatolickiej diecezji opolskiej.
W skład dekanatu wchodzi 11 parafii:
Strona dekanatu: dekanat.alfsoft.net

</doc>
<doc id="922269" url="https://pl.wikipedia.org/wiki?curid=922269" title="Wilhelmsplatz">
Wilhelmsplatz



</doc>
<doc id="922271" url="https://pl.wikipedia.org/wiki?curid=922271" title="Wyniosłość Giełczewska">
Wyniosłość Giełczewska

Wyniosłość Giełczewska "(Wzniesienie Giełczewskie, Wierzchowina Giełczewska)" (343.17) – mezoregion fizycznogeograficzny we wschodniej Polsce, stanowiący środkową część Wyżyny Lubelskiej, położony w międzyrzeczu trzech rzek: Bystrzycy, Wieprza i Poru. Od północy graniczy z Płaskowyżem Świdnickim, od północnego wschodu z Obniżeniem Dorohuckim, od wschodu z Działami Grabowieckimi, od południa z Padołem Zamojskim, od południowego zachodu ze Wzniesieniami Urzędowskimi, od zachodu z Równiną Bełżycką a od północnego zachodu z Płaskowyżem Nałęczowskim.
Region jest wzniesieniem osiągającym wysokość do 306 m n.p.m. (w formie ostańców), zbudowanym z przewarstwionych marglami opok. W południowo-zachodniej części regionu występują dodatkowo płaty lessów. Doliny Wyniosłości Giełczewskiej są asymetryczne, sieć wodna ma natomiast układ promienisty. Gleby regionu to przede wszystkim rędziny i gleby brunatnoziemne. Mezoregion jest regionem rolniczym.
Na obszarze Wyniosłości Giełczewskiej znajduje się Krzczonowski Park Krajobrazowy (utworzony w 1990).
W regionie są dwa miasta: Bychawa i Piaski. Inne miejscowości to m.in. Fajsławice, Wysokie, Żółkiewka, Piotrków, Krzczonów i Giełczew (od której pochodzi nazwa regionu).

</doc>
<doc id="922275" url="https://pl.wikipedia.org/wiki?curid=922275" title="Tromelin">
Tromelin

Tromelin – niezamieszkana wyspa o powierzchni 0,8 km², położona w zachodniej części Oceanu Indyjskiego, około 450 km na wschód od wybrzeży Madagaskaru. Od wyspy Mauritius oddalona jest o 553 km, a od wyspy Reunion o 556 km.
Wyspa jest płaską (wznoszącą się na 7 m n.p.m. w najwyższym punkcie), porośniętą niską roślinnością ławicą piasku o długości 1723 m i szerokości 818 m. Otoczona jest rafami koralowymi i stanowi dogodne miejsce gniazdowania ptaków i żółwi morskich. Dostęp drogą morską jest utrudniony ze względu na izolację wyspy i stale wiejące nad nią pasaty. Wyspa nie posiada portu morskiego ani przystani.
Tromelin znajduje się w posiadaniu francuskim i stanowi część Wysp Rozproszonych Oceanu Indyjskiego (fr. "Îles éparses de l'océan Indien"), z którymi przynależy do Francuskich Terytoriów Południowych i Antarktycznych (do 2005 roku wchodziły w skład Reunionu). Stanowi terytorium sporne z Mauritiusem.
Wyspa nie ma stałych mieszkańców. Okazjonalnie pracują tam naukowcy różnych dyscyplin, meteorolodzy i pracownicy serwisowi, którzy prowadzą badania i okresowo konserwują urządzenia automatycznej stacji meteorologicznej. Na wyspie jest kilka parterowych budynków. Są to obiekty o przeznaczeniu mieszkalnym oraz gospodarczym. Jest tam także kilka generatorów elektrycznych wiatrowych i słonecznych. Wybudowano także pas lotniska o długości ok. 1100 metrów, który dodatkowo może być wykorzystywany jako lądowisko awaryjnego przyziemienia dla samolotów, przemierzających przestrzeń powietrzną nad Oceanem Indyjskim. Pas lotniska jest nadal używany przez załogi samolotów transportowych przewożących pracowników, sprzęt naukowy i zapasy. Na wyspę łatwiej dostać się samolotem niż drogą morską. Na wyspie nie ma dróg. Jedynymi pojazdami mechanicznymi są quady naukowców.
Historia.
Wyspa została po raz pierwszy odnotowana w r. 1722 przez francuskiego nawigatora, Jean Marie Briand de la Feuillée. Początkowo nosiła nazwę "Île des Sables".
31 lipca 1761 roku na rafę koralową koło wysepki wpadł żaglowiec "Utile", należący do Francuskiej Kompanii Wschodnioindyjskiej, który przewoził nielegalnie z Madagaskaru na wyspę Mauritius 60 niewolników malgaskich.
Niewolnicy dotarli do brzegu wpław. Marynarze dostarczyli im szalupą żywność z wraku, zamierzając po nich wrócić, po czym odpłynęli na Madagaskar. Ale już nie wrócili.
15 lat później, 29 listopada 1776 roku, do wysepki przybiła francuska korweta "La Dauphine", dowodzona przez kapitana Tromelin (od tej pory wyspa nosi jego nazwisko). Na lądzie, który powinien być bezludny, załoga zauważyła ognisko, na którym płonęło drewno z wraku. Znaleziono siedem kobiet i ośmiomiesięczne niemowlę.
Francuskie roszczenia do wyspy sięgają roku 1810. Jednak od XIX wieku do 1950 Tromelin była zależna od brytyjskiej kolonii Mauritius. W roku 1954, na podstawie umowy między Francją i Wielką Brytanią, Francuzi zbudowali na wyspie stację meteorologiczną i lądowisko.
Jest przedmiotem sporu, czy umowa równocześnie przeniosła przynależność Tromelin do Francji. Mauritius uważa wyspę za część swojego terytorium, twierdząc, że przynależność nie została przeniesiona, zaś wyspa była częścią kolonii Mauritius w czasie uzyskania niepodległości. Rzeczywiście, już w roku 1959, jeszcze przed uzyskaniem niepodległości, Mauritius poinformował Światową Organizację Meteorologiczną, że uważa Tromelin za część swojego terytorium. Francja i Mauritius zawarły porozumienie o wspólnym zarządzaniu wyspą w roku 2010.
Tromelin posiada wyłączną strefę ekonomiczną o powierzchni 280 tys. km2, sąsiadującą ze strefą ekonomiczną Reunionu. Stacja meteorologiczna, która ostrzega przed cyklonami, jest nadal prowadzona przez Francję, zaś obsługiwana przez meteorologów z Réunionu.
W latach 2006, 2008, 2010 i 2013 Tromelin odwiedziły ekspedycje archeologiczne, poszukujące śladów tragedii z lat 1761-76 oraz odpowiedzi na pytanie, w jaki sposób Malgasze żyli na wysepce pozbawionej słodkiej wody i roślinności.

</doc>
<doc id="922277" url="https://pl.wikipedia.org/wiki?curid=922277" title="Dekanat Kietrz">
Dekanat Kietrz

Dekanat Kietrz – jeden z 36 dekanatów w rzymskokatolickiej diecezji opolskiej. Do 1972 podlegał formalnie archidiecezji ołomunieckiej wchodząc w skład tzw. dystryktu kietrzańskiego. Od 2021 dziekanem jest ks. Marcin Sychterz.
Parafie.
W skład dekanatu wchodzi 12 parafii:
Historia.
W większości obszar dekanatu należał pierwotnie do diecezji ołomunieckiej. Został utworzony w 1729 a większość jego parafii należała uprzednio do dekanatu opawskiego. W 1742 obszar dekanatu w wyniku I wojny śląskiej znalazł się w granicach Królestwa Prus i stał się jednym z trzech dekanatów tzw. dystryktu kietrzańskiego. W 1863 liczył 36907 katolików, 913 niekatolików i 305 żydów. Do 1972 formalnie podlegał archidiecezji ołomunieckiej, po czym wszedł w skład utworzonej w tymże roku diecezji opolskiej.
Do diecezji ołomunieckiej nigdy nie należała jedynie parafia w Maciowakrzu.

</doc>
<doc id="922278" url="https://pl.wikipedia.org/wiki?curid=922278" title="Maxi Lopez">
Maxi Lopez



</doc>
<doc id="922282" url="https://pl.wikipedia.org/wiki?curid=922282" title="Górniczek zwyczajny">
Górniczek zwyczajny

Górniczek zwyczajny, górniczek ("Eremophila alpestris") – gatunek małego ptaka z rodziny skowronków (Alaudidae). Zasiedla Eurazję i Amerykę Północną, niewielkie izolowane populacje także północno-zachodnią Afrykę (Maroko) i północno-zachodnią Amerykę Południową (Kolumbia). Północne populacje są wędrowne.
Systematyka i zasięg występowania.
Międzynarodowy Komitet Ornitologiczny (IOC) wyróżnia ponad czterdzieści podgatunków "E. alpestris":
Autorzy "Handbook of the Birds of the World" sugerują zmniejszenie liczby podgatunków do 28. Niektórzy autorzy proponują podział tego taksonu na kilka gatunków.
W Polsce górniczek zwyczajny regularnie pojawia się na przelotach oraz zimuje: na zachodzie średnio licznie, na wschodzie rzadko i bardzo nielicznie.
Morfologia.
Wielkością dorównuje skowronkowi. Sylwetka krępa z mała głową. U ptaków dorosłych, brązowo-karmelowy wierzch ciała z jaśniejszymi obrzeżeniami lotek oraz tzw. "różki", czyli pióra odstające do góry z boków ciemienia (występują tylko latem). Zimą wierzch jest mniej rdzawy. Spód biały z brązowo paskowanymi bokami ( u dorosłych ) i prążkowanym ( u juv.). U dorosłych występuje również rysunek na głowie. Przód głowy żółty z czarnym "hakiem" za okiem i czarną półobrożą. U samicy rysunek jest słabiej zaznaczony, ponadto żółć na głowie jest bardzo blada. Kark rdzawo brązowy. Dorosłe zimą mają bardziej rozmyty rysunek na ciele, bez "różków". Imm. samice mają mniejsze rozmiary, słabiej zaznaczony rysunek na głowie, brak różków, szary kantarek i płaszcz ciemno kreskowany. Juv. mają czarno-biało plamkowany wierzch ciała z czarno plamkowaną głową. Odróżnia je również żółty dziób ( u dorosłych czarny). W locie widoczne są czarne boki ogona, na których krańcu znajduje się biały pas. Widoczne są wtedy z wierzchu białe paski pokrywowe. Podgatunek "penicillata zamiast żółci, ma biel na głowie."
Głos.
Górniczek w swojej palecie głosowej posiada piskliwe dźwięki "ih" lub "ih-diu" oraz "ih-didiu". Głos ten jest metaliczny, energiczny i "anonimowy". Wydaje również "prsz" oraz "tsrr". Swą piosenkę wydaje na kamieniu. Składa się ona z zwrotek, które trwają około 1-2,5 s, mające "nieśmiały" początek z świergotliwym brzmieniu.
Ekologia i rozród.
Ptaki w Europie zamieszkują suchą tundrę, płaskowyże, wybrzeża mórz arktycznych i górzyste miejsca na Bałkanach. Populacja północna wędruje i zimuje w Europie Środkowej. Wtedy go można spotkać również w Polsce. Górniczek zimuje również na wybrzeżach morza północnego. Ptaki z Bałkanach są osiadłe. Poza okresem lęgowym, prowadzą stadny tryb życia.
Gniazdo.
Gniazdo zakłada w płytkim zagłębieniu, osłonięte roślinnością. Wyścielone jest suchymi trawami, liśćmi, łodygami i delikatnym materiałęm roślinnym.
W północnej Europie pierwsze jaja składane są od maja do czerwca. Wyprowadza dwa lęgi. Składa 2-4 jaja (bardzo rzadko również piąte).
Wysiadywanie jaj trwa 10-11 dni i wykonuje wyłącznie samica. Młode rosną szybko i stają się lotne po 16-18 dniach, jednak gniazdo opuszczają kilka dni wcześniej. Lotne już młode ptaki są karmione przez obie płcie, jednak później karmi je tylko samiec, podczas gdy samica przygotowuje się do drugiego lęgu.
W sezonie lęgowym żywi się bezkręgowcami (zwłaszcza owadami i ich larwami), zimą materiałem roślinnym (nasionami). Pisklęta są karmione niemal wyłącznie bezkręgowcami, w tym także pierścienicami.
Status i ochrona.
Międzynarodowa Unia Ochrony Przyrody (IUCN) uznaje górniczka zwyczajnego za gatunek najmniejszej troski (LC – "Least Concern") nieprzerwanie od 1988 roku. Organizacja Partners in Flight w 2017 roku szacowała liczebność światowej populacji na około 140 milionów dorosłych osobników. Globalny trend liczebności populacji uznawany jest za spadkowy, choć według szacunków BirdLife International populacja europejska jest stabilna.
W Polsce jest objęty ścisłą ochroną gatunkowąi nielicznie przelotny oraz zimujący.

</doc>
<doc id="922285" url="https://pl.wikipedia.org/wiki?curid=922285" title="Gajki (województwo zachodniopomorskie)">
Gajki (województwo zachodniopomorskie)

Gajki – (do 1945 r. "Uhlenhorst"), osada leśna w Polsce położona w województwie zachodniopomorskim, w powiecie gryfińskim, w gminie Gryfino, przy drodze wojewódzkiej nr 121 łączącej Gryfino i Myślibórz.
W latach 1975–1998 miejscowość administracyjnie należała do województwa szczecińskiego.

</doc>
<doc id="922286" url="https://pl.wikipedia.org/wiki?curid=922286" title="Łubnica (województwo zachodniopomorskie)">
Łubnica (województwo zachodniopomorskie)

Łubnica – wieś w Polsce położona w województwie zachodniopomorskim, w powiecie gryfińskim, w gminie Gryfino.
W latach 1975–1998 miejscowość administracyjnie należała do województwa szczecińskiego.
Wieś została założona jako kolonia wsi Radziszewo w 1811 roku przez Georga Schulza. W ostatnich latach dzięki inicjatywie lokalnych działaczy powstało nowe nabrzeże.

</doc>
<doc id="922287" url="https://pl.wikipedia.org/wiki?curid=922287" title="Dekanat Kluczbork">
Dekanat Kluczbork

Dekanat Kluczbork – jeden z 36 dekanatów w rzymskokatolickiej diecezji opolskiej.
W skład dekanatu wchodzi 11 parafii:

</doc>
<doc id="922299" url="https://pl.wikipedia.org/wiki?curid=922299" title="Ciosna">
Ciosna

2 miejscowości w Polsce:

</doc>
<doc id="922301" url="https://pl.wikipedia.org/wiki?curid=922301" title="Ciosna (województwo zachodniopomorskie)">
Ciosna (województwo zachodniopomorskie)

Ciosna – kolonia w Polsce położona w województwie zachodniopomorskim, w powiecie gryfińskim, w gminie Gryfino.
W latach 1975–1998 miejscowość administracyjnie należała do województwa szczecińskiego.
Zobacz też: Ciosna

</doc>
<doc id="922303" url="https://pl.wikipedia.org/wiki?curid=922303" title="Cisowa (Kędzierzyn-Koźle)">
Cisowa (Kędzierzyn-Koźle)

Cisowa (, od 1938 "Dünenfeld") – od 1975 dzielnica Kędzierzyna-Koźla (województwo opolskie). Położone po prawej stronie Kanału Gliwickiego w odległości 6 km od Kędzierzyna w kierunku Góry św. Anny. Otoczona jest z trzech stron lasami, które stanowią naturalną osłonę przed szkodliwym działaniem chemii.
Cisowa sąsiaduje z: Miejscem Kłodnickim, Sławięcicami, Blachownią Śląską, Lenartowicami, Łąkami Kozielskimi i Zalesiem Śląskim. Do wszystkich tych miejscowości jest dogodny dojazd drogami asfaltowymi.
Nazwa.
Nazwa dzielnicy pochodzi od polskiej nazwy cisu pospolitego (Taxus baccata). Niemiecki językoznawca Heinrich Adamy swoim dziele o nazwach miejscowości na Śląsku wydanym w 1888 roku we Wrocławiu jako najstarszą zanotowaną nazwę wsi podaje "Cisowa" notując jej znaczenie "„Eibenort”" czyli "„miejscowość cisów”". W języku czeskim cis jest nazywany „Tis” i stąd też pochodzi nazwa „Tisowa” która pojawia się w niektórych zapiskach. W literaturze spotyka się jeszcze inne pokrewne nazwy: „Cisow”, „Cisowka”, „Czissowa”, „Czyschowa”. Miejscowość była wówczas osobną wsią, która w wyniku procesów urbanizacyjnych stała się częścią miasta.
Historia.
Wieś Cisowa istniała już w 1283. Była to osada pracowników leśnych oraz właścicieli małych gospodarstw rolnych.
Źródło: "Kędzierzyn-Koźle Monografia Miasta", Państwowy Instytut Naukowy w Opolu, Opole 2001.
Źródło: S. Golachowski „Materiały do statystyki narodowościowej Śląska Opolskiego z lat 1910–1939”, Poznań-Wrocław 1950.
W latach 1933–1937 władze niemieckie przeprowadziły na Śląsku Opolskim kampanię zmian nazw geograficznych z polskich na niemieckie. Z tego powodu w 1933 Cisowa zmieniła nazwę na: "Dünenfeld".
W dniu 31 stycznia 1945 Armia Czerwona zajęła Cisową. 21 marca 1945 rozpoczęło się przejmowanie od Armii Czerwonej obiektów gospodarczych w powiecie kozielskim.
Na początku 1946 w Cisowej mieszkało 729 osób.
Źródło: „Narodowy spis powszechny 1970 r.”, GUS, Warszawa 1971.
25 września 1954 reforma podziału administracyjnego powołała na terenie powiatu kozielskiego 30 gromad, w tym:
W 1961 Cisową i Miejsce Kłodnickie włączono do gromady Blachowni Śląskiej.
15 października 1975 nastąpiło połączenie miast Koźla, Kędzierzyna, Kłodnicy i Sławięcice oraz 3 wsi (Lenartowic, Miejsca Kłodnickiego i Cisowej) – początek dzisiejszego miasta Kędzierzyn-Koźle.
Komunikacja.
Komunikacja miejska.
Miejski Zakład Komunikacyjny w Kędzierzynie-Koźlu posiada w dzielnicy Cisowa 5 przystanków autobusowych: Cisowa Las, Cisowa, Cisowa Zachód, Osiedle Wschód i Cisowa Fredry.
Kursują tutaj autobusy linii nr 9
Kościoły i Związki Wyznaniowe.
Kościół Rzymskokatolicki:
Oficjalna strona internetowa Parafii w Cisowej
Sport.
W Cisowej znajdują się następujące obiekty sportowe:

</doc>
<doc id="922307" url="https://pl.wikipedia.org/wiki?curid=922307" title="Osuch">
Osuch

Osuch – osada w północno-zachodniej Polsce położona w województwie zachodniopomorskim, w powiecie gryfińskim, w gminie Gryfino nad rzeką Tywą przy drodze łączącej Chwarstnicę z Mielenkiem Gryfińskim.
W latach 1946-1998 miejscowość administracyjnie należała do województwa szczecińskiego.
W osadzie znajduje "Stary Młyn" - adaptowany na cele agroturystyczne dawny młyn wodny na Tywie. Obok młyna liczne stawy hodowlane z przygotowanymi łowiskami.

</doc>
<doc id="922308" url="https://pl.wikipedia.org/wiki?curid=922308" title="Pastuszka">
Pastuszka

Pastuszka ("niem. Viehhof") – kolonia w Polsce położona w województwie zachodniopomorskim, w powiecie gryfińskim, w gminie Gryfino.
W latach 1975–1998 miejscowość administracyjnie należała do województwa szczecińskiego.

</doc>
<doc id="922309" url="https://pl.wikipedia.org/wiki?curid=922309" title="Antonio Valentín Angelillo">
Antonio Valentín Angelillo

Antonio Valentín Angelillo (ur. 5 września 1937 w Buenos Aires, zm. 5 stycznia 2018 w Sienie) – argentyński piłkarz grający na pozycji napastnika.
W czasie kariery grał dla dwóch reprezentacji – Argentyny i Włoch.
Kariera klubowa.
Zawodnik swoje pierwsze kroki w zawodowym futbolu stawiał w klubie Arsenal Sarandí.
W 1955 roku został zawodnikiem Racing Club Avellaneda, skąd po roku przeszedł do Boca Juniors. W 1957 roku Angelillo został zawodnikiem Interu Mediolan. W trakcie gry dla "Nerrazurrich" został królem strzelców rozgrywek Serie A 1958/59 z rekordowymi 33 bramkami w 33 spotkaniach. Wyczyn ten pozostawał niepobity aż do sezonu 2015/16, kiedy pobił go jego rodak Gonzalo Higuain, zdobywając 35 goli w 38 spotkaniach. Chociaż Angelillo był najlepszym strzelcem Interu, nigdy nie zdobył mistrzostwa Włoch. Nowy trener Interu – Helenio Herrera – wyrzucił go z drużyny z względu na relację zawodnika z tancerką z klubu nocnego, argumentując, że ma to zły wpływ na zawodnika. Kolejnym klubem zawodnika była stołeczna AS Roma. Tam jego forma strzelecka osłabła, a napastnik zdobył w 106 meczach tylko 27 goli. Później, dwa razy krótko był zawodnikiem A.C. Milanu, dzieląc ten pobyt roczną grą w Lecco, z którym spadł do Serie B.
Karierę piłkarską zakończył w wieku 33 lat jako piłkarz Genoi.
Reprezentacja.
W reprezentacji Argentyny Angelillo rozegrał 11 spotakań. Większość z nich podczas zwycięskiego Copa América 1957, podczas którego Angelillo zdobył osiem bramek w sześciu meczach, zostając wicekrólem strzelców turnieju za Omarem Sivorim, z którym później (oraz Humberto Maschio) wyemigrował do kraju przodków – Włoch
Po uzyskaniu włoskiego obywatelstwa rozegrał w reprezentacji Włoch dwa spotkania i zdobył jednego gola.
Po zakończeniu kariery.
Tuż po zakończeniu kariery został grającym trenerem Angelany, którą prowadził przez dwa lata.
Następnie, przez wiele lat, prowadził zespołu z drugiej i trzeciej ligi włoskiej oraz reprezentację Maroko.
W latach dziewięćdziesiątych został scoutem Interu Mediolan na Amerykę Południową. Do jego sukcesów należy m.in. odkrycie późniejszej klubowej legendy Javiera Zanettiego.
Śmierć.
Antonio Angelillo zmarł 5 stycznia 2018 w szpitalu w Sienie.

</doc>
<doc id="922310" url="https://pl.wikipedia.org/wiki?curid=922310" title="Raczki (województwo zachodniopomorskie)">
Raczki (województwo zachodniopomorskie)

Raczki – kolonia w Polsce położona w województwie zachodniopomorskim, w powiecie gryfińskim, w gminie Gryfino.
W latach 1975–1998 miejscowość administracyjnie należała do województwa szczecińskiego.
Zobacz też: Raczki

</doc>
<doc id="922315" url="https://pl.wikipedia.org/wiki?curid=922315" title="Szczawno (województwo zachodniopomorskie)">
Szczawno (województwo zachodniopomorskie)

Szczawno – osada w Polsce położona w województwie zachodniopomorskim, w powiecie gryfińskim, w gminie Gryfino.
W latach 1975–1998 miejscowość administracyjnie należała do województwa szczecińskiego.
Szczawno jest położone na wschód od miejscowości Żórawie, nad rzeką Tywą. W miejscowości dominuje nowa zabudowa ze zlokalizowanymi tu zakładami produkcyjnymi, hurtownią i specjalistycznymi gospodarstwami rolnymi.
Przypisy.
Zobacz też: Szczawno

</doc>
<doc id="922318" url="https://pl.wikipedia.org/wiki?curid=922318" title="Śremsko">
Śremsko

Śremsko – osada w Polsce położona w województwie zachodniopomorskim, w powiecie gryfińskim, w gminie Gryfino.
W latach 1975–1998 miejscowość administracyjnie należała do województwa szczecińskiego.

</doc>
<doc id="922320" url="https://pl.wikipedia.org/wiki?curid=922320" title="III Liceum Ogólnokształcące im. Unii Lubelskiej w Lublinie">
III Liceum Ogólnokształcące im. Unii Lubelskiej w Lublinie

III Liceum Ogólnokształcące im. Unii Lubelskiej w Lublinie – publiczna szkoła średnia założona w Lublinie w 1921 roku.
Szkoła była nagradzana za najlepsze wyniki wśród szkół średnich na Lubelszczyźnie, natomiast w 2008 roku zajęła 1. miejsce w woj. lubelskim i 16. miejsce w kraju w Ogólnopolskim Rankingu Szkół Ponadgimnazjalnych „Perspektyw” i „Rzeczypospolitej”. Działa tu chór Kantylena, który zdobył Złoty Kamerton w Ogólnopolskim Konkursie Chórów a Cappella Dzieci i Młodzieży w Bydgoszczy.
Historia.
Szkoła powstała w 1921 roku z inicjatywy ks. Kazimierza Gostyńskiego, kiedy to założył Państwowe Gimnazjum Żeńskie w Lublinie. Ze względu na trudności lokalowe, przeprowadzała się trzy razy, aż w 1933 otrzymała budynek przy ul. Narutowicza 12. W czasie drugiej wojny światowej szkoła formalnie przestała istnieć, jednak nauka nadal odbywała się na tajnych kompletach. W latach 1944–1947 Gimnazjum im. Unii Lubelskiej funkcjonowało w budynku bursy przy ul. Archidiakońskiej, natomiast od 1950 r. działało w pałacu Tarłów. W 1966 szkołę przemianowano na III Liceum Ogólnokształcące im. Unii Lubelskiej w Lublinie i przeniesiono do gmachu przy placu Wolności, gdzie istnieje do dziś.
Nauczanie.
Dane na rok szkolny 2022/2023: matematyczno-geograficzna, matematyczno-fizyczno-informatyczna, humanistyczno-dziennikarska, społeczno-prawnicza, biologiczno-chemiczna, biologiczno-matematyczno-chemiczna.
Uczniowie uczą się języka angielskiego, ale również mają możliwość uczyć się języka francuskiego, hiszpańskiego, łacińskiego, niemieckiego, portugalskiego (we współpracy z Instytutem Camõesa w Lublinie) oraz rosyjskiego.
Szkoła współpracuje z British Council oraz Instytutem Anglistyki UMCS.
Zajęcia DSD to w Unii dodatkowe spotkania (5 godzin w tygodniu), w formie bezpłatnego kursu językowego, prowadzące w klasie trzeciej do egzaminu certyfikatowego DSD II. Egzamin ten uznawany jest na całym świecie i umożliwia studia na niemieckojęzycznych uczelniach bez konieczności zdawania dodatkowego egzaminu z języka.
Unia znajduje się też w gronie szkół stowarzyszenia .
Absolwenci.
"Do czerwca 2017 roku III Liceum im. Unii Lubelskiej ukończyło 12377 uczniów, wśród nich byli m.in.:"
Rankingi.
Ogólnopolski Ranking Szkół Ponadgimnazjalnych „Perspektyw” i „Rzeczypospolitej”:
Ranking „Kuriera Lubelskiego”:
W 2004 roku w rankingu „Newsweeka” na „Liceum ogólnokształcące, które daje największe szanse na wymarzone studia” – 5. miejsce w kraju.

</doc>
<doc id="922322" url="https://pl.wikipedia.org/wiki?curid=922322" title="Wirówek (województwo zachodniopomorskie)">
Wirówek (województwo zachodniopomorskie)

Wirówek – (do 1945 r. niem. "Wierower Mühle"), osada w Polsce położona w województwie zachodniopomorskim, w powiecie gryfińskim, w gminie Gryfino nad rzeką Tywą.
We wsi dwór z początku XX wieku w otoczeniu parku. Historia dworu rozpoczyna się w 1548 roku, wówczas Książę Herzog Philip I aktem własności przekazał Kasparowi Luckfiel Wirówek wraz z przyległymi do wioski gruntami. Do marca 1945 roku majątek należał do rodziny Beyersdorff, następnie istniała tu siedziba Państwowego Gospodarstwa Rolnego. Przez ten okres dwór wraz z przyległym parkiem uległ całkowitej dewastacji. Zniszczony dwór i park znalazł się w 1994 roku w rękach prywatnych, właściciele zgodnie z wytycznymi konserwatora zabytków odrestaurowali dwór i park zakładając gospodarstwo agroturystyczne "Wirówek" 
Park znajduje się pomiędzy Tywą, a Młynówką, ma powierzchnię 4,8 ha. Wśród nasadzeń występują dęby, klony, wierzba, jesiony i buczyna. Przy zbiegu rzek rośnie potężny jesion o obwodzie pnia 3,10 m. 
Od 1895 roku przez Wirówek przebiegała linia kolejowa Gryfino – Pyrzyce. Przewozy zawieszono w 1996 roku, a w 2002 roku zapadła decyzja o likwidacji linii. 
W roku 2000 w osadzie mieszkały 54 osoby
Przypisy.
W latach 1975–1998 miejscowość administracyjnie należała do województwa szczecińskiego.

</doc>
<doc id="922328" url="https://pl.wikipedia.org/wiki?curid=922328" title="Zaborze (powiat gryfiński)">
Zaborze (powiat gryfiński)

Zaborze (do 1945 niem. "Schulzendorf") – wieś w Polsce położona w województwie zachodniopomorskim, w powiecie gryfińskim, w gminie Gryfino.
W latach 1975–1998 miejscowość administracyjnie należała do województwa szczecińskiego.

</doc>
<doc id="922333" url="https://pl.wikipedia.org/wiki?curid=922333" title="Jarosław Zarębski">
Jarosław Zarębski

Jarosław Zarębski (ur. 29 lipca 1979 w Wąbrzeźnie) – polski kolarz szosowy. Mistrz Polski 2001 do lat 23. Medalista mistrzostw Polski seniorów. Specjalista od sprinterskich końcówek etapów.
Kariera sportowa.
Jego największymi sukcesami w karierze sportowej było mistrzostwo Polski w kategorii U-23 w 2001 oraz brązowy medal mistrzostw Polski seniorów w wyścigu szosowym ze startu wspólnego (2002). Ponadto wygrywał pojedyncze etapy w wyścigach 4 Asy Fiata (2002), Szlakiem Grodów Piastowskich (2004, 2 x 2005, 2007) oraz prolog Bałtyk-Karkonosze Tour (2006). W 2008 został członkiem grupy kolarskiej Passage Cycling Team, która ostatecznie nie przystąpiła do startów. W związku z tym zakończył karierę sportową.

</doc>
<doc id="922335" url="https://pl.wikipedia.org/wiki?curid=922335" title="Dekanat Koźle">
Dekanat Koźle

Dekanat Koźle – jeden z 36 dekanatów w rzymskokatolickiej diecezji opolskiej.
W skład dekanatu wchodzi 9 parafii:
Historia.
Archiprezbiterat (odpowiednik dekanatu w dawnej diecezji wrocławskiej) w Koźlu był jednym z dwunastu na jakie w średniowieczu dzielił się archidiakonat opolski diecezji wrocławskiej.

</doc>
<doc id="922343" url="https://pl.wikipedia.org/wiki?curid=922343" title="Dekanat Krapkowice">
Dekanat Krapkowice

Dekanat Krapkowice – jeden z 36 dekanatów w rzymskokatolickiej diecezji opolskiej.
W skład dekanatu wchodzi 13 parafii:

</doc>
<doc id="922344" url="https://pl.wikipedia.org/wiki?curid=922344" title="Nuno Frechaut">
Nuno Frechaut

Nuno Miguel Frechaut Barreto (wym. ; ur. 24 września 1977 w Setúbal) – portugalski piłkarz grający na pozycji prawego obrońcy lub pomocnika.
Kariera klubowa.
Frechaut pochodzi z Setúbalu i tam też, w klubie Vitória FC, rozpoczynał piłkarską karierę. W barwach Vitórii w 1996 roku zadebiutował w portugalskiej ekstraklasie. Już od następnego sezonu, czyli 1997/1998 stał się zawodnikiem pierwszej jedenastki, a w 1999 roku zajął z Vitórią 5. miejsce, czyli najwyższe od 10 lat. W 2000 roku klub jednak spadł z ligi kończąc sezon na 16. miejscu.
Frechaut przeniósł się wówczas do Boavista FC. Szybko wywalczył miejsce w składzie i swoją równą grą miał duży udział w zdobyciu pierwszego w historii mistrzostwa Portugalii przez „Pantery” (21 meczów, 2 gole w mistrzowskim sezonie). W sezonie 2001/2002 wystąpił z Boavistą w Lidze Mistrzów. Klub pomyślnie przeszedł pierwszą fazę grupową zajmując wyższe miejsce od faworyzowanej Borussii Dortmund oraz Dynama Kijów. W tym samym sezonie wywalczył też wicemistrzostwo Portugalii, a w 2003 roku doszedł z Boavistą aż do półfinału Pucharu UEFA, z którego klub z Porto odpadł po przegranym dwumeczu z Celtikiem. W Boaviscie Nuno grał do końca roku 2004 i rozegrał dla tego klubu 84 ligowe mecze i strzelił 6 goli.
Zimą 2005 Frechaut przeszedł do Dynama Moskwa za 700 tysięcy euro. W tym czasie moskiewski klub masowo stawiał na graczy pochodzących z Portugalii i Nuno spotkał w nim swoich rodaków: Jorge Ribeiro, Maniche'a, Costinhę oraz Luisa Loureiro. Dynamo spisało się jednak grubo poniżej oczekiwań, a i Frechaut grał słabiej rozgrywając zaledwie 15 meczów w Premier Lidze. Strzelił w nich jednego gola – w debiucie, który miał miejsce 12 marca, a Dynamo przegrało na wyjeździe z Zenitem Petersburg aż 1:4.
W styczniu 2006 Frechaut wrócił do Portugalii i na zasadzie wolnego transferu trafił do SC Braga, z którym na koniec sezonu zajął 4. miejsce w lidze. W sezonie 2006/2007 wystąpił z klubem z Bragi w rozgrywkach Pucharu UEFA dochodząc z nim do 1/8 finału (dwie porażki po 2:3 z Tottenhamem). W 2009 roku został piłkarzem francuskiego FC Metz.
Kariera reprezentacyjna.
W reprezentacji Portugalii Frechaut zadebiutował 2 czerwca 2001 w zremisowanym 1:1 meczu z Irlandią rozegranym w ramach eliminacji do MŚ 2002. Portugalia następnie awansowała na ten turniej, a selekcjoner António Oliveira powołał Nuno do kadry. W Korei Południowej Frechaut zagrał tylko w jednym meczu grupowym, wygranym 4:0 z Polską, ale Portugalczycy nie wyszli wówczas z grupy. Frechaut występował także w eliminacjach do MŚ 2006, ale ostatecznie nie załapał się do kadry na ten mundial.
W 2004 roku Frechaut wystąpił na Igrzyskach Olimpijskich w Atenach, na które został powołany jako jeden z trzech starszych zawodników. Zagrał we wszystkich 3 meczach grupowych, ale Portugalia zajęła ostatnie miejsce w swojej grupie.

</doc>
<doc id="922345" url="https://pl.wikipedia.org/wiki?curid=922345" title="Frechaut">
Frechaut



</doc>
<doc id="922346" url="https://pl.wikipedia.org/wiki?curid=922346" title="Carewicz">
Carewicz

Carewicz (ros. царевич) – tytuł określający syna cara (Rosji, Bułgarii, Serbii). Tytuł określający córkę cara to carewna (ros. царевна). 
Na Rusi od XVI wieku słowa carewicz używano w dwóch znaczeniach: 
W XVIII wieku tytuł ten stopniowo zarzucono, wprowadzając w zamian tytuł cesarzewicza (cesarzówny) oraz wielkiego księcia (wielkiej księżnej). Ostatnim, któremu przysługiwał tytuł carewicza, był Aleksy Piotrowicz Romanow.
Ze względu na swoje historyczne znaczenie, termin nie powinien być używany dla określenia wszystkich synów cesarzy rosyjskich, a jedynie następców tronu.
W Polsce, obok powyższych znaczeń, słowa 'carewicz' używano także w odniesieniu do szlachty pochodzenia tatarskiego, wywodzącej się od synów lub krewnych chana, a także wobec synów chana krymskiego, zwanego carem lub carzem perekopskim. Stąd carewiczami ("carzewicami", "carzykami") określano także synów chana oraz jego potomków w dalszych pokoleniach.

</doc>
<doc id="922348" url="https://pl.wikipedia.org/wiki?curid=922348" title="Carówna">
Carówna



</doc>
<doc id="922349" url="https://pl.wikipedia.org/wiki?curid=922349" title="Cesarzewicz">
Cesarzewicz

Cesarzewicz:

</doc>
<doc id="922353" url="https://pl.wikipedia.org/wiki?curid=922353" title="Literatury indyjskie">
Literatury indyjskie

Literatury indyjskie – zespół powiązanych literatur istniejących na terenie Indii pisanych w językach Indii – indoaryjskich, drawidyjskich oraz w językach napływowych perskim i języku angielskim. Literatury pisane w językach wymarłych określa się wspólnie jako literaturę staroindyjską – należą do niej literatura wedyjska (pisana w języku wedyjskim, wczesnej formie sanskrytu), literatura sanskrycka (pisana w sanskrycie eposów i sanskrycie klasycznym) oraz literatura dźinijska i buddyjska Indii, pisane w sanskrycie, pali i różnych prakrytach. Poszczególne literatury nowoindyjskie wyróżnia się ze względu na kryteria językowe.
Można wyróżnić trzy podstawowe etapy rozwoju literatur indyjskich – trwający od powstania "Rygwedy" (ok. 1400 p.n.e.) do ok. 200 p.n.e., okres zwany klasycznym trwający od ok. 200 p.n.e. do ok. X w. i okres rozwoju literatur narodowych trwający do dziś. W pierwszym okresie powstały teksty religijne, uznawane za objawione ("śruti") – wedy ("sanhity"), brahmany, aranjaki i upaniszady. W okresie klasycznym rozwijała się obok literatury religijnej także literatura świecka. Najważniejszymi utworami literackimi tego okresu są purany oraz eposy "Mahabharata" i "Ramajana". Powstały wtedy "śastry", podstawowe traktaty filozofii indyjskiej ("darśana"). Mimo że klasyczny sanskryt stał się w tym okresie dominującym językiem kultury indyjskiej, zaczęła powstawać już wtedy także literatura w innych językach Indii, uznawanych często za „niższe”, naturalne czy ludowe – palijski kanon buddyjski (ok. I w. p.n.e.) i literatura w języku tamilskim (od I w. p.n.e.). Kolejne literatury narodowe powstały później, przede wszystkim w związku z rozwojem hinduizmu ludowego i ruchu "bhakti" – należą do nich m.in. literatura w języku kannada powstała w wieku IX, literatury w językach syngaleskim i bengalskim powstałe w wieku X, literatura w języku telugu powstała w wieku XI, literatury w językach marathi, hindi i malajalam powstałe w wieku XII oraz literatura w języku urdu powstała w wieku XVII.
Literatura staroindyjska.
Literatura wedyjska.
Literatura wedyjska powstawała w języku wedyjskim od połowy II tysiąclecia p.n.e. do II w. p.n.e. Obejmuje hinduistyczne teksty objawione ("śruti") – "sanhity" ("Rygweda", "Jadźurweda", "Samaweda" i "Atharwaweda"), brahmany, upaniszady i aranjaki, oraz korpus powiązanych z nimi tekstów nie uznawanych za objawione, ale ściśle z nimi związanych i mających duże znaczenie religijne. "Mahabharatę", "Ramajanę" i purany wlicza się już przeważnie do klasycznej literatury sanskryckiej, ze względu na odmienności językowe i fabularny charakter. Datowanie tekstów wedyjskich jest bardzo trudne, daty ich powstania mogą się przesuwać nawet o kilka stuleci.
Wedy początkowo nie były spisane, uczono się ich na pamięć – okoliczność ta ma duże znaczenie dla dalszego rozwoju kultury indyjskiej, jako że zaczęto przez to przywiązywać ogromną wagę do dokładności przekazu tekstu, dzięki czemu w kolejnych wiekach mogła się rozwinąć indyjska gramatyka i logika. Najstarsze teksty, zawarte w "Rygwedzie" (ऋग्वेद ṛgveda, weda hymnów), to zbiór podzielonych na 10 cykli 1028 hymnów, z których większość to hymny pochwalne na cześć bóstw aryjskich. Rygweda zawiera prócz hymnów pochwalnych na cześć bóstw także hymny o charakterze kosmogonicznym, mity, legendy, zaklęcia, a nawet pierwsze indyjskie utwory literackie o charakterze obyczajowym ("Lament gracza"). Wiele hymnów "Rygwedy" ma wysoką wartość literacką.
Późniejsze teksty zawierają przede wszystkim formuły magiczne i liturgiczno-ceremonialne, a ich tekst w większości jest zapożyczony z "Rygwedy". "Jadźurweda" (यजुर्वेद yajurveda, weda formuł ofiarnych), zawierająca także w zmienionej formie znaczną część hymnów "Rygwedy", występuje w dwóch wersjach, nazywanych „Jadźuwedą białą” (występującą w dwóch nieco różniących się recenzjach) i „Jadźurewdą czarną” (występującą w czterech nieco różniących się recenzjach) – oba teksty grupują treści niezbędne do przeprowadzania rytuału wedyjskiego, przy czym "Jadźurweda" czarna zawiera dodatkowy komentarz prozaiczny. "Samaweda" (सामवेद sāmaveda, wiedza muzyczna), także zapożyczająca znaczną część tekstu z "Rygwedy", również występuje w kilku recenzjach, zawiera przede wszystkim śpiewy liturgiczne. "Atharwaweda" (अथर्ववेद atharvaveda, weda zaklęć magicznych), mająca wiele recenzji, z których tylko dwie dochowały się do naszych czasów, zawiera hymny i formuły sakralne oraz zaklęcia ludowe – ma nieco odmienny charakter niż pozostałe sanhity, prawdopodobnie jest nieco późniejsza i przez pewien czas nie była uznawana za część kanonu. Ze względu na ich kompilacyjny charakter wartość literacka młodzych "sanhit" jest mniejsza niż wartość literacka "Rygwedy".
Rozwój pozostałych pism wedyjskich był warunkowany potrzebą dokładnej znajomość rytuału i potrzebą nowej interpretacji świata społeczno-kulturowego. Najstarsze z nich to powstałe między X a VII w. p.n.e. brahmany (ब्राह्मण brāhmaṇa), przypisane konkretnym sanhitom i szczegółowo je komentujące, zawierające prócz szczegółowego opisu przebiegu rytuału i jego znaczenia także rozwinięte w kolejnych epokach elementy fabularne. Ważniejsze to np. "Aitarejabrahmana" (komentarz do "Rygwedy") i "Śatapathabrahmana" (komentarz do białej "Jadźurwedy"). Krótko po brahmanach powstały wchodzące w skład brahman lub upaniszadów aranjaki (आरण्यक āraṇyaka, „teksty leśne”), o charakterze magicznym, uznawane za niebezpieczne z powodu magicznej mocy i z tego powodu odmawiane tylko w odosobnieniu w lasach.
Szczególnie duże znaczenie dla rozwoju myśli indyjskiej mają upaniszady (उपनिषद् upaniṣad), powstające między VII a IV w. p.n.e., posiadające kontynuacje pisane aż do wieku XVI. Według tradycji jest 108 upaniszadów, z czego ok. 13 pierwotnych ("mukhja"). Najstarsze to prawdopodobnie "Bryhadadaranjaka" i "Ćhandogja". Upaniszady powstały jako główny przejaw reformy religii aryjskiej w nurcie potrzeby nowego rozumienia świata i wed – dlatego też nazywane są ich „zamknięciem” ("wedanta"). Kluczowa teza upaniszadów to jedność atmana i Brahmana ("atman Brahman"). Upaniszady ukształtowały doktrynę mai (złudy) i "mukti" (wyzwolenia), podstawy teologii hinduistycznej i hinduskiego sposobu życia. Przedstawiły także obraz życia etycznego, ukierunkowany na kontemplację, nie na działanie. Wartość literacka upaniszadów jest bardzo różnorodna, nawet w obrębie pojedynczego utworu – obok miejsc o wysokiej wartości literackiej występują w nich liczne powtórzenia i miejsca pozbawione urozmaicenia stylistycznego.
Intelektualny i praktycznożyciowy elitaryzm upaniszadów wywołał konieczność powstania tekstów prostszych, bardziej dostępnych dla mas, a jednocześnie odpowiadających na potrzeby organizacji społecznej. Teksty te, dla odróżnienia od objawionych "śruti" nazywane "smryti", to sutry, itihasy (historie) i purany (legendy). Sutry to zwięzłe teksty mające na celu zrozumienie szczegółów rytuału – regulują sposób obchodzenia się z ogniem ofiarnym, obyczaje, prawo i sprawy rodzinne. Istnieje także obszerny korpus tekstów nazywanych "wedanga", grupujących wiedzę „teoretyczną”, przeciwstawiany naukom stosowanym ("upaweda") do których należały "ajurweda" (medycyna), "dhanurweda" (łucznictwo), "gandharweda" (muzyka) i "arthaśastra" (rzemiosło, a później polityka). Wedanga składa się z sześciu dziedzin uznawanych za niezbędne do zrozumienia "śruti" – "kalpa", "śiksza" (fonetyka), "wijakarana" (gramatyka), "nirukta" (etymologia), "chandas" (prozodia) i "dźjotisza" (astronomia). Teksty "Kalpa" regulują zasady zachowania w relacji do dharmy – "gryhjasutra" szczegóły rytuału w odniesieniu do czterech etapów życia, "dharmasutra" (z których wykształciły się późniejsze kodeksy prawne "dharmaśastra") obowiązki władcy i wykaz obowiązków poszczególnych stanów społecznych i grup wiekowych. Istnieją także księgi poświęcone prawu, uznawane często za fundament hinduskiego życia społecznego, a tym samym za najbardziej ostre przejście od braminizmu do hinduizmu – księgi te, zwane dharmaśastra, tradycja przypisuje Manu. Istnieje wiele skrótów, przeróbek i komentarzy do tych tekstów, tekst podstawowy, "Manawadharmaśastra" powstał między III w. p.n.e. a III w. n.e.
Literatura dźinijska.
Tradycja dźinijska głosi, że nauki Mahawiry były zawarte w 14 „prastarych księgach” ("purwa"), które uległy później zapomnieniu. Pozostałości tych nauk miał zebrać synod w Pataliputrze w IV w. p.n.e. Ukształtowany później kanon śwetambarów ("agama", "siddhanta") składa się z 12 tekstów głównych zwanych "anga" i 34 pobocznych. Digambarowie twierdzą natomiast, że dawny kanon pism zaginął całkowicie i nie uznają kanonu śwetambarów. Posiadają jednak pisma kosmologiczne, filozoficzne, fabularne i rytualne pełniące zastępczą rolę kultową.
Do V w. teksty dźinijskie powstawały jedynie w prakrytach. Najstarsze fragmenty tych pism pochodzą z IV w. p.n.e., kanon śwetambarów ostatecznie ukształtował się w V w. na trzecim synodzie w Wallabhi, dwunasta "anga", mająca stanowić streszczenie pism "purwa", nie zachowała się jednak do naszych czasów. Pisma obu grup mogą być pisane tak wierszem, jak i prozą. Treść pism kanonicznych i różnych komentarzy do nich stanowią kazania Mahawiry i jego przypowieści, np. przypowieść o trzech kupcach oraz pisma medyczne, hagiograficzne, filozoficzne, reguły mnisze itp. Istnieją także teksty dźinijskie niestanowiące komentarza do kanonu, głównie utwory dydaktyczne, naukowe, poetyckie, filozoficzne i fabularne – zwłaszcza zbiory bajek (stanowiących pierwowzór wielu bajek persko-arabskich).
Ważniejsi pisarze, którzy byli dźinistami, to Wimalasuri (II/III w.), autor adaptacji "Ramajany", Rawisena (VII w.), także autor adaptacji "Ramajany", oraz autorzy adaptacji "Mahabharaty" – Dżinasena (VIII w.) i Maladharina (XII/XIII w.). Umaswati (IV/V w.) był autorem Tattvarthasutry, pierwszego znanego traktatu dźinijskiego. Autorem 88 dzieł był Haribhadra (705-775) – jedno z ważniejszych to "Szaddarsianasamućciaja", stanowiąca zbiór doksograficzny. Hemaczandra (1089-1172) był autorem eposu "Żywoty 63 niezwykłych mężów".
Literatura nowoindyjska.
Literatura bengalska.
Literatura w języku bengalskim (używanym w Bengalu, obecnie podzielonym na indyjski Bengal Zachodni i państwo Bangladesz) rozpoczęła się ok. X w. zbiorem pieśni buddyzmu tantrycznego pouczających o drodze do wyzwolenia zwanych "Ćarjapada", stanowiących także początek literatury assamskiej. Średniowieczna literatura bengalska to przede wszystkim zależna od literatury sanskryckiej poezja religijna, propagująca śiwaizm, wisznuizm i śaktyzm – przynależą do niej tłumaczenia i parafrazy klasycznych eposów sanskryckich, jak "Ramajana" Kryttibasa Odźhy i "Mahabharata" Kaśirama Dasy oraz liryka wisznuicka związana z bhakti, mówiąca o miłości Kriszny i pasterki Radhy, zwłaszcza zbiory Gowindadasy i Dźniadadasy. Rozwijała się także "mangalakawje", poezja narracyjna na cześć innych bóstw, jak bogini wężów Manasa, zwyciężczyni demonów Ciandi czy Annada – reprezentują je m.in. "Ciandimangal" Mukundaramy Ciakrawatiego, "Manasamangal" Widźai Gupty i "Annadamangal" Bharataciandry Rai. Proza bengalska powstała na początku wieku XIX pod wpływem europejskim – pierwszym prozaikiem bengalskim był Raja Rammohan Roy (1772-1833). W Bengalu, wcześnie zajętym przez Anglików, szybko łączą się elementy literatur Indii i Zachodu – proces ten ma miejsce m.in. w poezji Madhusudana Datty (1824-1873) i prozie Bankimczandara Czatterji (1838-1894). Przełomem w rozwoju literatury bengalskiej była szeroko znana także na Zachodzie wielopolowa działalność pisarska Rabindranatha Tagore (1861-1941). Tagore pozostawił po sobie wielu naśladowców i kontynuatorów, do których należy np. Sarat Czandra Czatterja (1876-1938). Duże znaczenie ma też jeden z największych muzułmańskich pisarzy języka bengali, uznawany za narodowego poetę Bangladeszu Kari Nazlum Islam (1899-1976). Wśród współczesnych pisarzy bengalskich należy wymienić też Tarashankara Banerję (1898-1971), Bibhutibhuszana Banerję (1899-1950) i Manika Banerję (1908-1956).
Literatura tamilska.
Literatura w języku tamilskim, uprawiana głównie w indyjskim stanie Tamil Nadu i na Cejlonie jest najstarszą literaturą indyjską uprawianą w żywym do dziś języku, powstałą w I w. p.n.e. Jej najstarszym zabytkiem jest "Tolhappijam" ["Gramatyka"]. Największe dzieła literatury tamilskiej powstawały w dwóch okresach – okresie literatury "sangam", kiedy rozwijały się "aham" (klasyczna literatura erotyczna) i "puram" (klasyczna literatura bohaterska), oraz w okresie rozwoju ruchu bhakti, kiedy powstawała przede wszystkim literatura religijna. Utwory pierwszego okresu zawarte są w dwóch obszernych zbiorach stanowiących "Pathinenmaelkanakku", kolekcję obejmującą 2381 utworów poetyckich – "Pattuppattu" (dziesięć sielanek) i "Euttutohaj" (osiemnaście antologii). W drugim okresie powstał natomiast "Tirukkural" autorstwa Tiruvalluvara, najbardziej znany utwór literatury tamilskiej, stanowiący poemat o etyce i trzech celach życia. Innym ważnym dziełem drugiego okresu jest "Silappadiharam", epopeja narodowa Tamilów. Ważnym utworem jest też "Kambaramajanam", tamilska parafraza "Ramajany". Najbardziej znanym poetą wieku XX jest Paradijar (w Indiach znany szeroko jako Subramanja Bharathi, 1882-1921).
Literatura w języku malajalam.
Literatura w języku malajalam (literatura keralska) stanowi jedną z czterech największych literatur w językach drawidyjskich. Powstała po wyodrębnieniu się języka malajalam z języka tamilskiego, uprawiana jest przede wszystkim w stanie Kerala. Pierwsze zabytki literackie pochodzą prawdopodobnie z wieku XII lub XIII – jest to dzieło "Ramaciaritam" Śri Ramana. Przez następne wieki powstawała obfita literatura w stylu "maniprawala" (malajalamsko-sanskryckim), która osiągnęła szczyt rozwoju w wieku XV i XVI, kiedy powstały "Krisznapattu" i "Adhjatma-Ramajana" eposy zwanego „ojcem literatury keralskiej” Elutaććhana. Wśród pisarzy współczesnych jednym z bardziej znanych jest Wallatol (Wallatol Narajana Menon, 1878-1958).
Literatura w języku marathi.
Początki literatury w języku marathi, żywym głównie w stanie Maharashtra, sięgają XI wieku, kiedy powstały w tym języku poematy religijno-filozoficzne tantryzmu, przede wszystkim buddyjskiego. Od wieku XII rozwijała się poezja wisznuicka, zwłaszcza związana z bhaktyzmem – reprezentują ją poematy oparte na "Bhagawatapuranie" i działalność tzw. poetów-pielgrzymów. Wybitnymi pisarzami języka Marathi wieku XIII byli Dżniadew (Dżnianeszwar, 1275-1296), autor niewielkich liryków poświęconych Krisznie i poematów filozoficznych inspirowanych "Bhagawadgitą", oraz pochodzący z niskiej kasty Namdew, kaznodzieja i autor hymnów mistycznych. W kolejnych wiekach wyróżnili się Eknath (XVI w.), który przetłumaczył z sanskrytu na marathi "Ramajanę" i XI księgę "Bhagawatapurany", oraz Tukaram (XVII w.), ostatni wielki popularyzator bhakti, autor hymnów religijnych do dziś bardzo popularnych na wsi Maharashtry. W wieku XVI i XVII w języku marathi pisali misjonarze katoliccy, powstał m.in. przekład Biblii na ten język. W wiekach XVII i XVIII powstawały przede wszystkim rozmaite pieśni miłosne i ballady heroiczne, w wieku XVIII poezja kunsztowna odwołująca się do klasycznych eposów i "Bhagawatapurany". W wieku XIX Bombaj był jednym z najważniejszych ośrodków kulturalnych Indii, wraz z panowaniem brytyjskim powstała prasa, publicystyka, nowoczesna oświata w języku marathi, rozwijała się też działalność przekładowa. W drugiej połowie XIX w. i pierwszej XX w. w literaturze w języku marathi występowały nurty romantyczne i realistyczne, w prozie największe znaczenie miała tematyka obyczajowa i historyczna, w poezji tematyka patriotyczna. Po odzyskaniu niepodległości przez Indie nurty obyczajowe i patriotyczne są kontynuowane, rozwija się także dramaturgia i satyra polityczna.
Literatura assamska.
Ze względu na podobieństwo języka assamskiego, używanego głównie w stanie Asam, do języka bengalskiego na wczesnym etapie ich rozwoju, początki literatury assamskiej i bengalskiej pokrywają się. Najstarszym zabytkiem obu literatur jest przynależący do buddyzmu tantrycznego cykl pieśni mistycznych "Ćarjapada", datowany na X-XII w. W wieku XIV i XV powstawały przekłady i parafrazy literatury sanskryckiej, z których najpopularniejsza była "Ramajana" Madhawy Kandali i narracyjna poezja chóralna o przeznaczeniu scenicznym ("odźapali") ku czci bogini Manasy. Wieki XV-XVII były w literaturze assamskiej okresem literatury popularyzującej wisznuizm, zwłaszcza bhaktyzm – należą do niej bardzo liczne adaptacja "Bhagawatapurany", utwory sceniczne ("ankija nat") i pieśni o charakterze religijnym ("bargita"). Głównymi twórcami literatury assamskiej tego okresu byli Śankaradewa (1449-1568), także sławiony w literaturze, oraz Madhawadewa (1489-1596), jego uczeń. Powstawało też wiele biografii świętych ("ćaritaputhi"). Szczególną cechą literatury assamskiej jest obecność w niej rzadkich w Indiach relacji historycznych, kronik dworskich ("burańdźi") pisanych prozą w XVII i XVIII w. na dworze Asamu i przyległych krajów. Od połowy XIX wieku jak we wszystkich literaturach zachodnich obecne są w literaturze assamskiej wpływy literatury angielskiej, razem z którą pojawiły się w niej powieść, opowiadanie i dramat. We współczesnej literaturze assamskiej silne są także wpływy literatury sąsiedniego Bengalu. Prekursorami współczesnej literatur assamskiej byli Hemacandra Barua (1835-1896) i Lakszminath Bezbarua (1868-1938). Pierwsza połowa wieku XX to w literaturze assamskiej okres rozwoju powieści historycznej i poezji mistycznej o typie romantycznym, w drugiej połowie powstaje literatura antyromantyczna, symboliczna i eksperymentalna. Żywa jest także tematyka społeczna i regionalna.
Literatura w języku orija.
Literatura w języku orija (zwanym też odri lub utkali) powstawała na terenach współczesnego stanu Orisa, zwanym dawniej Kalingą lub Utkalą. Ma charakter literatury ludowej, silne są w niej wpływy plemion zamieszkujących dżunglę indyjską zwanych Adiwasami, nie powiązanych z kulturą aryjską ani w ogóle sanskrycką, zaznacza się w niej także kult lokalnego bóstwa Dżagana. Najstarszym zabytkiem literackim języka orija jest pochodzący z XIII w., poemat prozą "Rudrasudhanidhi" ["Bogactwo nektaru Rudry"] autorstwa Awandhuty Narajany. Początkowy okres rozwoju literatury w języku orija, trwający do XVII w., przyniósł głównie przeróbki tekstów religijnych w innych językach Indii, przede wszystkim sanskryckich – przeróbki puran, ok. 5 wersji "Mahabharaty", z których największą popularność uzyskała wersja Sarali Dasy z wieku XV, kilkadziesiąt wersji "Ramajany", z których największą popularność uzyskała wersja Balaramy Dasy z wieku XVI oraz pochodząca z wieku XVI "Bhagawata" autorstwa Dżagannathy Dasy. Od wieku XVII rozwijała się w literaturze w języku orija poezja kunsztowna tworzona przez wisznuitów – m.in. czciciela Ramy Upendrę Bhańdżiego, twórcę kilkudziesięciu utworów poetyckich, poematów erotycznych, hymnów na cześć bogów i utworów opartych na puranach oraz Dinakrysznę Dasę, czciciela Kryszny, autora poematu o życiu Kryszny "Rasakallola" ["Wzburzony smak oceanów"]. Wśród pisarzy XIX-wiecznych należy wymienić Fakirmohana Senapatiego, Madhusudanę Rao i dramaturga Radhakantę Raya. Wiek XX przynosi rozwój prozy, szczególnie poświęconej lokalnym sprawom Orisy i gloryfikującej jej przeszłość – rozwój prozy jest zasługą działającej w latach 20. grupy literackiej zwanej „szkołą Satjawadi”, kierowanej przez Gopabandhu Dasę. W latach 40. rozwija się kierunek literacki zwany „Sabudźa Sahitja” („literatura zielona”) której głównym reprezentantem był Annada Sankara Raja. Pozostawała on pod silnym wpływem literatury bengalskiej, jego nazwa pochodzi od bengalskiego czasopisma literackiego wydawango przez Pramathę Chaudhuriego, a „zieleń” ma tu oznaczać buntowniczość młodości. Kierunek ten wprowadził do poezji w języku orija nowe rodzaje rymu i metrum.
Literatura w języku urdu.
Język urdu jest bardzo zbliżony do języka hindi, a także języka pendżabskiego, zawiera jednak bardzo wiele zapożyczeń z języka perskiego, arabskiego (przy czym zapożyczenia te są przeważnie zapośredniczone przez perski) i innych, co wiąże się z jego genezą, jest bowiem używany przez muzułmańską ludność Indii. Różnice między urdu i hindi bywają rozmaicie ujmowane, jako że oba języki stanowią odrębne języki literackie i można je ująć jako dwa różne standardy języka hindustani. Różnice między literaturą hindi i literaturą w języku urdu mają podłoże nie tylko językowe, ale przede wszystkim kulturowe. Do rozwoju tak literatury urdu, jak i wyodrębnienia się samego języka przyczynił się zwłaszcza Amir Khusro, który pisał i po persku i w hindustani, często łącząc formy z obu języków. W literaturze urdu dominują formy poetyckie. Główne gatunki literackie literatury urdu pochodzą z tradycji arabsko-perskiej, w poezji są to przede wszystkim gazele i nazmy, w prozie afsany. Do najbardziej znanych poetów, tworzących w urdu należą: Mir, Ghalib, Dard, Daag, Momin, Wali, Jigar Moradabadi and Muhammad Iqbal, a po podziale Indii Josh, Firaq Gorakhpuri, Sardar Jafri, Makhdoom, Akhtar ul Iman, Kaifi Azmi, Faiz, Nasir Kazmi, Sahir, Tabish Dehlvi, Safi Lakhnavi, Jon Elia, Parveen Shakir, Ghulam Muhammad Qasir, Ahmad Nadeem Qasmi, Munir Niazi, Ahmed Faraz, Murtaza Birlas, Majeed Amjad i Mustafa Zaidi.
Literatura perska tworzona przez Hindusów.
W okresie dominacji muzułmańskiej nad północą Subkontynentu (Sułtanat Delhijski) język perski stał się "lingua franca" Indii, używanym przez rządzących i znanym przez wszystkich wykształconych ludzi. Także literatura perska stała się popularna, a wkrótce wielu Hindusów zaczęło pisać po persku. Do najbardziej znanych należą Amir Khusro (1253-1325) a ze współczesnych filozof i poeta Muhammad Iqbal (1877-1938), w Iranie znany jako Iqbāl-e Lāhorī. Znaczna część klasycznej literatury sanskryckiej została przetłumaczona na perski. Perski był także językiem dworu i administracji Mogołów, choć został później zastąpiony przez urdu. Także we wczesnym okresie panowania brytyjskiego w Indiach pomimo rosnącej roli urdu język perski zachowywał wysoki status, musiała się go uczyć większość brytyjskich urzędników przybywających do Indii. W następnych latach władze brytyjskie zastępowały jednak perski angielskim, co spowodowało zmierzch roli perskiego jako "lingua franca" Subkontynentu. Współczesne języki indyjskie, zwłaszcza urdu i hindi, zachowały jednak wiele zapożyczeń z tego języka.

</doc>
<doc id="922358" url="https://pl.wikipedia.org/wiki?curid=922358" title="Henry Akinwande">
Henry Akinwande

Henry Akinwande (ur. 12 października 1965 w Lagos) – brytyjski bokser nigeryjskiego pochodzenia, były mistrz świata organizacji WBO w kategorii ciężkiej.
Kariera amatorska.
Jest dwukrotnym amatorskim mistrzem Wielkiej Brytanii w kategorii ciężkiej (z 1988 i 1989). W 1988 reprezentował Wielką Brytanię na Igrzyskach w Seulu, jednak odpadł już w pierwszej rundzie, po walce z późniejszym brązowym medalistą, Holendrem Arnoldem Vanderlyde.
Kariera zawodowa.
Jako zawodowiec zadebiutował w 1989. Wygrał pierwsze osiemnaście walk. W grudniu 1992 zremisował z Axelem Schulzem w walce o zawodowe mistrzostwo Europy w kategorii ciężkiej. W maju następnego roku, w walce rewanżowej, pokonał Niemca na punkty i zdobył tytuł, a następnie dwukrotnie go obronił.
W 1995 pokonał na punkty byłego mistrza świata organizacji IBF, Tony Tuckera, a w następnej walce znokautował w trzeciej rundzie Jeremy Williamsa. Stawką tego pojedynku było wakujące mistrzostwo świata organizacji WBO.
Akinwande obronił ten tytuł dwukrotnie – w pojedynkach z Aleksandrem Zołkinem (techniczny nokaut w dziesiątej rundzie) i Scottem Welchem (zwycięstwo na punkty).
W 1997 zrezygnował z pasa mistrzowskiego WBO aby móc się zmierzyć z Lennoxem Lewisem w walce o tytuł mistrza świata organizacji WBC. Walka ta była dla niego nieudana – Akinwande został zdyskwalifikowany w piątej rundzie za klinczowanie i unikanie walki.
W 1998 miał walczyć z Evanderem Holyfieldem o pas mistrzowski organizacji WBA, ale zachorował na wirusowe zapalenie wątroby i musiał zrezygnować z pojedynku. Powrócił na ring w 1999 i wygrał kilka walk z mniej znanymi pięściarzami. W listopadzie 2001 doznał drugiej porażki w karierze – został znokautowany przez Olivera McCalla w dziesiątej, ostatniej rundzie. Do momentu przerwania walki Akinwande wygrywał na punkty.
W następnych latach wygrał kolejnych kilka walk, między innymi z Timo Hoffmannem i Edem Mahone. 4 listopada 2006 przegrał na punkty po niejednogłośnej decyzji z Ukraińcem Olegiem Płatowem. W czerwcu następnego roku pokonał na punkty innego Ukraińca, Andrieja Olejnika. W ostatniej swojej walce przegrał na punkty z Czechem Ondrejem Palą.

</doc>
<doc id="922370" url="https://pl.wikipedia.org/wiki?curid=922370" title="Bronisław Bouffałł">
Bronisław Bouffałł

Bronisław Bouffałł (ur. w Jurewiczach, gubernia grodzieńska zm. 8 lutego 1949 w Gdańsku) – major kawalerii Wojska Polskiego, prawnik, profesor Katolickiego Uniwersytetu Lubelskiego, członek Towarzystwa Naukowego Warszawskiego, instruktor harcerski, w latach 1920–1924 Chargé d’affaires RP w Rydze.
Życiorys.
Pochodził z rodziny ziemiańskiej; był synem Juliana i Pauliny z Wińskich. W 1886 ukończył IV gimnazjum w Warszawie. Studia prawnicze odbył na uniwersytetach w Petersburgu (1887–1892), Heidelbergu i Paryżu (1894–1895) oraz na Oxfordzie (1896). Na podstawie ogłoszonej drukiem pracy "Opyt juridiczeskoj konstrukcji prosroczki wieritielija (mora accipiendi) w rimskom prawie" (1895) został w 1898 docentem prawa rzymskiego na uniwersytecie petersburskim. W 1910 został powołany na członka rzeczywistego Towarzystwa Naukowego Warszawskiego. Wykładał ekonomię polityczną na Wydziale Humanistycznym Towarzystwa Kursów Naukowych w Warszawie (1906-1907, 1910-1911).
W Petersburgu pracował do wybuchu I wojny światowej. W latach 1914–1915 walczył w szeregach rosyjskiego 13 Narewskiego Pułku Huzarów. W latach 1915–1917 prowadził wykłady z prawa rolnego i ekonomii politycznej w ramach Towarzystwa Kursów Naukowych w Warszawie. W 1917 służył w 2 pułku ułanów I Korpusu Polskiego w Rosji. W 1920 był dowódcą dywizjonu 5 armii generała Władysława Sikorskiego. Dosłużył się stopnia majora. W listopadzie 1929 został zwolniony od powszechnego obowiązku wojskowego.
W 1918 podjął pracę w Ministerstwie Skarbu, gdzie był naczelnikiem wydziału prawnego sekcji kredytów. W 1920 wyjechał do Rygi, gdzie pełnił funkcję chargé d’affaires przy rządzie łotewskim. Po powrocie do Polski w 1924 został profesorem nadzwyczajnym Katolickiego Uniwersytetu Lubelskiego, gdzie prowadził wykłady z prawa międzynarodowego publicznego i filozofii prawa. Kierował Katedrą Prawa Politycznego i Prawa Narodów KUL, a w roku akademickim 1925/1926 był dziekanem Wydziału Prawa i Nauk Społeczno-Ekonomicznych. W 1927 odszedł z KUL, skłócony z władzami uczelni. W latach 1924–1927 wykładał również teorię prawa i politykę Ligi Narodów w warszawskiej Wolnej Wszechnicy Polskiej. Od 1931 do 1939 uczył języka angielskiego w prywatnej szkole handlowej w Mińsku Mazowieckim. W ostatnich latach życia ciężko chorował, okres okupacji przeżył pod opieką przyjaciół w Michałowie pod Warszawą. Zmarł w lutym 1949 w Gdańsku w wieku 81 lat. Nie założył rodziny.
Publikacje.
Jego zainteresowania naukowe obejmowały prawo międzynarodowe publiczne, prawo administracyjne, prawo finansowe. W pracy "Gospodarka finansowa zarządów miejskich w Królestwie Polskim (z wyjątkiem Warszawy)" (1905) omówił ogólne założenia skarbowości miejskiej i zasady administracji finansowej miast oraz dokonał porównania teorii z praktyką w miastach Królestwa Polskiego. Zdefiniował państwo praworządne jako „ograniczone i skrępowane przez prawo we wszystkich funkcjach jego władzy”, a ustrój parlamentarny jako „wyciągniętą do ostatniej konsekwencji zasadę odpowiedzialności ministrów” ("Teoryja odpowiedzialności organów władzy administracyjnej we współczesnem prawie politycznem", 1911). W publikacji "Organizacya stronnictw politycznych w Anglji i Stanach Zjednoczonych Ameryki" (1926), na tle różnic prawnopolitycznych, przedstawił podstawy tworzenia partii politycznych w tych państwach. Dokonał także analizy ewolucji ochrony praw mniejszości narodowych w prawie międzynarodowym ("Ochrona mniejszości w Prawie Narodów", 1928). Wydał także m.in. "Obligatio naturalis w rimskom prawie" (1898), "Autonomia kolonij angielskich" (1907), "Wykład ekonomji politycznej. Podręcznik do użytku szkół średnich" (1907), "O wzmocnieniu władzy Prezydenta Rzeczypospolitej" (1926), "Układy w Locarno a bezpieczeństwo Polski" (1926).
Bouffałł był również poetą, współautorem parodii liryki modernistycznej "Eleonora. Trójhymn duchów smętnych przez Fosforycznego Skalderona" (1895) i "Jęk ziemi. Pantologia dekadentów polskich zebrana przez dra J. Pogorzelskiego" (1895). Należał do loży masońskiej. Pasjonował się podróżami, odwiedził Azję Mniejszą, Afrykę Północną, Amerykę Południową, w 1902 ogłosił "Listy z podróży". Opracował poradnik "Szkoła jazdy konnej i tresury konia wierzchowego" (1912, drugie wydanie 1936). Przed I wojną światową był aresztowany za założenie i prowadzenie konspiracyjnej organizacji harcerskiej; wydał podręcznik "Boy Scauts. Indyanizm w wychowaniu" (1912), w którym użył jako pierwszy błędnego tłumaczenia nazwy szczepu „Indian Puszczańskich” ("Woodcraft Indians") Ernesta Thompsona Setona – Związek Kory Brzozowej.

</doc>
<doc id="922372" url="https://pl.wikipedia.org/wiki?curid=922372" title="Grupa warowna „Schill”">
Grupa warowna „Schill”

Grupa warowna „Schill” – jedna z grup warownych niemieckich umocnień Frontu Ufortyfikowanego Łuku Odry-Warty (Oder-Warthe Bogen, Międzyrzeckiego Rejonu Umocnionego).
Grupa „Schill” jest jedną z 2 (obok GW „Ludendorff”) klasycznych grup warownych O.W.B. Została zbudowana względnie późno, w latach 1938–1939. Jej zadaniem było zamknięcie północnego skrzydła centralnego odcinka umocnień, a konkretnie kanałów taktycznych na południe od jez. Kursko i blokującego je mostu taktycznego w Kursku. W 1939 roku grupa otrzymała imię „Schill”, dla upamiętnienia Ferdynanda von Schill, pruskiego bohatera narodowego.
Grupa warowna „Schill” składała się z dwóch schronów o odporności „B” ("B-Werk"): Pz.W. 754 i Pz.W. 757. Schrony połączone były poternami. W podziemiach pomiędzy nimi znajdował się zespół koszarowo-magazynowy. Mniejszy Pz.W. 754 pełnił tylko funkcje bojowe, nie posiadając wejść. W jego stropie zamontowano kopułę typu 20P7 dla 2 karabinów maszynowych, granatnik forteczny M19 oraz mały dzwon obserwacyjny typu 23P8. Większy Pz.W. 757 był dużym schronem bojowym, pełniąc zarazem funkcję wejścia do grupy. Wyposażony był w standardowy dla panzerwerka o standardzie „B” zestaw uzbrojenia. W jego stropie znajdowały się dwie kopuły typu 20P7 z dwoma karabinami maszynowymi MG34 każda, granatnik forteczny M19, miotacz ognia oraz duża kopuła obserwacyjna dla obserwatora piechoty. Dodatkowo wejścia do schronu i jego tył osłaniał karabin maszynowy ukryty za płytą pancerną.
Grupę prawdopodobnie planowano uzupełnić o duży schron o odporności „A1”. Nie doszło do tego wskutek wstrzymania budowy O.W.B.
Mankamentem grupy był, podobnie jak we wszystkich niemieckich umocnieniach, brak broni przeciwpancernej. Brak ten w dużej mierze kompensowały kanały znajdujące się na przedpolu grupy. Ponadto na jej bliskim przedpolu, przy drodze Kęszyca-Kursko znajdował się starszy, zbudowany w 1935 schron dla karabinu maszynowego z garażem dla armaty przeciwpancernej (tzw. Hindenburg-Stand), oznaczony numerem 518 w ramach starej Linii Nischlitz-Obra (Niesłysz-Obra) i 755 według oznaczeń w ramach Frontu Ufortyfikowanego O.W.B.
Po wojnie obydwa B-Werki grupy warownej „Schill” zostały wysadzone.

</doc>
<doc id="922373" url="https://pl.wikipedia.org/wiki?curid=922373" title="Gorjaczewodskij">
Gorjaczewodskij



</doc>
<doc id="922374" url="https://pl.wikipedia.org/wiki?curid=922374" title="Schill">
Schill



</doc>
<doc id="922377" url="https://pl.wikipedia.org/wiki?curid=922377" title="GW Schill">
GW Schill



</doc>
<doc id="922378" url="https://pl.wikipedia.org/wiki?curid=922378" title="GW Ludendorff">
GW Ludendorff



</doc>
<doc id="922379" url="https://pl.wikipedia.org/wiki?curid=922379" title="GW Roon">
GW Roon



</doc>
<doc id="922380" url="https://pl.wikipedia.org/wiki?curid=922380" title="GW Moltke">
GW Moltke



</doc>
<doc id="922381" url="https://pl.wikipedia.org/wiki?curid=922381" title="Ronald Sukenick">
Ronald Sukenick

Ronald Sukenick (ur. 14 lipca 1932 w Nowym Jorku, zm. 22 lipca 2004 w Nowym Jorku), amerykański pisarz i teoretyk literatury.
Życiorys.
Urodzony na Brooklynie Sukenick studiował na Cornell University, doktorat z literatury angielskiej obronił na uniwersytecie Brandeis. Pierwsze prace poświęcił poecie Wallace'owi Stevensowi. W prozie debiutował w 1968 powieścią "Up". Jego utwory mają zredukowaną fabułę, a forma i przestrzenne rozplanowanie tekstu nierzadko jest ważniejsze od treści. Powieść "Out" z 1973 została sfilmowana w 1982.

</doc>
<doc id="922385" url="https://pl.wikipedia.org/wiki?curid=922385" title="Rosja w Konkursie Piosenki Eurowizji">
Rosja w Konkursie Piosenki Eurowizji

Rosja uczestniczyła w Konkursie Piosenki Eurowizji od 1994 do 2021. Reprezentant wybierany był wewnętrznie przez nadawcę publicznego lub poprzez krajowe eliminacje. Konkurs był nadawany przez dwóch rosyjskich nadawców publicznych: Pierwyj kanał oraz Wszechrosyjską Państwową Kompanię Telewizyjną i Radiową (RTR).
Rosja dziewięciokrotnie znalazła się na podium Konkursu Piosenki Eurowizji: duet t.A.T.u. z utworem „Nie wier´, nie bojsia” (2003), grupa Serebro z „Song #1” (2007) piosenkarz Siergiej Łazariew z „You Are the Only One” (2016) oraz w (2019) z „Scream” zajęli trzecie miejsca; Alsou z piosenką „Solo” (2000), Dima Biłan z „Never Let You Go” (2006), Buranowskije Babuszki z „Party for Everybody” (2012) i Polina Gagarina z „A Million Voices” (2015) zajęły drugie miejsca; Dima Biłan z utworem „Believe” wygrał 53. Konkurs Piosenki Eurowizji w 2008. Dzięki temu Rosja była organizatorem konkursu w 2009, który odbył się w Sportowym Kompleksie „Olimpijskij” w Moskwie.
Ze względu na słaby rezultat Rosja nie została dopuszczona do udziału w konkursie trzykrotnie: w 1996, 1998 i 1999. Najgorszy wynik Rosji odnotowano w 2018, kiedy Julija Samojłowa z piosenką „I Won’t Break” nie zakwalifikowała się do finału konkursu jako jedyna reprezentantka w historii udziału kraju w konkursie.
25 lutego 2022 roku kraj został zdyskwalifikowany z udziału w konkursie w związku z wkroczeniem wojsk rosyjskich na Ukrainę. Następnego dnia Rosja wystąpiła z EBU, co uniemożliwia dalsze uczestnictwo i transmisję konkursów.
Historia Rosji w Konkursie Piosenki Eurowizji.
Lata 90..
Rosja zadebiutowała na Konkursie Piosenki Eurowizji w 1994 z utworem „Wiecznyj strannik”, który wykonała Judif. Został on zaprezentowany jako 23. w kolejności i zajął ostatecznie dziewiąte miejsce z wynikiem 70 punktów, najwięcej z nich (10) otrzymując od Polski. Rosyjscy jurorzy przyznali maksymalną liczbę 12 punktów zwycięskiej piosence Irlandii, „Rock 'n' Rolls Kids” w wykonaniu Paula Harringtona oraz Charlie McGettigana.
W 1995, podczas konkursu w Dublinie, Rosję reprezentował Filipp Kirkorow z piosenką „Kołybielnaja dla wułkana”. Występował z szóstym numerem startowym i uzyskał 17 punktów, które przełożyły się na siedemnaste miejsce. Rosja otrzymała punkty od: Norwegii (10), Chorwacji (6) oraz Cypru (1). Jurorzy z Rosji przyznali maksymalną liczbę 12 punktów norweskiej propozycji „Nocturne” w wykonaniu Secret Garden, która po zliczeniu wszystkich głosów, wygrała finał.
W 1996 wprowadzono nowe zasady do Konkursu Piosenki Eurowizji, które były podobne do tych z 1993. Wszystkie państwa, oprócz gospodarza (Norwegii), przeszły rundę kwalifikacyjną, która nie była transmitowana. Specjalna komisja sędziowska wysłuchała studyjnych wersji kompozycji wszystkich uczestników, z czego wybrała finałowe 22 utwory. Rosyjska propozycja „Ja, eto ja” Andrieja Kosinskijego zdobyła w tym etapie 14 punktów i zajęła 26. miejsce. Tym samym nie zakwalifikowała się do finału konkursu.
Podczas 42. Konkursu Piosenki Eurowizji zrezygnowano z przeprowadzania rundy kwalifikacyjnej do finału. Rosję reprezentowała wówczas Ałła Pugaczowa z utworem „Primadonna”, który zajął ostatecznie 15. miejsce z wynikiem 33 punktów, w tym najwyższą notą (12) od jurorów ze Słowenii. Poza tym, wokalistce głosy przyznali także: Holandia (8 punktów), Estonia (7), Austria (5) oraz Norwegia (1).
W 1998 Rosja chciała wysłać reprezentanta na 43. Konkurs Piosenki Eurowizji wewnętrznie, lecz organizatorzy selekcji zapomnieli, że kraj nie będzie miał prawa uczestnictwa w konkursie ze względu na słaby wynik z poprzedniego roku. Nieoficjalnie mówi się, że wtedy miała pojechać Tatiana Owsienko z utworem „Sołnce mojo”. Rosja nie uczestniczyła także w 44. Konkursie Piosenki Eurowizji.
Lata 2000–2009.
Po dwuletniej przerwie Rosja powróciła do konkursowej stawki Konkursu Piosenki Eurowizji, a reprezentantką kraju została Alsou z utworem „Solo”. W maju wystąpiła w finale 45. Konkursie Piosenki Eurowizji organizowanym w Sztokholmie i zajęła drugie miejsce po zdobyciu 155 punktów, w tym maksymalnej noty 12 punktów z Rumunii, Malty, Cypru i Chorwacji. W Rosji, jako w jednym z ostatnich pięciu krajów, nadal pozostano przy głosowaniu jurorów, a w niemal wszystkich pozostałych państwach zastąpiono go głosowaniem telefonicznym.
Reprezentantem kraju w 46. Konkursie Piosenki Eurowizji został wybrany wewnętrznie utwór „Lady Alpine Blue” Mumija Trolla. W koncercie, który odbył się 12 maja w duńskim Parkenstadion w Kopenhadze, reprezentant Rosji zajął 12. miejsce, zdobywając łącznie 37 punktów, w tym najwięcej od Litwy (10 pkt). Chociaż EBU wprowadzała kolejne modyfikacje systemu głosowania oraz zaproponowała wszystkim krajom użycie systemu 50:50 (50% głosów należało do telewidzów, a 50% – do jurorów), Rosja wciąż pozostawała przy tradycyjnej wersji wybierania faworytów wyłącznie przez powoływanie komisji jurorskiej, które tym razem najwyższą notę przekazało francuskiej propozycji „Je n'ai que mon âme” Natashy Saint-Pier.
Podobnie jak rok wcześniej, reprezentant Rosji na 47. Konkurs Piosenki Eurowizji został wybrany wewnętrznie przez telewizję publiczną. Zgłoszenia do wewnętrznego konkursu trwały do 15 lutego, nadesłano 11 742 kandydatur, spośród których w marcu wybrała została piosenka „Northern Girl” zespołu Priemjer-ministr (na czas konkursu nazwę zmieniono na Prime Minister, aby nadać jej międzynarodowe brzmienie). Utwór trafił na pierwsze miejsce krajowych list przebojów. Szefową rosyjskiej delegacji została Jelena Archipowa. W maju grupa wystąpiła podczas koncertu finałowego, zdobyła 55 punktów i zajęła ostatecznie 10. miejsce. Po finale konkursu wokaliści wydali oświadczenie, w którym podziękowali nadawcy za możliwość udziału, a swój wynik tłumaczyli "wysokim napięciem, zmęczeniem oraz wypalaniem części zespołu". Swój występ uznali natomiast za "szczyt góry lodowej" z powodu dużej ilości wywiadów z mediami oraz męczących prób do finału.
Rosyjski nadawca w 2003 po raz kolejny wybrał reprezentanta wewnętrznie. 8 marca ogłoszono, że na 48. Konkursie Piosenki Eurowizji kraj reprezentował będzie zespół t.A.T.u z utworem „Nie wier´, nie bojsia” autorstwa Marsa Łazara, Iwana Szapowałowa i Walerija Polijenki. Chociaż początkowo krajowy nadawca zapewnił, że wokalistki zaśpiewają piosenkę w języku angielskim, ostatecznie zmieniono decyzję i potwierdzono, że na konkurs zostanie wysłana rosyjskojęzyczna wersja singla. EBU wymogła na zespole zmianę kontrowersyjnych fragmentów piosenki. Po przyjeździe do Rygi, gdzie odbywał się konkurs, reprezentantki wywoływały poruszenie swoim skandalicznym zachowaniem podczas tygodnia poprzedzającego koncert finałowy. Wokalistki nie przestrzegały harmonogramu prób, przerywały występy, niechętnie uczestniczyły na konferencjach prasowych. Zdaniem obserwatorów, zachowanie wokalistek było jedynie zaplanowaną, odgrywaną częścią ich wizerunku. Na początku wtorkowych prób dziennikarze wygwizdali artystki tuż po tym, jak te skrytykowały wygląd sceny oraz prace świateł w Skonto Olympic Hall, w piątek zaś zostały wybuczane za przerwanie próby, słaby wokalnie występ oraz brak zainteresowania przygotowaniami. Organizatorzy zapowiedzieli, że jeżeli podczas występu na żywo wokalistki dopuszczą się kontrowersyjnych zachowań (np. homoseksualnego pocałunku), ich prezentacja zostanie zastąpiona zapisem z próby generalnej. Podczas nagrywania próby na scenie wystąpiła jednak tylko Jelena Katina, ponieważ Julija Wołkowa została przewieziona do szpitala z powodu problemów z gardłema. Podczas prób Wołkową zastępowała estońska wokalistka Katja Netajeva. Piosenka była jednym z faworytów imprezy. 24 maja grupa t.A.T.u. uzyskała jednak wysoki, trzeci wynik z 164 punktami na koncie. Maksymalną sumę 12 punktów otrzymała od: Chorwacji, Ukrainy, Łotwy, Estonii oraz Słowenii. Wielka Brytania oraz Irlandia nie przyznały propozycji żadnego punktu. Rosyjskie jury ponownie najwyższą notę przekazało rumuńskiej propozycji, tym razem piosence „Don’t Break My Heart” Nicoli. Po finale koncertu Pierwyj kanał zgłosił protest przeciwko wynikom konkursu. Rosyjski nadawca publiczny podejrzewał manipulację głosami w Irlandii, gdzie punkty przyznali krajowi jurorzy, a nie telewidzowie. Według Pierwszego Kanału "pojawiły się różnice między głosami widzów a [irlandzkiego] nadawcy Raidió Teilifís Éireann (RTÉ)". Stanowisko rosyjskie uważało, że zamiana punktacji publiczności na głosy sędziów (spowodowana zbyt późnym dostarczeniem wyników televotingu) wpłynęła na mniejszą liczbę punktów od Irlandii dla propozycji t.A.T.u., a co za tym idzie, przegraną duetu. Do zwycięstwa zabrakło reprezentantkom Rosji trzech punktów.
Pod koniec lutego 2004 pojawiły się pogłoski, że reprezentantem kraju podczas 49. Konkursu Piosenki Eurowizji będzie zespół Smash!!. Nadawca rozważał także wysłanie na konkurs wykonawcy lub zespołu z Ukrainy, jednak w marcu potwierdził, że w konkursie wystąpi Julija Sawiczewa z utworem „Believe Me” autorstwa Brendy Loring i Maxima Fadeeva. Z powodu dużej liczby krajów zainteresowanych udziałem w imprezie, podczas 49. Konkursu Piosenki Eurowizji po raz pierwszy wprowadzono półfinał.Dzięki zajęciu miejsca w pierwszej jedenastce przez zespół Tatu podczas konkursu w 2003 roku, reprezentantka nie musiała brać udziału w półfinale i miała gwarantowane miejsce w finale. Piosenka zdobyła 11. miejsce, zdobywając łącznie 67 punktów, w tym maksymalną notę 12 punktów od Białorusi. Podczas występu towarzyszyło jej czterech tancerzy, a choreografię sceniczną przygotował Kamel Ouali
Pierwyj kanał pod koniec 2004 potwierdził udział w 50. Konkursie Piosenki Eurowizji organizowanym w Kijowie. Niedługo później pojawiły się doniesienia, jakoby reprezentantką kraju miała być łotewska piosenkarka Marija Naumova, która wygrała konkurs w 2002. W 2005 telewizja ogłosiła, że reprezentant kraju po raz pierwszy zostanie wyłoniony poprzez krajowe eliminacje, co miało być podyktowane niezadowoleniem publiczności z wyboru przez telewizję Juliji Sawiczewej na reprezentantkę kraju w 2004. Eliminacje zostały na trzy półfinały i finał, wszystkie koncerty poprowadzili Andriej Małachow i Jana Czurikowa. Półfinalistów konkursu wyłoniła komisja jurorska, powołana przez Pierwyj kanał, w składzie: Konstantin Ernst, Jurij Aksiuta, Igor Matwienko, Maksim Fadiejew, Wiktor Drobysz, Aleksiej Czarykow, Ilia Baczurin, Artur Gasparjan, Władimir Połupanow, Maksim Kononenko, Larisa Hawkina, Władimir Matecki, Maksim Dunajewskij, Larisa Dolina, Aleksander Malinin i Larisa Sinelszikowa. Decyzję podjęli 1 lutego. Do udziału w półfinałach dopuścili 30 wykonawców, którymi zostali: KGB, Roman Poloński, Batyrchan Szukienow, Playgirls, Dima Biłan, Katia Baczurina, Reflex, Jam &amp; Elena Tierlejewa, Roman Smirnow, Anastasija Stocka, Zwieri, Oksana Mażulis, City, A-Sortie, Lana Light, Warwara, Czaj Wdwojom, Anżelika Rudnicka, Be Good, Natalla Padolska, Polina Griffiths, Aleksandr Panajotow i Aleksiej Czumakow, Wiktoria Markowa, Anita Coj, Mikołaj Demidow, Lada Dance, Sankt-Peterburg, Sława, Irina Schott i Siergiej Mazajew. Pierwotnie w stawce miała pojawić się także Wierka Serdiuczka, która wcześniej wycofała się z udziału w ukraińskich eliminacjach z powodu krytyki jej twórczości przez tamtejszą komisję jurorską. Ostatecznie wycofała się z udziału na kilka dni przed występem w drugim półfinale, natomiast Siergiej Mazajew został zdyskwalifikowany z udziału z powodu niestawienia się na scenie podczas trzeciego koncertu półfinałowego. Do finału, rozgrywanego 25 lutego, zakwalifikowało się po trzech wykonawców z każdego półfinału. W koncercie finałowym wystąpili: Jam &amp; Tierlejewa, Stocka i Biłan, Padolska, Warwara i Czaj Wdwojom oraz Shott, duet Panajotow-Czumakow i Sława. Eliminacje wygrała Natalla Padolska z piosenką „Nobody Hurt No One”, za który zdobyła 20,2% głosów telewidzów. W trakcie interwałów wszystkich koncertów wystąpiło kilku gości muzycznych: Alsou, Julija Sawiczewa i Aleksander Malinin (pierwszy półfinał), Larisa Dolina, Leonid Agutin i Anżelika Warum (drugi półfinał), zespoły Priemjer-ministr i Mumij Troll (trzeci półfinał) oraz Bonnie Tyler, Filipp Kirkorow, Walerija i Afric Simone (finał). Po finale pojawiły się doniesienia, jakoby głosowanie finałowe zostało zmanipulowane na korzyść Padolskiej, co sama zainteresowana zignorowała, wyznając w jednym z wywiadów, że „to typowe komentarze dla Rosji”. Przed konkursem reprezentantka Rosji nagrała nową aranżację swojego konkursowego utworu. Na przełomie kwietnia i maja odbyła promocyjną trasę koncertową, obejmującą występy na Ukrainie i w Mołdawii, Chorwacji, Belgii i Grecji. 15 maja rozpoczęła próby kamerowe w Pałacu Sportu.Dzięki zajęciu miejsca w pierwszej dwunastce klasyfikacji finałowej w 2004, Natala miała zapewniony udział w finale. 21 maja wystąpiła w finale konkursu i zdobyła łącznie 57 punktów, w tym m.in. maksymalną notą 12 punktów z Białorusi, plasjąc się na 15. miejscu klasyfikacji. Podczas występu na scenie towarzyszył jej basista Toni Hintikka, gitarzysta Waleryj Drobisz, perkusista Teijo Jamsa oraz dwie chórzystki: Jana Kozłowa i Olga Belaja. Podczas 51. Konkursu Piosenki Eurowizji Rosję reprezentował utwór „Never Let You Go” Dimy Biłana. Z powodu słabego wyniku rok wcześniej, wokalista musiał wziąć udział w półfinale, który odbył się 18 maja. Wystąpił wówczas z 13. numerem startowym i uzyskał trzeci wynik z 217 punktami na koncie. Najwięcej punktów (12) otrzymał od widzów z Armenii, Bułgarii, Białorusi, Ukrainy, Holandii, Łotwy, Mołdawii oraz Izraela. Dwa dni później odbył się finał konkursu, w którym Biłan zaprezentował swoją propozycję jako dziesiąty. Zdobył 248 punktów, które zapewniły mu drugie miejsce. Rosyjscy telewidzowie najwyższą notę przyznali armeńskiej propozycji „Without Your Love” André.
1 marca 2007 odbyło się zebranie zarządu rosyjskiego nadawcy Pierwyj Kanał, które wybrało wewnętrznie pięciu kandydatów do reprezentowania Rosji podczas 52. Konkursu Piosenki Eurowizji: grupę Serebro, Gorod 312, Zwieri, Band’Eros oraz duet Aleksandr Panajotow i Aleksiej Czumakow. Ostatecznie wybrano pierwszą grupę – żeńskie trio Serebro – oraz ich utwór „Song #1”. Rosja ponownie nie musiała brać udziału w półfinale, jednak na tym etapie przeprowadzono głosowanie wśród rosyjskich telewidzów. Rosyjska propozycja zajęła w finale trzecie miejsce z 207 punktami. Najwyższe noty otrzymała od Estonii, Armenii oraz Białorusi. Zarówno w półfinale, jak i w finale, rosyjscy telewidzowie najwyższe noty przyznali białoruskiemu utworowi „Work Your Magic” Dzmitryja Kałduna.
We względu na jeszcze większą liczbę krajów zainteresowanych konkursem oraz długi czas trwania jednego półfinału, Europejska Unia Nadawców (EBU) postanowiła wprowadzić podczas 53. Konkursu Piosenki Eurowizji podział na dwie rundy półfinałowe. Od tamtej pory wszystkie kraje, poza organizatorem oraz tzw. "Wielką Czwórką" (Wielka Brytania, Niemcy, Francja, Hiszpania) musiały wziąć udział w jednym z półfinałów. Tym razem rosyjski nadawca postanowił zorganizować krajowe preselekcje do konkursu o nazwie "Jewrowidienie". Eliminacje składały się z dwóch etapów: w pierwszy etap specjalnie powołana komisja konkursowa wybrała 25 utworów, które zostały zakwalifikowane do drugiego etapu – koncertu finałowego. Wśród nich znalazł się Dima Biłan, który uczestniczył już w konkursie w 2006 roku. 9 marca widzowie zdecydowali, że to on został kolejnym reprezentantem kraju. 20 maja z utworem „Believe” uzyskał trzeci wynik w pierwszym półfinale. Największą liczbę punktów otrzymał od Armenii i Izraela. Dwa dni później, w sobotni wieczór wokalista wystąpił jako 24., przedostatni uczestnik finału konkursu. Zdobył 272 punkty, dzięki którym zajął pierwsze miejsce i wygrał konkurs. 12 punktów przyznali rosyjskiej propozycji widzowie z Ukrainy, Estonii, Łotwy, Izraela, Armenii, Białorusi i Litwy. Rosja najwyżej oceniła ormiańską piosenkarkę Sirusho i jej utwór „Qélé, Qélé”. Występom towarzyszył Biłanowi łyżwiarz figurowy, olimpijczyk, wielokrotny mistrz świata oraz Europy Jewgienij Pluszczenko oraz skrzypek i kompozytor Edwin Marton.
Dzięki wygranej Dimy Biłana w 2008 54. Konkurs Piosenki Eurowizji został zorganizowany w Sportowym Kompleksie „Olimpijskij” w Moskwie w Moskwie. Na organizację imprezy w rosyjskiej stolicy poświęcono ok. miliarda rubli. Podczas konkursu powrócono do metody głosowanie 50:50 (50% głosów przyznała pięcioosobowa komisja sędziowska, 50% należało do widzów). Pobito również rekord liczby krajów zgłoszonych do udziału w konkursie – 43. Ze względu na wojnę w Osetii Południowej z konkursu zrezygnować miała Gruzja. Ostatecznie jednak zgłosiła swojego reprezentanta – grupę Stephane &amp; 3G z utworem „We Don’t Wanna Put In”. Pojawiły się komentarze, że kompozycja odnosi się bezpośrednio (za sprawą tytułu) do premiera Rosji Władimira Putina. 20 lutego Europejska Unia Nadawców ogłosiła dyskwalifikację utworu z powodu naruszenia regulaminu (odwołanie do treści politycznych). Rosyjskie preselekcje "Jewrowidienie 2009" odbyły się w trzech etapach: w pierwszym etapie specjalnie powołane jury wybrało trzy najlepsze kompozycje, w drugim – telewidzowie wybrali trójkę kandydatów do uczestnictwa na konkursie. Trzecią rundą eliminacyjna był finał, podczas którego trójka wybranych przez widzów uczestników wykonała utwory wyselekcjonowane przez komisję sędziowską. I to właśnie ona 7 marca zdecydowała, że reprezentantem kraju została Anastasija Prychodko z kompozycją „Mamo”. Jako reprezentantka gospodarzy miała zapewnione miejsce w finale, który odbył się 16 maja, Prychodko wystąpiła z dziesiątym numerem startowym. Podczas występu za plecami piosenkarki zawieszony został wielki, 6-metrowy ekran LEDowy, który pokazywał animację przedstawiającą komputerowo starzejącą się, z sekundy na sekundę, twarz artystki. Zdobyła w sumie 91 punktów, które zapewniły jej 11. miejsce. Najwięcej punktów otrzymała od Armenii, najwięcej punktów od Rosji przyznanych zostało norweskiemu reprezentantowi Alexandrowi Rybakowi, który wygrał cały konkurs z utworem „Fairytale”. Rywalizację finałową obejrzało 122 milionów widzów na całym świecie. Gdyby pod uwagę wzięto jedynie opinię telewidzów, Prychodko zajęłaby 8. miejsce, a gdyby liczyła się tylko punktacja jurorów – 17.
Lata 2010–2019.
Pod koniec lutego 2010 ogłoszono 35. półfinalistów rosyjskich selelcji "Jewrowidienie 2010", spośród których specjalnie powołana komisja sędziowska wybrała 25. finalistów. Wytypowani przez jurorów artyści mieli możliwość reprezentowania kraju na 55. Konkurs Piosenki Eurowizji w Oslo. Jednym z kandydatów był Piotr Nalicz. I to właśnie on wygrał eliminacje i z utworem „Lost and Forgotten” wystąpił 25 maja w pierwszym półfinale Konkursu Piosenki Eurowizji. Zdobył w nim 74 punkty, które zapewniły mu awans do finału na siódmym miejscu. W sobotnim finale rosyjska propozycja zdobyła 90 punktów, w tym 107 od telewidzów i 63 od jurorów. Tym samym zajęła 11. miejsce. Najwięcej z nich przyznała jej Białoruś. Rosyjscy telewidzowie najczęściej głosowali natomiast na ormiański utwór „Apricot Stone” Evy Rivas.
Reprezentantem Rosji na 56. Konkurs Piosenki Eurowizji zorganizowany w Düsseldorfie został wybrany wewnętrznie Aleksiej Worobjow z utworem „Get You” autorstwa RedOne. Propozycja miała swoją premierę 12 marca podczas jednego z odcinków rosyjskiej wersji programu „Fabryka Gwiazd”. W pierwszym półfinale, który odbył się 10 maja, wystąpił z 7. numerem startowym. Podczas swojej prezentacji miał na sobie skórzaną kurtkę i czarne dżinsy. Wraz z czterema tancerzami wykonywał choreografię w świecących na biało LEDowych butach. Zdobył 64 punkty (93 od telewidzów i 31 od jurorów), dzięki czemu awansował do finału na 9. miejscu. Rosyjski utwór otrzymał 12 punktów od Armenii, natomiast rosyjscy telewidzowie najwyższą notę przyznali Paradise Oskarowi z Finlandii. W sobotnim finale Worobjow wykonał „Get You” jako dziesiąty. Tym razem zdobył w sumie 77. punktów, co przełożyło się na 16. miejsce. 26 maja Europejska Unia Nadawców opublikowała punktację przyznaną przez sędziów oraz widzów, w których uderza znaczna różnica w ocenie rosyjskiego występu. Widzowie przyznali Worobjowowi 138 punktów (7. miejsce), natomiast jurorzy dali jego prezentacji jedynie 25 punktów. Gdyby wziąć pod uwagę jedynie punktację komisji sędziowskiej, reprezentant Rosji zakończyłby rywalizację na ostatnim, 25. miejscu.
Po rocznej przerwie od formuły krajowych eliminacji "Jewrowidienie", w selekcjach do 57. Konkursu Piosenki Eurowizji udział wzięło 25. kandydatów wybranych przez rosyjskiego nadawcę Pierwyj kanał na drodze przesłuchań. Pierwotnie finał miał się odbyć 26 marca, jednak zmieniono jego datę na 7 marca. Wśród finalistów znalazła się grupa Buranowskije Babuszki złożona z sześciu kobiet o średniej wieku ok. 70 lat. Babuszki próbowały swoich sił w selekcjach już w 2010 roku, jednak wówczas zajęły 3. miejsce. W marcu ich udmurcko-angielska propozycja „Party for Everybody” wygrała eliminacje. Zespół pokonał w selekcjach m.in. duet Dimy Biłana (startującego w Konkursie Piosenki Eurowizji w latach 2006 i 2008) z Juliją Wołkową, byłą członkinię duetu t.A.T.u (startującego w Konkursie Piosenki Eurowizji w 2003). 22 maja grupa wystąpiła w pierwszym półfinale z czternastym numerem startowym. Utwór „Party for Everybody” spodobał się najbardziej, bowiem zdobył 152 punkty i 1. miejsce. W finale, który odbył się 26 maja, Buranowskije Babuszki zaprezentowały się jako szóste. Zdobyły w sumie 259 punktów, które zapewniło im wysokie, drugie miejsce. Lepsza okazała się jedynie szwedzka reprezentantka Loreen i jej utwór „Euphoria”.
Pod koniec października 2012 roku Pierwyj kanał ogłosił, że reprezentantem Rosji podczas 58. Konkursu Piosenki Eurowizji zostanie zwycięzca pierwszej edycji programu "Gołos", rosyjskiego odpowiednika "The Voice of Poland". 19 lutego odbył się finał programu, który wygrała Dina Garipowa. 24 lutego w programie "Woskriesnoje Wriemja" premierę miała jej konkursowa propozycja „What If”, która została napisana przez szwedzkich kompozytorów: Gabriela Alaresa i Joakima Bjornberga we współpracy z rosyjskim muzykiem rock-popowym Leonidem Gutkinem. Po premierze utworu pojawiły się podejrzenia o plagiat. Rosyjska propozycja „What If” porównywana została m.in. do kompozycji „Carried Away” zespołu Hear´Say, „Pozwól żyć” Gosi Andrzejewicz oraz przeboju Sarah Connor „Skin on Skin”. Twórcy utworu zaprzeczyli jednak naruszeniom praw autorskich, a 14 maja Garipowa awansowała do wielkiego finału, który odbył się w sobotę 18 maja. Wystąpiła jako dziesiąta uczestniczka i zajęła ostatecznie 5. miejsce z 174 punktami na koncie.
Na początku września 2013 roku Rossija 1 rozpoczęła proces zgłaszania konkursowych propozycji do krajowych selekcji do 59. Konkursu Piosenki Eurowizji organizowanego w Kopenhadze. O wynikach finału zdecydować mieli widzowie poprzez głosowanie internetowe oraz telefoniczne, a finałowy koncert eliminacji "Kto?" planowany był na 31 grudnia. Ostatecznie jednak, po zmianie daty finału na 8 marca 2014, rosyjski nadawca zdecydował się wybrać reprezentantów wewnętrznie. 8 marca ogłoszono, że w barwach kraju w konkursie zaśpiewają siostry Anastasija i Marija Tołmaczowe, zwyciężczynie 4. Konkursu Piosenki Eurowizji dla Dzieci w 2006 roku. Wystąpiły w pierwszym półfinale konkursu, zdobywając awans do sobotniego finału, w którym zajęły ostatecznie 7. miejsce z dorobkiem 89 punktów, w tym z maksymalnymi notami (12 punktów) od Białorusi i Azerbejdżanu. Podczas występu bliźniaczkom towarzyszył chórek w składzie: Anna Nilsson, Jenny Tärneberg, Anna Strandberg i Rui Andrade. W związku z kryzysem krymskim wywołanym przez rosyjskie władze oraz stanowiskiem w sprawie praw środowisk LGBT w kraju, reprezentacja Rosji została wielokrotnie wygwizdywana przez zgromadzoną publiczność w trakcie koncertów półfinałowych i finałowych oraz w trakcie przyznawania krajowych punktów przez Alsou.
Wygrana austriackiej reprezentantki, drag queen Conchity Wurst, w finale 59. Konkursu Piosenki Eurowizji wywołała negatywne komentarze w Rosji, dlatego udział kraju w wydarzeniu przygotowywanym w Austrii był niepewny, a konserwatywni politycy kraju zapowiedzieli wycofanie się z imprezy oraz organizację własnego festiwalu dla byłych państw Związku Radzieckiego. W czerwcu 2014 roku rosyjski nadawca potwierdził jednak udział w 60. Konkursie Piosenki Eurowizji. Pierwotnie reprezentantem kraju miał zostać zwycięzca trzeciej edycji programu "Gołos", lokalnej wersji formatu "The Voice", ostatecznie jednak nadawca zdecydował o wewnętrznym wyborze swojego przedstawiciela na konkurs. Na początku grudnia pojawiły się pogłoski, jakoby na widowisku w barwach Rosji miał wystąpić popularny w kraju Siergiej Łazariew z piosenką „Breaking Away”. Doniesień nie skomentował ani sam zainteresowany ani rosyjska stacja. W marcu telewizja ogłosiła, że jej reprezentantem podczas konkursu będzie Polina Gagarina z utworem „A Million Voices”. 19 maja artystka zaprezentowała swój utwór jako dwunasta w kolejności w pierwszym półfinale i z pierwszego miejsca awansowała do finału, w którym zajęła ostatecznie drugie miejsce z 303 punktami na koncie, w tym m.in. z maksymalnymi notami 12 punktów od Armenii, Azerbejdżanu, Białorusi, Estonii i Niemiec.
Pod koniec września 2015 krajowy nadawca potwierdził chęć udziału w 61. Konkursie Piosenki Eurowizji organizowanym w Sztokholmie. Podczas odbywającej się w grudniu gali wręczenia Rosyjskich Nagród Muzycznych „Owacyj” ogłoszono, że kraj w konkursie będzie reprezentował Siergiej Łazariew. Jego konkursową piosenkę „You Are the Only One” napisali rosyjski artysta Filipp Kirkorow i grecki kompozytor Dimitris Kontopulos, zaś za choreografię sceniczną odpowiedzialny będzie grecki reżyser i choreograf Fokas Evengelinos. 10 maja wystąpił w pierwszym półfinale konkursu i z pierwszego miejsca zakwalifikował się do finału. Następnie podczas finału, 14 maja, artysta zaprezentował swój utwór jako osiemnasty, ostatecznie zajmując trzecie miejsce z 491 punktami na koncie. W głosowaniu jurorskim piosenka zajęła piąte miejsce, ale wygrała głosowanie telewidzów.
Po wygraniu 61. Konkursu Piosenki Eurowizji przez reprezentującą Ukrainę Jamalę pojawiły się głosy, jakoby Rosja miała wycofać się z konkursu organizowanego na terenie kraju. Latem 2016 roku krajowy nadawca potwierdził udział w 62. Konkursie Piosenki Eurowizji organizowanym w Kijowie. W kolejnych tygodniach ponownie pojawiały się doniesienia, jakoby stacja miała wycofać się z rywalizacji w konkursie, co tłumaczono obawami przed niezapewnieniem bezpieczeństwa rosyjskiej delegacji przez organizatora. 12 marca nadawca ogłosił, że kraj będzie reprezentowała Julija Samojłowa z utworem „Flame Is Burning”. Wybór niepełnosprawnej fizycznie piosenkarki spotkał się z mieszanymi reakcjami w mediach. Dzień po wyborze reprezentantki pojawiły się podejrzenia, że artystka może zostać niewpuszczona na teren Ukrainy, a nawet być aresztowana w momencie, kiedy „będzie składać oświadczenia polityczne”. Powodem zatrzymania miałoby być też nielegalne (zdaniem ukraińskiego prawa) wkroczenie piosenkarki w 2015 roku na teren Krymu, anektowany przez Rosję w 2014 roku. Sama zainteresowana tłumaczyła wizytę na Krymie graniem tam koncertu. 22 marca ogłoszono, że piosenkarka otrzymała zakaz wjazdu na teren Ukrainy przez okres trzech lat, tym samym nie wystąpi w Konkursie Piosenki Eurowizji. Przy okazji potwierdzono, że będzie reprezentowała Rosję w 63. Konkursie Piosenki Eurowizji w 2018 roku. 13 kwietnia EBU wystosowała oświadczenie, w którym potwierdziła wycofanie się Rosji z udziału w konkursie. Jak poinformowano, Pierwyj kanał odrzucił dwie alternatywne propozycje rozwiązania problemu: zarówno transmisję występu przez satelitę, jak i zmianę reprezentanta na wykonawcę, który mógłby legalnie wjechać na teren Ukrainy na czas konkursu.
Jeszcze przed rozegraniem finału Eurowizji 2017 potwierdzono, że telewizja rosyjska będzie uczestniczyć w 63. konkursie organizowanym w Lizbonie. W styczniu 2018 roku Pierwyj kanał potwierdził, że reprezentantką kraju będzie Julija Samojłowa, której udział w konkursie obiecano po jej odsunięciu z występu w 2017 roku. 10 maja wystąpiła jako szósta w kolejności w drugim półfinale konkursu i nie zakwalifikowała się do finału. Została tym samym pierwszą w historii reprezentantką Rosji, która nie wzięła udziału w finałowej rywalizacji, zajmując tym samym najgorsze miejsce w historii udziału Rosji w konkursie.
W 2019 potwierdzono, że kraj podczas 64. Konkursu Piosenki Eurowizji będzie reprezentować Siergiej Łazariew z utworem „Scream”. 16 maja wystąpił w drugim półfinale konkursu i z szóstego miejsca awansował do rozgrywanego dwa dni później finału. Zajął w nim trzecie miejsce po zdobyciu 370 punktów, w tym 244 pkt od telewidzów (4. miejsce) i 126 pkt od jurorów (9. miejsce).
Lata 2020–2029.
Na początku marca 2020 telewizja rosyjska potwierdziła, że kraj w 65. Konkursie Piosenki Eurowizji będzie reprezentować zespół Little Big z utworem „Uno”. 18 marca organizator konkursu poinformował o odwołaniu wydarzenia z powodu pandemii COVID-19.
8 maja 2020 Ilja Prusikin i Sonja Tajurskaja z zespołu Little Big ujawnili w programie "Eurovisioncalls", że wyślą telewizji publicznej kilka piosenek i z przyjemnością przyjmą zaproszenie do udziału w konkursie w 2021. 3 marca 2021 tabloid "super.ru "ujawnił listę kandydatów do występu na Eurowizji i podał, że „zeszłoroczny uczestnik, zespół Little Big, raczej nie pojedzie w tym roku na konkurs”, poza tym „według informacji ze środowiska grupy zespół po prostu nie miał przyzwoitego materiału muzycznego, aby drugi rok z rzędu wziąć udział w konkursie”, choć jednocześnie „według wtajemniczonych wciąż jest szansa, że muzycy znajdą przebój przed selekcją i zaprezentują go publiczności”. 2 marca 2021 ogłoszono, że reprezentant na Eurowizję 2021 zostanie wyłoniony drogą krajowych eliminacji, których finał będzie rozegrany 8 marca 2021. W programie "Jewrowidenie 2021. Nacjonalnyj otbor" zwyciężyła Maniża z piosenką „Russian Woman”. 18 maja wystąpiła w pierwszym półfinale Eurowizji 2021 i z trzeciego miejsca awansowała do finału, który odbył się 22 maja. Zajęła w nim dziewiąte miejsce po zdobyciu 204 punktów, w tym 100 pkt od telewidzów (8. miejsce) i 104 pkt od jurorów (8. miejsce).
25 lutego 2022 Rosja została wykluczona z konkursu z powodu „obrony wartości konkursu, który promuje międzynarodową wymianę kulturalną, jednoczy publiczność, celebruje różnorodność poprzez muzykę i jednoczy Europę na jednej scenie”. Dzień później poinformowano o wyjściu z EBU wszystkich stacji pochodzących z Rosji, co uniemożliwiło udział kraju w przyszłych konkursach, dopóki stacje dołączą do EBU ponownie.
Uczestnictwo.
Rosja uczestniczyła w Konkursie Piosenki Eurowizji od 1994 do 2021 roku i wzięła w nim udział 23 razy. Poniżej tabela ze nazwiskami wszystkich rosyjskich reprezentantów, tytułami konkursowych piosenek oraz wynikami w poszczególnych latach.
Legenda:
Historia głosowania w finale (1994-2021).
Poniższe tabele pokazują, którym krajom Rosja przyznaje w finale najwięcej punktów oraz od których państw rosyjscy reprezentanci otrzymują najwyższe noty.
Kraje, którym Rosja "przyznała" najwięcej punktów:
Kraje, od których Rosja "otrzymała" najwięcej punktów:
Legenda:
Nadawcy konkursu w Rosji.
Na terenie Rosji prawo do emitowania konkursu posiada dwóch krajowych nadawców: Pierwyj kanał i RTR. Nadawca konkursu w kraju zmienia się rotacyjnie.
Konkursy Piosenki Eurowizji zorganizowane w Rosji.
Dzięki wygranej Dimy Biłana w 2008 roku, 54. Konkurs Piosenki Eurowizji został zorganizowany w Sportowym Kompleksie Olimpijskij w Moskwie. Na organizację imprezy w rosyjskiej stolicy poświęcono ok. miliarda rubli.
Nagrody im. Marcela Bezençona.
Nagrody im. Marcela Bezençona to statuetki przyznawane najlepszym piosenkom w finale Konkursu Piosenki Eurowizji. Pomysłodawcami nagród byli Christer Björkman i Richard Herrey, statuetka nosi nazwisko twórcy konkursu – Marcela Bezençona. Przyznawane są trzy nagrody: Nagroda Dziennikarzy (zwycięzcę wybierają akredytowani dziennikarze), Nagroda Artystyczna (zwycięzcę wybierają komentatorzy konkursu) i Nagroda Kompozytorska (zwycięzcę wybierają kompozytorzy biorący udział w konkursie)
Nagroda Dziennikarzy

</doc>
<doc id="922389" url="https://pl.wikipedia.org/wiki?curid=922389" title="Stanisław Hochuł">
Stanisław Hochuł

Stanisław Hochuł (ur. 14 października 1935 w Goczałkowicach) – artysta rzeźbiarz, były wykładowca ASP w Katowicach.
Rzeźbiarz ukończył Liceum Technik Plastycznych w Bielsku-Białej. Jest absolwentem Akademii Sztuk Pięknych w Krakowie (Wydział Rzeźby), gdzie studiował w pracowni Jacka Pugeta.
Artysta jest członkiem Związku Polskich Artystów Plastyków od 1962. Pierwszym poważniejszym zleceniem było wykonanie dwóch orłów i popiersia Aleksandra Zawadzkiego dla Urzędu Wojewódzkiego w Katowicach w roku 1966.

</doc>
<doc id="922391" url="https://pl.wikipedia.org/wiki?curid=922391" title="Cesarzówna">
Cesarzówna



</doc>
<doc id="922396" url="https://pl.wikipedia.org/wiki?curid=922396" title="Zespół Szkół Morskich w Darłowie">
Zespół Szkół Morskich w Darłowie

Zespół Szkół Morskich w Darłowie – najstarsza z trzech średnich szkół morskich w Polsce z siedzibą w Darłowie. Szkoła kształci do zawodu marynarza, mechanika okrętowego, nawigatora, hotelarza oraz logistyka.
Do końca 2006 r. mury szkoły opuściło ponad 4000 absolwentów. Wielu z nich to marynarze, oficerowie i kapitanowie, pracujący na morzach i oceanach całego świata.
Kierunki kształcenia.
Technikum morskie.
"czteroletnie na podbudowie gimnazjum"
Uzupełniające liceum ogólnokształcące dla dorosłych.
"dwuletnie na podbudowie zasadniczej szkoły zawodowej (w trybie zaocznym)"
Policealna szkoła zawodowa dla dorosłych.
"dwuletnia na podbudowie szkoły średniej (w trybie zaocznym)"
Historia.
Państwowe Gimnazjum i Liceum Spółdzielczości Morskiej w Darłowie.
Historia szkoły o profilu morskim w Darłowie zaczęła się właściwie już w 1947, kiedy to z inicjatywy kierownika działu społeczno-wychowawczego Związku Rewizyjnego Spółdzielni Rzeczypospolitej Polskiej w okręgu szczecińskim i za zgodą ministerstwa oświaty, założono Gimnazjum i Liceum Spółdzielczości Morskiej w Darłowie. Nowo powstałą szkołę nazwano imieniem Obrońców Westerplatte, zaś pierwszym dyrektorem placówki został Ludwik Łakomy.
Głównym zadaniem nowo otwartej szkoły było kształcenie w stopniu niższym (gimnazjum) nowych, wykwalifikowanych pracowników dla różnych działów rybołówstwa morskiego, pojętego jako zawód spółdzielczy oraz w stopniu wyższym (liceum) pracowników dla handlu morskiego opartego na zasadach spółdzielczości. Zgodnie z tym, w pierwszym roku działalności dydaktycznej otworzono dwie klasy: pierwszą gimnazjalną, liczącą czterdziestu uczniów i pierwszą licealną, do której uczęszczało zaledwie dwanaście osób. O daleko idącym oprofilowaniu zawodowym szkoły świadczyła duża liczba zajęć o charakterze wybitnie spółdzielczym bądź morskim. W programie nauczania, oprócz przedmiotów ogólnokształcących znalazły się między innymi: organizacja spółdzielczości i handlu morskiego, zasady żeglugi, stenografia polska i angielska, geografia gospodarcza, towaroznawstwo, oceanografia, księgowość, arytmetyka handlowa, ekonomia, prawoznawstwo, organizacja przedsiębiorstw spółdzielczych, a także prowadzenie korespondencji w języku polskim, angielskim, szwedzkim i rosyjskim. Praktyczną stronę nauki zawodu miały zapewnić uczniom zajęcia na pełnym morzu, w porcie i zakładach przemysłu rybnego. Oprócz bazy dydaktycznej, szkoła posiadała również bibliotekę zaopatrzoną w około dwa tysiące woluminów, internat kierowany przez żonę dyrektora Irenę Łakomą oraz własny gabinet lekarski, prowadzony przez dra Józefa Muchę.
Oprócz zajęć dydaktycznych pracownicy i uczniowie szkoły angażowali się również w różne zajęcia pozalekcyjne. W trosce o kulturę założono teatrzyk szkolny, zaś dla uczniów z uboższych rodzin zorganizowano akcję dożywiania. Intensywne zajęcia prowadziły sekcje sportowe, zwłaszcza sekcja biegu przełajowego, której drużyna męska zwyciężyła w "Biegu Narodowym" w 1949. Od 1949 w szkole znajdowała się hala bokserska, w której organizowano coroczny konkurs bokserski pod hasłem "Pierwszy krok bokserski". Przy gimnazjum i liceum działały ponadto liczne ogólnopolskie organizacje młodzieżowe o charakterze politycznym i społecznym (ZWM, PCK, męska drużyna harcerska, Koło Ligi Lotniczej i Spółdzielnia Młodzieżowa Gryf). Na szczególną uwagę zasługuje jednak Koło Ligi Morskiej liczące sobie w roku szkolnym 1947/48 aż 50 członków, z czego 14 posiadało kurs POWE.
Od początku swojego istnienia szkoła posiadała własny hymn pt. "Westerplatte", skomponowany przez Alojzego Łazarka do słów napisanych przez ówczesnego dyrektora szkoły, Ludwika Łakomego. Był on odgrywany po hymnie państwowym podczas wszystkich ważniejszych uroczystości narodowych. Szczególną rangę we wczesnym okresie historii szkoły miała jednak uroczystość zaślubin Gimnazjum i Liceum Spółdzielczości Morskiej w Darłowie z Morzem Bałtyckim. Odbyła się ona 21 marca 1948, z okazji trzeciej rocznicy tzw. "powrotu miasta do Macierzy". Tego samego dnia o godzinie 8.32, do portu w Darłowie wpłynął duński statek, będący pierwszą jednostką pływająca pod obcą banderą, która zawinęła do Darłowa od czasu ostatniej wojny.
W pierwszym okresie dziejów szkoły miało również miejsce dosyć tajemnicze wydarzenie o podłożu kryminalnym. Latem z kasy szkolnej zniknęło 60 tysięcy złotych pochodzących z kredytów oraz dziesięć tysięcy złotych ze spółdzielczych stypendiów uczniowskich. O malwersację podejrzewany był dyrektor szkoły Ludwik Łakomy, który też w związku z tym zdarzeniem zrezygnował z funkcji kierowniczej i wyjechał z rodziną z Darłowa. Nowym dyrektorem szkoły został Leon Lewczuk i piastował tę funkcję do roku 1950.
Kres istnienia szkoły, która mimo wyraźnego profilu morskiego nigdy nie otrzymała tytułu Szkoły Morskiej, położyło zarządzenie Dyrekcji Okręgowej Szkolenia Zawodowego w Szczecinie z dnia 15 lipca 1950 roku. Decyzję likwidacji Państwowego Gimnazjum i Liceum Spółdzielczości Morskiej umotywowano brakiem potrzeby istnienia szkoły o takim profilu w Darłowie. Uczniom PGiLSM pragnącym kontynuować naukę umożliwiono natomiast przeniesienie się do szkół o podobnym profilu w Trzebiatowie i Szczecinie. Wszystkie pomoce naukowe i inwentarz likwidowanej szkoły przeniesiono do Trzebiatowa.
Zasadnicza Szkoła Rybołówstwa Morskiego w Darłowie.
Do idei założenia w Darłowie szkoły morskiej powrócono niebawem, bo już po trzech latach. Na mocy nieopublikowanego zarządzenia ministra żeglugi nr 172 z dnia 18 lipca 1953, utworzono Zasadniczą Szkołę Rybołówstwa Morskiego Ministra Żeglugi z siedzibą w Darłowie. Mimo morskiego profilu, organizacja nowej szkoły zasadniczo różniła się od organizacji rozwiązanego wcześniej gimnazjum i liceum. Podlegała ona pod bezpośredni nadzór ministra żeglugi, zaś nauka w niej trwała trzy lata i była oparta na podbudowie siedmioletniej szkoły podstawowej. Nieco inne były też główne zadania nowo powołanej placówki, albowiem w akcie założycielskim ani słowem nie wspomniano o spółdzielczości, ograniczając się jedynie do sformułowania, że szkoła ma kształcić „kwalifikowanych pracowników rybołówstwa morskiego”. Zgodnie też z przyjętą przez ówczesny Sejm polityką oświatową, utworzono w powołanej szkole zaledwie dwa odrębne wydziały – rybaka kutrowego i motorzysty kutrowego. Wyżej wzmiankowane zarządzenie weszło w życie 1 września 1953, dzięki czemu od tego momentu mogły się kształcić w Darłowie kolejne pokolenia wykwalifikowanych rybaków.
Nowy rok szkolny rozpoczął się w dość trudnych i uciążliwych warunkach dla uczniów i nauczycieli, ponieważ zarówno budynek szkoły jak i internat były remontowane. Z tego powodu uroczysta inauguracja odbyła się dopiero 14 września w świetlicy zakładu opiekuńczego – PPiUR „KUTER”. Pierwszym dyrektorem szkoły został Józef Nagórny, zaś kadra nauczycielska liczyła zaledwie trzech nauczycieli, przy uczęszczających na zajęcia 82 uczniach. Jak na owe czasy była to już proporcja mocno zachwiana, albowiem oprócz wszystkich przedmiotów ogólnokształcących, szczupła kadra Zasadniczej Szkoły Rybołówstwa Morskiego nauczała również szkutnictwa, ichtiologii, materiałoznawstwa, techniki eksploatacji maszyn i urządzeń kutrów oraz rysunku zawodowego. Miary trudności dopełniał jeszcze brak warsztatów szkolnych co zmuszało uczniów do odbywania wszelakiego rodzaju praktyk w przetwórni, w warsztatach i na statkach PPiUR „KUTER”. Wartym odnotowania jest natomiast fakt, iż była to wówczas pierwsza i jedyna placówka kształcąca wykwalifikowaną kadrę dla polskiego rybołówstwa morskiego.
Osobnym problemem, spędzającym sen z powiek gronu kierowniczemu był brak własnego statku szkoleniowego. Wprawdzie już od września 1953 roku uczniowie odbywali rejsy w morze, korzystając z uprzejmości PPiUR „KUTER”, jednakże uzależniało to w dużej mierze kształtowanie procesu kształcenia od czynników zewnętrznych. Dlatego też dyrektor szkoły zwrócił się do Centralnego Zarządu Rybołówstwa Morskiego o przekazanie szkole kutra rybackiego. CZRM nakazał PPiUR „Kuter” przekazać szkole zbudowany w Stoczni Nr 3 w Gdańsku (późniejsza Stocznia Północna) piętnastometrowy kuter „Dar 13” (eks „Dar 48”, eks „Arka 14” Gdy 21), należący do typu MIR 20A. Charakterystyka jednostki była następująca: pojemność brutto 23 RT, pojemność netto 7 RT, długość 15,2 m, szerokość 4,8 m, zanurzenie ok. 2,0 m, napęd 1 silnik 2-cylindrowy Skandia o mocy 85 KM, ożaglowanie pomocnicze o powierzchni 45 m², prędkość 6-7 węzłów, załoga 4 ludzi + kilku uczniów. Było to rozwiązanie tymczasowe, gdyż statek ten nie spełniał wymogów szkoły, z powodu zbyt małej ilości miejsc dla praktykantów. Jeszcze w tym samym roku problem statku minister żeglugi rozwiązał przekazując szkole należący do PPiUR „Kuter” superkuter rybacki „Dar 60”, który skierowano do Gdańskiej Stoczni Remontowej w celu przebudowy na kuter szkolno-rybacki. Statek szedł do służby 5 maja 1955, kiedy to został uroczyście przekazany szkole już pod nową nazwą „Franek Zubrzycki” (Dar 60, od 1959 Dar 102).
Był to statek który należał do wojennego, uniwersalnego typu „KFK” (Kriegsfischkutter), które to jednostki w czasie wojny pełniły służbę jako pomocnicze trałowce czy patrolowce albo ścigacze okrętów podwodnych, a w czasie pokoju miały służyć jako superkutry rybackie. Późniejszy „Franek Zubrzycki” został zbudowany w świnoujskiej stoczni Ernst Burmester Schiffswerft KG i prawdopodobnie ukończony 31 stycznia 1943 roku jako „KFK 164” (lecz nie można do końca wykluczyć, że jest to inny okręt: „KFK 506”), wkrótce po ukończeniu wszedł do służby w Kriegsmarine jako pomocniczy trałowiec „M 3118”. W 1944 roku został przeklasyfikowany na pomocniczy ścigacz okrętów podwodnych i zmieniono mu nazwę na „UJ 320”. 13 marca 1945 roku w czasie wielkiego nalotu został zatopiony na terenie macierzystej stoczni. W 1946 roku wrak został przejęty przez polską administrację, prowizorycznie naprawiony w świnoujskiej Stoczni Rybackiej i przekazany w użytkowanie Józefowi Lipskiemu, otrzymał znak rybacki „Świ 51”. W 1947 roku kuter został skierowany do odbudowy w Stoczni Gdańskiej, po czym w połowie 1948 roku został przejęty przez Konrada Konkela, został przerejestrowany do Gdyni, otrzymując nowy znak rybacki „Gdy 76”. 8 stycznia 1949 roku uciekła nim do Szwecji grupa rybaków, a statek internowany, do Ojczyzny powrócił dopiero po kilku miesiącach i jego właścicielem ponownie został Józef Lipski. W 1952 roku wszedł w skład flotylli połowowej PPiUR „Arka”, bo po dwóch latach trafić do darłowskiego „Kutra” (jako „Dar 60”), gdzie jak wiemy nie zagrzał długo miejsca i trafił do ZSRM w Darłowie. „Franciszek Zubrzycki” posiadał solidny kadłub konstrukcji kompozycyjnej (wręgi stalowe i poszycie burt dębowe). W nadbudówce mieściły kajuty dla załogi i praktykantów oraz kambuz. Charakterystyka jednostki była następująca: pojemność brutto 82 RT, pojemność netto 17 RT, długość 23,7 m, szerokość 6,4 m, zanurzenie ok. 3,1 m, napęd 1 silnik 4-cylindrowy EKM o mocy 180 KM, ożaglowanie pomocnicze o powierzchni 50 m kw., prędkość 8,5 węzła, załoga 8 ludzi + 16 uczniów. Posiadał też specjalną dwubębnową windę napędzaną przez silnik przy użyciu przekładni pasowej, która w znacznym stopniu ułatwiała manewrowanie sieciami. Poza tym w części dziobowej i rufowej umocowane były przy burtach pałąki zwane kozłami, służące do prowadzenia liny sieciowej.
W latach 50. i 60. szkoła stopniowo rozwijała swoją infrastrukturę i kształciła kolejne pokolenia absolwentów pod kierownictwem kolejno następujących po sobie dyrektorów: Józefa Nagórnego, Sylwiusza Mroczka, Michała Gelnera, Alfonsa Laskowskiego, Stanisława Szymańskiego i Karola Kopery. Na początku 1959 władze centralne rozważały likwidację szkoły, mimo wyraźnego zapotrzebowania na wykwalifikowanych pracowników dla polskiego rybołówstwa morskiego. Pomysł ten jednakże nie doszedł do realizacji.
W roku 1963 ministerstwo żeglugi sprawiło szkole prezent, przekazując jej lugrotrawler „Pelikan”, który po wyremontowaniu i przystosowaniu do wymogów praktyki uczniowskiej otrzymał nazwę „Franek Zubrzycki II” (Dar 205) i zastąpił starą wysłużoną jednostkę szkoleniową, która poddana została kasacji. „Franek Zubrzycki II” nieprzerwanie służy uczniom szkoły morskiej do chwili obecnej, zapewniając miejsce na pokładzie jednocześnie dla 24 uczniów podczas rejsu szkoleniowego i jest niezwykle istotnym elementem szkolnej praktyki zawodowej. Nowy „Franek” został zbudowany w Stoczni Północnej w 1953 roku i 17 lipca wszedł do eksploatacji w PPD „Dalmor” jako „Pelikan” Świ 87, poławiał głównie śledzia na Morzu Północnym w oparciu o statki bazy. Na początku 1954 roku został przekazany do nowo utworzonego PPDiUR „Odra”, a w 1958 roku trafił do PPDiUR „Gryf” przy okazji zmieniając znak rybacki na Szn 29, jego zatrudnienie nie zmieniło się. Statek posiada następującą charakterystykę: pojemność brutto 165 RT, pojemność netto 65 RT, nośność 100 ton, długość 32,6 m, szerokość 6,7 m, zanurzenie ok. 3,0 m, napęd 1 silnik 8-cylindrowy Buckau Wolf o mocy 300 KM, prędkość 9 węzłów, załoga 15 ludzi + 24 uczniów.
Początek lat 70. w szkole morskiej w Darłowie, kierowanej przez dyrektora Ryszarda Biernackiego, stał się zwiastunem wielkich zmian, które były niezwykle charakterystyczne dla całego okresu gierkowskiego w historii Polski. Już we wrześniu 1972 zostało powołane do życia trzyletnie Technikum Rybołówstwa Morskiego, na podbudowie istniejącej już trzyletniej szkoły zawodowej. Umożliwiło to kształcenie na poziomie szkoły średniej mechaników okrętowych, mechaników nawigacyjno-połowowych i mechaników urządzeń przetwórstwa rybnego. W latach 1972–1975 został przeprowadzony gruntowny remont budynku szkolnego, którego najistotniejszym elementem była przebudowa najwyższej kondygnacji, dzięki której powstały cztery dodatkowe gabinety. W tym samym okresie remontowany był internat, przy którym powstały warsztaty szkolne dla praktycznej nauki zawodu. Ostatnim dużym przedsięwzięciem była budowa sali gimnastycznej, która umożliwiła uczniom odbywanie zajęć wychowania fizycznego w normalnych warunkach. We wrześniu 1977 miała zaś miejsce następna zmiana organizacyjna, która stała się zapowiedzią kolejnej epoki w dziejach szkoły – swoją działalność rozpoczęło Technikum Zawodowe dla Pracujących, w którym osoby już zatrudnione mogły się kształcić w dwóch kierunkach: połowy morskie oraz siłownie i okrętowe mechanizmy pomocnicze.
Zespół Szkół Rybołówstwa Morskiego w Darłowie.
Od 1 września 1978 rozpoczął się nowy etap w dziejach szkoły morskiej w Darłowie. Powołano do życia Zespół Szkół Rybołówstwa Morskiego, w skład którego weszły Zasadnicza Szkoła Rybołówstwa Morskiego, Technikum Rybołówstwa Morskiego i Technikum Zawodowe dla Pracujących. Było to prawno-organizacyjne usankcjonowanie i ukoronowanie wszystkich zmian, które zaszły w szkole w latach 70.
Od schyłku lat 70. aż do początku lat 90. szkoła morska w Darłowie stała się jedną z najbardziej popularnych placówek oświatowych szczebla średniego w całym kraju. Rocznie wpływało do sekretariatu szkoły około 3000 listów i podań z prośbą o przyjęcie, co oznaczało, iż o jedno miejsce ubiegało się nawet do dwudziestu kandydatów. O wyjątkowej atrakcyjności szkoły morskiej w Darłowie decydował jej zdecydowanie morski profil, odmienny od profilu typowej szkoły. Znaczenie miał również fakt, iż ZSRM był placówką mundurową o surowym regulaminie, kształcącą młodzież niemalże według twardego, wojskowego drylu. Do końca lat 80. nie miała też większego znaczenia odległość szkoły od rodzinnego domu, ani kondycja finansowa uczniów.
Oprócz udziału w zajęciach dydaktycznych, nauczyciele i uczniowie szkoły angażowali się w liczne przedsięwzięcia kulturalne, naukowe i społeczne. Pod hasłem „nigdy więcej wojny” otworzono w szkole Izbę Pamięci Narodowej, prężnie działał szkolny klub Ligi Obrony Kraju, liczne sekcje sportowe i artystyczne oraz kółka zainteresowań, a także wychodziła szkolna gazetka „Ster”. Uczniowie brali udział w olimpiadach przedmiotowych, nierzadko osiągając w nich sukcesy, jak choćby w 18 eliminacjach Olimpiady Wiedzy o Polsce i Świecie Współczesnym, kiedy to aż sześć osób zakwalifikowało się do okręgowego finału imprezy. Powstał Młodzieżowy Klub Krwiodawstwa, którego członkowie do dnia dzisiejszego oddali łącznie około 1000 litrów krwi. Każdego roku we wrześniu i październiku szkoła uczestniczyła w akcji wykopkowej, a uczniowie w czynie społecznym uczestniczyli w pracach nad upiększaniem Darłowa układając chodniki, budując parki, parkingi i ulice.
W październiku 1983, przy okazji obchodów 30-lecia ZSRM, założono kronikę wycinków prasowych traktujących o wszystkich sprawach pośrednio i bezpośrednio związanych ze szkołą. Jest ona prowadzona i uzupełniana do dnia dzisiejszego, zawierając bogaty materiał źródłowy do dziejów morskiej placówki oświatowej w Darłowie. Dzięki kronice można na przykład zrekonstruować szanse i możliwości, które otwierały się przed absolwentami szkoły w roku 1983: szkołę ukończyło czterdziestu dwóch techników siłowni okrętowej, z czego kilku wybierało się na studia wyższe, oraz około 20 marynarzy mechaników po szkole zasadniczej. W tych dniach otrzymano ofertę pracy dla 59 absolwentów, telefonicznie zgłoszono gotowość zatrudnienia dodatkowych kilku osób, dlatego też każdy absolwent otrzymał propozycję pracy w rybołówstwie morskim. Praca w rybołówstwie dalekomorskim była lepiej płatna, w szczególności z powodu dodatków dewizowych. Dlatego też prawie wszyscy ówcześni absolwenci chcieli by pracować w rybołówstwie dalekomorskim, a dostępnych było tylko 25 miejsc pracy.
W drugiej połowie lat 80. XX wieku w szkole zaczęły zachodzić pewne niewielkie, ale dość charakterystyczne dla tego okresu zmiany. 19 grudnia 1985 odbyła się pierwsza w dziejach szkoły wigilia, stając się od tej pory jej coroczną tradycją. Niecały rok później, 12 października 1986 roku szkoła otrzymała nowy sztandar, na który pierwszoklasiści złożyli tego dnia uroczyste ślubowanie. Stary sztandar, służący szkole przez ostatnich dwadzieścia lat, został odprowadzony do szkolnej Izby Pamięci Narodowej, stając się od tej pory muzealnym zabytkiem. Tegoż dnia odznaczono również Krzyżami Zasługi i Krzyżami Kawalerskimi osoby, które w dużym stopniu przyczyniły się do rozwoju szkoły.
Najmłodszą tradycją, wprowadzoną 27 października 1988, stał się zwyczaj pasowania pierwszoklasistów na uczniów Szkoły Morskiej, połączony odtąd z uroczystym ślubowaniem na sztandar szkoły.
Zmiany, które zaszły w Polsce po roku 1989, miały również ogromny wpływ na dalszy rozwój i funkcjonowanie Zespołu Szkół Rybołówstwa Morskiego w Darłowie. W dziejach szkoły skończyła się epoka, w której głównym celem kształcenia było przygotowanie wykwalifikowanych pracowników dla polskiego rybołówstwa morskiego. Z tego zadania darłowska placówka wywiązała się bardzo dobrze, o czym świadczą liczne pochlebne wypowiedzi czy artykuły w ówczesnej prasie, jak choćby ten niżej cytowany: "nie istnieje statek dalekomorski i trudno o kuter bałtycki, na którym nie pracowałby absolwent szkoły Morskiej w Darłowie". Nowe warunki zmusiły jednak zespół kierowniczy i kadrę nauczycielską do przyjęcia innych rozwiązań organizacyjnych i postawienia nowych celów kształcenia.
Zespół Szkół Morskich w Darłowie.
Zaczęło się od zmian na stanowiskach kierowniczych. W 1991 odszedł wieloletni dyrektor szkoły Ryszard Biernacki, zastąpiony przez Andrzeja Halamę, który rok później zwolnił z kolei miejsce dla Lecha Pieczyńskiego. Zgodnie z pojawiającymi się w prasie artykułami, kwestionującymi zasadność kształcenia kolejnych pokoleń rybaków, nowy dyrektor szkoły podjął starania o przekształcenie ówczesnego profilu szkoły. Jego zabiegi zostały uwieńczone pełnym powodzeniem w 1993, kiedy to na miejsce trzyletniego Technikum Rybołówstwa Morskiego powołano do życia pięcioletnie Technikum Morskie. Szkoła przyjęła również nową nazwę: Zespół Szkół Morskich, w skład którego wchodziły od tej pory: Zasadnicza Szkoła Morska, Technikum Morskie i Technikum Mechaniczne dla Dorosłych. Sukcesem zostały również uwieńczone rozmowy Lecha Pieczyńskiego z senatami Wyższych Szkół Morskich w Szczecinie i Gdyni na temat uznania egzaminu maturalnego darłowskiej placówki za egzamin wstępny na studia wyżej wymienionych uczelni.
Z kadencją Lecha Pieczyńskiego wiążą się również przedsięwzięcia remontowe i budowlane. Wybudowano łącznik drugiego pietra internatu, a także kompleks łączący salę gimnastyczną z gmachem szkoły, wyremontowano ponadto budynek internatu i boisko szkolne. Przebudowano również statek szkoleniowy, zakupiono symulator siłowni okrętowej, wyposażono pracownię eksploatacji na warsztatach oraz pracownię komputerową w szkole. Szkolnej flocie jachtów przybyły także dwie nowe jednostki: „Goliat” i „Dawid”, będące efektem pracy uczniów wykonywanej pod kierunkiem Jana Rosenkiewicza, w ich drodze do uzyskania dyplomu technika.
W 1993 szkoła uroczyście obchodziła 40-lecie swojego istnienia. Imprezę zaszczycili wówczas przedstawiciele władz centralnych z Warszawy i telewizji, dzięki którym nakręcony został okolicznościowy film o Zespole Szkół Morskich, pokazywany później w kronice filmowej. Nowy sztandar szkoła otrzymała jednak dopiero w trzy lata po obchodach 40-lecia, w dniu 12 października 1996.
W latach 90. uczniowie brali czynny udział w ogólnopolskich i szkolnych imprezach naukowych, kulturalnych i sportowych, odnosząc w nich liczne sukcesy. Dla przykładu: w roku szkolnym 1995/96 reprezentacja Zespołu Szkół Morskich zajęła dwa drugie i dwa trzecie miejsca na sześć drużyn w czterech konkurencjach regat żeglarskich szkół resortu transportu morskiego, a dwa lata później trzecie miejsce w wioślarstwie i w klasyfikacji ogólnej. W roku 1997 uczniowie szkoły zdobyli drugą nagrodę w konkursie na najlepszą pracę dyplomową średnich szkół technicznych województwa koszalińskiego. Zespół Szkół Morskich reprezentowany był również na sesji naukowej poświęconej 50-leciu istnienia portu handlowego w Darłowie w dniu 27 lutego 1998 roku. Rok wcześniej statek szkolny „Franek Zubrzycki II” brał czynny udział w obchodach tysiąclecia Gdańska, zaś latem 2000 roku odbył rejs pod patronatem medialnym Telewizji Polskiej na targi EXPO AM MEER do Wilhelmshaven. W 1999 roku powstał przy szkole także klub żeglarski „Albatros”, który sześć dni po utworzeniu został przyjęty do Koszalińskiego Okręgowego Związku Żeglarskiego. Dużymi osiągnięciami może pochwalić się Szkolny Klub Krótkofalowców, który w roku 2002 zdobył Wicemistrzostwo Polski w Zawodach Radiostacji Klubowych. Od 2001 uczniowie szkoły co roku brali udział w programie Forum Młodych Przedsiębiorców w ramach centrum młodzieżowej Przedsiębiorczości „Ekonomia stosowana”, a ich przedsiębiorstwo o nazwie „Bramszot” zajęło w roku 2003 pierwsze miejsce w Ogólnopolskim Konkursie zarządzania Firmą MESE 2003. Tegoż roku załoga szkoły wygrała regaty X Mistrzostw Polski Żeglarstwa Lodowego na jeziorze Niegocin w pobliżu Giżycka, a szkolny zespół muzyczny zaprezentował się na I Festiwalu Szantowo-Regatowym w Darłowie oraz VIII Polsko-Niemieckim Festiwalu Młodzieży w Wałczu. Dzięki uprzejmości jednego z pierwszych absolwentów szkoły, komandora Izydora Ryzaka, uczniowie ZSM w Darłowie wzięli udział w największych światowych regatach żeglarskich Cutty SartTall Ships Race, które odbyły się na Bałtyku w sierpniu 2003 roku. Dwunastu uczniów i jeden absolwent szkoły, stanowiąc załogę płynącego pod amerykańską banderą jachtu Julianna, zdobyło I miejsce w biegu na orientację w Finlandii, II miejsce w zawodach wioślarskich w Finlandii oraz III miejsce w wieloboju morskim w Gdyni i sztafecie sprawnościowej w Rydze. Dla wszystkich uczniów szkoły organizowano ponadto coroczny konkurs literacki oraz liczne konkursy recytatorskie i poezji śpiewanej.
U progu nowego tysiąclecia w szkole zaszły kolejne zmiany organizacyjne. W roku 1996 Technikum Morskie rozszerzyło swoją działalności o profile: siłownie okrętowe i mechanizmy pomocnicze oraz budowa maszyn, a dwa lata później zorganizowano nabór na nowy kierunek: technik nawigator. W związku z tym wydarzeniem do Technikum Morskiego została przyjęta pierwsza w dziejach szkoły dziewczyna, którą była poznanianka Paulina Pawłowicz. W roku 1999 utworzono przy Technikum Morskim klasę o profilu wojskowym. Było to o tyle nowatorskie, iż szkoła darłowska stała się wówczas jedną z dwóch placówek w kraju posiadających klasę o takim charakterze. Niestety po dwóch latach, ze względu na obiektywne trudności zrezygnowano z kolejnego naboru do tej klasy.
W czerwcu 1999 odszedł ze stanowiska dyrektora Lech Pieczyński, zastąpiony od 1 października przez Bogumiłę Tryznę. W drugiej połowie października miała miejsce w Darłowie inauguracja roku akademickiego Wyższej Szkoły Morskiej ze Szczecina, co stało się możliwe dzięki staraniom Jerzego Kaczkowskiego (pełniącego od lipca do października 1999 roku obowiązki dyrektora), prowadzącym do powołania przy Zespole Szkół Morskich punktu konsultacyjnego tej uczelni. W konsekwencji tego wydarzenia, do dnia dzisiejszego studenci mogą kształcić się w Darłowie na kierunku zarządzanie i inżynieria produkcji – specjalność logistyka i zarządzanie w europejskim systemie transportowym.
Początek XXI wieku przyniósł szkole morskiej w Darłowie kolejny, niezwykle ważny sukces. Otóż po przeprowadzeniu audytu certyfikacyjnego, 12 stycznia 2001 roku został nadany Zespołowi Szkół Morskich w Darłowie certyfikat jakości ISO 9001. Dokument ten poświadczył nie tylko ważne miejsce darłowskiej placówki w polskim systemie oświatowym, ale także zwiększył wydatnie szanse uczniów na znalezienie dobrej pracy po ukończeniu szkoły.
Ostatnia w dotychczasowych dziejach szkoły zmiana na stanowisku dyrektora miała miejsce w roku 2002, kiedy to godność tę po rezygnacji Bogumiły Tryzny przejął Jerzy Kaczkowski (we wrześniu 2014 przeszedł na emeryturę). Nowy dyrektor od samego początku stanął też przed trudnym zadaniem reorganizacji szkoły w związku z reformą oświaty. Po roku szkolnym 2001/02, w którym to żadna dzienna szkoła średnia w Polsce nie organizowała naboru kandydatów, trzeba było przygotować się na przyjęcie uczniów kończących gimnazja wiosną 2002 roku. Biorąc pod uwagę wyraźne oczekiwania młodzieży, zdecydowano o powołaniu do życia przy Zespole Szkół Morskich nowego Liceum o profilu: zarządzanie informacją, które od samego początku swojego istnienia cieszyło się wyraźnym zainteresowaniem potencjalnych kandydatów.
W nowe tysiąclecie szkoła morska w Darłowie weszła więc mocno odmieniona i unowocześniona. W chwili obecnej w skład jej zespołu wchodzi Technikum Morskie oferujące naukę w klasie technik nawigator morski, technik mechanik okrętowy, technik hotelarstwa od 2006 roku oraz technik logistyk od 2011 roku. Profil technik informatyk od 2012 roku został przeniesiony do Zespołu Szkół Agrotechnicznych w Sławnie i nie prowadzony jest już nabór na ten profil w darłowskim technikum. W szkole istnieje także Technikum Zawodowe dla Dorosłych. Dzięki takiej organizacji Zespół Szkół Morskich w Darłowie spełnia wszystkie wymagania stawiane obecnie przed nowoczesna placówką oświatową, a nadany szkole certyfikat jakości ISO 9001 stanowi niejako gwarancję szeroko pojętego profesjonalizmu kadry nauczycielskiej i wysokiego poziomu kształcenia.

</doc>
<doc id="922397" url="https://pl.wikipedia.org/wiki?curid=922397" title="WPF">
WPF



</doc>
<doc id="922399" url="https://pl.wikipedia.org/wiki?curid=922399" title="Pielęgnica cytrynowa">
Pielęgnica cytrynowa

Pielęgnica cytrynowa ("Amphilophus citrinellus") – gatunek słodkowodnej ryby z rodziny pielęgnicowatych. Bywa hodowana w akwariach. 
Występowanie: Ameryka Środkowa.
Opis.
W naturze większość ryb tego gatunku ma ciemne ubarwienie (ułatwia to ukrywanie się w celu przeżycia). Dorastają do 35, a nawet 40 cm. 
Terytorialna, agresywna, szczególnie w okresie tarła i opieki nad potomstwem. Może przebywać z innymi, odpowiednio dobranymi gatunkami, ale lepiej hodować oddzielnie. 
Dymorfizm płciowy: samce są dużo większe od samic i posiadają guz tłuszczowy na głowie.

</doc>
<doc id="922400" url="https://pl.wikipedia.org/wiki?curid=922400" title="Bahaa el-Akkad">
Bahaa el-Akkad

Bahaa el-Akkad pełne nazwisko Baha el-Din Ahmad Husajn el-Akkad, znany również jako Baha Al-Accad (ur. 1948) – egipski konwertyta, więzień za wiarę.
Przez blisko 20 lat był kierownikiem wspólnoty meczetu oraz członkiem fundamentalistycznej grupy islamskiej. W 2005, pod wpływem studium biblijnego, które ukończył, przeszedł z islamu na chrześcijaństwo, za co został niebawem aresztowany i osadzony w więzieniu o zaostrzonym rygorze. Pod wpływem opinii publicznej o szejku Akkadzie było głośno na całym świecie, a w jego sprawie u prezydenta Husniego Mubaraka, interweniowało Międzynarodowe Towarzystwo Praw Człowieka. W 2006 r., IGFM i agencja informacji „Idea” ogłosiły El-Akkada „więźniem miesiąca”. 30 lipca tego samego roku kairski sąd nakazał zwolnienie szejka, jednak policja zablokowała wykonanie decyzji.
Al-Akkad został zwolniony z więzienia 28 kwietnia 2007 r.

</doc>
<doc id="922402" url="https://pl.wikipedia.org/wiki?curid=922402" title="Odczyn poszczepienny">
Odczyn poszczepienny



</doc>
<doc id="922403" url="https://pl.wikipedia.org/wiki?curid=922403" title="SÍ Sørvágur">
SÍ Sørvágur

SÍ Sørvágur jest nieistniejącym już klubem piłkarskim pochodzącym z miejscowości Sørvágur na wyspie Vágar w archipelagu Wysp Owczych. Jest to jeden z najstarszych zespołów swego kraju, bowiem powstał już 17 marca 1905 roku. Wraz z początkami istnienia pierwszej ligi przypada okres świetności SÍ Sørvágur. Swe jedyne mistrzostwo w tych zmaganiach klub wywalczył w 1947 roku, czyli pięć lat po otwarciu pierwszej ligi. Późniejszy okres to powstawanie nowych klubów, przez co Sørvágs Ítróttarfelag spadł znacznie. Dziś waha się między drugą a trzecią ligą. W 2007 roku klub połączył się z klubem z Sandavágur i obecnie występuje pod nazwą 07 Vestur
Prócz piłkarskiej SÍ Sørvágur ma także sekcje siatkarskie, zarówno męską, jak i żeńską. Obie odnoszą ostatnimi laty sukcesy, mężczyźni zdobyli w 2005 mistrzostwo oraz siatkarski Puchar Wysp.

</doc>
<doc id="922404" url="https://pl.wikipedia.org/wiki?curid=922404" title="Sørvágs Ítróttarfelag">
Sørvágs Ítróttarfelag



</doc>
<doc id="922405" url="https://pl.wikipedia.org/wiki?curid=922405" title="Sorvags Itróttarfelag">
Sorvags Itróttarfelag



</doc>
<doc id="922406" url="https://pl.wikipedia.org/wiki?curid=922406" title="Skoda 149-mm Modell 14">
Skoda 149-mm Modell 14



</doc>
<doc id="922407" url="https://pl.wikipedia.org/wiki?curid=922407" title="SI Sorvagur">
SI Sorvagur



</doc>
<doc id="922408" url="https://pl.wikipedia.org/wiki?curid=922408" title="10 cm haubica vz. 14/19 Škoda">
10 cm haubica vz. 14/19 Škoda

100 mm haubica wz 14/19 – czechosłowacka haubica kalibru 100 mm produkowana w zakładach Škoda, będąca ulepszeniem wcześniejszej haubicy 100 mm vz. 14 produkowanej od 1914 dla armii austro-węgierskiej. W latach 1928-1939 była także produkowana na licencji w Polsce.
Po uzyskaniu niepodległości przez Czechosłowację po zakończeniu I wojny światowej rozpoczęto ponownie produkcję tej broni w unowocześnionej wersji, zmodernizowano nieco konstrukcję i przedłużono lufę do 24 kalibrów (2,4 m), co znacznie poprawiło maksymalny zasięg haubicy.
Broń ta była eksportowana do wielu krajów, między innymi do Polski (100 mm haubica wz. 1914/19) i Jugosławii (M.1914/19). 
W momencie rozpoczęcia II wojny światowej obie wersje haubic były używane przez wojska włoskie na wszystkich frontach walki – od frontu wschodniego w Związku Radzieckim do Afryki Północnej. Po kapitulacji Włoch haubice te zostały przejęte przez wojska niemieckie, gdzie otrzymały oznaczenie 10-cm leFH 315(i) (lekka haubica polowa, numer 315, włoska).
Wojska niemieckie używały także haubic tego typu przejętych z armii innych podbitych państw: Austrii – 10-cm leFH 14 (ö); Czechosłowacji – 10-cm leFH 14/19(t); Grecji – 10-cm leFH 318(g); Polski – 10-cm leFH 14/19(p); oraz Jugosławii – 10-cm leFH 316(j). Część haubic została sprzedana przez Niemcy do Włoch i używana jako obice da 100/22 (Włochy używały już wcześniejszy model 100/17 Mod.14).
Dane taktyczno-techniczne.
100 mm houfnice vz 14/19
Użycie w Wojsku Polskim.
Haubica – wraz z nieco starszym modelem wz. 14 – była używana w WP już od 1918. Dużą liczbę haubic Škoda 100 mm houfnice vz 14/19 zakupiono w czasie wojny z Rosją Radziecką, a po wojnie nabyto licencję na ich produkcję. Produkcje uruchomiono w 1928 w zakładach w Starachowicach, a w 1939 także Stalowej Woli (składane z części wyprodukowanych w Starachowicach). W Polsce budowano modele tej haubicy określone jako: "wz. 1914/1919P" i "wz. 1914/1919A".
We wrześniu 1939 Wojsko Polskie dysponowało ok. 900 haubicami tego typu. Stanowiły one – obok armat 75 mm – wyposażenie pułków artylerii lekkiej, w których dwa dywizjony miały 24 haubice (część pułków miała 12 haubic w jednym dyonie). Haubice wz. 1914/19 skutecznie służyły podczas kampanii 1939. Ich walory taktyczno-techniczne były porównywalne z innymi lekkimi haubicami europejskimi (w 1939 haubice te były też w uzbrojeniu armii słowackiej, jugosłowiańskiej i włoskiej). Haubice te w Wojsku Polskim były holowane przez konie – podobnie jak lekkie haubice niemieckie, francuskie czy radzieckie. Istniała także wersja przystosowana do holowania przez ciągnik artyleryjski C4P stosowana w 1 Pułku Artylerii Motorowej. Haubica ta stosowana również była w pociągach pancernych.
Jednostka ognia [j.o.] do haubicy: 40 naboi (20 z pociskiem stalowym wz. 28 i 20 z pociskiem stalowym wz. 31) oraz 59 zapalników (24 zapalniki uderzeniowe natychmiastowego działania RYG wz. 19, 15 zapalników uderzeniowych z krótką zwłoką wz. 99/15, 15 zapalników uderzeniowych z długą zwłoką wz. 99/15 oraz 5 zapalników podwójnego działania L.D. wz. 17). Masa brutto 1 j.o. = 792 kg.
Haubica wz. 14/19P, używana podczas działań obronnych w 1939, przejęta następnie przez armię niemiecką i przekazana Włochom, znajduje się wśród eksponatów Muzeum Wojsk Lądowych w Bydgoszczy.
Armaty salutacyjne 2A28SP-94 stylizowane na te haubice stanowią w ilości 6 sztuk wyposażenie plutonu salutowego Pułku Reprezentacyjnego, będąc w istocie odmianą armaty 2A28 kalibru 73 mm .

</doc>
<doc id="922409" url="https://pl.wikipedia.org/wiki?curid=922409" title="Sergiusz Romanow (1869–1918)">
Sergiusz Romanow (1869–1918)

Sergiusz Michajłowicz Romanow ros. Сергей Михайлович Романов; (ur. 25 września (7 października) 1869 w Bordżomi, zm. 18 lipca 1918 w Ałapajewsku) – wielki książę rosyjski.
Był wnukiem cesarza Mikołaja I, piątym synem wielkiego księcia Michała Mikołajewicza i jego żony Olgi Fiodorowny (Cecylii Augusty Badeńskiej), córki Leopolda Badeńskiego.
Za młodu romansował z Matyldą Krzesińską, nie będąc jej ani pierwszym, ani ostatnim kochankiem z rodu Romanowów.
W 1917 roku został aresztowany. 18 lipca 1918 roku wraz z kilkoma członkami rodziny – synem księżnej Paley (Włodzimierzem Pawłowiczem Paleyem), trzema wnukami wielkiego księcia Konstantego Mikołajewicza (Janem, Konstantynem i Igorem) i wielką księżną Elżbietą Fiodorowną (siostrą carycy Aleksandry), został wrzucony przez bolszewików do szybu kopalni w Ałapajewsku. Rannych mordercy dobili strzałami z broni palnej oraz granatami. Wedle biografów rodziny Romanowów, Romanowowie czekając na śmierć śpiewali hymny religijne.
Sergiusz Michajłowicz został kanonizowany przez Rosyjską Cerkiew Prawosławną za Granicą, a następnie przez Rosyjską Cerkiew Prawosławną jako jeden z nowomęczenników rosyjskich.

</doc>
<doc id="922410" url="https://pl.wikipedia.org/wiki?curid=922410" title="John Briley">
John Briley

John Richard Briley (ur. 25 czerwca 1925 w Kalamazoo, zm. 14 grudnia 2019) – amerykański scenarzysta i producent filmowy. Zdobywca Oscara.
W 1983 otrzymał Nagrodę Akademii Filmowej za scenariusz dramatu "Gandhi" w reżyserii Richarda Attenborough. Obraz opowiada o życiu indyjskiego myśliciela Mahatmy Gandhiego. Ponadto był autorem scenariusza do takich filmów jak "Papież Joanna" (1972), "Tai-Pan" (1986) czy "Krzyk wolności" (1987).

</doc>
<doc id="922412" url="https://pl.wikipedia.org/wiki?curid=922412" title="Prokuratura w Szwecji">
Prokuratura w Szwecji

Prokuratura w Szwecji funkcjonuje na zasadzie centralizmu i hierarchicznego podporządkowania. Na czele prokuratury (sv. "Åklagarmyndigheten") stoi Prokurator Generalny (sv. "Riksåklagaren"), który kieruje Prokuraturą Generalną (sv. "Riksåklagarmyndigheten"). Prokuraturze Generalnej podległych jest 41 miejscowych prokuratur (35 zwykłych prokuratur, 3 międzynarodowe i 3 krajowe) a także 4 centra rozwojowe. Prokuratorowi Generalnemu podlega także Biuro ds. Przestępstw Gospodarczych (sv. "Ekobrottsmyndigheten", eng. "Economic Crimes Bureau"), które ma jednak oddzielny budżet, odmienne regulacje i w znacznej części jest niezależne (stan na 6 maja 2007).
Prokurator Generalny jest powoływany przez rząd. Prokuratorzy Generalni Królestwa Szwecji od 1948:

</doc>
<doc id="922414" url="https://pl.wikipedia.org/wiki?curid=922414" title="Grupy Wykonawcze Solidarności Walczącej">
Grupy Wykonawcze Solidarności Walczącej



</doc>
<doc id="922417" url="https://pl.wikipedia.org/wiki?curid=922417" title="ʔ">
ʔ



</doc>
<doc id="922418" url="https://pl.wikipedia.org/wiki?curid=922418" title="ʕ">
ʕ



</doc>
<doc id="922420" url="https://pl.wikipedia.org/wiki?curid=922420" title="ʘ">
ʘ



</doc>
<doc id="922421" url="https://pl.wikipedia.org/wiki?curid=922421" title="ʢ">
ʢ



</doc>
<doc id="922422" url="https://pl.wikipedia.org/wiki?curid=922422" title="ʡ">
ʡ



</doc>
<doc id="922424" url="https://pl.wikipedia.org/wiki?curid=922424" title="ʜ">
ʜ



</doc>
<doc id="922426" url="https://pl.wikipedia.org/wiki?curid=922426" title="Powikłanie poszczepienne">
Powikłanie poszczepienne



</doc>
<doc id="922427" url="https://pl.wikipedia.org/wiki?curid=922427" title="Biuro ds. Przestępstw Gospodarczych">
Biuro ds. Przestępstw Gospodarczych

Biuro ds. Przestępstw Gospodarczych - (sv. "Ekobrottsmyndigheten", "EBM", eng. "Economic Crimes Bureau") - szwedzki urząd państwowy powołany 1 stycznia 1998 do zwalczania przestępstw o charakterze gospodarczym. Biuro prowadzi badania w zakresie przestępczości gospodarczej, proponuje metody jej zwalczania, prowadzi działalność informacyjną oraz ściga przestępstwa gospodarcze. Działania Biura ukierunkowane są na prewencję.
Biuro podlega Prokuratorowi Generalnemu, jednak jest w stosunku do prokuratur i innych organów ścigania od nich niezależne. Posiada własny budżet i kieruje się tylko w części przepisami dotyczącymi szwedzkiej prokuratury. Szefa Biura powołuje rząd na wniosek Prokuratora Generalnego.
Urząd zatrudnia około 400 osób: prokuratorów, policjantów, specjalistów z zakresu przestępczości gospodarczej oraz obsługę administracyjną.

</doc>
<doc id="922428" url="https://pl.wikipedia.org/wiki?curid=922428" title="Choroba poszczepienna">
Choroba poszczepienna



</doc>
<doc id="922432" url="https://pl.wikipedia.org/wiki?curid=922432" title="Kontrowersja szczepionkowa">
Kontrowersja szczepionkowa



</doc>
<doc id="922443" url="https://pl.wikipedia.org/wiki?curid=922443" title="Jan Daniel Chowańczak">
Jan Daniel Chowańczak

Jan Daniel Chowańczak (ur. 1895, zm. 26 października 1949) – polski przemysłowiec i kupiec, wspólnie z ojcem Arpadem Chowańczakiem i bratem Władysławem prowadził renomowany sklep kuśnierski A. Chowańczak &amp; Swie przy Krakowskim Przedmieściu 17 w Warszawie. Po agresji Niemiec na Polskę we wrześniu 1939 r., współpracował z prezydentem Warszawy Stefanem Starzyńskim, podczas organizacji obrony stolicy. W swojej willi na Mokotowie, ukrywał żydowskie rodziny przedwojennych pracowników firmy, a w sklepie organizował tajne komplety. Przed wybuchem powstania warszawskiego z własnych środków zakupywał broń, na potrzeby przyszłych walk. Aresztowany przez Niemców, został wywieziony do obozu koncentracyjnego w Buchenwaldzie. Pochowany na cmentarzu Powązkowskim w Warszawie (kwatera 166-6-19/20).
Od kilku lat z inicjatywy Dr Marcosa Resnizkyego ze Stowarzyszenia Polsko-Żydowskiego w Argentynie, trwają starania o zasadzenie drzewka upamiętniającego Jana Daniela Chowańczaka w alei Pamięci jerozolimskiego instytutu Jad Waszem.

</doc>
<doc id="922444" url="https://pl.wikipedia.org/wiki?curid=922444" title="Pupy">
Pupy



</doc>
<doc id="922445" url="https://pl.wikipedia.org/wiki?curid=922445" title="Odczyny poszczepienne">
Odczyny poszczepienne



</doc>
<doc id="922447" url="https://pl.wikipedia.org/wiki?curid=922447" title="Tiomersal">
Tiomersal

Tiomersal – metaloorganiczny związek chemiczny, sól sodowa kwasu etylortęciotiosalicylowego, odznaczający się znaczną toksycznością. Substancja konserwująca używana w starszych typach szczepionek, niektórych maściach i innych postaciach leku. Ponadto w recepturze aptecznej jako konserwant leków okulistycznych. Bardzo rzadko jako lek przeciwgrzybiczy w dermatologii.
Tiomersal szybko i dobrze wchłania się po podaniu. Jest metabolizowany do etylortęci i kwasu tiosalicylowego, które następnie podlegają dalszym przemianom (ważne znaczenie ma tworzenie kompleksu z cysteiną) i wydaleniu. Etylortęć, w przeciwieństwie do bardziej szkodliwej dimetylortęci, nie wykazuje skłonności do bioakumulacji w organizmie człowieka. Jony rtęciowe , powstałe w wyniku częściowego metabolizmu etylortęci, pozostają w organizmie znacznie dłużej; czas całkowitej eliminacji z organizmu wynosi ok. 120 dni. W tym czasie jony te mogą być m.in. metylowane i podlegać innym przemianom w znacznie bardziej toksyczne związki, np. metylortęć.
W jednym z badań przeprowadzonych w Norwegii wykazano występowanie alergii na tiomersal u 1,9% populacji w testach płatkowych, natomiast w badaniu w Niemczech stwierdzono uczulenie kontaktowe wśród 6,6% badanej populacji. Związek ten wzbudza kontrowersje z powodu podejrzeń o przyczynianie się do rozwoju autyzmu, jednak nie znajduje to potwierdzenia w żadnych badaniach naukowych.

</doc>
<doc id="922448" url="https://pl.wikipedia.org/wiki?curid=922448" title="Marian Batko">
Marian Batko

Marian Batko (ur. 25 marca 1901 w Krakowie, zm. 27 kwietnia 1941 w Auschwitz-Birkenau) – polski pedagog.
Życiorys.
W latach 1924-1927 był nauczycielem w prywatnym gimnazjum w Kolbuszowej. Przed wybuchem II wojny światowej pracował w chorzowskim gimnazjum. W czasie wojny uczestniczył w tajnym nauczaniu. Aresztowany przez Niemców 30 stycznia 1941 w drodze na lekcję, był więziony w krakowskim więzieniu przy ul. Montelupich, a następnie 5 kwietnia 1941 został deportowany do niemieckiego obozu koncentracyjnego KL Auschwitz-Birkenau, gdzie otrzymał nr obozowy 11795. 23 kwietnia – według niektórych relacji innych więźniów – dobrowolnie zgłosił się do wymiany za młodego współwięźnia skazanego na śmierć głodową z 9 innymi mężczyznami podczas apelu wieczornego w ramach kary za ucieczkę jednego z więźniów. Zmarł 27 kwietnia, w podziemiach bloku 11 jako pierwszy z grupy skazanych, prawdopodobnie z powodu znacznego wycieńczenia organizmu. Tamtą „wybiórkę” zapamiętało wielu więźniów, którym udało się przeżyć Oświęcim. Jeden z nich, Roman Organiściak, pisze:
20 marca 1972 r. Rada Państwa PRL przyznała pośmiertnie Marianowi Batce Krzyż Złoty Orderu „Virtuti Militari”
Przez wiele lat uważano, że owym ocalonym przez Mariana Batko był szesnastoletni Mieczysław Pronobis z Tarnowa. Dokładniejsze badania pozwoliły ustalić, że nie mógł to być Pronobis, gdyż ten w tym czasie przebywał w innym, nieobjętym selekcją, bloku. Nazwiska młodego człowieka uratowanego przez Batkę nie udało się ustalić.
Według słów świadectwa Erwina Olszówki (nr obozowy 1141) ucznia Batki z Chorzowskiego Gimnazjum i naocznego świadka owego apelu więźniów w Oświęcimiu, w wyniku którego Marian Batko dostał się do bunkra głodowego, nie wyszedł on z szeregu więźniów dobrowolnie, ale został zeń wypchnięty przez zastępcę blokowego kapo – również chorzowianina – Edmunda Lidke, co podważałoby tezę o dobrowolnym poświęceniu własnego życia w zamian za któregoś ze współwięźniów.
Relacja Erwina Olszówki spisana w 1972 r.:
Wspomniany przez Erwina Olszówkę zastępca blokowego (kapo) Edmund Lidke, oznaczony w obozie numerem 1143, został zwolniony z KL Auschwitz w rok po wydarzeniu na owym pamiętnym apelu 23 kwietnia 1941, tj. w kwietniu 1942 r. Po wojnie mieszkając w Chorzowie rzeczywiście cierpiał na chorobę umysłową i zmarł w 1972 r., przebywając na leczeniu w szpitalu psychiatrycznym w Toszku koło Gliwic.

</doc>
<doc id="922449" url="https://pl.wikipedia.org/wiki?curid=922449" title="Język malajalamski">
Język malajalamski



</doc>
<doc id="922450" url="https://pl.wikipedia.org/wiki?curid=922450" title="Padół Zamojski">
Padół Zamojski

Padół Zamojski (343.19) – mezoregion fizycznogeograficzny we wschodniej Polsce, stanowiący południowo-wschodnią część Wyżyny Lubelskiej. Od północy graniczy z Wyniosłością Giełczewską i Działami Grabowieckimi, a od południa z Roztoczem (Zachodnim i Środkowym), od których jest ograniczony wyraźnymi krawędziami. Na północnym zachodzie region styka się również ze Wzniesieniami Urzędowskimi, zaś na wschodzie sąsiaduje z Kotliną Hrubieszowską, mającą także charakter padołu, zaliczaną do Wyżyny Wołyńskiej.
Region jest padołem (rozległym obniżeniem) osiągającym wysokość od 180 do 220 m n.p.m., utworzonym w mało odpornych marglach górnokredowych. Gleby regionu są bardzo zróżnicowane. Występują tu bielice, rędziny, mady i gleby brunatnoziemne. Mezoregion ma typowo rolniczy charakter.
Główną rzeką mezoregionu jest Wieprz, dzielący padół na dwie części odwadniane przez jego dopływy: zachodnie skrzydło stanowi dorzecze rzek Por, a wschodnie - Łabuńki.
Głównym miastem regionu jest Zamość. Na jego pograniczu leży również Szczebrzeszyn. Ważniejsze wsie to Łabunie, Nielisz, Turobin oraz na pograniczu Komarów-Osada, Radecznica i Stary Zamość.

</doc>
<doc id="922455" url="https://pl.wikipedia.org/wiki?curid=922455" title="Równina Bełżycka">
Równina Bełżycka

Równina Bełżycka (343.13) – mezoregion fizycznogeograficzny we wschodniej Polsce, w północno-zachodniej części Wyżyny Lubelskiej. Od północy graniczy z Płaskowyżem Nałęczowskim, od wschodu z Wyniosłością Giełczewską, od południa ze Wzniesieniami Urzędowskimi, od południowego wschodu z Kotliną Chodelską a od zachodu na krótkim odcinku z Małopolskim Przełomem Wisły.
Region jest równiną o mało urozmaiconym krajobrazie, osiągającym wysokość od 160 (skarpa ku dolinie Wisły) do 230 m n.p.m. (dział wodny Wisły i Bystrzycy). Podłoże zbudowane jest z margli kredowych i glin zwałowych. Równina Bełżycka jest regionem typowo rolniczym.
Głównym miastem mezoregionu są Bełżyce. Inne miejscowości na obszarze regionu to Niedrzwica Duża, Karczmiska Pierwsze i Wojciechów.

</doc>
<doc id="922456" url="https://pl.wikipedia.org/wiki?curid=922456" title="Canon de 75 modèle 1897">
Canon de 75 modèle 1897



</doc>
<doc id="922457" url="https://pl.wikipedia.org/wiki?curid=922457" title="Canon de 105 modèle 1913">
Canon de 105 modèle 1913



</doc>
<doc id="922458" url="https://pl.wikipedia.org/wiki?curid=922458" title="Kotlina Chodelska">
Kotlina Chodelska

Kotlina Chodelska (343.14) – mezoregion fizycznogeograficzny we wschodniej Polsce, w zachodniej części Wyżyny Lubelskiej.
Położenie.
Kotlina Chodelska ma kształt trójkąta i graniczy od północnego wschodu z Równiną Bełżycką, od południa ze Wzniesieniami Urzędowskimi, a od zachodu z Małopolskim Przełomem Wisły.
Pochodzenie i forma terenu.
Region jest obniżeniem wypreparowanym w mało odpornych marglach kredowych o łagodnie nachylonych stokach. Kotlina Chodelska osiąga wysokość od 130 do 180 m n.p.m. Dno kotliny wypełniają czwartorzędowe piaski (wydmy). Południową część regionu stanowi martwa zatorfiona dolina, oddzielona od rzeki Chodelki wałem.
Największą rzeką jest Chodelka.
Wykorzystanie gospodarcze.
Zachodnia część kotliny jest zalesiona, z rozległymi stawami. Kotlina Chodelska jest regionem rolniczym z dość rozwiniętym przemysłem rolnospożywczym (przetwórstwo owoców i warzyw, mleczarnie, dawniej także cukrownie).
Miasta.
Głównymi miastami mezoregionu są Opole Lubelskie i Poniatowa, ponadto wieś gminna Chodel.

</doc>
<doc id="922459" url="https://pl.wikipedia.org/wiki?curid=922459" title="21st Century Science and Technology">
21st Century Science and Technology

21st Century Science and Technology – kwartalnik poświęcony zagadnieniom naukowym z perspektywy ruchu Lyndona LaRouche i jego LaRouche Movement. Czasopismo zostało założone w 1988 roku po zamknięciu przez rząd amerykański poprzedniego czasopisma "Fusion Magazine" (1977–1987).

</doc>
<doc id="922462" url="https://pl.wikipedia.org/wiki?curid=922462" title="220 mm armata mle 1917 Schneider">
220 mm armata mle 1917 Schneider

Canon de 220 L mle 1917 Schneider – francuska armata z okresu I wojny światowej.
Historia.
Przed rozpoczęciem I wojny światowej francuska koncepcja prowadzenia działań wojennych zakładała szybką wojnę manewrową, w której nie ma miejsca na ciężkie i trudne do transportu armaty dużego kalibru. Armia francuska została wyposażona głównie w lekkie i szybkostrzelne (jak na ówczesne czasy) armaty de 75 mle 1897. Przebieg działań wojennych w 1914 negatywnie zweryfikował francuską doktrynę i kiedy okazało się, że zamiast spodziewanej szybkiej wojny manewrowej konflikt przeistoczył się w statyczną wojnę pozycyjną armia francuska nie posiadała prawie żadnych armat dużego kalibru, potrzebnych do niszczenia umocnionych pozycji przeciwnika.
Zaprojektowanie nowych, ciężkich armat zajęło francuskim projektantom trochę czasu i Canon de 220 L mle 1917 Schneider (znana także jako Can 220 L 17 S) pojawiła się na froncie dopiero w 1917. Nowa konstrukcja została zaprojektowana przy wykorzystaniu konstrukcji lufy istniejącej armaty okrętowej i pomimo bardzo znacznej masy własnej była to bardzo udana broń o znacznym zasięgu i pocisku o dużej mocy niszczącej.
Po zakończeniu wojny broń ta pozostała na wyposażeniu armii francuskiej i była używana jeszcze w II wojnie światowej. Zdobyte przez Niemców egzemplarze były używane przez Wehrmacht jako 22-cm K532(f), stanowiły uzbrojenie Wału Atlantyckiego i niektóre z nich wzięły nawet udział przeciwko wojskom alianckim w czasie lądowania w Normandii.

</doc>
<doc id="922463" url="https://pl.wikipedia.org/wiki?curid=922463" title="22-cm K532(f)">
22-cm K532(f)



</doc>
<doc id="922465" url="https://pl.wikipedia.org/wiki?curid=922465" title="7.65 cm FK">
7.65 cm FK



</doc>
<doc id="922466" url="https://pl.wikipedia.org/wiki?curid=922466" title="10-cm leFH">
10-cm leFH



</doc>
<doc id="922471" url="https://pl.wikipedia.org/wiki?curid=922471" title="Ludwik Brożek">
Ludwik Brożek

Ludwik Brożek pseud. "Jan Kurzelowski" (ur. 25 sierpnia 1907 w Karwinie, zm. 7 czerwca 1976 w Cieszynie) – polski bibliotekarz, bibliograf, kustosz Muzeum w Cieszynie, publicysta, nauczyciel, folklorysta Śląska Cieszyńskiego.
Życiorys.
Był synem Franciszka, górnika, i Florentyny z d. Iwaszek. Ukończył szkołę ludową w Karwinie, następnie kształcił się w Polskim Gimnazjum w Orłowej. Maturę zdał w 1927 w Gimnazjum Matematyczno-Przyrodnicznym w Cieszynie. Studiował na Wydziale Teologicznym Uniwersytetu Jagiellońskiego, po roku przeniósł się na dwuletnie Państwowe Pedagogium w Krakowie.
Od 1929 współpracował z "Zaraniem Śląskim", od 1931 był sekretarzem tego czasopisma. Został też sekretarzem Sekcji Bibliofilskiej powstałej przy Kole Śląskim Związku Bibliotekarzy Polskich.
W latach 1930–1931 był nauczycielem w szkole podstawowej w Skoczowie, a od 1931 do 1935 w Cieszynie. Od 1935 był adiunktem w Bibliotece Sejmowej w Katowicach (późniejsza Biblioteka Śląska).
W 1938 powrócił z Katowic do Cieszyna. 1 kwietnia 1939 został kustoszem tamtejszego Muzeum Miejskiego. W czasie II wojny światowej pracował w kopalni węgla w Karwinie, w przedsiębiorstwach budowlanych w Łazach i Stonawie oraz w przedsiębiorstwie przewozowym w Cieszynie.
Jego bibliografia liczy ponad 500 pozycji. Współpracował z Polskim Słownikiem Biograficznym. Zgromadził 15 tysięcy książek i broszur, które po jego śmierci w całości kupił Uniwersytet Śląski (dla Biblioteki Wydziału Filologicznego w Sosnowcu). Zwany był „śląskim Estreicherem”. , korespondował m.in. ze Stanisławem Pigoniem, Julianem Krzyżanowskim i Tadeuszem Mikulskim.
Był przyjacielem Gustawa Morcinka; dostarczał pisarzowi źródeł potrzebnych mu do pisania m.in. powieści "Ondraszek" i monografii etnograficznej "Ziemia cieszyńska".
W latach 50. i 60., gdy był dyrektorem Oddziału Zabytkowego Biblioteki Śląskiej, "spotykali się przy jego biurku wszyscy, którzy w ten czy inny sposób byli związani z kulturą regionu"; byli wśród nich m.in. Zofia Kossak, Paweł Kubisz, Gustaw Przeczek i Henryk Jasiczek. Bolesław Lubosz dedykował mu wiersz "Cieszyn z romantycznej pocztówki".
Pochowany w Grobie Zasłużonych na Cmentarzu Komunalnym w Cieszynie. Jego imieniem została nazwana jedna z ulic Cieszyna.

</doc>
<doc id="922475" url="https://pl.wikipedia.org/wiki?curid=922475" title="Glorieuses">
Glorieuses

Glorieuses () – niewielka grupa wysp i skał, o łącznej powierzchni 7 km², położona w północnej części Kanału Mozambickiego, około 160 km od wybrzeży Madagaskaru. Wyspy są niezamieszkane, znajduje się na nich automatyczna stacja meteorologiczna. 
Wyspy znajdują się w posiadaniu francuskim i stanowią część Wysp Rozproszonych Oceanu Indyjskiego (fr. "Îles éparses de l'océan Indien"), z którymi przynależą do Francuskich Terytoriów Południowych i Antarktycznych (do 2005 wchodziły w skład Reunionu).
Wyspy stanowią terytorium sporne z Madagaskarem. W obrębie wyłącznej strefy ekonomicznej wokół wysp Glorieuses znajduje się rafa Banc du Geyser; jest ona przedmiotem sporu z Madagaskarem i Komorami.
Wyspy.
Archipelag składa się z dwóch większych wysp ("Grande Glorieuse" i "Île du Lys") i ośmiu skał. Wyspy i skały otoczone są rafą koralową. Grande Glorieuse ma w miarę regularny kształt i średnicę ok. 2 km, porośnięta jest palmami kokosowymi i kazuaryną, we wschodniej i północno-wschodniej części wyspy występują wydmy, osiągające do 12 m wysokości. Na wyspie znajduje się kolonia rybitw. Île du Lys leży ok. 10 km na północny wschód od Grande Glorieuse, ma ok. 600 m długości.
Historia.
Wyspy te mogły być znane żeglarzom pływającym do Indii w XVI wieku, a wcześniej z pewnością były znane Malgaszom i ludności Komorów. Jednak dopiero w 1879 roku Hippolyte Caltaux nazwał ten archipelag (prawdopodobnie dla upamiętnienia Rewolucji francuskiej), a 6 lat później założył na Grande Glorieuse plantację kokosów, która jeszcze do 1958 roku była eksploatowana przez mieszkańców Seszeli. Wyspy stały się formalnie własnością Francji w 1892 roku, zostały przyłączone do kolonii Majotty. Zostały opuszczone podczas II wojny światowej. W 1955 roku na Grande Glorieuse założono stację meteorologiczną, która od 1960 roku działa stale, stanowiąc system wczesnego ostrzegania przed cyklonami na Oceanie Indyjskim.

</doc>
<doc id="922476" url="https://pl.wikipedia.org/wiki?curid=922476" title="Ouahigouya">
Ouahigouya

Ouahigouya – miasto w Burkinie Faso, położone w północnej części kraju, 182 km na północny zachód od Wagadugu. Według spisu z 2019 roku, mieszka tu 124,6 tys. osób. 
Miasto zostało założone w 1757 roku jako stolica królestwa Yatenga (dziś jest stolicą prowincji Yatenga i regionu Nord). W 1825 roku zostało zniszczone przez Francuzów, następnie odbudowane i ponownie kilkakrotnie atakowane. W 1896 roku Francuzi ostatecznie zdobyli miasto i założyli tu fort.
W czasie konfliktu malijsko-burkińskiego w 1985 roku siły zbrojne Mali zbombardowały tutejsze targowisko, zabijając blisko 100 ludzi.
Przez miasto przebiega główna trasa komunikacyjna łącząca Wagadugu z malijskim miastem Mopti. Do Wagadugu kursują stąd regularne autobusy.

</doc>
<doc id="922478" url="https://pl.wikipedia.org/wiki?curid=922478" title="Duris z Samos">
Duris z Samos

Duris z Samos (ok. 340-270 p.n.e.) – grecki historyk, uczeń Teofrasta z Eresos, przez pewien czas tyran miasta Samos. Autor "Dziejów" (być może utwór nosił tytuł "Dzieje Macedonii" - gr. "Μακεδονικά") opisujących historię od wstąpienia na tron Filipa II do 281 p.n.e. oraz biografii Agatoklesa, tyrana Syrakuz. Z jego dzieł korzystali na pewno Plutarch z Cheronei w biografiach oraz Diodor Sycylijski w "Bibliotece historycznej". Już w starożytności był krytykowany za nadmierne dramatyzowanie swoich relacji, kosztem prawdy historycznej.

</doc>
<doc id="922480" url="https://pl.wikipedia.org/wiki?curid=922480" title="Slavko Cicak">
Slavko Cicak

Slavko Cicak (ur. 25 października 1969 w Titogradzie) – szwedzki szachista, arcymistrz od 2001 roku.
Kariera szachowa.
Pierwszy znaczący sukces na arenie międzynarodowej odniósł w roku 1995, dzieląc z Władimirem Gurewiczem i Konstantinem Sakajewem I miejsce w otwartym turnieju w Moguncji. W tym samym roku zwyciężył również w kołowym turnieju w Brnie. W 1997 triumfował (z wynikiem 7 pkt w 7 partiach) w turnieju "open" w Griesheim, natomiast w 1998 – w "openach" we Frankurcie oraz w Wiesbaden. W 2001 zajął II miejsce w Zabrzu, w 2004 triumfował w Figueres oraz Parli.
W latach 2006–2010 trzykrotnie wystąpił w narodowej drużynie na szachowych olimpiadach, był również uczestnikiem (2007) drużynowych mistrzostw Europy.
Najwyższy ranking w dotychczasowej karierze osiągnął 1 marca 2012 r., z wynikiem 2579 punktów zajmował wówczas 3. miejsce (za Jewgienijem Agrestem i Ferdinandem Hellersem) wśród szwedzkich szachistów.

</doc>
<doc id="922484" url="https://pl.wikipedia.org/wiki?curid=922484" title="Greensburg (Kansas)">
Greensburg (Kansas)

Greensburg – miasto w hrabstwie Kiowa w stanie Kansas w Stanach Zjednoczonych. Miasteczko zostało bardzo mocno zniszczone w wyniku przejścia tornada w maju 2007 roku.
Przejście tornada w maju 2007.
4 maja 2007 tornado spustoszyło miasto, zabijając 11 osób i raniąc ponad 65. Pas zniszczeń po przejściu tornada miał szerokość od 2 do 2,4 km i plasuje się go w najwyższej w klasyfikacji tornad. Po jego przejściu przez Greensburg zrujnowane zostało 95% budynków miasta liczącego 1600–1800 mieszkańców. Również zniszczone zostało większość samochodów w mieście. Nienaruszony pozostał tylko miejscowy bar, który na jeden dzień tuż po przejściu tornada przekształcono w "kostnicę".
Demografia.
W 2000 mieszkało 1,574 ludzi było 730 gospodarstw domowych i 453 rodzin. Na 100 kobiet powyżej 18 roku życia przypada 88 mężczyzn. Średnia wieku to 46 lat. Średni dochód gospodarstwa domowego w mieście wynosił $28,438 a na całą rodzinę $39,188.
Skład etniczny
Grupy wiekowe:
W latach po klęsce żywiołowej liczba mieszkańców spadła do 777 osób w 2010 roku, a następnie do 740 osób w 2020 roku.

</doc>
<doc id="922485" url="https://pl.wikipedia.org/wiki?curid=922485" title="Mobile Intel Pentium 4 Processor-M">
Mobile Intel Pentium 4 Processor-M

Intel Mobile Pentium 4 Processor-M – procesor bazujący na rdzeniu Northwood, wykonany w architekturze NetBurst. Wypuszczony na rynek 4 marca 2002, obsługiwał technologię Intel SpeedStep. Taktowany z częstotliwością 1,4 – 2.6 GHz.

</doc>
<doc id="922489" url="https://pl.wikipedia.org/wiki?curid=922489" title="Hippos">
Hippos

Hippos, Susita (arab. قلعة الحصن, "Qal'at el-Husn", hebr. סוסיתא, "Sussita", gr. Αντιόχεια του Ίππου, "Antiochia Hippos") – stanowisko archeologiczne w północno-wschodnim Izraelu. Znajduje się na płaskim szczycie u podnóża Wzgórz Golanu, 350 m powyżej poziomu Jeziora Galilejskiego, 2 km na wschód od kibucu En Gew.
Pomiędzy III w. p.n.e. a VII w. n.e. Hippos było miastem, najpierw helleńskim, a następnie rzymskim. Otoczone murami, kontrolowało niewielki port na brzegu Genezaretu i okoliczne terytorium. Było jednym z dziesięciu miast należących do tzw. wspólnoty Dekapolu.
Dla patrzących z płaskowyżu w pewien sposób przypominać musiało głowę i szyję końską. Pierwsi greccy osadnicy nawiązując do tego podobieństwa nazwali swe miasto "Hippos", z grecka "koń". Lokalna aramejska i hebrajska nazwa ma to samo znaczenie. Arabskie "Qal'at el-Husn" to tyle co "Twierdza konia". Inne używane w starożytności nazwy to "Hippus" oraz zlatynizowane greckie "Hippum".
Historia.
Okres hellenistyczny.
Prawdopodobnie wzgórze było zasiedlone znacznie wcześniej przed założeniem helleńskiego miasta. Grecka kolonia powstała w połowie III w. p.n.e. W okresie tym Celesyria była miejscem, w którym ścierały się ze sobą dwie dynastie, spadkobierczynie imperium Aleksandra Wielkiego: Ptolemeusze i Seleucydzi. Hippos musiało być jedną z twierdz granicznych państwa Seleucydów. Pełna grecka nazwa miasta Antiochia Hippos (gr. "Αντιόχεια του Ίππου") wskazuje na fundację seleudzką.
Gdy Seleucydzi opanowali Celesyrię, Hippos urosło do rangi pełno prawnego polis, miasta-państwa, które dominowało nad przyległym terytorium. Antiochia Hippos posiadała wszystkie charakterystyczne dla tego systemu instytucje miejskie: świątynię, centralny plac targowy i inne. Mały dostęp do wody znacznie ograniczył możliwości rozwojowe hellenistycznego Hippos. Mieszkańcy zaopatrywali się w wodę, gromadząc ją w cysternach w porze deszczowej. Miasto nie mogło sobie pozwolić na zwiększenie liczby ludności.
Okres hasmonejski.
Powstanie Machabeuszów doprowadziło do wyłonienia się z ogromnego konglomeratu imperium seleudzkiego Państwa Hasmoneuszy w roku 142 p.n.e. W latach 83-80 Aleksander Janneusz przewodził kampanii, której celem była konkwista Hippos. Jak podaje żydowski historyk Józef Flawiusz, Aleksander zmusił mieszkańców do przejścia na judaizm i do obrzezania się.
Okres rzymski.
W roku 63 rzymski generał Pompejusz podbił Celesyrię wraz z Judeą, przyczyniając się do upadku Państwa Machabeuszów. Powołał on do istnienia twór jednoczący blisko dziesięć miast o greckim rodowodzie – sławną Dekapolis. Hippos stało się jednym z owych dziesięciu miast. Pod panowaniem rzymskim miasto zaczęło cieszyć się szczególną autonomią. Bito m.in. własną monetę z wyobrażeniem konia, dla uczczenia nazwy miasta.
Hippos przypadło Herodowi Wielkiemu w 37 r. p.n.e., by następnie zostać wcielone do prowincji syryjskiej Cesarstwa Rzymskiego w 4 p.n.e. Józef Flawiusz charakteryzuje Hippos z tego okresu jako miasto pogańskie, które było zaciętym wrogiem rozwijającej się po drugiej stronie Morza Galilejskiego żydowskiej Tyberiady. W czasie wojny żydowskiej (66-73) miasto prześladowało swoich żydowskich mieszkańców. Niektórzy Żydzi z Susity wzięli udział w ataku na Magdalę i na inne punkty oporu. Samo Hippos przynajmniej raz upadło pod naporem rebelii.
Po upadku Powstania Bar Kochby w 135, Rzymianie utworzyli prowincję "Palestynę", na której terytorium znalazło się Hippos. To od tego momentu rozpoczął się okres największego rozwoju miasta. Miasto zostało przebudowane według wzorców rzymskich (linia Decumanus). Ulice wyznaczały szeregi przywiezionych z Egiptu czerwonych granitowych kolumn. Wiązało się to z nie lada wydatkiem i świadczy o zamożności miasta w tym okresie. Wzniesiono świątynię ku czci imperatora, teatr i nowe obwarowania. Najważniejszą konstrukcją był akwedukt, którym wodę doprowadzano kamiennymi rurami do Hippos ze źródeł znajdujących się na Płaskowyżu Golańskim, w odległości 50 km od miasta. Woda zbierana w ogromne podziemne cysterny, pozwalała na utrzymanie stosunkowo dużej liczby mieszkańców miasta.
Okres bizantyjski.
W czasach Dioklecjana Hippos znalazło się w prowincji "Palestina Secunda", obejmującej Galileę i Golan. Gdy chrześcijaństwo stało się religią dozwoloną w Cesarstwie Rzymskim, Palestyna stała się celem pielgrzymek zachodnich pątników, a monastyry i świątynie na Bliskim Wschodzie były wspierane przez państwo. Rozwijało się rzemiosło i handel.
Chrześcijaństwo stopniowo zaczęło docierać i do Hippos. Nie znaleziono jednak śladów chrześcijańskiej obecności sięgających IV w. Grób pogański, niejakiego "Hermesa", z okresu bizantyjskiego znaleziono po zewnętrznej stronie murów miejskich. Świadczy to o relatywnie długiej żywotności pogańskiej populacji w Susicie.
Hippos stało się siedzibą biskupa najpóźniej w 359. Biskup "Piotr z Hippos" wymieniany jest w liście biorących udział w synodach kościelnych w 359 i 362. Jak do tej pory odnaleziono cztery bizantyjskie kościoły w obrębie murów miejskich.
Do upadku chrześcijańskiego Hippos przyczyniły się najazd wojsk perskich na Ziemię Świętą w 614 oraz ekspansja islamu w VII w.
Okres umajjadzki i dominacji arabskiej.
Omajjadzi zaczęli podbijać Palestynę na początku VII w. Zaraz potem zaznaczyła się powolna ekspansja islamu. Arabowie początkowo pozwalali ludności praktykowanie starej religii. O ostatecznym upadku Hippos zadecydowało trzęsienie ziemi z 18 stycznia 748. Miasto zostało całkowicie opuszczone.
Wykopaliska.
W czasach nowożytnych jako pierwszy przeprowadził sondaże na Hippos niemiecki podróżnik Gottlieb Schumacher w 1885. Niepoprawnie zidentyfikował on ruiny jako Gamlę.
Pierwsze systematyczne prace wykopaliskowe przeprowadziła izraelska archeolog Claire Epstein w latach 1951-1955. Odkopała duży bizantyjski kościół, który najprawdopodobniej był siedzibą biskupa Hippos. Po tych pierwszych kampaniach wojsko izraelskie traktowały Susitę jako punkt obronny. Hippos było miejscem ostrzału Wzgórz Golan w czasie wojny sześciodniowej w 1967.
Kolejne wykopaliska rozpoczęto w 2000 (Arthur Segal z izraelskiego Uniwersytetu w Hajfy, Zinman Institute of Archaeological Research). Żydowscy archeolodzy przy współpracy z polskimi kolegami (Jolanta Młynarczyk z Zakładu Archeologii Śródziemnomorskiej PAN oraz Mariusz Burdajewicz z Muzeum Narodowego) skupili się na sześciu ważniejszych strefach starożytnego miasta: forum, świątyni ku czci imperatora, dużej hellenistycznej świątyni, rzymskim bramom, dwóm bizantyjskim kościołom. Hellenistyczna świątynia, poświęcona najprawdopodobniej Zeusowi Arotezjosowi, została w okresie bizantyjskim zburzona, a na jej miejscu, podobnie jak to miało miejsce w innych starożytnych miastach, np. w Rzymie (Bazylika św. Klemensa), postawiono kościół chrześcijański.
Hippos w Nowym Testamencie.
Niektórzy egzegeci identyfikują "miasto położone na górze", o którym mówi Jezus w jednej ze swych przypowieści o Królestwie Bożym, z Hippos. Galilejskie przepowiadanie Jezusa, które zostało przez ewangelistów utrwalone w Ewangeliach, rozegrało się na brzegu Jeziora Tyberiadzkiego, w okolicach Kafarnaum i Tabgi. Hippos leży dokładnie po drugiej stronie jeziora. Światła miasta musiały być doskonale widoczne od strony Kafarnum i Góry Błogosławieństw. Wydaje się być wysoce prawdopodobne, iż Chrystus mógł mieć na myśli Hippos, głosząc swe "Kazanie na górze" (por. Mt 5,15).
Również "cud uzdrowienia opętanego" jest przez niektórych biblistów lokalizowany w okolicy Hippos (por. "kraj Gerazeńczyków" w Mk 5,1-20 oraz Łk 8,26-39).

</doc>
<doc id="922496" url="https://pl.wikipedia.org/wiki?curid=922496" title="Ekstrakod">
Ekstrakod



</doc>
<doc id="922509" url="https://pl.wikipedia.org/wiki?curid=922509" title="Thomas Ernst">
Thomas Ernst

Thomas Ernst (ur. 17 sierpnia 1960) – szwedzki szachista, arcymistrz od 1991 roku.
Kariera szachowa.
Od pierwszych lat 80. do końca 90. należał do ścisłej czołówki szwedzkich szachistów. Trzykrotnie reprezentował swój kraj na szachowych olimpiadach (1984, 1988, 1992) oraz w drużynowych mistrzostwach Europy w roku 1992 w Debreczynie, gdzie Szwedzi zajęli V miejsce. Jest ośmiokrotnym medalistą mistrzostw swojego kraju: złotym (1993), dwukrotnie srebrnym (1985, 1988) oraz pięciokrotnie brązowym (1982, 1983, 1984, 1986, 1996).
Pierwszy sukces na arenie międzynarodowej odniósł w roku 1983, dzieląc w turnieju "Rilton Cup" III miejsce. W tym samym roku zajął II-III miejsce w kołowym turnieju w Eksjö. W 1985 podzielił II miejsce w otwartym turnieju w Kopenhadze. W 1987 osiągnął duży sukces, zwyciężając w turnieju strefowym (eliminacji mistrzostw świata) w Gausdal, dzięki czemu w tym samym roku wystąpił w Suboticy w turnieju międzystrefowym, zajmując XII miejsce. W 1990 osiągnął kolejny sukces, dzieląc I miejsce (wraz z m.in. Lwem Poługajewskim, Siergiejem Dołmatowem, Rafaelem Waganianem i Yasserem Seirawanem) w silnie obsadzonym "openie" w Reykjaviku. W następnym roku zajął II miejsce (za Aleksiejem Szyrowem) w Gausdal. W 1992 triumfował w otwartych turniejach w Sztokholmie oraz Malmö. Na przełomie 2000 i 2001 r. podzielił I miejsce (wspólnie z Jurijem Jakowiczem) w turnieju "Rilton Cup" w Sztokholmie, w 2001 zwyciężył (wraz ze Stellanem Brynellem) w Örebro, w 2002 zajął II miejsce w turnieju "Excelsior Cup" w Göteborgu, natomiast w 2004 podzielił II miejsce (za Jonnym Hectorem) w Kopenhadze.
Najwyższy ranking w karierze osiągnął 1 lipca 1992 r., z wynikiem 2570 punktów dzielił wówczas 78-88. miejsce na światowej liście FIDE, jednocześnie zajmując 2. miejsce (za Ulfem Anderssonem) wśród szwedzkich szachistów.

</doc>
<doc id="922518" url="https://pl.wikipedia.org/wiki?curid=922518" title="Ladislaus Boros">
Ladislaus Boros

Ladislaus Boros (ur. 2 października 1927 w Budapeszcie, zm. 8 listopada 1981 w Szwajcarii; właściwe nazwisko: "László Boros") – katolicki teolog i do 1973 jezuita.
Życiorys.
Po ucieczce z komunistycznych Węgier w 1949 roku Boros studiował filozofię i teologię na różnych europejskich uniwersytetach jezuickich. W 1954 r. otrzymał w Monachium doktorat z filozofii. Rozprawę doktorską napisał na temat problemu doczesności w ujęciu św. Augustyna. W 1957 roku przyjął święcenia kapłańskie w Enghien (Belgia). W latach 1958-1973 był współpracownikiem jezuickiego czasopisma Orientierung w Zurychu. Od 1963 r. prowadził zajęcia dydaktyczne z zakresu religioznawstwa na wydziale teologicznym w Innsbrucku.
Po odejściu z zakonu jezuitów w 1973 r. i wzięciu ślubu, ostatnie lata spędził jako wolny pisarz pod Zugiem, które były naznaczone chorobą. 
Poglądy.
Hipoteza ostatecznej decyzji.
Najbardziej znanym poglądem L. Borosa jest hipoteza ostatecznej decyzji. Według teologa dopiero w chwili śmierci otwiera się możliwość dokonania pierwszego w pełni osobowego aktu człowieka, tym samym jest ona uprzywilejowanym miejscem świadomego stawania się, wolności, spotkania z Absolutem i podjęcia decyzji o swoim wiecznym losie. To właśnie czyn ten ma rozstrzygać o pośmiertnym losie osoby ludzkiej. 
W tej koncepcji Boros nie traktuje śmierci jako momentu jakiegoś czasowego następstwa. Określa ją jako pozbawioną rozciągłości linię graniczną między dwoma momentami: "przedtem" i "potem", które zachodzą na siebie, tworząc złożoną, istniejącą w czasie sytuację.
Ograniczenie pojęcia "moment śmierci" jedynie do refleksji metafizycznej, z pominięciem wymiaru psychologicznego czy też fizjologicznego stanowi istotną trudność interpretacyjną tej koncepcji.
Pogląd ten spotkał się z krytyką wielu chrześcijańskich myślicieli.

</doc>
<doc id="922520" url="https://pl.wikipedia.org/wiki?curid=922520" title="Dekanat Leśnica">
Dekanat Leśnica

Dekanat Leśnica – jeden z 36 dekanatów w rzymskokatolickiej diecezji opolskiej.
W skład dekanatu wchodzi 10 parafii:

</doc>
<doc id="922521" url="https://pl.wikipedia.org/wiki?curid=922521" title="Wspólnota administracyjna Alteglofsheim">
Wspólnota administracyjna Alteglofsheim

Wspólnota administracyjna Alteglofsheim – wspólnota administracyjna (niem. "Verwaltungsgemeinschaft") w Niemczech, w kraju związkowym Bawaria, w rejencji Górny Palatynat, w regionie Ratyzbona, w powiecie Ratyzbona. Siedziba wspólnoty znajduje się w miejscowości Alteglofsheim, a jej przewodniczącym jest Reinhard Kolouch.
Wspólnota administracyjna zrzesza dwie gminy wiejskie "(Gemeinde)": 

</doc>
<doc id="922522" url="https://pl.wikipedia.org/wiki?curid=922522" title="Wspólnota administracyjna Donaustauf">
Wspólnota administracyjna Donaustauf

Wspólnota administracyjna Donaustauf – wspólnota administracyjna (niem. "Verwaltungsgemeinschaft") w Niemczech, w kraju związkowym Bawaria, w rejencji Górny Palatynat, w regionie Ratyzbona, w powiecie Ratyzbona. Siedziba wspólnoty znajduje się w miejscowości Donaustauf, a jej przewodniczącym jest Hans Lauberger.
Wspólnota administracyjna zrzesza jedną gminę targową "(Markt)" oraz dwie gminy wiejskie "(Gemeinde)": 

</doc>
<doc id="922523" url="https://pl.wikipedia.org/wiki?curid=922523" title="Filopojmen z Megalopolis">
Filopojmen z Megalopolis

 
Filopojmen z Megalopolis (ur. 253, zm. 183 p.n.e. lub 184 p.n.e.) – strateg i przywódca Związku Achajskiego.
Po wypędzeniu z ojczyzny przez Kleomenesa III stanął na czele buntu i wspomagany przez króla Macedonii Antygonosa III pokonał Kleomenesa w bitwie pod Sellazją (222 p.n.e.). Następnie służył na Krecie, po powrocie z której został wybrany strategiem Megalopolis, a w 209 p.n.e. – przywódcą Związku Achajskiego. W 207 p.n.e. wsławił się zwycięstwem nad Spartą w bitwie pod Mantineją (207 p.n.e.). W 192 p.n.e. zaproponował Sparcie przyłączenie się do Związku Achajskiego, obiecując jej pełną autonomię w zakresie spraw wewnętrznych. Zmarł otruty przez Meseńczyków.

</doc>
<doc id="922524" url="https://pl.wikipedia.org/wiki?curid=922524" title="Wspólnota administracyjna Kallmünz">
Wspólnota administracyjna Kallmünz

Wspólnota administracyjna Kallmünz – wspólnota administracyjna (niem. "Verwaltungsgemeinschaft") w Niemczech, w kraju związkowym Bawaria, w rejencji Górny Palatynat, w regionie Ratyzbona, w powiecie Ratyzbona. Siedziba wspólnoty znajduje się w miejscowości Kallmünz, a jej przewodniczącym jest Siegfried Bauer.
Wspólnota administracyjna zrzesza jedną gminę targową "(Markt)" oraz dwie gminy wiejskie "(Gemeinde)": 

</doc>
<doc id="922526" url="https://pl.wikipedia.org/wiki?curid=922526" title="Wspólnota administracyjna Laaber">
Wspólnota administracyjna Laaber

Wspólnota administracyjna Laaber – wspólnota administracyjna (niem. "Verwaltungsgemeinschaft") w Niemczech, w kraju związkowym Bawaria, w rejencji Górny Palatynat, w regionie Ratyzbona, w powiecie Ratyzbona. Siedziba wspólnoty znajduje się w miejscowości Laaber, a jej przewodniczącym jest Willibald Hogger.
Wspólnota administracyjna zrzesza jedną gminę targową "(Markt)" oraz dwie gminy wiejskie "(Gemeinde)": 

</doc>
<doc id="922528" url="https://pl.wikipedia.org/wiki?curid=922528" title="Vienna Capitals">
Vienna Capitals

Vienna Capitals – austriacki klub hokejowy z siedzibą w Wiedniu. 
Drużyna występuje w rozgrywkach Erste Bank Eishockey Liga. W 2017 zgłoszono zespół rezerwowy klubu do rozgrywek Erste Liga.

</doc>
<doc id="922529" url="https://pl.wikipedia.org/wiki?curid=922529" title="Dekanat Łany">
Dekanat Łany

Dekanat Łany – dekanat w rzymskokatolickiej diecezji opolskiej.
W skład dekanatu wchodzi 11 parafii:

</doc>
<doc id="922531" url="https://pl.wikipedia.org/wiki?curid=922531" title="Wspólnota administracyjna Pielenhofen-Wolfsegg">
Wspólnota administracyjna Pielenhofen-Wolfsegg

Wspólnota administracyjna Pielenhofen-Wolfsegg – wspólnota administracyjna (niem. "Verwaltungsgemeinschaft") w Niemczech, w kraju związkowym Bawaria, w rejencji Górny Palatynat, w regionie Ratyzbona, w powiecie Ratyzbona. Siedziba wspólnoty znajduje się w miejscowości Wolfsegg, a jej przewodniczącym jest Ludwig Renner.
Wspólnota administracyjna zrzesza dwie gminy wiejskie "(Gemeinde)": 

</doc>
<doc id="922533" url="https://pl.wikipedia.org/wiki?curid=922533" title="Wżch">
Wżch



</doc>
<doc id="922534" url="https://pl.wikipedia.org/wiki?curid=922534" title="Asf">
Asf



</doc>
<doc id="922536" url="https://pl.wikipedia.org/wiki?curid=922536" title="Wspólnota administracyjna Sünching">
Wspólnota administracyjna Sünching

Wspólnota administracyjna Sünching – wspólnota administracyjna (niem. "Verwaltungsgemeinschaft") w Niemczech, w kraju związkowym Bawaria, w rejencji Górny Palatynat, w regionie Ratyzbona, w powiecie Ratyzbona. Siedziba wspólnoty znajduje się w miejscowości Sünching, a jej przewodniczącym jest Erwin Rist.
Wspólnota administracyjna zrzesza cztery gminy wiejskie "(Gemeinde)": 

</doc>
<doc id="922538" url="https://pl.wikipedia.org/wiki?curid=922538" title="Wspólnota administracyjna Wörth an der Donau">
Wspólnota administracyjna Wörth an der Donau

Wspólnota administracyjna Wörth an der Donau – wspólnota administracyjna (niem. "Verwaltungsgemeinschaft") w Niemczech, w kraju związkowym Bawaria, w rejencji Górny Palatynat, w regionie Ratyzbona, w powiecie Ratyzbona. Siedziba wspólnoty znajduje się w mieście Wörth an der Donau, a jej przewodniczącym jest Anton Rothfischer.
Wspólnota administracyjna zrzesza jedną gminę miejską "(Stadt)" oraz jedną gminę wiejską "(Gemeinde)": 

</doc>
<doc id="922539" url="https://pl.wikipedia.org/wiki?curid=922539" title="Callorhinchus callorhynchus">
Callorhinchus callorhynchus



</doc>
<doc id="922542" url="https://pl.wikipedia.org/wiki?curid=922542" title="Dekanat Niemodlin">
Dekanat Niemodlin

Dekanat Niemodlin – jeden z 36 dekanatów w rzymskokatolickiej diecezji opolskiej.
W skład dekanatu wchodzi 9 parafii:
Historia.
Archiprezbiterat (odpowiednik dekanatu w dawnej diecezji wrocławskiej) w Niemodlinie był jednym z dwunastu na jakie w średniowieczu dzielił się archidiakonat opolski diecezji wrocławskiej.

</doc>
<doc id="922543" url="https://pl.wikipedia.org/wiki?curid=922543" title="Dekanat Nysa">
Dekanat Nysa

Dekanat Nysa – jeden z 36 dekanatów w rzymskokatolickiej diecezji opolskiej.
Parafie.
W skład dekanatu wchodzi 15 parafii:

</doc>
<doc id="922545" url="https://pl.wikipedia.org/wiki?curid=922545" title="Adolf von Arnim-Boitzenburg">
Adolf von Arnim-Boitzenburg

Adolf Heinrich Graf von Arnim-Boitzenburg (ur. 10 kwietnia 1803, zm. 8 stycznia 1868) – pruski polityk.
W 1848 roku (w dobie Wiosny Ludów) był krótko pierwszym premierem ("Ministerpräsident") Prus. Mianowany na to stanowisko przez króla Fryderyka Wilhelma IV 19 marca 1848, został odwołany 29 marca tego samego roku. Był pierwszym premierem Prus; jego poprzednicy zajmowali urząd Szefa Ministrów.

</doc>
<doc id="922546" url="https://pl.wikipedia.org/wiki?curid=922546" title="Dekanat Olesno">
Dekanat Olesno

Dekanat Olesno – jeden z 36 dekanatów w rzymskokatolickiej diecezji opolskiej.
W skład dekanatu wchodzi 10 parafii:
Historia.
Archiprezbiterat (odpowiednik dekanatu w dawnej diecezji wrocławskiej) w Oleśnie był jednym z dwunastu na jakie w średniowieczu dzielił się archidiakonat opolski diecezji wrocławskiej.

</doc>
<doc id="922547" url="https://pl.wikipedia.org/wiki?curid=922547" title="Wspólnota administracyjna Hahnbach">
Wspólnota administracyjna Hahnbach

Wspólnota administracyjna Hahnbach – wspólnota administracyjna (niem. "Verwaltungsgemeinschaft") w Niemczech, w kraju związkowym Bawaria, w rejencji Górny Palatynat, w regionie Oberpfalz-Nord, w powiecie Amberg-Sulzbach. Siedziba wspólnoty znajduje się w miejscowości Hahnbach, a przewodniczącym jej jest Hans Kummert.
Wspólnota administracyjna zrzesza gminę targową "(Markt)" oraz gminę wiejską "(Gemeinde)": 

</doc>
<doc id="922548" url="https://pl.wikipedia.org/wiki?curid=922548" title="FIFA 2002">
FIFA 2002

FIFA 2002 – komputerowa gra sportowa o tematyce piłki nożnej, wyprodukowana przez EA Sports i wydana w 2001 roku przez Electronic Arts. Należy ona do serii gier komputerowych "FIFA".
Gracz może kierować w grze wybranym klubem piłkarskim lub reprezentacją narodową. Dostępne są rozgrywki ligowe z pucharami oraz nielicencjonowane odpowiedniki Ligi Mistrzów UEFA i Puchar UEFA. Gracz w zamian za wygranie turniejów może odblokować dodatkowe opcje, na przykład dodatkowe turnieje. W grze dostępne są polskie drużyny Legia Warszawa, Pogoń Szczecin i Wisła Kraków. Po raz pierwszy w serii można było też stworzyć własny klub i zawodników.

</doc>
<doc id="922552" url="https://pl.wikipedia.org/wiki?curid=922552" title="Wspólnota administracyjna Illschwang">
Wspólnota administracyjna Illschwang

Wspólnota administracyjna Illschwang – wspólnota administracyjna (niem. "Verwaltungsgemeinschaft") w Niemczech, w kraju związkowym Bawaria, w rejencji Górny Palatynat, w regionie Oberpfalz-Nord, w powiecie Amberg-Sulzbach. Siedziba wspólnoty znajduje się w miejscowości Illschwang, a przewodniczącym jej jest Hans Pickel.
Wspólnota administracyjna zrzesza dwie gminy wiejskie "(Gemeinde)": 

</doc>
<doc id="922556" url="https://pl.wikipedia.org/wiki?curid=922556" title="Dekanat Opole-Szczepanowice">
Dekanat Opole-Szczepanowice

Dekanat Opole-Szczepanowice – jeden z 36 dekanatów w rzymskokatolickiej diecezji opolskiej.
W skład dekanatu wchodzi 9 parafii:

</doc>
<doc id="922557" url="https://pl.wikipedia.org/wiki?curid=922557" title="Wspólnota administracyjna Königstein">
Wspólnota administracyjna Königstein

Wspólnota administracyjna Königstein – wspólnota administracyjna (niem. "Verwaltungsgemeinschaft") w Niemczech, w kraju związkowym Bawaria, w rejencji Górny Palatynat, w regionie Oberpfalz-Nord, w powiecie Amberg-Sulzbach. Siedziba wspólnoty znajduje się w miejscowości Königstein, a przewodniczącym jej jest Hans Koch.
Wspólnota administracyjna zrzesza gminę targową "(Markt)" oraz gminę wiejską "(Gemeinde)": 

</doc>
<doc id="922558" url="https://pl.wikipedia.org/wiki?curid=922558" title="FIFA Football 2005">
FIFA Football 2005

FIFA Football 2005 – komputerowa gra sportowa o tematyce piłki nożnej, wyprodukowana przez EA Sports i wydana w 2004 roku przez Electronic Arts. Należy ona do serii gier komputerowych "FIFA". Gracz kieruje w niej wybranym klubem piłkarskim, zarządzając jego składem i taktyką oraz przejmując kontrolę nad poszczególnymi zawodnikami w czasie meczów piłkarskich. W stosunku do poprzedniej części serii poprawiono między innymi system przyjmowania piłki przez piłkarzy, a także rozbudowano tryb kariery pozwalający na zarządzaniu wybranym klubem i prowadzeniu go w rozgrywkach ligowych przez 15 lat. Wprowadzono również system Off The Ball umożliwiający wydawanie poleceń zawodnikom bez piłki.
Akcentem polskim jest obecność w grze trzech klubów: Wisły Kraków, Legii Warszawa oraz Polonii Warszawa, a także reprezentacji Polski.

</doc>
<doc id="922559" url="https://pl.wikipedia.org/wiki?curid=922559" title="Wspólnota administracyjna Neukirchen bei Sulzbach-Rosenberg">
Wspólnota administracyjna Neukirchen bei Sulzbach-Rosenberg

Wspólnota administracyjna Neukirchen bei Sulzbach-Rosenberg – wspólnota administracyjna (niem. "Verwaltungsgemeinschaft") w Niemczech, w kraju związkowym Bawaria, w rejencji Górny Palatynat, w regionie Oberpfalz-Nord, w powiecie Amberg-Sulzbach. Siedziba wspólnoty znajduje się w miejscowości Neukirchen bei Sulzbach-Rosenberg, a przewodniczącym jej jest Georg Schmid.
Wspólnota administracyjna zrzesza trzy gminy wiejskie "(Gemeinde)": 

</doc>
<doc id="922560" url="https://pl.wikipedia.org/wiki?curid=922560" title="Centyl">
Centyl



</doc>
<doc id="922561" url="https://pl.wikipedia.org/wiki?curid=922561" title="Gruba berta">
Gruba berta



</doc>
<doc id="922563" url="https://pl.wikipedia.org/wiki?curid=922563" title="Dekanat Otmuchów">
Dekanat Otmuchów

Dekanat Otmuchów – dekanat w rzymskokatolickiej diecezji opolskiej.
W skład dekanatu wchodzi 16 parafii:

</doc>
<doc id="922567" url="https://pl.wikipedia.org/wiki?curid=922567" title="Bitwa pod Selazją">
Bitwa pod Selazją

Bitwa pod Selazją – starcie zbrojne, które miało miejsce w roku 222 p.n.e. pomiędzy dwiema falangami: wojskami macedońskimi dowodzonymi przez Antygonosa III i Filopojmena z Megalopolis oraz wojskami spartańskimi dowodzonymi przez Kleomenesa III w trakcie wojny Kleomenesa.
Wojska macedońskie składały się z ok. 30 000 piechoty i 2 000 jeźdźców, natomiast Sparta wystawiła 20 000 piechoty i 650 jeźdźców.
Falanga macedońska o podwójnej głębokości (rząd tworzyło trzydziestu dwóch żołnierzy) i uzbrojona w dłuższe od spartańskich włóczni sarisy zepchnęła Spartan z umocnionej pozycji. W tym czasie jazda spartańska oddała pole na równinie.
Bitwa zakończyła się klęska wojsk spartańskich, w wyniku której Kleomenes musiał uciekać do Egiptu.

</doc>
<doc id="922568" url="https://pl.wikipedia.org/wiki?curid=922568" title="Dekanat Ozimek">
Dekanat Ozimek

Dekanat Ozimek – jeden z 36 dekanatów w rzymskokatolickiej diecezji opolskiej.
W skład dekanatu wchodzi 13 parafii:

</doc>
<doc id="922569" url="https://pl.wikipedia.org/wiki?curid=922569" title="Dekanat Paczków">
Dekanat Paczków

Dekanat Paczków – dekanat rzymskokatolickiej diecezji opolskiej.
W skład dekanatu wchodzi 9 parafii:

</doc>
<doc id="922570" url="https://pl.wikipedia.org/wiki?curid=922570" title="Mirosław Jaworski (szachista)">
Mirosław Jaworski (szachista)

Mirosław Jaworski (ur. 3 kwietnia 1965 w Bielsku-Białej) – polski szachista, mistrz międzynarodowy od 2003 roku.
Kariera szachowa.
W roku 1986 zdobył brązowy medal w młodzieżowych (do lat 23) mistrzostwach Polski, rozegranych w Augustowie. Jest pięciokrotnym medalistą drużynowych mistrzostw Polski: złotym (Bydgoszcz 1990), trzykrotnie srebrnym (Mikołajki 1991 i Lubniewice 1994, 1995) oraz brązowym (Rewal 1992). Wszystkie medale zdobył reprezentując klub BBTS Bielsko-Biała.
Od połowy lat 90. występuje prawie wyłącznie w rozgrywkach drużynowych w ligach polskiej, czeskiej i morawskiej.
Najwyższy ranking w karierze osiągnął 1 lipca 2000 r., z wynikiem 2421 punktów zajmował wówczas 26. miejsce wśród polskich szachistów.
Sukcesy odnosił również w rozgrywkach korespondencyjnych, m.in. w 2001 r. zdobył brązowy medal indywidualnych mistrzostw Polski. Posiada tytuł mistrza międzynarodowego seniora ICCF (ang. "Senior International Correspondence Chess Master"), który otrzymał w 2007 roku.

</doc>
<doc id="922575" url="https://pl.wikipedia.org/wiki?curid=922575" title="Dekanat Pietrowice Wielkie">
Dekanat Pietrowice Wielkie

Dekanat Pietrowice Wielkie – jeden z 36 dekanatów w rzymskokatolickiej diecezji opolskiej. Powstał na mocy dekretu biskupa Alfonsa Nossola z 26 sierpnia 1990 i początkowo objął swym zasięgiem dziewięć parafii: Pietrowice Wielkie, Borucin, Cyprzanów, Gamów, Krowiarki, Krzanowice, Maków, Pawłów i Samborowice, a pierwszym dziekanem został proboszcz pietrowicki Ludwik Dziech. Do 1972 na obecnym obszarze dekanatu funkcjonowały parafie zarówno (archi)diecezji ołomunieckiej (na południu) jak i (archi)diecezji wrocławskiej (później opolskiej, na północy).
W skład dekanatu wchodzi 11 parafii:

</doc>
<doc id="922576" url="https://pl.wikipedia.org/wiki?curid=922576" title="Scoring fraudowy">
Scoring fraudowy

Scoring fraudowy (z ang. "punktowanie oszustów") – proces przypisywania potencjalnym klientom (scoring aplikacyjny) lub istniejącym klientom (scoring behawioralny) prawdopodobieństwa popełnienia nadużycia lub fałszerstwa lub celowego złamania umowy.
Scoring jest tworzony za pomocą metod statystycznej analizy danych, zwykle przy pomocy regresji logistycznej lub metody drzew dyskryminacyjnych. Opiera się on na dotychczas zebranych danych o kliencie, takich jak informacje w formularzu aplikacyjnym czy historia dotychczasowych płatności.
Obecnie scoring jest wykonywany przez komputery, a rolą handlowca czy urzędnika bankowego jest tylko wprowadzenie odpowiednich danych w systemie. W przeszłości do przeprowadzenia scoringu były wykorzystywane tzw. karty scoringowe, na których handlowiec wpisywał wartości odpowiednich zmiennych, a następnie na kalkulatorze wyliczał wynik.
Klientom o wysokiej wartości prawdopodobieństwa popełnienia nadużycia zwykle odmawia się usługi lub wymaga się od nich zapłacenia kaucji.

</doc>
<doc id="922580" url="https://pl.wikipedia.org/wiki?curid=922580" title="Cukrownik Chybie">
Cukrownik Chybie

Cukrownik Chybie, pełna nazwa: Robotniczy Klub Sportowy Cukrownik Chybie – polski klub sportowy założony w 1937 roku w Chybiu. Zespół swoje mecze domowe rozgrywa na stadionie gminnym, który może pomieścić ponad 2 tysiące widzów.
Rys historyczny.
Robotniczy Klub Sportowy "Cukrownik" Chybie założony był w 1937 roku jako klub trzysekcyjny.
W 2007 roku klub obchodzi 70-lecie istnienia. Prowadzone są obecnie 3 sekcje: piłki nożnej, tenisa stołowego oraz gimnastyki sportowej. Ta ostatnia obchodziła 25-lecie istnienia.
Największe osiągnięcia piłkarskie to 3 poziom ligowy.
Znani wychowankowie Cukrownika.
Piłkarze:
Gimnastycy sportowi:

</doc>
<doc id="922584" url="https://pl.wikipedia.org/wiki?curid=922584" title="Ikaria XB 1">
Ikaria XB 1

Ikaria XB 1 (czes. "Ikarie XB 1") – czechosłowacki film fantastycznonaukowy z 1963 roku w reżyserii Jindřicha Poláka, oparty swoimi wątkami na powieści Stanisława Lema "Obłok Magellana", co jednak nie jest wspomniane w napisach końcowych filmu.
Opis fabuły.
Adaptacja ta nawiązuje luźno do pomysłu Lema z książki, do pierwszej podróży statku kosmicznego poza Układ Słoneczny – do planet gwiazdy Alfa Centauri. Akcja zaczyna się w 2063 roku, na pokładzie statku „Ikaria”. Lot ma potrwać 15 ziemskich lat (tylko dwa lata na statku), a załoga liczy 40 osób. Podczas podróży bohaterowie napotykają wrak ziemskiej stacji kosmicznej z XX wieku. Podobnie jak w książkowym pierwowzorze Lema, jest to orbitalna stacja bojowa o nazwie „Tornado”, przewożąca broń chemiczną (gaz bojowy o nazwie „Tiger Fun” – powodujący szybką śmierć i zapobiegający rozkładowi martwych ciał), oraz pociski nuklearne. W okolice stacji zostaje wysłany statek badawczy z dwoma członkami załogi. Przypadkowo uruchamiają jeden pocisk nuklearny, który niszczy stację i statek badawczy z dwoma członkami załogi. Po tym wypadku „Ikaria” z resztą załogi podejmuje dalszą podróż, podczas której narażona jest na tajemnicze promieniowanie wywołujące senność, którego źródłem jest Czarna Gwiazda. Mieszkańcy Białej Planety emitują pole ochronne, które łagodzi skutki promieniowania Czarnej Gwiazdy. Jeden z członków załogi na skutek promieniowania przechodzi załamanie psychiczne i wyłącza Centralny Automat, co może doprowadzić do śmierci pozostałej części załogi. W końcu „Ikaria” dociera do Białej Planety w układzie Alfy Centauri i następują przygotowania do lądowania.
Film ten, mimo niepojawienia się tej informacji w napisach końcowych, jest uważany za adaptację powieści Lema. Wyróżnia się na tle ówczesnych produkcji, o czym może świadczyć fakt jego dystrybucji także w krajach zachodnich (pod tytułem "Voyage to the End of the Universe"). W przeciwieństwie do hollywoodzkich produkcji tego gatunku film skupia się raczej na życiu codziennym i przeżyciach bohaterów, niż na samej kosmicznej historii. Jak pisał Andrzej Kołodyński:
Obsada.
i inni
Wersja polska.
Reżyseria: Zofia Dybowska-Aleksandrowicz
Udział wzięli:
i inni

</doc>
<doc id="922588" url="https://pl.wikipedia.org/wiki?curid=922588" title="Carcharhiniformes">
Carcharhiniformes



</doc>
<doc id="922589" url="https://pl.wikipedia.org/wiki?curid=922589" title="Ikarie XB 1">
Ikarie XB 1



</doc>
<doc id="922592" url="https://pl.wikipedia.org/wiki?curid=922592" title="Hexanchiformes">
Hexanchiformes



</doc>
<doc id="922594" url="https://pl.wikipedia.org/wiki?curid=922594" title="Ciągła zmienna losowa">
Ciągła zmienna losowa



</doc>
<doc id="922595" url="https://pl.wikipedia.org/wiki?curid=922595" title="Myliobatiformes">
Myliobatiformes



</doc>
<doc id="922597" url="https://pl.wikipedia.org/wiki?curid=922597" title="Rajiformes">
Rajiformes



</doc>
<doc id="922598" url="https://pl.wikipedia.org/wiki?curid=922598" title="Bitwa pod Mantineją (207 p.n.e.)">
Bitwa pod Mantineją (207 p.n.e.)

(Trzecia) bitwa pod Mantineją – bitwa stoczona w roku 207 p.n.e. pomiędzy wojskami Związku Achajskiego i Sparty w trakcie pierwszej wojny macedońskiej.
Długotrwała rywalizacja pomiędzy Spartą i konsekwentnie wrogim jej Związkiem Achajskim w III wieku p.n.e. naraziła Spartan na konflikt z popierającą Achajów Macedonią. Za przykładem Etolów również Spartanie zawarli wówczas sojusz z antymacedońskim Rzymem w imieniu małoletniego króla Pelopsa (według Liwiusza "Dziejów Rzymu" XXXIV 32,1) i wtedy działania przeciw Związkowi podjął uznawany za nieformalnego władcę (tyrana) Machanidas. Przypuszczalnie w 208 p.n.e. odzyskał on Belminatis zagarnięte po klęsce pod Selazją, następnie zdobył Tegeę i zaatakował Elidę. 
Kiedy w roku 207 p.n.e. podjął nową wyprawę na Argos, przeciwstawiły mu się wojska Związku Achajskiego dowodzone przez Filopojmena. Choć wiadomo, że obie strony korzystały z pomocy najemników, nie jest znana wielkość sił uczestniczących w bitwie, do której doszło pod Mantineją. Z wiadomości przekazanych przez Polibiusza ("Dzieje" XI 11-18) wiadomo, że starcie zakończyło się miażdżącą klęską armii Machanidasa (który poniósł śmierć z ręki Filopojmena) i że miało zginąć w nim 4 tysiące jego żołnierzy.
Klęska ta, stwarzając wprost zagrożenie dla suwerenności Sparty, w konsekwencji umożliwiła jednak przejęcie władzy kolejnemu tyranowi – Nabisowi, który swymi reformami i surowymi rządami przejściowo ocalił państwo przed ostatecznym rozkładem.

</doc>
<doc id="922599" url="https://pl.wikipedia.org/wiki?curid=922599" title="Zmienna losowa skokowa">
Zmienna losowa skokowa



</doc>
<doc id="922600" url="https://pl.wikipedia.org/wiki?curid=922600" title="Squaliformes">
Squaliformes



</doc>
<doc id="922601" url="https://pl.wikipedia.org/wiki?curid=922601" title="Dyskretna zmienna losowa">
Dyskretna zmienna losowa



</doc>
<doc id="922602" url="https://pl.wikipedia.org/wiki?curid=922602" title="Squatiniformes">
Squatiniformes



</doc>
<doc id="922603" url="https://pl.wikipedia.org/wiki?curid=922603" title="Torpediniformes">
Torpediniformes



</doc>
<doc id="922606" url="https://pl.wikipedia.org/wiki?curid=922606" title="Squatinidae">
Squatinidae



</doc>
<doc id="922611" url="https://pl.wikipedia.org/wiki?curid=922611" title="Otto Braun">
Otto Braun

Otto Braun (ur. 28 stycznia 1872, zm. 15 grudnia 1955) – niemiecki polityk socjaldemokratyczny, trzykrotny premier Prus w okresie Republiki Weimarskiej. Był także ostatnią osobą faktycznie pełniącą tę funkcję.
W latach 1918-1921 Otto Braun był pruskim ministrem rolnictwa. Następnie sprawował funkcję premiera ("Ministerpräsident") Prus z krótkimi przerwami przez cały okres Republiki. W 1925 kandydat SPD w wyborach na stanowisko prezydenta Rzeszy. Kierowany przez niego gabinet był również jednym z ostatnich obrońców demokratycznego ustroju państwa niemieckiego. Z tego względu w czasie tzw. Zamachu Pruskiego (Preußenschlag) 20 lipca 1932 roku jego rząd został pozbawiony realnej władzy przez kanclerza Franza von Papena (w trybie art. 48 konstytucji Rzeszy). W okresie tym Braun przebywał często u ciężko chorej żony w Szwajcarii, tam też sam będąc chorym wyjechał w przeddzień wyborów do Reichstagu z 5 marca 1933, sceptycznie oceniając możliwości przeciwstawienia się Hitlerowi. Wyjazd Brauna z Prus naziści uznali za ucieczkę i wykorzystywali ten fakt propagandowo. 
Po wojnie Braun podjął działania dla odtworzenia rządu pruskiego, jednak decyzją Aliantów Prusy zostały zlikwidowane.

</doc>
<doc id="922612" url="https://pl.wikipedia.org/wiki?curid=922612" title="Dekanat Prószków">
Dekanat Prószków

Dekanat Prószków – jeden z 36 dekanatów w rzymskokatolickiej diecezji opolskiej.
W skład dekanatu wchodzi 13 parafii:
 

</doc>
<doc id="922613" url="https://pl.wikipedia.org/wiki?curid=922613" title="Pierre-Alexandre Monsigny">
Pierre-Alexandre Monsigny

Pierre-Alexandre Monsigny (ur. 17 października 1729 w Fauquembergues, zm. 14 stycznia 1817 w Paryżu) – francuski kompozytor operowy.
Życiorys.
Był potomkiem zubożałej rodziny arystokratycznej. Uczył się śpiewu w przykościelnej szkole w rodzinnej miejscowości, uczęszczał też do kolegium jezuickiego w Saint-Omer, gdzie uczył się gry na skrzypcach. Po śmierci ojca wyjechał w 1749 roku do Paryża i podjął pracę w administracji skarbowej. Przyjaźnił się z księciem Orleanu Ludwikiem Filipem, po zetknięciu się z operą Pergolesiego, zachęcany przez księcia, zdecydował się poświęcić muzyce. Odbył studia u kontrabasisty Pietro Gianottiego, zadebiutował jako kompozytor w 1759 roku operą "Les aveux indiscrets". Podjąwszy współpracę z librecistą Michelem-Jeanem Sedaine’em tworzył cieszące się popularnością opery. Po 1777 roku zaprzestał komponowania, jednak intratne posady na dworze orleańskim zabezpieczyły mu byt aż do wybuchu rewolucji.
W 1798 roku otrzymał posadę w Opéra-Comique, a w latach 1800–1802 był inspektorem Konserwatorium Paryskiego. W 1804 roku otrzymał order Legii Honorowej. W 1813 roku powołany został, jako następca Grétry’ego, na członka Institut de France.
Twórczość.
Wraz z Grètrym i Philidorem należał do czołowych twórców francuskiej opery komicznej 2. połowy XVIII wieku. Podejmował popularne ówcześnie formy: wodewilowe komedio-farsy, wiejskie idylle i umuzycznione opowieści baśniowe. Jego dzieła wyróżniają się zmysłem dramatycznym i talentem melodycznym.

</doc>
<doc id="922615" url="https://pl.wikipedia.org/wiki?curid=922615" title="Badania wykopaliskowe">
Badania wykopaliskowe



</doc>
<doc id="922619" url="https://pl.wikipedia.org/wiki?curid=922619" title="Sampling probabilistyczny">
Sampling probabilistyczny



</doc>
<doc id="922620" url="https://pl.wikipedia.org/wiki?curid=922620" title="Sokół (organizacja)">
Sokół (organizacja)

Sokół – nazwa towarzystw sportowych powstałych w XIX wieku w krajach słowiańskich. Celem Sokoła miało być podnoszenie sprawności fizycznej i duchowej oraz rozbudzanie ducha narodowego. Ruchowi sokolników przyświecała idea panslawizmu.
Pierwsze gniazdo Sokoła powstało w 1862 roku w Pradze. Założycielami byli Miroslav Tyrš i Jindřich Fügner. W ciągu następnych kilku lat zaczęły powstawać nowe gniazda Sokoła w Słowenii (1863), w Polsce (1867), Chorwacji, w Niemczech na Łużycach i w Berlinie, w Serbii, Ukrainie (1894, rozwiązany w 1939), Macedonii, Rosji i na Słowacji (1905).
Sokół czeski.
Pierwsza i najstarsza organizacja sokolska w krajach słowiańskich. Założona w 1862 przez Miroslava Tyrša i Jindřicha Fügnera, rozwiązany po agresji niemieckiej w 1938. Reaktywowany w 1948, został rozwiązany po praskiej wiośnie w 1968. Ponownie reaktywowany w 1990 roku, liczy obecnie 45 gniazd. W 1865 roku czescy emigranci założyli oddział Sokoła w USA, gdzie funkcjonuje on do dnia dzisiejszego, skupiając 44 gniazda, głównie w północnych stanach.
Pierwszy czechosłowacki prezydent Tomáš Garrigue Masaryk był również aktywnym członkiem "Sokoła".
Sokół polski.
W drugiej połowie roku 1866, wzorując się na powstałym wcześniej „Sokole” czeskim, utworzone zostało we Lwowie Polskie Towarzystwo Gimnastyczne „Sokół”. Statut Towarzystwa zwanego później „Sokołem Macierzą” zatwierdzony został 7 lutego 1867 roku. Pomimo trudnych warunków, szczególnie w zaborze rosyjskim, ruch sokoli rozwijał się bardzo dynamicznie i w okresie przed I wojną światową powstało kilkadziesiąt okręgów i kilkaset gniazd zrzeszających kilkadziesiąt tysięcy członków, a w okresie między I a II wojną światową w Związku Towarzystw Gimnastycznych „Sokół” działało około tysiąca gniazd sokolich w okręgach zgrupowanych w sześciu dzielnicach. Również polska emigracja zakładała oddziały Sokoła w USA, Francji i Wielkiej Brytanii. Po 1939 roku hitlerowcy, a po 1944 komuniści zlikwidowali na terenach Rzeczypospolitej Sokolstwo Polskie. Jednak patrioci Sokoli działali w konspiracji. W latach 1939-1988 Sokolstwo Polskie działało w podziemiu. Na obczyźnie działa sokół w USA, Francji i innych krajach. Po II wojnie światowej w Wielkiej Brytanii działał Związek Towarzystw Gimnastycznych Sokół w Polsce pod kierunkiem Franciszka Arciszewskiego. Tam też działał Związek Sokołów Polskich w Wielkiej Brytanii. W III Rzeczypospolitej Sokół Polski liczy około 10.000 członków.
Jednym z głównych celi Polskich Towarzystw Gimnastycznych „Sokół” było popularyzowanie, zwłaszcza u młodzieży celowości uprawiania sportu. Duży nacisk kładziono na rozwój ćwiczeń gimnastycznych. Ważne cele widziano również w uprawianiu turystyki i rekreacji. „Sokolnicy” w swoich szeregach bardzo chętnie widzieli harcerzy. Ruch „Sokolnicki” dużo miejsca poświęcał patriotycznemu wychowaniu młodzieży. Werbując ją w poczet swoich członków, pragnęli wpłynąć na jej ogólnosprawnościowy rozwój. Wychodzono z założenia, że tylko zdrowe społeczeństwo zarówno pod względem moralnym jak i fizycznym jest zdolne służyć ojczyźnie i jej skutecznie bronić. Poczynaniom sokolników przyświecała myśl, iż Polacy mają być najdzielniejszym z narodów, a „Sokolnicy” najdzielniejszymi z Polaków. Myśl ta znalazła w jakimś stopniu praktyczne zastosowanie w czasie II wojny światowej.
Sokół serbołużycki.
W roku 1920 w Budziszynie założono serbołużyckie gniazdo Sokoła. Po dojściu Hitlera do władzy w 1933 Sokół został rozwiązany. Po 1949 władze NRD nie wyraziły zgody na jego reaktywację. Serbołużycki Sokół ponownie rozpoczął swą działalność w 1993 roku.
Sokół ukraiński.
Ukraińskie towarzystwo sportowe, analogiczne do polskiego Sokoła, zostało założone w Galicji w 1894 roku.

</doc>
<doc id="922622" url="https://pl.wikipedia.org/wiki?curid=922622" title="Dekanat Prudnik">
Dekanat Prudnik

Dekanat Prudnik – jeden z 36 dekanatów w rzymskokatolickiej diecezji opolskiej.
Parafie.
W skład dekanatu wchodzi 11 parafii:
Historia.
Obszar dekanatu należał pierwotnie do diecezji ołomunieckiej. Około 1629 roku biskup wrocławski Karol Ferdynand Waza przyłączył okręg Prudnika do diecezji wrocławskiej.
W 1942 dekanat Prudnik przyporządkowany był komisariatowi nyskiemu. Podczas II wojny światowej w dekanacie Prudnik zniszczono lub uszkodzono 6 kościołów, 1 klasztor, 1 budynek plebanijny i ośrodek penitencjarny dla duchownych na Kaplicznej Górze w Prudniku. W latach 1945–1946 dekanat Prudnik tworzyło 9 parafii. W połowie 1944 wszystkie parafie dekanatu liczyły łącznie 27950 wiernych, natomiast z początkiem grudnia 1945 – 21986 osób, w tym 13600 nowo przybyłej po wojnie ludności. Pod koniec 1946 dekanat liczył 21278 wiernych.
Z dniem 1 stycznia 1973 dekretem bpa Franciszka Jopa do dekanatu Prudnik przyłączono parafię św. Mikołaja w Wierzbięcicach (wyłączona z dekanatu Nysa) i parafię św. Nikazego Biskupa Męczennika i Chrystusa Króla w Węży (wyłączona z dekanatu Skoroszyce). 1 września 1990 bp. Alfons Nossol przyłączył parafie Wierzbięcice i Węża do dekanatu Nysa. Z dekanatu Prudnik wyłączono również parafię św. Jana Nepomucena w Kolnowicach, przyłączając ją do dekanatu Biała.

</doc>
<doc id="922623" url="https://pl.wikipedia.org/wiki?curid=922623" title="Jungle Man (singel)">
Jungle Man (singel)

Jungle Man – piosenka amerykańskiego zespołu rockowego Red Hot Chili Peppers. Jest pierwszym utworem na ich wydanym w 1985 roku albumie, "Freaky Styley". Autorem tekstu piosenki jest wokalista grupy, Anthony Kiedis. Dotyczy ona najlepszego przyjaciela Anthony'ego, innego członka zespołu, Flea.
Utwór został wydany jako singel, a w niedługim czasie został nakręcony do niego teledysk. Wideoklip składa się z urywków różnych występów zespołu na żywo, podczas których wykonawali "Jungle Man". Wszystkie fragmenty połączono w całość i dodano płytowy podkład muzyczny.

</doc>
<doc id="922624" url="https://pl.wikipedia.org/wiki?curid=922624" title="Leszek Węglarz">
Leszek Węglarz

Leszek Węglarz (ur. 10 kwietnia 1966 w Kaliszu) – polski szachista, mistrz międzynarodowy od 2003 roku.
Kariera szachowa.
Jest dwukrotnym mistrzem Polski juniorów: w 1983 r. zdobył w Katowicach złoty medal w kategorii do 17 lat, natomiast rok później zwyciężył w Poznaniu w kategorii do 20 lat. Na przełomie 1984 i 1985 roku reprezentował Polskę w mistrzostwach Europy juniorów do 20 lat w Groningen. Pięciokrotnie zdobył medale drużynowych mistrzostw Polski: dwa złote (Międzybrodzie 1985, Krynica 1988), srebrny (Jachranka 1987) oraz dwa brązowe (Lubniewice 1998, Głogów 2001). Był również pięciokrotnym medalistą drużynowych mistrzostw Polski w szachach błyskawicznych: trzykrotnie złotym (Bydgoszcz 1984, Głogów 1994, Łuków 1996) oraz dwukrotnie srebrnym (Bydgoszcz 1987, Poznań 1997) – wszystkie w barwach klubu "Pocztowiec" Poznań. Dwa razy wystąpił w finałach mistrzostw Polski mężczyzn, nie osiągając jednak sukcesów (Gdańsk 1994 – XIV m. oraz Warszawa 1995 – XVI m.).
W 1995 r. podzielił III miejsce w otwartym turnieju w Litomyślu. W 2000 r. zwyciężył w marcowej edycji cyklicznego turnieju "First Saturday" w Budapeszcie ("turniej C"), podzielił również II miejsce w kolejnym turnieju kołowym, rozegranym w Kőszegu. W 2002 r. podzielił II miejsce w otwartym turnieju w Bernie. W 2003 r. zwyciężył w "openie" rozegranym we Frydku-Mistku.
Najwyższy ranking w karierze osiągnął 1 lipca 1999 r., z wynikiem 2400 punktów zajmował wówczas 41. miejsce wśród polskich szachistów.

</doc>
<doc id="922625" url="https://pl.wikipedia.org/wiki?curid=922625" title="Park Wiatrowy Tymień">
Park Wiatrowy Tymień

Park Wiatrowy Tymień – zespół elektrowni wiatrowych zlokalizowanych w okolicach miejscowości Tymień koło Kołobrzegu, w województwie zachodniopomorskim, w powiecie koszalińskim, w gminie Będzino.
Historia.
Lokalizację tego typu elektrowni planowano tu od roku 1999, jednak przygotowania do rozpoczęcia inwestycji trwały ponad 4 lata. Kamień węgielny pod budowę wmurowano latem 2005, a 8 maja 2006 roku nastąpiło jej otwarcie. Zlokalizowana została na terenie byłego PGR; wybudowała ją polska spółka – "EEZ", spółka zależna amerykańskiej "Invenergy Wind Europe". Wybudowanie elektrowni było możliwe dzięki grantowi Ministerstwa Gospodarki i Pracy, EkoFunduszu i kredytowi z Banku Ochrony Środowiska.
Koszt inwestycji zamknął się kwotą 235 mln zł, a odbiorcą energii jest Zakład Energetyczny Koszalin wchodzący w skład koncernu ENERGA. Do 2008 roku była to największa elektrownia wiatrowa w kraju, z mocą do 50 MW, większa niż otwarta w 2003 farma wiatrowa w Zagórzu koło Wolina o mocy 30 MW. Obecnie największy park wiatrowy w Polsce to Farma wiatrowa w Margoninie o mocy 120 MW (60 turbin, każda o mocy 2,0 MW), zrealizowana przez firmę Neolica Polska Sp. z o.o. należąca do koncernu Energias de Portugal (EdP).
Opis.
Konstrukcja wiatraków zoptymalizowana jest pod kątem wydajności w szerokim zakresie warunków wietrznych oraz niskiej emisji fal dźwiękowych. Turbiny mają sterowany mikroprocesorowo system regulacji kąta nachylenia łopat w zależności od prędkości napływającego strumienia powietrza. Szacuje się, że moc maksymalna turbin osiągana jest przy wietrze o prędkości około 12 m/s. Typowe warunki w Tymieniu: na wysokości 100 m prędkość wiatru wynosi 7,3-7,4 m/s. Każda z turbin jest zabezpieczona odgromowo od końcówek łopat do podstawy wieży.
Budowa elektrowni nie wzbudziła protestów mieszkańców; inwestor zobowiązał się w miarę możliwości zatrudnić pracowników spośród miejscowej ludności .

</doc>
<doc id="922626" url="https://pl.wikipedia.org/wiki?curid=922626" title="Proces stratyfikacyjny">
Proces stratyfikacyjny



</doc>
<doc id="922627" url="https://pl.wikipedia.org/wiki?curid=922627" title="Intel 80188">
Intel 80188

Intel 80188 - wersja procesora Intel 80186 z 8-bitową zewnętrzną szyną danych, zamiast 16-bitowej, co czyniło go tańszym w połączeniu z mniej wymagającymi peryferiami. Był produkowany w latach 1980-1982, taktowany zegarem o częstotliwości 8-10 MHz, umieszczony na 68-stykowej podstawce.
Podobnie jak Intel 8086, układ 80188 zawierał cztery 16-bitowe rejestry główne, które mogły być również dostępne jako osiem rejestrów 8-bitowych. Ponadto procesor posiadał sześć dodatkowych 16-bitowych rejestrów pomocniczych.

</doc>
<doc id="922629" url="https://pl.wikipedia.org/wiki?curid=922629" title="Michel Poniatowski">
Michel Poniatowski

Michel Casimir Jean Pierre Guillaume Marie André Poniatowski (ur. 16 maja 1922 w Paryżu, zm. 15 stycznia 2002 w Le Rouret) – francuski polityk, mer L’Isle-Adam, w latach 1973–1974 minister zdrowia publicznego i opieki socjalnej, minister stanu, minister spraw wewnętrznych od 1974 do 1977 roku. Następnie deputowany do Parlamentu Europejskiego z departamentu Dolina Oise. Blisko związany z Valéry Giscard d’Estaing, był jednym z założycieli Partii Republikańskiej, FNRI oraz Unii na rzecz Demokracji Francuskiej. Jest ojcem polityka Axela Poniatowskiego.
Pochodzenie.
Syn księcia Carla Casimira Poniatowskiego i Marie Josephe de Riquet, ojciec Axela i Ladislasa.
Potomek bratanka ostatniego króla Polski, podskarbiego litewskiego Stanisława Poniatowskiego i Cassandry Luci.
Młodość, studia i początki kariery politycznej.
Jego plany edukacyjne przerwała II wojna światowa. Wstąpił do I-go Batalionu Uderzeniowego – "1er bataillon de choc" – specjalnej jednostki spadochroniarzy używanej do przerzutów na tyły wroga podczas szczególnie ważnych operacji. Został zrzucony na teren Francji i wziął udział w wyzwoleniu kraju pod koniec wojny.
W 1948 roku ukończył École nationale d’administration. W początkowym okresie swojej kariery pracował w służbie dyplomatycznej Francji w Maroku, później – od 1956 w Stanach Zjednoczonych. W obu placówkach zajmował się finansami jako attaché finansowy przy ambasadzie. Od lat 60. XX wieku zaangażowany politycznie. Wieloletni współpracownik Valéry’ego Giscarda d’Estainga. Działacz Krajowej Federacji Republikanów Niezależnych i Partii Republikańskiej.
Rozwój kariery politycznej.
W latach 70. XX w. minister zdrowia i opieki społecznej, później minister stanu i minister spraw wewnętrznych Francji. W 1978 roku był jednym ze współzałożycieli partii Union pour la Démocratie Française (UDF). Od 1979 roku poseł do Parlamentu Europejskiego. W latach 1989–1995 zasiadał w Senacie Francji. W 1999 roku wycofał się z życia politycznego.

</doc>
<doc id="922632" url="https://pl.wikipedia.org/wiki?curid=922632" title="Dyskretyzacja (statystyka)">
Dyskretyzacja (statystyka)

Dyskretyzacja – przekształcenie ciągłej zmiennej losowej w dyskretną zmienną losową. Dyskretyzacja przekształca tym samym rozkład zmiennej losowej z ciągłego na dyskretny.
W przypadku jednowymiarowym zwykle dzieli się zbiór liczb rzeczywistych lub przedział obejmujący wartości danej zmiennej losowej na pewną liczbę rozłącznych podprzedziałów i każdemu przypisuje jakąś wartość. 
Na ogół wybiera się przekształcenie monotoniczne. Wówczas dyskretyzacja przekształca zmienną na skali interwałowej oraz ilorazowej na zmienną na skali porządkowej.
Dyskretyzacja jest wykonywana m.in. w celu:

</doc>
<doc id="922633" url="https://pl.wikipedia.org/wiki?curid=922633" title="Równe (województwo zachodniopomorskie)">
Równe (województwo zachodniopomorskie)

Równe – osada w Polsce położona w województwie zachodniopomorskim, w powiecie szczecineckim, w gminie Grzmiąca.
Na wschód od wsi przepływa struga Łozica, która uchodzi dalej do Perznicy.

</doc>
<doc id="922634" url="https://pl.wikipedia.org/wiki?curid=922634" title="Procesy formowania">
Procesy formowania



</doc>
<doc id="922637" url="https://pl.wikipedia.org/wiki?curid=922637" title="Jeśli serce masz bijące">
Jeśli serce masz bijące

Jeśli serce masz bijące – polski film fabularny z 1980 roku w reżyserii Wojciecha Fiwka.
Film jest adaptacją powieści Edmondo de Amicisa "Serce".
Opis fabuły.
Akcja filmu rozgrywa się w roku 1893 w Galicji, w zaborze austriackim i przedstawia losy 10-letniego Henryka, którego ojciec przywozi do szkoły w Krakowie. Mieszka na stancji u zubożałej baronowej von Gonz, pod której opieką pozostaje. Edukacja patriotyczna Henia i jego przyjaźń ze Stasią, dziewczynką pochodzącą z biednej rodziny, stanowią główną kanwę filmu.

</doc>
<doc id="922640" url="https://pl.wikipedia.org/wiki?curid=922640" title="Gdaniec">
Gdaniec

Gdaniec – osada w Polsce położona w województwie zachodniopomorskim, w powiecie szczecineckim, w gminie Grzmiąca.

</doc>
<doc id="922641" url="https://pl.wikipedia.org/wiki?curid=922641" title="Widok (Skierniewice)">
Widok (Skierniewice)

Widok – dzielnica Skierniewic położona w północnej części miasta, zamieszkana przez ok. 20 tys. osób.
Charakter.
Widok jest oddzielone od głównej części miasta Skierniewic linią kolejową. Osiedle Widok składa się z kilkudziesięciu cztero- i jedenastopiętrowych bloków zbudowanych w głównie w końcu lat 70. i na początku 80. w technologii wielkopłytowej.
Na terenie Widoku i w jego pobliżu znajdują się też pozostałości zabudowań z okresu, gdy tereny te stanowiły obszar podskierniewickiej wsi Starbacicha. (Obecnie osiedle w dzielnicy Widok).
W dzielnicy jest wiele budynków – bloków 4-piętrowych i 11-piętrowych. Pierwszym najwyższym budynkiem zbudowanym w roku 1983 na osiedlu Widok i w Skierniewicach był blok mieszkalny 11-piętrowy przy ulicy Bolesława Prusa 6.
Kolejne bloki jedenastopiętrowe na Widoku powstawały w przełomie lat 1985–1989.
Przyroda.
Na obszarze Widoku znajduje się dość dużo obszarów zielonych, zarówno nasadzeń z okresu istnienia współczesnego Widoku, jak też pozostałości sadów przed budową osiedla mieszkaniowego Widok.
Na północ od dzielnicy, w odległości około 2 kilometrów znajduje się Bolimowski Park Krajobrazowy, przez który przebiega szlak po Parku Bolimowskim.
Historia.
Budowa rozpoczęła się w 2. połowie lat 70. XX w. Decyzja o powstaniu dużego skupiska zabudowy wielkomiejskiej została podjęta po przyznaniu Skierniewicom statusu miasta wojewódzkiego. Kilkunastotysięczny Widok miał dość znacznie (o ok. połowę) zwiększyć populację miasta, które było jednym z najmniej ludnych miast wojewódzkich w Polsce i przed budową osiedla liczyło poniżej 30 tys. mieszkańców.
Infrastruktura.
Na Widoku znajdują się placówki handlowo i usługowe:
Oświata i kultura.
Na Widoku mieszczą się placówki oświatowe:
Sport i rekreacja.
W dzielnicy Widok działają kluby sportowe oraz tereny rekreacyjne.
Komunikacja.
Przez osiedle prowadzą trasy kilku linii autobusowych MZK Skierniewice o numerach 3, 5, 6, 7, 8, 10. W pobliżu Widoku znajduje się stacja kolejowa Skierniewice oraz dworzec autobusowy PKS. Na ulicy Widok znajduje się przystanek autobusowy PKS łączący osiedle z Bolimowem, Łowiczem i Sochaczewem.
Przez Widok przebiega dwupasmowa Aleja kard. Stefana Wyszyńskiego, będąca częścią drogi krajowej nr 70 oraz inna ważna trasa – ulica Widok – dwupasmowa, stanowiąca południową granicę osiedla, będąca częścią łódzkiej drogi wojewódzkiej nr 705 w stronę Bolimowa i Sochaczewa.

</doc>
<doc id="922643" url="https://pl.wikipedia.org/wiki?curid=922643" title="Dokumentacja archeologiczna">
Dokumentacja archeologiczna



</doc>
<doc id="922646" url="https://pl.wikipedia.org/wiki?curid=922646" title="Koniunkcja zdarzeń">
Koniunkcja zdarzeń



</doc>
<doc id="922648" url="https://pl.wikipedia.org/wiki?curid=922648" title="Alternatywa zdarzeń">
Alternatywa zdarzeń



</doc>
<doc id="922649" url="https://pl.wikipedia.org/wiki?curid=922649" title="Boleszkowice">
Boleszkowice



</doc>
<doc id="922651" url="https://pl.wikipedia.org/wiki?curid=922651" title="Hejnał Łodzi">
Hejnał Łodzi



</doc>
<doc id="922656" url="https://pl.wikipedia.org/wiki?curid=922656" title="Wilhelm Marx">
Wilhelm Marx

Wilhelm Marx (ur. 15 stycznia 1863 w Kolonii, zm. 5 sierpnia 1946 w Bonn) – niemiecki polityk Partii Centrum, prawnik, dwukrotny kanclerz Republiki Weimarskiej i premier Prus.
Życiorys.
Jeden z najwybitniejszych przywódców Centrum, poseł do parlamentu i sejmu pruskiego, od 1920 przewodniczący partii. W latach 1923–1925 kanclerz Rzeszy, w czasie pierwszych powszechnych wyborów prezydenckich w 1925 roku został wysunięty jako kandydat zjednoczonych stronnictw republikańskich przeciw Paulowi von Hindenburgowi. W latach 1926–1928 powtórnie piastował urząd kanclerza Rzeszy. W tym okresie jego politykę oceniano jako bardziej prawicową – dopuścił do udziału w rządzie stronnictwo narodowo-niemieckie (DNVP).
Pierwszy gabinet Wilhelma Marxa (listopad 1923 – maj 1924).
Zmiany w składzie gabinetu
Drugi gabinet Wilhelma Marxa (czerwiec 1924 – grudzień 1924).
Zmiany w składzie gabinetu
Czwarty gabinet Wilhelma Marxa (styczeń 1927 – czerwiec 1928).
Zmiany w składzie gabinetu

</doc>
<doc id="922660" url="https://pl.wikipedia.org/wiki?curid=922660" title="Emilio Visconti-Venosta">
Emilio Visconti-Venosta

Emilio Visconti Venosta (ur. 22 stycznia 1829 w Mediolanie, zm. 24 listopada 1914 w Rzymie) – włoski markiz, polityk, dyplomata, od 1862 roku sekretarz generalny w ministerstwie spraw zagranicznych Królestwa Włoch. W latach 1863–1864, 1866–1867, 1869–1876, 1896–1898 i 1899–1901 stał na czele tegoż ministerstwa, zawarł konwencję z Francją. W 1873 roku towarzyszył królowi w jego podróży do Berlina i Wiednia, gdzie zawarto Trójprzymierze.

</doc>
<doc id="922661" url="https://pl.wikipedia.org/wiki?curid=922661" title="Andy Gill">
Andy Gill

Andy Gill (ur. 1 stycznia 1956 w Manchesterze, zm. 1 lutego 2020) – brytyjski gitarzysta rockowy i producent muzyczny, jeden z założycieli brytyjskiego zespołu Gang of Four.
Był producentem większości wydawnictw Gang of Four (włączając to z 2005 roku), a także wielu innych artystów, jak np. Red Hot Chili Peppers, The Stranglers, Michael Hutchence i Killing Joke.
Często mylony z Andym Gillem – krytykiem muzycznym magazynu "The Independent".
Jego żoną była Catherine Mayer, dziennikarka tygodnika "Time".

</doc>
<doc id="922663" url="https://pl.wikipedia.org/wiki?curid=922663" title="Imputacja">
Imputacja

Imputacja – sztuczne wstawienie pewnych wartości do tabeli danych. Na ogół imputacja jest wykonywana w celu usunięcia tzw. braków danych, czyli wartości nieznanych. Wiele metod statystycznych nie akceptuje bowiem obserwacji z brakami danych.
Istnieje wiele różnych metod uzupełniania braków danych (ang. "missing data imputation"), najprostszą jest zastąpienie braków danych średnią ze wszystkich wartości danej zmiennej w próbce.
Imputacja wielokrotna.
Zaawansowaną, a przy tym uniwersalną metodą imputacji jest imputacja wielokrotna () Rubina. Metoda ta działa w następujący sposób:
Niech formula_1 jest dowolną metodą statystyczną wymagającą kompletnych danych, której dane wejściowe to formula_2 a dane wyjściowe to formula_3 Załóżmy, że nasze dane formula_4 mają braki danych, a chcielibyśmy zastosować metodę formula_5
1. Estymujemy parametry wielowymiarowego rozkładu formula_6 danych formula_7
2. Wykonujemy w pętli dużą liczbę razy, dla formula_8 następujące czynności:
3. Łączymy (uśredniamy) wyniki formula_14 aby otrzymać formula_15 Algorytm łączenia musi być dobrany do metody formula_5 W przypadku metod, dla których formula_17 jest liczbą rzeczywistą, może to być np. średnia arytmetyczna. W przypadku niektórych metod (np. analiza skupień) łączenie nie jest trywialne i może być wręcz niemożliwe.

</doc>
<doc id="922667" url="https://pl.wikipedia.org/wiki?curid=922667" title="Krasnopol">
Krasnopol



</doc>
<doc id="922668" url="https://pl.wikipedia.org/wiki?curid=922668" title="Obserwacja">
Obserwacja



</doc>
<doc id="922669" url="https://pl.wikipedia.org/wiki?curid=922669" title="Andreea Ehritt-Vanc">
Andreea Ehritt-Vanc

Andreea Ehritt-Vanc (ur. 6 października 1973 w Timișoarze) – rumuńska tenisistka, zwyciężczyni turniejów zawodowych w grze podwójnej.
Andreea jest zawodniczką leworęczną z oburęcznym backhandem. Status profesjonalny posiada od 1992 roku.
We wrześniu 1990 roku po raz pierwszy zagrała w turnieju ITF w Mali Losin, odpadając w pierwszej rundzie. Niecały miesiąc później osiągnęła finał imprezy w Bol-Na-Br. W czerwcu 1991 osiągnęła ćwierćfinał imprezy w Mediolanie, po przejściu kwalifikacji. Pierwszy ITFowski tytuł wygrała we wrześniu 1991 we włoskim mieście Kapua. Karierę przerwała jej kontuzja kolana oraz dwie operacje: w roku 1993 więzadła, a w 1997 chrząstki. Na wiele miesięcy została wykluczona z rywalizacji tenisowej. W roku 1998 bardzo wysokie wyniki w turniejach ITF dały jej awans do czołowej dwusetki rankingu kobiecego. Rok później po raz pierwszy zagrała w imprezie zawodowej w Bol, pokonując Carę Black. Osiągnęła tam finał gry podwójnej w parze z Meghann Shaughnessy.
W roku 2000 święciła triumfy w turniejach ITF. W 2001 osiągnęła kolejny finał gry deblowej w Knokke-Heist. Zakwalifikowała się do turnieju w Bogocie w 2002. Z powodu kolejnej operacji praktycznie nie grała w sezonie 2003. W 2004 wygrała pięć z siedmiu finałów deblowych imprez ITF. W roku 2005 zdobyła pierwsze zawodowe deblowe trofeum w Strasburgu w parze z Rosą Maríą Andrés Rodríguez. W 2006 osiągnęła deblowy półfinał w Warszawie oraz finał w Strasburgu.
W roku 2007 Andreea zaczęła regularniej występować w grze podwójnej, w pojedynczej pojawiła się na kortach jedynie w Dubaju, gdzie odpadła w pierwszej rundzie kwalifikacji. W deblu osiągnęła ćwierćfinały w Hobarcie i Dubaju. W maju wygrała drugi turniej deblowy w karierze w Estoril w parze z Anastasiją Rodionową.

</doc>
<doc id="922670" url="https://pl.wikipedia.org/wiki?curid=922670" title="Boleszkowice (powiat szczecinecki)">
Boleszkowice (powiat szczecinecki)

Boleszkowice (niem. "Karlshöhe") – osada w Polsce położona w województwie zachodniopomorskim, w powiecie szczecineckim, w gminie Grzmiąca.

</doc>
<doc id="922671" url="https://pl.wikipedia.org/wiki?curid=922671" title="Adam Stegerwald">
Adam Stegerwald

Adam Stegerwald (ur. 14 grudnia 1874 w Greußenheim, zm. 3 grudnia 1945 w Würzburgu) – niemiecki polityk z ramienia Partii Centrum, premier Prus w okresie Republiki Weimarskiej. Jeden z założycieli CSU.

</doc>
<doc id="922673" url="https://pl.wikipedia.org/wiki?curid=922673" title="Świętno">
Świętno

2 miejscowości w Polsce:

</doc>
<doc id="922674" url="https://pl.wikipedia.org/wiki?curid=922674" title="Trwała">
Trwała



</doc>
<doc id="922675" url="https://pl.wikipedia.org/wiki?curid=922675" title="Schronisko PTTK na Hali Łabowskiej">
Schronisko PTTK na Hali Łabowskiej

Schronisko PTTK na Hali Łabowskiej – schronisko turystyczne położone w Beskidzie Sądeckim, w centralnej części pasma Jaworzyny, na wysokości 1061 m n.p.m.
Historia schroniska zaczęła się w 1953, kiedy na rozległej Hali Łabowskiej oddział PTTK z Nowego Sącza wybudował schron turystyczny, składający się z pokoiku i kuchni. Kilka lat później obiekt rozbudowano, dodając dwa pokoje – schron mógł pomieścić 40 osób. W latach 1973–1980 doszło do kolejnej rozbudowy i budynek zyskał dzisiejszy wygląd schroniska. W 1995 schronisku nadano imię Władysława Stendery.
Obecnie schronisko jest obiektem turystyki kwalifikowanej. Otacza je Popradzki Park Krajobrazowy, a w pobliżu znajdują się trzy rezerwaty przyrody. Obok schroniska znajdują się tablice informacyjne dla turystów i źródło z wodą.
Schronisko nie jest podłączone do sieci energetycznej i prąd w nim dostępny jest jedynie w godzinach pracy agregatu (godz 18-20). Należy wziąć to pod uwagę planując tam nocleg i zaopatrzyć się w dodatkowe źródła energii (latarki, powerbanki).
Szlaki turystyczne.
Przez Halę przebiega również szlak przyrodniczy im. hrabiego Adama Stadnickiego. 

</doc>
<doc id="922677" url="https://pl.wikipedia.org/wiki?curid=922677" title="Małgorzata Pritulak">
Małgorzata Pritulak

Małgorzata Pritulak (ur. 21 czerwca 1947 w Warszawie) – polska aktorka teatralna i filmowa.
Życiorys.
W 1970 roku ukończyła studia na PWST w Warszawie.
Na Festiwalu Polskich Filmów Fabularnych w 1974 roku zdobyła ex-aequo Nagrodę za pierwszoplanową rolę kobiecą (w filmach "Jej portret" i "Chleba naszego powszedniego").
Życie prywatne.
Żona aktora Zdzisława Wardejna. Synowie: Przemysław i Franciszek.

</doc>
<doc id="922680" url="https://pl.wikipedia.org/wiki?curid=922680" title="Az-Zamalik">
Az-Zamalik

Az-Zamalik (arab. الزمالك, ang. "Zamalek") – wyspa i dzielnica stolicy Egiptu, Kairu.
Wyspa Zamalik ("Dżazirat az-Zamalik") jest jedną z dwóch wysp na Nilu, które są częścią miasta stołecznego Kairu; druga to Dżazirat ar-Rauda, na której mieści się dzielnica El-Manial.
Az-Zamalik jest gęsto zaludnioną dzielnicą mieszkaniową i handlową. Na terenie wyspy znajduje się dużo ambasad, m.in. Rzeczypospolitej Polskiej. Sporo firm międzynarodowych ma tutaj swoje siedziby. Na wyspie istnieje Wieża Kairska oraz wiele hoteli.
Cudzoziemcy są na ogół zgrupowani w najbogatszej części wyspy. Znajdują się tutaj również akademiki Uniwersytetu Amerykańskiego (ang. "American University in Cairo", AUC). Edward Said, palestyński teoretyk literatury, mieszkał w Zamaliku przez kilka lat.
Południowa część wyspy jest również znana jako Dżazira („Wyspa”). Znajdują się tu hotele, Opera Kairska i znany country club.

</doc>
<doc id="922682" url="https://pl.wikipedia.org/wiki?curid=922682" title="Świętno (województwo zachodniopomorskie)">
Świętno (województwo zachodniopomorskie)

Świętno – osada w Polsce położona w województwie zachodniopomorskim, w powiecie szczecineckim, w gminie Grzmiąca. Osada jest obecnie bezludna.

</doc>
<doc id="922684" url="https://pl.wikipedia.org/wiki?curid=922684" title="American Ghost Dance">
American Ghost Dance

American Ghost Dance – piosenka amerykańskiego zespołu rockowego Red Hot Chili Peppers. Pochodzi z ich wydanego w 1985 roku albumu, "Freaky Styley"; jest na nim trzecim utworem. Piosenka została także wydana jako singel.
21 lat później, zespół chciał użyć "American Ghost Dance" jako podkładu dla swojej innej piosenki "Hump de Bump", pochodzącej z płyty "Stadium Arcadium".

</doc>
<doc id="922687" url="https://pl.wikipedia.org/wiki?curid=922687" title="Adolf Bernhard Marx">
Adolf Bernhard Marx

Adolf Bernhard Marx (ur. 15 maja 1795 w Halle, zm. 17 maja 1866 w Berlinie) – niemiecki kompozytor, teoretyk i pisarz muzyczny.
Życiorys.
Z wykształcenia był prawnikiem, przed krótki czas pracował w zawodzie w Naumburgu, nim zdecydował poświęcić się muzyce. Był uczniem Daniela Gottloba Türka w Halle oraz Carla Friedricha Zeltera w Berlinie, gdzie następnie osiadł na stałe. W 1824 roku założył i do 1830 roku prowadził czasopismo "Berliner Allgemeine Musikalische Zeitung". W 1827 roku uzyskał stopień doktora na Uniwersytecie w Marburgu. W 1830 roku objął posadę wykładowcy muzyki na Uniwersytecie Berlińskim, od 1832 roku był także dyrektorem muzycznym tej uczelni. W 1850 roku wspólnie z Theodorem Kullakiem i Juliusem Sternem założył Berliner Musikhochschule, gdzie do 1856 roku wykładał muzykę. Przyjaźnił się z Felixem Mendelssohnem.
Twórczość.
Przeszedł do historii muzyki jako teoretyk, największe znaczenie posiadają jego prace teoretyczne poświęcone formom muzycznym. Jest autorem konstruktywistycznej teorii formy sonatowej z jej dualizmem tematycznym, przetworzeniem i repryzą. Jego koncepcja odegrała dużą rolę w muzykologii i zaciążyła na późniejszych poglądach, oddziałując do dziś. Jego konstruktywistyczną teorię próbował połączyć Hugo Riemann z koncepcją periodyczną. Kompozycje Marxa, w tym m.in. singspiel "Jerry und Bately" (1824) i oratorium "Mojżesz" (1841) nie zdobyły sobie jednak popularności i nie przetrwały próby czasu.

</doc>
<doc id="922692" url="https://pl.wikipedia.org/wiki?curid=922692" title="Remoting">
Remoting

Remoting – interfejs programistyczny umożliwiający komunikację międzyprocesową w .NET Framework.
Remoting różni się od usług WWW tym, że pozwala komunikować się także przez kanał TCP i umożliwia dostosowywanie przekazywanych danych oraz sposobu transportu do własnych potrzeb. Dane można przekazywać również w postaci binarnej, czego nie można robić w przypadku usług WWW. Remoting jest dużo bardziej elastyczny od usług WWW, ale nie może ich zastąpić. 

</doc>
<doc id="922695" url="https://pl.wikipedia.org/wiki?curid=922695" title="Ubocze">
Ubocze



</doc>
<doc id="922696" url="https://pl.wikipedia.org/wiki?curid=922696" title="Dekanat Siołkowice">
Dekanat Siołkowice

Dekanat Siołkowice – jeden z 36 dekanatów w rzymskokatolickiej diecezji opolskiej.
W skład dekanatu wchodzi 10 parafii:

</doc>
<doc id="922697" url="https://pl.wikipedia.org/wiki?curid=922697" title="Drykier">
Drykier



</doc>
<doc id="922698" url="https://pl.wikipedia.org/wiki?curid=922698" title="Paul Hirsch">
Paul Hirsch

Paul Hirsch (ur. 17 listopada 1868, zm. 1 sierpnia 1940) – niemiecki polityk socjaldemokratyczny, premier Prus w okresie Republiki Weimarskiej.

</doc>
<doc id="922701" url="https://pl.wikipedia.org/wiki?curid=922701" title="Teresa Felicja de France">
Teresa Felicja de France

Teresa Felicja de France, fr. "Thérése de France" (ur. 16 maja 1736 w Wersalu, zm. 28 września 1744 w Fontevraud-l’Abbaye) – siódma córka, a dziewiąte z kolei dziecko króla Francji – Ludwika XV i jego żony, polskiej księżniczki - Marii Leszczyńskiej.
Nazywana pieszczotiwie "Małą Szóstą Damą" lub Madame Teresą (fr. "Petit Madame Sixième" i "Madame Thérèse"). Swoje dzieciństwo spędziła wraz ze swoimi starszymi siostrami w opactwie w Fontevraud-l’Abbaye pod Paryżem. Zmarła w wieku ośmiu lat 28 września 1744 na ospę wietrzną. Została pochowana w królewskiej krypcie w bazylice Saint-Denis.

</doc>
<doc id="922702" url="https://pl.wikipedia.org/wiki?curid=922702" title="Drykierka">
Drykierka



</doc>
<doc id="922705" url="https://pl.wikipedia.org/wiki?curid=922705" title="2S19 Msta-S">
2S19 Msta-S

2S19 Msta-S – radziecka samobieżna haubicoarmata kalibru 152 mm. Opracowana jako następca działa samobieżnego 2S5 Hiacynt. Została skonstruowana w zespole konstruktorskim zakładów "Uraltransmasz" w Jekaterynburgu kierowanym przez Jurija Tomaszowa.
2S19 jest działem typu zakrytego. Główne uzbrojenie – haubicoarmata 2A64 o lufie długości 40 kalibrów, jest umieszczone w obrotowej wieży osadzonej na podwoziu gąsienicowym. Podwozie jest zbudowane z wykorzystaniem podzespołów czołgów T-72 i T-80. W niszy wieży są przewożone granaty artyleryjskie i ładunki miotające. Możliwe jest także podawanie amunicji z zewnątrz wozu. Szybkostrzelność praktyczna dochodzi do 8 strz./min.
Amunicja stosowana do działa 2S19 jest identyczna jak w dziale holowanym 2A65 Msta-B, czy starszej D-20. Standardowym jest granat odłamkowo-burzący o donośności maksymalnej 24 km, oraz granat odłamkowo-burzący z gazogeneratorem o zasięgu 29 km. Stosowane także mogą być granaty kasetowe (42 podpociski kumulacyjno-odłamkowe), 30F39 Krasnopol (naprowadzające się na cel podświetlony laserem), zakłócające łączność radiową, chemiczne (wycofane z uzbrojenia) i jądrowe (prawdopodobnie wycofane z uzbrojenia).

</doc>
<doc id="922707" url="https://pl.wikipedia.org/wiki?curid=922707" title="Międzynarodowy Festiwal Teatralny „Bez Granic”">
Międzynarodowy Festiwal Teatralny „Bez Granic”

Międzynarodowy Festiwal Teatralny „Bez Granic” – festiwal odbywający się co roku w Cieszynie i Czeskim Cieszynie narodził się u progu lat 90. XX wieku jako jedna z form działania Solidarności Polsko-Czechosłowackiej. Pomysłodawcami tego przedsięwzięcia byli nieżyjący już czeski filozof Jakub Mátl oraz poeta i dramaturg Jerzy Kronhold. Do 2005 roku nosił nazwę "Na granicy", po przystąpieniu Polski, Czech i Słowacji do UE zmieniono nazwę na "Bez granic".
Historia festiwalu.
Pierwszy festiwal w 1990 roku miał charakter monograficzny – był przeglądem inscenizacji sztuk Václava Havla. Kolejne festiwale miały już formułę bardziej otwartą, prezentowano na nich to co najlepsze i najciekawsze w teatrach Czechosłowacji i Polski. Po rozpadzie Czechosłowacji na festiwalu reprezentowane były teatry Polski, Czech i Słowacji, natomiast kiedy powstała Grupa Wyszehradzka zaczęły się pojawiać zespoły węgierskie. Spektaklom towarzyszyły konferencje naukowe omawiające kondycje teatrów w poszczególnych państwach po zmianach ustrojowych. W międzynarodowym jury zasiadały uznane autorytety, przyznając główną nagrodę "Złamany szlaban" (Zlomená závora), zwykle tym teatrom i spektaklom, które poza doskonałością wyrazu artystycznego przełamywały granice – konwencji teatralnych, ale też geograficzne czy kulturowe. Od kilku edycji nurtowi konkursowemu towarzyszy festiwalowy Hyde Park, prezentujący przedstawienia amatorskie lub offowe. Wśród imprez towarzyszących zawsze znajdują się interesujące propozycje jazzowe.
Laureaci.
"Źródła:"

</doc>
<doc id="922708" url="https://pl.wikipedia.org/wiki?curid=922708" title="Drykowanie">
Drykowanie



</doc>
<doc id="922710" url="https://pl.wikipedia.org/wiki?curid=922710" title="Grzegorz Łukasiewicz">
Grzegorz Łukasiewicz

Grzegorz Łukasiewicz (ur. 10 maja 1958 w Legnicy) – polski szachista, mistrz międzynarodowy od 1996 roku.
Kariera szachowa.
W roku 1988 zwyciężył w kołowym turnieju w Myślenicach. W 1992 zdobył w Rewalu (reprezentując klub "Miedź" Legnica) tytuł drużynowego mistrza Polski. Rok później, w Lubniewicach, zdobył wraz z drużyną medal brązowy. Wielokrotnie startował w otwartych turniejach we Francji i Szwajcarii, najlepszy wynik uzyskując w Genewie w roku 1997, gdzie w silnej stawce zawodników (startowali m.in. Władimir Tukmakow, Aleksander Wojtkiewicz, Władisław Tkaczow, Tomasz Markowski, Władimir Jepiszyn i Boris Gulko) zajął miejsce pod koniec pierwszej dziesiątki.
Najwyższy ranking w karierze osiągnął 1 lipca 1997 r., z wynikiem 2395 punktów dzielił wówczas 35-39. miejsce wśród polskich szachistów.
W 2000 r. zakończył czynną karierę zawodniczą i zajął się prowadzeniem jednego z pierwszych (data powstania 1992) w Polsce sklepów prowadzących wysyłkową sprzedaż artykułów szachowych.

</doc>
<doc id="922711" url="https://pl.wikipedia.org/wiki?curid=922711" title="Dekanat Skoroszyce">
Dekanat Skoroszyce

Dekanat Skoroszyce – jeden z 36 dekanatów w rzymskokatolickiej diecezji opolskiej.
W skład dekanatu wchodzi 12 parafii:

</doc>
<doc id="922712" url="https://pl.wikipedia.org/wiki?curid=922712" title="Joseph Marx">
Joseph Marx

Joseph Rupert Rudolf Marx (ur. 11 maja 1882 w Grazu, zm. 3 września 1964 tamże) – austriacki kompozytor, pedagog i krytyk muzyczny.
Życiorys.
Studiował filozofię, historię sztuki, germanistykę i archeologię na Uniwersytecie w Grazu. Uczęszczał też na zajęcia z zakresu muzykologii u Ericha Wolfa Degnera. W 1911 roku uzyskał tytuł doktora na podstawie dysertacji "Über die Funktion von Intervallen, Harmonic und Melodic beim Erfassen von Tonkomplexen". W 1914 roku otrzymał stanowisko profesora teorii muzyki w Akademie für Musik w Wiedniu, od 1922 roku był jej dyrektorem. Po reorganizacji uczelni i przemianowaniu jej na Hochschule für Musik pełnił funkcję jej pierwszego rektora (1924–1927). Do jego uczniów należał Johann Nepomuk David. Od 1931 do 1938 roku pisał krytyki muzyczne do „Neues Wiener Journal”. W latach 1932–1933 przebywał w Turcji, pomagając przy organizacji konserwatorium w Ankarze. Po 1945 roku współpracował z „Wiener Zeitung”. Był członkiem jury IV (1949) i V (1955) Międzynarodowego Konkursu Pianistycznego im. Fryderyka Chopina. Przyjaźnił się z Karolem Szymanowskim.
Odznaczony Wielką Srebrną Odznaką Honorową za Zasługi dla Republiki Austrii (1928) oraz Odznaką Honorową za Naukę i Sztukę (1957).
Twórczość.
Twórczość Marxa dzieli się na trzy okresy. W pierwszym (1909–1920) komponował głównie pieśni solowe, w drugim (1920–1930) utwory orkiestrowe, w trzecim (1930–1942) muzykę kameralną. Zasłynął przede wszystkim jako autor pieśni, utrzymanych w stylu późnoromantycznym i nawiązujących do twórczości Hugo Wolfa. Późnoromantyczny charakter mają także jego utwory symfoniczne i kameralne. Pozostawał krytyczny wobec muzyki XX wieku, w swojej poświęconej akustyce, tonalności i filozofii muzyki pracy "Weltsprache Musik" z 1964 roku pominął milczeniem twórczość Schönberga, Berga i Hindemitha.
Był autorem prac "Harmonielehre" (Wiedeń 1934; 3. wydanie 1948), "Kontrapunkt-Lehre" (Wiedeń 1935), "Betrachtungen eines romantischen Realisten" (Wiedeń 1947) i "Weltsprache Musik" (Wiedeń 1964).

</doc>
<doc id="922714" url="https://pl.wikipedia.org/wiki?curid=922714" title="Ubocze (województwo zachodniopomorskie)">
Ubocze (województwo zachodniopomorskie)

Ubocze – osada w Polsce położona w województwie zachodniopomorskim, w powiecie szczecineckim, w gminie Grzmiąca.
Zobacz też: Ubocze

</doc>
<doc id="922716" url="https://pl.wikipedia.org/wiki?curid=922716" title="Lego Wyścig Przygód">
Lego Wyścig Przygód

Lego Wyścig Przygód – czasopismo dla dzieci wydawane w latach 2000-2002 przez firmę "Egmont". 
Pierwszy numer ukazał się w styczniu 2000, a ostatni w styczniu 2002. Razem powstało 25 numerów. Każdy z nich zawierał komiksy, instrukcje budowania modeli Lego, łamigłówki, galerię modeli z klocków i inne. Magazyn jest odpowiednikiem brytyjskiego "LEGO Adventures! Magazine", przy czym w polskiej edycji pominięto kilka numerów (w angielskiej wersji było ich 34).

</doc>
<doc id="922717" url="https://pl.wikipedia.org/wiki?curid=922717" title="Espolla">
Espolla

Espolla – gmina w Hiszpanii, w Katalonii, w prowincji Girona, w comarce Alt Empordà.
Powierzchnia gminy wynosi 43,54 km². Zgodnie z danymi INE, w 2004 roku liczba ludności wynosiła 380, a gęstość zaludnienia 8,73 osoby/km². Wysokość bezwzględna gminy równa jest 124 metry. Kod pocztowy gminy to 17753.

</doc>
<doc id="922718" url="https://pl.wikipedia.org/wiki?curid=922718" title="Klemensów">
Klemensów

 
Klemensów – dawna wieś, od 1934 r. część miasta Szczebrzeszyn (wschodnia część), położona nad rzeką Wieprz. 
Klemensów swój rozwój zawdzięcza postawionej tu w 1894 roku przez Ordynację Zamojską cukrowni „Klemensów”. Do budynków zarządców folwarku dołączyły budynki zarządu i głównych specjalistów cukrowni. W 1897 roku uruchomiono z niej linię kolei konnej, a w latach 1907–1912 Kolej Podjazdową Cukrowni „Klemensów”. W latach 1929–1970 cukrownia eksploatowała dwie linie wąskotorowe: Klemensów – Wysokie oraz Ruskie Piaski – Wierzbica. W 2002 roku cukrownia weszła w skład Krajowej Spółki Cukrowej S.A. W 2003 roku zlikwidowano w niej produkcję i zamknięto zakład. W 2011 roku rozpoczęto ostateczną rozbiórkę budynków cukrowni.
W 1941 roku obok cukrowni, częściowo wykorzystywanej jako magazyn bomb, Niemcy zbudowali lotnisko polowe. Od 1916 roku znajduje się tu stacja linii kolejowej nr : Bełżec-Zawada-Rejowiec.

</doc>
<doc id="922722" url="https://pl.wikipedia.org/wiki?curid=922722" title="Faruk I">
Faruk I

Faruk I (ur. 11 lutego 1920 w Kairze, zm. 18 marca 1965 w Rzymie) – król Egiptu (1936–1952) i Sudanu.
Jego pełny tytuł: „Jego Wysokość Faruk I z łaski Boga Król Egiptu i Sudanu, Suweren Nubii, Kordofanu i Darfuru”.
Młodość.
Urodził się w Pałacu Abidin w Kairze. Był pra-prawnukiem Muhammada Alego i synem króla Egiptu Fu’ada I. Za pośrednictwem swojej matki, Nazli Sabri, jego pochodzenie było mieszane: albańsko-egipsko-tureckie.
We wczesnej młodości należał do egipskiej federacji skautingu. Jako książę koronny otrzymał gruntowne wykształcenie. W październiku 1935 rozpoczął naukę w Królewskiej Akademii Wojskowej Woolwich w Londynie.
Król Egiptu.
Przedwczesna śmierć ojca zmusiła Faruka do powrotu do kraju. Przejął on panowanie po swoim ojcu, jednak miał tylko szesnaście lat i z powodów formalnych, jako niepełnoletni, nie mógł objąć tronu. W związku z tym wyznaczono Radę Regencyjną, która sprawowała władzę w jego imieniu. W tym czasie wyjaśniono wszystkie procedury prawne i w dniu 29 lipca 1937 odbyła się uroczystość koronacji. Według konstytucji egipskiej pełnoletniość królewską ustalono na 18 lat księżycowych i ten wiek Faruk I osiągnął tego dnia.
Podobnie jak ojciec, Faruk I odrzucał ustrój demokratyczny, oficjalnie panujący w kraju od 1922. Zapowiedział wprawdzie reformy socjalne, jednak nigdy ich nie wprowadził. Z powodu nieudolnych i nepotycznych rządów i osobistego bogacenia się kosztem narodu początkowo popularny król szybko stracił poparcie ludności. Dodatkowo jego niewłaściwe decyzje polityczno-gospodarcze pogłębiły kryzys ekonomiczny.
W polityce zagranicznej okres rządów Faruka I odznaczał się przede wszystkim konfliktem z Wielką Brytanią. Chociaż na mocy umowy z 26 sierpnia 1936 ograniczono wojskową obecność Brytyjczyków do obszaru Kanału Sueskiego, to jednak podczas II wojny światowej wojska brytyjskie ponownie zajęły cały kraj. Faruk I nie zgadzał się z tym i był pozytywnie nastawiony do państw Osi. Z tego powodu Egipt nigdy nie przystąpił do działań wojennych i zachował neutralność aż do ostatniego roku wojny. Przez całą wojnę w królewskim pałacu w Kairze przebywali włoscy dyplomaci, na których internowanie Faruk nie wyrażał zgody. Faruk wysyłał także listy do niemieckiego feldmarszałka Erwina Rommla, zapewniając go, że inwazja na Egipt będzie mile widziana, ponieważ pomoże w wyzwoleniu kraju spod panowania brytyjskiego. Pod dużym naciskiem Wielkiej Brytanii, Faruk przystąpił do wojny dopiero w 1945, gdy walki w Afryce Północnej zostały już dawno zakończone. Po wojnie Brytyjczycy ponownie wycofali większość swoich wojsk z Egiptu.
W latach 1948–1949 egipskie wojska wzięły udział w I wojnie izraelsko-arabskiej, w wyniku której Liga Państw Arabskich utraciła 78% terytorium Palestyny. Pod egipską kontrolą znalazła się jedynie Strefa Gazy. Duże straty poniesione podczas tej wojny były przyczyną wzrostu niezadowolenia społecznego.
W dniu 23 lipca 1952 grupa egipskich wojskowych przeprowadziła zamach stanu, na którego czele stanęli Muhammad Nadżib i Gamal Abdel Nasser. Zamach stanu zapoczątkował rewolucję egipską. Król Faruk I został zmuszony do abdykacji na rzecz swojego nieletniego syna Fu’ada II (miał zaledwie pół roku). Małoletniego króla reprezentowała przez pewien czas w kraju Rada Regencyjna pod przewodnictwem księcia Muhammada Abdula Moneima.
Sam obalony król Faruk I udał się na wygnanie do Włoch, gdzie mieszkał aż do śmierci. Zmarł podczas posiłku w restauracji w Rzymie. Jego ciało przewieziono do Egiptu i tam pochowano.
Małżeństwa i dzieci.
Faruk I był według oficjalnych źródeł dwukrotnie żonaty:
Włoska śpiewaczka operowa Irma Capece Minutolo wyznała w wywiadzie w 2005, że król Faruk poślubił ją w 1957 „zgodnie z tradycją islamską”. Nie zostało to jednak potwierdzone.

</doc>
<doc id="922723" url="https://pl.wikipedia.org/wiki?curid=922723" title="Faruk">
Faruk



</doc>
<doc id="922725" url="https://pl.wikipedia.org/wiki?curid=922725" title="Jarosław Piątkowski">
Jarosław Piątkowski

Jarosław Piątkowski (ur. 6 listopada 1982 w Klimontowie) – polski piłkarz, od 2016 grający na pozycji prawego pomocnika w Wiśle Sandomierz. Od 26 stycznia 2023 pełni funkcję asystenta trenera.
Kariera piłkarska.
Jarosław Piątkowski piłkarską karierę rozpoczynał w Klimontowiance Klimontów, w której seniorach grał w rundzie wiosennej sezonu 1998/1999 w A–klasie. W 1999 trafił do Siarki Tarnobrzeg, w której występował przez kolejne pięć lat. W tym czasie wraz ze swoim klubem rywalizował w rozgrywkach drugiej (1999–2000) i trzeciej ligi (2000–2004). Najbliżej powrotu na zaplecze Ekstraklasy tarnobrzeski klub był w sezonie 2001/2002, kiedy to zajął w tabeli drugie miejsce, ustępując miejsca tylko Stali Stalowa Wola. W czerwcu 2004 Piątkowski trafił do beniaminka drugiej ligi – Korony Kielce, podpisując z nią trzyletni kontrakt. W kieleckim zespole zadebiutował 21 sierpnia, w meczu z Podbeskidziem Bielsko-Biała, w którym grał przez cztery ostatnie minuty, a jego klub wygrał 2:0. Do końca sezonu pozostawał głównie rezerwowym i na boisku pojawiał się w końcówkach spotkań. Łącznie wystąpił w 24 ligowych pojedynkach, zaś Korona wywalczyła historyczny awans do Ekstraklasy.
Ze względu na brak miejsca w składzie drużyny i możliwość gry jedynie w rezerwach, Piątkowski w sierpniu 2005 został na pół roku wypożyczony do ŁKSu Łódź, gdzie miał zastąpić Pawła Golańskiego, który wcześniej odszedł do Korony. W łódzkim zespole szybko wywalczył sobie miejsce w podstawowym składzie, a w rundzie jesiennej był w nim najlepszym strzelcem – zdobył 5 goli. Zimą Piątkowski powrócił do Korony, zaś 11 marca 2006 zadebiutował w jej barwach w Ekstraklasie w zremisowanym 1:1 spotkaniu ze stołeczną Polonią. Do końca sezonu dostał szansę pokazania swoich umiejętności w sześciu innych pojedynkach, w których grał tylko przez tylko 57 minut. Wraz z Koroną zajął wysokie piąte miejsce w ligowej tabeli oraz dotarł do półfinału pucharu Polski.
W czerwcu 2006 Piątkowski miał podpisać kontrakt z Widzewem Łódź, ale nie zrobił tego ze względu na zastrzeżenia które miał jego menadżer Piotr Tyszkiewicz. Na początku lipca zawodnik związał się dwuletnią umową z Zagłębiem Sosnowiec. W nowym zespole otrzymał koszulkę z numerem 15. W sosnowieckim zespole zadebiutował w spotkaniu pierwszej kolejki z Piastem Gliwice, które jego drużyna przegrała 0:4. Mimo nieudanego początku rozgrywek Zagłębie wywalczyło awans do pierwszej ligi, a Piątkowski regularnie w nim grał. W rundzie jesiennej sezonu 2007/2008 wystąpił w 9 meczach Ekstraklasy. Zimą przeszedł do Resovii, w której przez dwa i pół roku był podstawowym zawodnikiem. 23 czerwca 2010 podpisał kontrakt z grającą w II lidze Stalą Stalowa Wola.
Przed sezonem 2012/2013 Piątkowski przeszedł do drużyny Siarki Tarnobrzeg, która wcześniej wywalczyła awans do II ligi.

</doc>
<doc id="922727" url="https://pl.wikipedia.org/wiki?curid=922727" title="East River">
East River

East River – cieśnina (estuarium) znajdująca się w granicach administracyjnych Nowego Jorku, łącząca Upper New York Bay (południowy koniec) z Long Island Sound (na północnym wschodzie) oraz inną cieśniną – Harlem River (na północnym zachodzie), poprzez którą ma dostęp do rzeki Hudson. Oddziela Long Island (z leżącymi na niej okręgami Brooklyn i Queens) od Manhattanu i Bronxu. 
Dawniej rzeka była jednym z najbardziej ruchliwych akwenów na świecie, w szczególności do czasu wybudowania mostu Brooklińskiego, który w dużej części zastąpił wcześniej istniejący ruch promowy.
W cieśninie znajdują się liczne wyspy, m.in. Riker's Island, North Brother Island, South Brother Island, Mill Rock, Ward's Island, Randall's Island, Roosevelt Island, U Thant Island.

</doc>
<doc id="922731" url="https://pl.wikipedia.org/wiki?curid=922731" title="Kamionka (powiat szczecinecki)">
Kamionka (powiat szczecinecki)

Kamionka (niem. "Steinburg") – wieś w Polsce położona w województwie zachodniopomorskim, w powiecie szczecineckim, w gminie Grzmiąca.
Osada należała do rodziny Glassenapp. Obecnie praktycznie nie istnieje – większość budynków została wyburzona. Z XIX wiecznego założenia dworsko-parkowego zachował się zniszczony park krajobrazowy z drzewostanem rodzimym, przeważają buki i dęby. 
Zobacz też: Kamionka

</doc>
<doc id="922732" url="https://pl.wikipedia.org/wiki?curid=922732" title="Mieczysław Broniatowski">
Mieczysław Broniatowski

Mieczysław Artur Broniatowski (ur. 5 kwietnia 1912 w Częstochowie, zm. 22 czerwca 1989 w Warszawie) – polski polityk, prawnik, urzędnik państwowy, pułkownik aparatu bezpieczeństwa PRL, uczestnik wojny domowej w Hiszpanii (dąbrowszczak) oraz II wojny światowej.
Życiorys.
Syn Pawła, lekarza i Felicji z domu Liberman. Do 1931 uczył się w Gimnazjum im. Henryka Sienkiewicza w Częstochowie. Od 1932 studiował medycynę w Lyonie, później, od 1933 na Uniwersytecie Jagiellońskim w Krakowie. Był członkiem „Lewicy Akademickiej”, komunistycznej organizacji studenckiej, w której pełnił funkcję sekretarza komórki. W maju 1935 został aresztowany i skazany na 1,5 roku więzienia za działalność komunistyczną, zwolniony w związku z amnestią w grudniu 1935. Podczas krótkiego pobytu w więzieniu związał się z Komunistycznym Związkiem Młodzieży Polski (KZMP). Po rozpoczęciu hiszpańskiej wojny domowej we wrześniu 1936 wyjechał z Polski do Paryża, w styczniu 1937 został przerzucony do Hiszpanii. Wziął udział w walkach batalionu dąbrowszczaków, w składzie XIII Brygady Międzynarodowej w stopniu porucznika, wstąpił do Komunistycznej Partii Hiszpanii (KPH). Od lipca 1938 do lutego 1939 kierował organizacją partyjną KPH w XIII Brygadzie.
Po zakończeniu wojny w Hiszpanii internowany we Francji. W lutym 1941 przewieziony z obozu we Francji kontynentalnej do obozu w oazie Dżilfa u podnóża Atlasu w Algierii francuskiej (razem m.in. z Henrykiem Toruńczykiem i Mieczysławem Szleyenem). W obozie zachorował na gruźlicę, w związku z tym został przeniesiony do obozu w Berrouaghii koło Algieru. 
Po lądowaniu aliantów w Afryce Północnej w listopadzie 1942 uwolniony z obozu. Za pośrednictwem i z pomocą konsula ZSRR cała grupa komunistów polskich internowanych w Afryce Północnej, przy pomocy Brytyjczyków została skierowana drogą morską z tunezyjskiego Safakis do Port Saidu, następnie do Palestyny i poprzez Bagdad i Teheran do Krasnowodska w ZSRR, gdzie przybyli 14 lipca 1943. Po półtoramiesięcznej weryfikacji przez NKWD pięciu spośród przybyłych, w tym Broniatowski, zostało skierowanych do miejsca formowania 1 Polskiej Dywizji Piechoty im. Tadeusza Kościuszki w Sielcach, gdzie dotarli 10 września 1943. Mieczysław Broniatowski został mianowany szefem Wydziału Personalnego w Zarządzie Politycznym sztabu dywizji, co świadczy o zaufaniu władz sowieckich i Związku Patriotów Polskich. Po utworzeniu 1 Korpusu Polskich Sił Zbrojnych w ZSRR kierownik Wydziału Personalnego w Zarządzie Polityczno-Wychowawczym korpusu w stopniu kapitana. 
12 sierpnia 1944 skierowany przez ppłk. Romana Zambrowskiego (od 15 lipca 1944 szefa Zarządu Polityczno-Wychowawczego I Armii WP) do Resortu Bezpieczeństwa Publicznego Polskiego Komitetu Wyzwolenia Narodowego w charakterze oficera do zadań specjalnych w stopniu majora. Obowiązki objął formalnie 26 sierpnia 1944. Był kierownikiem Wojewódzkiego Urzędu Bezpieczeństwa Publicznego w Warszawie (1944–1945), początkowo z siedzibą w Otwocku, z ramienia którego organizował struktury PUBP, m.in. w Płocku i WUPB w Rzeszowie. Był dyrektorem Centralnej Szkoły Ministerstwa Bezpieczeństwa Publicznego w Łodzi (1945–1947) oraz p.o. dyr. Centrum Wyszkolenia MBP w Legionowie (1947–1948). 
Następnie z-ca dyr. Departamentu Ekonomicznego Ministerstwa Ziem Odzyskanych (1948–1949), dyr. Biura Społeczno-Administracyjnego Ministerstwa Administracji Publicznej (1949–1950), dyr. Biura Społeczno-Administracyjnego URM (1950–1955), dyr./z-cą dyr. Departamentu Społeczno-Administracyjnego MSW (1955–1964), prac./z-cy dyr. Biura ds. Ochrony Powietrza Atmosferycznego Głównego Urzędu Gospodarki Wodnej (1964–1968). 
W 1961 ukończył studia na Wydziale Prawa Uniwersytetu Warszawskiego. Autor wydanych w 1986 wspomnień "Zaczęło się za Pirenejami" i wspomnień niepublikowanych. 
Zmarł w Warszawie i został pochowany na Cmentarzu Wojskowym na Powązkach (kwatera 41A-1-12).
Rodzina.
Jego żoną była Henryka Broniatowska (1920–2010) – tłumaczka i wydawca. Ich synami są: Karol Broniatowski (ur. 1945) – polski rzeźbiarz i Michał Broniatowski – dziennikarz Onetu, koordynator POLITICO w Polsce, menedżer medialny. 

</doc>
<doc id="922734" url="https://pl.wikipedia.org/wiki?curid=922734" title="Sławno (powiat szczecinecki)">
Sławno (powiat szczecinecki)

Sławno – wieś w Polsce położona w województwie zachodniopomorskim, w powiecie szczecineckim, w gminie Grzmiąca.
Zobacz też: Sławno

</doc>
<doc id="922735" url="https://pl.wikipedia.org/wiki?curid=922735" title="Dywizje strzelców III Rzeszy">
Dywizje strzelców III Rzeszy

Dywizje strzelców III Rzeszy (niem. "Jäger-Divisionen") – niemieckie dywizje z okresu II wojny światowej.
Dywizje strzelców były pierwotnie tworzone jako lekkie dywizje piechoty 12 fali mobilizacyjnej, przeznaczone miały być do walk w trudnym terenie, np. średnich pasm górskich. Otrzymały skład i uzbrojenie dywizji górskich.
Znaczącymi różnicami w porównaniu do zwykłych dywizji piechoty:
Ogółem utworzono 14 dywizji strzelców
Do dywizji strzelców zaliczana bywa 1 Dywizja Narciarska ("1. Skijäger-Division").

</doc>
<doc id="922742" url="https://pl.wikipedia.org/wiki?curid=922742" title="Glewo">
Glewo

2 miejscowości w Polsce:

</doc>
<doc id="922744" url="https://pl.wikipedia.org/wiki?curid=922744" title="Fine Young Cannibals">
Fine Young Cannibals

Fine Young Cannibals – brytyjski zespół pop-rockowy założony w 1984 roku, w Birmingham (Anglia) przez Davida Steele (bas), Andy Coxa (gitara prowadząca), którzy wcześniej byli członkami zespołu The Beat, oraz wokalistę Rolanda Gifta.
Na ich pierwszym singlu znalazł się utwór ""Johnny Come Home" i dotarł do UK Top 10 w czerwcu 1985 roku. Debiutancki album "Fine Young Cannibals" ukazał się jeszcze w tym samym roku. 
Jednak to druga płyta zespołu "Raw And The Cooked" (1989) przyniosła ich największe hity, "She Drives Me Crazy" i "Good Thing"", które zdobyły szczyty notowań w Europie i w USA, a zespół zdobył wiele nagród. Album zajmował pierwsze miejsca na listach przebojów w Wielkiej Brytanii, USA, Kanadzie, Australii, Austrii oraz drugie w Nowej Zelandii i Szwecji i wielokrotnie zdobył platynową płytę. 
W 1992 roku zespół rozpadł się. Pod koniec lat 90. Roland Gift zdecydował się na karierę solową. W 2000 roku reaktywował zespół jako "Roland Gift and the Fine Young Cannibals" i rozpoczął trasę koncertową.

</doc>
<doc id="922746" url="https://pl.wikipedia.org/wiki?curid=922746" title="Glewo (województwo zachodniopomorskie)">
Glewo (województwo zachodniopomorskie)

Glewo – osada w Polsce położona w województwie zachodniopomorskim, w powiecie szczecineckim, w gminie Grzmiąca.
Zobacz też: Glewo

</doc>
<doc id="922753" url="https://pl.wikipedia.org/wiki?curid=922753" title="Owczary (województwo zachodniopomorskie)">
Owczary (województwo zachodniopomorskie)

Owczary – osada w Polsce położona w województwie zachodniopomorskim, w powiecie szczecineckim, w gminie Grzmiąca.

</doc>
<doc id="922755" url="https://pl.wikipedia.org/wiki?curid=922755" title="Nauki wojskowe">
Nauki wojskowe

Nauki wojskowe – jedna z dziedzin nauki w Polsce, wymieniona w Uchwale Centralnej Komisji do Spraw Stopni i Tytułów z dnia 24 października 2005 w sprawie określenia dziedzin nauki i dziedzin sztuki oraz dyscyplin naukowych i artystycznych (Monitor Polski z dnia 12 grudnia 2005).
Nauki wojskowe, na mocy Uchwały Centralnej Komisji do Spraw Stopni i Tytułów z dnia 28 stycznia 2011 zmieniającej uchwałę w sprawie określenia dziedzin nauki i dziedzin sztuki oraz dyscyplin naukowych i artystycznych (Monitor Polski z dnia 21 lutego 2011), zostały z dniem 24 marca 2011 roku skreślone z listy dziedzin nauki w Polsce. W miejsce nauk wojskowych zostały dodane do dziedziny nauk społecznych dwie nowe dyscypliny:

</doc>
<doc id="922759" url="https://pl.wikipedia.org/wiki?curid=922759" title="Pustkowie">
Pustkowie



</doc>
<doc id="922760" url="https://pl.wikipedia.org/wiki?curid=922760" title="Farida">
Farida



</doc>
<doc id="922761" url="https://pl.wikipedia.org/wiki?curid=922761" title="Lekkie dywizje piechoty III Rzeszy">
Lekkie dywizje piechoty III Rzeszy

Lekkie dywizje piechoty III Rzeszy (niem. "leichte Infanterie-Divisionen") – niemieckie dywizje z czasów II wojny światowej. Od dywizji piechoty różniły się mniejszą ilością pułków piechoty (2 zamiast 3). Większość lekkich dywizji piechoty przekształcono w 1942 r. w dywizje strzelców (niem. Jäger-Divisionen). Z jednej, 99 Dywizji utworzono dywizję górską. 
Nie należy ich mylić z lekkimi dywizjami pancernymi. Miały strukturę podobną do dywizji strzelców. 
Lista niemieckich lekkich dywizji piechoty

</doc>
<doc id="922767" url="https://pl.wikipedia.org/wiki?curid=922767" title="Pustkowie (województwo zachodniopomorskie)">
Pustkowie (województwo zachodniopomorskie)

Pustkowie – osada w Polsce położona w województwie zachodniopomorskim, w powiecie szczecineckim, w gminie Grzmiąca. Miejscowość wchodzi w skład sołectwa Radomyśl.
Pustkowie korzysta z własnych, odnawialnych źródeł energii. W miejscowości funkcjonuje niewielka elektrownia wodna na Parsęcie (moc 35 kW) oraz system kolektorów słonecznych.
Zobacz też: Pustkowie

</doc>
<doc id="922770" url="https://pl.wikipedia.org/wiki?curid=922770" title="Radostowo (województwo zachodniopomorskie)">
Radostowo (województwo zachodniopomorskie)

Radostowo – osada w Polsce położona w województwie zachodniopomorskim, w powiecie szczecineckim, w gminie Grzmiąca.
Zobacz też: Radostowo

</doc>
<doc id="922771" url="https://pl.wikipedia.org/wiki?curid=922771" title="Moje życie beze mnie">
Moje życie beze mnie

Moje życie beze mnie (ang. "My Life Without Me") – hiszpańsko-kanadyjski film fabularny z roku 2003 w reżyserii Isabel Coixet. Scenariusz filmu powstał na podstawie powieści Nancy Kincaid "Pretending the Bed is a Raft".

</doc>
<doc id="922773" url="https://pl.wikipedia.org/wiki?curid=922773" title="Aleksy Romanow (1875–1895)">
Aleksy Romanow (1875–1895)

Aleksy Michajłowicz Romanow (ros. Алексей Михайлович Романов; ur. 16 (28) grudnia 1875 w Tyfilisie, zm. 17 lutego (2 marca) 1895 w San Remo) – wielki książę Rosji.
Był wnukiem cesarza Mikołaja I, szóstym, najmłodszym synem (siódmym dzieckiem) wielkiego księcia Michała Mikołajewicza i jego żony Cecylii Augusty Badeńskiej (Olgi Fiodorowny), córki Leopolda Badeńskiego.
Urodził się na Kaukazie, gdzie pracował jego ojciec. Od urodzenia był tytularnym dowódcą 161 aleksandropolskiego pułku piechoty i od chrztu – kawalerem kilku orderów. W 1881 roku wraz z rodziną przeprowadził się do stolicy. Zmiana ta nie wyszła mu na dobre, od tego momentu zaczął chorować. W pewnym momencie zachorował na gruźlicę, co w tamtym okresie było niemal jednoznaczne z wyrokiem śmierci.
Przedsięwziął podróż do Włoch, licząc na zalety cieplejszego klimatu. Kuracja nie przynosiła oczekiwanych skutków, może dlatego, że wbrew radom lekarzy i części rodziny, a za przyzwoleniem ojca, brał udział w kursie morskim. Po jednym ze sztormów wdało się jeszcze zapalenie płuc, które było bezpośrednią przyczyną zgonu. Zmarł w San Remo nie mając nawet 20 lat, nie realizując planów kariery w marynarce wojennej. Był kawalerem.
28 lutego (13 marca) został pochowany w Soborze Piotropawłowskim w Sankt-Petersburgu

</doc>
<doc id="922774" url="https://pl.wikipedia.org/wiki?curid=922774" title="Międzynarodowy Festiwal Teatralny &quot;Bez granic&quot;">
Międzynarodowy Festiwal Teatralny &quot;Bez granic&quot;



</doc>
<doc id="922775" url="https://pl.wikipedia.org/wiki?curid=922775" title="Obserwacja statystyczna">
Obserwacja statystyczna

Obserwacja statystyczna – pojedyncza realizacja zmiennej losowej. W praktyce zwykle jest to wielowymiarowa zmienna losowa, wówczas obserwacją statystyczną jest wektor realizacji składowych zmiennych losowych dotyczących tego samego badanego elementu populacji (jednostki statystycznej).
Przykład: obserwacją statystyczną może być wektor danych o konkretnym noworodku, obejmujący jego wzrost, masę urodzeniową, płeć i obwód głowy.
Obserwacje statystyczne grupowane są w zbiory danych, na ogół w postaci tabelarycznej. Zazwyczaj jedna obserwacja mieści się w jednym wierszu tabeli, każda kolumna odpowiada jednej zmiennej.
W innym znaczeniu obserwacja statystyczna to proces zbierania danych w naukach społecznych, zobacz Obserwacja (nauki społeczne).

</doc>
<doc id="922776" url="https://pl.wikipedia.org/wiki?curid=922776" title="Per fas et nefas">
Per fas et nefas

Per fas et nefas (wszelkimi dozwolonymi i niedozwolonymi środkami) – nieuczciwy zabieg erystyczny. Występuje wtedy, gdy postulowana jest jakaś teza i przytaczanych jest kilka argumentów, które ją uzasadniają. Dyskutant obala jeden z argumentów, a następnie triumfalnie oświadcza, że teza nie ma podstaw, chociaż nie powiedział ani słowa o innych przytoczonych argumentach.

</doc>
<doc id="922777" url="https://pl.wikipedia.org/wiki?curid=922777" title="Międzynarodowy Festiwal Teatralny &quot;Na granicy&quot;">
Międzynarodowy Festiwal Teatralny &quot;Na granicy&quot;



</doc>
<doc id="922779" url="https://pl.wikipedia.org/wiki?curid=922779" title="Heluan">
Heluan

Heluan albo Hulwan (arab. حلوان) – miasto położone w muhafazie Kair, około 20 km na południe od centrum Kairu, stolicy Egiptu, na prawym (wschodnim) brzegu Nilu, naprzeciwko ruin z Memfis. Obecnie leży na przedmieściach Kairu.
Było ośrodkiem administracyjnym muhafazy Heluan wydzielonej w kwietniu 2008 roku z muhafazy Kair, lecz zlikwidowanej w kwietniu 2011 roku.
W mieście są również źródła gorącej siarki, Uniwersytet Heluański, obserwatorium astronomiczne oraz odkryta w 1946 r. izba pogrzebowa. Odkryto tu również rozległą nekropolię z czasów I dynastii.
Miasto jest pętlą pierwszej linii kairskiego metra, działa tu także sieć tramwajowa.

</doc>
<doc id="922783" url="https://pl.wikipedia.org/wiki?curid=922783" title="Obserwacja (statystyka)">
Obserwacja (statystyka)



</doc>
<doc id="922785" url="https://pl.wikipedia.org/wiki?curid=922785" title="Kołatnik">
Kołatnik

Kołatnik – osada w Polsce położona w województwie zachodniopomorskim, w powiecie wałeckim, w gminie Wałcz.
W miejscowości znajduje się Referat Gospodarki Wodno Ściekowej urzędu gminy Wałcz oraz stadnina koni.
W latach 1975–1998 miejscowość administracyjnie należała do województwa pilskiego.

</doc>
<doc id="922787" url="https://pl.wikipedia.org/wiki?curid=922787" title="Dance Floor Anthem">
Dance Floor Anthem

Dance Floor Anthem (ang. "Hymn Parkietu") jest trzecim singlem Good Charlotte z ich czwartej płyty Good Morning Revival. Reżyserem klipu jest Sean Micheal Turrell. Wideo jest rozgrywane w dyskotece, pojawia się także respirator, który pokazuje migające serce. Na końcu teledysku tańczą pielęgniarki, które mają "ratować miłość". Piosenka będzie puszczana pod nazwą "I Don't Want Be In Love".

</doc>
<doc id="922795" url="https://pl.wikipedia.org/wiki?curid=922795" title="Limfangion">
Limfangion

Limfangion, serduszko limfatyczne – czynnościowa jednostka naczynia limfatycznego, ograniczona 2 półksiężycowatymi zastawkami. Pulsuje przeciętnie 10 razy na minutę, co umożliwia ruch limfy przesuwając ją w kierunku serca. Podobnie jak serce, może spełniać swoją funkcję prawidłowo jedynie jeśli jego zastawki funkcjonują fizjologicznie.

</doc>
<doc id="922802" url="https://pl.wikipedia.org/wiki?curid=922802" title="Dekanat Strzelce Opolskie">
Dekanat Strzelce Opolskie

Dekanat Strzelce Opolskie – jeden z 36 dekanatów w rzymskokatolickiej diecezji opolskiej.
W skład dekanatu wchodzi 13 parafii:
Historia.
Archiprezbiterat (odpowiednik dekanatu w dawnej diecezji wrocławskiej) w Strzelcach był jednym z dwunastu na jakie w średniowieczu dzielił się archidiakonat opolski diecezji wrocławskiej.

</doc>
<doc id="922804" url="https://pl.wikipedia.org/wiki?curid=922804" title="Złote Łany (Bielsko-Biała)">
Złote Łany (Bielsko-Biała)

Złote Łany (niem. "Goldflur") – dzielnica zwyczajowa Bielska-Białej i pokrywająca się z nią jednostka pomocnicza gminy położona na południowy wschód od centrum miasta, na stokach wzgórza o tej samej nazwie. Jest zajmowana głównie przez dwa zespoły mieszkaniowe: osiedle Złote Łany i osiedle Langiewicza. Historycznie część Lipnika. W 2017 była zamieszkiwana przez 14 439 osób.
Położenie.
Granice Złotych Łanów jako jednostki pomocniczej gminy wyznaczają:
Cały ten obszar wchodzi w skład obrębu ewidencyjnego Lipnik.
Historia.
Złote Łany historycznie należą do Lipnika i wraz z nim weszły w skład miasta Białej w 1925. 
Na początku XIX wieku, prawdopodobnie w czasie budowy szosy cesarskiej do Żywca (obecna ulica Żywiecka) w latach 1818–1820, powstało tu kilka kamieniołomów. Największe z nich znajdowały się w centrum dzisiejszego osiedla, w rejonie ulic Jutrzenki i Tuwima. Na początku XX wieku dobra złotołańskie należały do Benedykta Nahowskiego.
Urbanizacja dzielnicy rozpoczęła się w okresie międzywojennym i była początkowo skoncentrowana na zabudowie jednorodzinnej w pobliżu ulicy Żywieckiej. W latach 1970–1975 wybudowano wielkopłytowe osiedle Złote Łany wraz z zapleczem usługowym według projektu Zbigniewa Niklewicza. W latach 1984–1990 powstało w rejonie ulicy Urodzajnej i Złotych Kłosów osiedle Langiewicza według projektu Stanisława Gawlasa, którego rozbudowę kontynuowano w latach 90. i w XXI wieku w formie inwestycji deweloperskich ("Złote Wzgórze" 2009, "Osiedle Pogodne" 2012, "Osiedle Siewna" 2016–2019, "Osiedle Urodzajna" 2019). W latach 1983–1991 został wzniesiony katolicki kościół parafialny pod wezwaniem św. Józefa, którego budowa była przedmiotem długoletnich sporów z władzami komunistycznymi.
W 2002 utworzone zostało osiedle (w rozumieniu jednostki pomocniczej gminy) o nazwie Złote Łany obejmujące cały obszar dzielnicy.

</doc>
<doc id="922807" url="https://pl.wikipedia.org/wiki?curid=922807" title="Metoda wcięcia kątowego">
Metoda wcięcia kątowego

Metoda wcięcia kątowego – wykorzystywana w archeologii metoda pomiarowa służąca do lokalizacji obiektów i zabytków ruchomych względem stałych punktów pomiarowych.

</doc>
<doc id="922809" url="https://pl.wikipedia.org/wiki?curid=922809" title="Enrique Fernandez">
Enrique Fernandez



</doc>
<doc id="922811" url="https://pl.wikipedia.org/wiki?curid=922811" title="Marek Wesoły (kolarz)">
Marek Wesoły (kolarz)

Marek Wesoły (ur. 4 stycznia 1978 w Gostyniu) – polski kolarz szosowy. Mistrz Polski (2004).
Kariera sportowa.
Był wychowankiem KKS Gostyń. Jeździł także w zawodowych grupach Amore &amp; Vita, Skil-Moser i CCC Polsat. Jego największymi sukcesami w karierze sportowej było mistrzostwo Polski w wyścigu szosowym ze startu wspólnego oraz zwycięstwo w Wyścigu dookoła Mazowsza w 2007. W tym ostatnim wyścigu wygrał łącznie (1 x 2006, 2 x 2007, 1 x 2008). Wygrywał także pojedyncze etapy w Wyścigu Solidarności (2003, 2 x 2008) i Wyścigu Bałtyk-Karkonosze (2007, 2008). Zakończył karierę po sezonie 2008.

</doc>
<doc id="922814" url="https://pl.wikipedia.org/wiki?curid=922814" title="Dekanat Tworków">
Dekanat Tworków

Dekanat Tworków – jeden z 36 dekanatów w rzymskokatolickiej diecezji opolskiej. Dekanat powstał w 1972 wraz z ustanowieniem diecezji opolskiej przez papieża Pawła VI bullą "Episcoporum Poloniae coetus".
W skład dekanatu wchodzi 11 parafii:

</doc>
<doc id="922815" url="https://pl.wikipedia.org/wiki?curid=922815" title="1950 NBA Playoffs">
1950 NBA Playoffs

Playoff w 1950 roku odbył się po zakończeniu sezonu 49/50 kiedy to liga wcześniej znana jako BAA (Basketball Association of America), zmieniła nazwę na NBA (National Basketball Associotian). 
W finale NBA Minneapolis Lakers pokonało Syracuse Nationals 4-2.
Tabela.
Półfinały dywizji.
Anderson Packers vs Tri-Cities Blackhawks:
"Packers wygrali 2-1"
Indianapolis Olympians vs Sheboygan Redskins:
"Olympians wygrali 2-1"
Eastern Division
New York Knicks vs Washington Capitols:
"Knicks wygrali 2-0"
Syracuse Nationals vs Philadelphia Warriors:
"Nationals wygrali 2-0"
Central Division
Fort Wayne Pistons vs Rochester Royals:
"Pistons wygrali 2-0"
Minneapolis Lakers vs Chicago Stags:
"Lakers wygrali 2--0"
Finały dywizji.
Western Division
Anderson Packers vs Indianapolis Olympians:
"Packers wygrali 2-1"
Eastern Division
Syracuse Nationals vs New York Knicks:
"Nationals wygrali 2-1"
Central Division
Minneapolis Lakers vs Fort Wayne Pistons:
"Lakers wygrali 2-0"
Półfinały NBA.
Minneapolis Lakers vs Anderson Packers:
"Lakers wygrali 2-0"
Finały NBA.
Minneapolis Lakers vs Syracuse Nationals:
"Lakers wygrali 4-2"

</doc>
<doc id="922817" url="https://pl.wikipedia.org/wiki?curid=922817" title="Jerzy Romanow">
Jerzy Romanow



</doc>
<doc id="922827" url="https://pl.wikipedia.org/wiki?curid=922827" title="Pomiary kątów w płaszczyźnie poziomej">
Pomiary kątów w płaszczyźnie poziomej

Pomiary kątów w płaszczyźnie poziomej – wykonywane są przy pomocy niwelatora i teodolitu. Przy zakładaniu siatki pomiarowej oraz wykopów konieczne jest wytyczenie kąta prostego. Kąt prosty można wyznaczyć także za pomocą węgielnicy pryzmatycznej. Na stanowisku archeologicznym pomiary kątowe służą także do lokalizacji znalezisk.
Do wyznaczenia kątów na stanowisku archeologicznym wymagane są dwie osoby oraz teodolit i tyczka. Po odpowiednim ustawieniu przyrządu należy na wyznaczonej osi ustawić tyczkę i odczytać wartość kątową w miejscu jej ustawienia. Oś - linia łącząca tyczkę z punktem nad którym jest ustawione urządzenie kątowe stanowi jedno ramię kąta. Przesuwając lunetę w żądanym kierunku odmierzamy kąt, patrząc w lunetę i kierując ruchami osoby trzymającej tyczkę ustawiamy ją w miejscu pokrywającym się z dokonanym odczytem. W ten sposób zostaje wyznaczony przebieg drugiego ramienia kąta - czyli linię łączącą wyznaczony punkt z wierzchołkiem kąta nad którym ustawiony jest teodolit.
Do wyznaczenia kąta za pomocą tego urządzenia wymagane są dodatkowe dwie tyczki, które należy ustawić na wyznaczonej linii bazowej, czyli osi do której będzie wyznaczony kąt prosty. Za pomocą pionu doczepionego u dołu węgielnicy ustawiamy ją nad położonym na osi punktem, który ma być wierzchołkiem kąta prostego. Jeśli w pryzmatach widać obie tyczki jedna nad drugą, oznacza to iż stoimy na linii bazowej. Należy ustawić trzecia tyczkę na linii która wyznaczy kąt prosty w stosunku do linii bazowej. Kąt prosty uzyskamy manewrując położeniem tyczki. Kiedy zobaczymy ją w okienku węgielnicy w jednej linii z tyczkami widocznymi w pryzmatach oznacza to iż kąt został wyznaczony prawidłowo.
Do wyznaczania położenia obiektów i znalezisk służą:

</doc>
<doc id="922832" url="https://pl.wikipedia.org/wiki?curid=922832" title="Robert Rabiega">
Robert Rabiega

Robert Rabiega (ur. 1 lutego 1971 w Berlinie) – niemiecki szachista, arcymistrz od 2002 roku.
Kariera szachowa.
W roku 1987 reprezentował Republikę Federalną Niemiec na rozegranych w Innsbrucku mistrzostwach świata juniorów do lat 18. W 1991 zwyciężył w Berlinie, w 1993 zajął II m. w otwartym turnieju w Dreźnie oraz triumfował (przed m.in. Klaudiuszem Urbanem) w Poznaniu. Rok później w kolejnym turnieju z Poznaniu podzielił II m. (za Dominikiem Pędzichem, z Pawłem Blehmem). Również w roku 1996 osiągnął pierwszy sukces w mistrzostwach Niemiec, dzieląc w Dudweiler III-VI m. W 1997 triumfował w "openie" w Sprewie oraz w kołowym turnieju w Budapeszcie (z Jozsefem Horvathem), zdobył również tytuł mistrza Berlina. W 2000 ponownie triumfował w mistrzostwach tego miasta oraz osiągnął największy sukces w karierze, zdobywając w Heringsdorf złoty medal w mistrzostwach Niemiec. W 2002 podzielił II m. (za Arkadijem Naiditschem) w "turnieju B" w Essen, w 2003 r. zwyciężył (wspólnie z m.in. Vlastimilem Babulą i Georgijem Timoszenko) w Grazu, natomiast w 2004 znalazł się w grupie 6 zawodników, którzy w mistrzostwach Niemiec podzielili III m. oraz po raz kolejny zwyciężył w "openie" w Berlinie. W tym samym roku wystąpił w Barlinku w memoriale Emanuela Laskera, dzieląc II m. (z Barłomiejem Heberlą). W 2005 podzielił I m. w Berlinie, rok później powtarzając to osiągnięcie. W 2007 podzielił I m. (z m.in. Imre Herą, Radosławem Jedynakiem, Ilija Balinowem i Grzegorzem Gajewskim) w turnieju w Obertwart, natomiast w 2008 podzielił II m. w Guben (za Aleksandrem Czerwońskim, z Dominikiem Orzechem).
Jest jednym z niemieckich specjalistów w grze w szachy przyspieszonym tempem. Dwukrotnie (2002, 2003) zdobył tytuły mistrza kraju w grze błyskawicznej oraz trzykrotnie (1998, 1999, 2000) – w szachach szybkich.
Najwyższy ranking w dotychczasowej karierze osiągnął 1 kwietnia 2008 r., z wynikiem 2560 punktów zajmował wówczas 17. miejsce wśród niemieckich szachistów.

</doc>
<doc id="922834" url="https://pl.wikipedia.org/wiki?curid=922834" title="Jerzy Michajłowicz Romanow">
Jerzy Michajłowicz Romanow



</doc>
<doc id="922837" url="https://pl.wikipedia.org/wiki?curid=922837" title="Centerville (hrabstwo Gallia)">
Centerville (hrabstwo Gallia)

Centerville – wieś w USA, w stanie Ohio, hrabstwie Gallia.
Liczba mieszkańców w 2000 roku wynosiła 134.

</doc>
<doc id="922840" url="https://pl.wikipedia.org/wiki?curid=922840" title="Dekanat Zagwiździe">
Dekanat Zagwiździe

Dekanat Zagwiździe – jeden z 36 dekanatów w rzymskokatolickiej diecezji opolskiej.
W skład dekanatu wchodzi 12 parafii:

</doc>
<doc id="922845" url="https://pl.wikipedia.org/wiki?curid=922845" title="Chagrin Falls (Ohio)">
Chagrin Falls (Ohio)

Chagrin Falls – wieś w USA, w stanie Ohio, w hrabstwie Cuyahoga. Jako przedmieście wchodzi w skład aglomeracji Cleveland. Powstała w pobliżu naturalnego wodospadu (stąd nazwa) na rzece Chagrin.
Liczba mieszkańców według US Census Bureau w 2000 roku wynosiła 4 024.

</doc>
<doc id="922851" url="https://pl.wikipedia.org/wiki?curid=922851" title="Dekanat Zawadzkie">
Dekanat Zawadzkie

Dekanat Zawadzkie – jeden z 36 dekanatów w rzymskokatolickiej diecezji opolskiej.

</doc>
<doc id="922854" url="https://pl.wikipedia.org/wiki?curid=922854" title="Darjeeling (herbata)">
Darjeeling (herbata)

Darjeeling – wspólna nazwa dla herbaty, przeważnie czarnej, pochodzących z prowincji Dardżyling (ang. "Darjeeling") i okolic. Uznawane za najlepsze z indyjskich gatunków herbat i jedne z najlepszych na świecie.
Uprawy herbaty w Dardżylingu zostały zapoczątkowane przez Brytyjską Kompanię Wschodnioindyjską, na polecenie której Robert Fortune sprowadził z Chin sadzonki i specjalistów od uprawy i przetwarzania herbaty.
Herbaty Darjeeling często określa się „herbatami z mgieł”. Wszystko za sprawą wyjątkowego mikroklimatu panującego u podnóża himalajskich stoków. Liczne mgły i umiarkowane nasłonecznienie mają wpływ na niepowtarzalność herbat z tego regionu.
Logo Darjeeling, z profilem hinduskiej zbieraczki trzymającej flesz herbaciany, jest znakiem potwierdzającym pochodzenie herbaty.
Smak herbat typu Darjeeling i ich charakter zmienia się w zależności od czasu zbioru. Zasadniczo dzielimy je na trzy okresy:
Znane są również herbaty tzw. inbetween, czyli pośrednie, zbierane pomiędzy pierwszym a drugim zbiorem. Najcenniejsze są jednak propozycje inicjujące zbiory określane jako herbaty lotnicze.
Klasyfikacja jakościowa:

</doc>
<doc id="922855" url="https://pl.wikipedia.org/wiki?curid=922855" title="Chardon (Ohio)">
Chardon (Ohio)

Chardon – miasto w Stanach Zjednoczonych, we wschodniej części stanu Ohio, siedziba władz hrabstwa Geauga.
Liczba mieszkańców w 2000 roku wynosiła 5 156.

</doc>
<doc id="922856" url="https://pl.wikipedia.org/wiki?curid=922856" title="Władysław Tryszczyło">
Władysław Tryszczyło

Władysław Tryszczyło (ur. 28 listopada 1892 w Nowym Sączu, zm. 19 maja 1965 w Krakowie) – major artylerii Wojska Polskiego, legionista, zdegradowany oficer Sztabu Głównego LWP.
Życiorys.
Był synem Antoniego Franciszka, kolejarza, i Anny Z Boruchów. W 1911 r. ukończył Gimnazjum im. Jana Długosza w Nowym Sączu. 4 października 1911 r., dzięki zarobionym pieniądzom na korepetycjach, rozpoczął studia w Wiedniu, w c. i k. Hochschule für Bodenkultur na Wydziale Leśnictwa.
Studia te przerwał w 1914 roku wstępując do Legionów, gdyż wcześniej był członkiem i współtwórcą młodzieżowych organizacji niepodległościowych. W latach 1906–1911, jako gimnazjalista brał czynny udział w organizowaniu tajnych kółek niepodległościowych w I i II Gimnazjum w Nowym Sączu pod nazwą "Filareci".
W latach 1911–1914 był duchowym przywódcą „Filaretów” wraz ze Stefanem Dulem. Razem również współtworzyli Koła Niepodległościowe "Jastrzębie" i "Promieniści" w Nowym Sączu, a następnie czynnie tworzyli Drużyny Strzeleckie. W czasie studiów w Wiedniu na ziemiańskiej akademii, wykładał historię Polski w organizacjach robotniczych polskiej kolonii: "Siła" i "Naprzód", związał się także z PPS.
Wybuch I wojny światowej zastał go w Wiedniu, ukończył właśnie chlubnie trzeci rok studiów i na wieść o organizowaniu Legionów stawił się w Nowym Sączu jako jeden z pierwszych ochotników, wstąpił 24 sierpnia 1914 rok jako członek Drużyn Strzeleckich od 1912 roku.
Został przydzielony do 13 kompanii IV batalionu 2 pułku piechoty Legionów Polskich, a następnie przeniesiony do I dywizjonu 1 pułku artylerii, w którym mianowany został ogniomistrzem, a 1 grudnia 1917 r. – chorążym. W Polskim Korpusie Posiłkowym pełnił służbę do 16 lutego 1918 r.. W czasie tułaczki legionowej był współorganizatorem placówek rządowych Królestwa Polskiego: Ministerstwa Pracy i opieki Społecznej i Zdrowia publicznego w centrali, Lublinie i Sandomierzu. Współpracował z POW.
W roku 1918 mianowany podporucznikiem i porucznikiem, a od 1919 r. służył jako kapitan w 11 pułku artylerii polowej – do zawarcia pokoju z Rosją. Walczył na wojnie z bolszewikami.
20 stycznia 1922 r. przeniesiony został do rezerwy. Zweryfikowany w stopniu kapitana ze starszeństwem z dniem 1 czerwca 1919 roku i 439. lokatą w korpusie oficerów rezerwowych artylerii. W 1923 roku był oficerem rezerwy 15 pułku artylerii polowej w Bydgoszczy. W 1934 posiadał przydział w rezerwie do 30 pułku artylerii lekkiej w Brześciu nad Bugiem.
W okresie II RP uczestniczył we wszystkich zjazdach legionowych podtrzymując stare wojenne przyjaźnie i wykonując wiele społecznych funkcji jako współorganizator Związku Legionistów, Związku Podhalan – ognisko w Warszawie, gdzie mieszkał i pracował.
Uczestniczył także w organizowaniu i pracach Związku Ziem Górskich, Towarzystwie Przyjaciół Ziemi Bielskiej, Zrzeszeniu Inteligencji Ludowej i Przyjaciół Wsi, Związku Polskich Towarzystw Turystycznych i wielu innych.
Po wojnie Władysław Tryszczyło organizował pomoc dla sierot po legionistach poległych w walkach. Dzieciom organizowano kolonie letnie i wyjazdy na wczasy, tzw. choinki oraz inne uroczystości zawsze związane z pomocą materialną. Jako wiceprezes i prezes Zarządu Okręgu Legionistów Polskich w Warszawie w latach 1929–1933, inicjował i kierował budową Domu Legionowego dla weteranów walki o niepodległą Polskę. Gen. bryg. Tadeusz Malinowski wnioskując w 1938 r. o odznaczenie dla kpt. W. Tryszczyły tak go scharakteryzował: „"Dzielny i zasłużony żołnierz, przyczynił się do odzyskania niepodległości. Jeszcze przed wojną pracuje w organizacjach niepodległościowych, których jest duchowym przywódcą i współorganizatorem. Po wojnie, prawie od zarania państwowości pracuje intensywnie i twórczo w kilku organizacjach dla dobra współobywateli i państwa. Pracuje z poświęceniem niestrudzenie na każdym odcinku, gdzie może być pomocny i przydatny. W zupełności zasługuje na odznaczenie go złotym Krzyżem Zasługi”".
W czasie okupacji niemieckiej nadal utrzymywał kontakt i wsparcie dla organizacji niepodległościowych poprzez płk. Stefana Dula. W sierpniu 1945 roku po uzyskaniu osobistego kontaktu z gen. Zygmuntem Berlingiem został mianowany szefem kwatermistrzostwa i przydzielony do sztabu 1 Armii Wojska Polskiego, jako szef Oddziału Administracyjno-Gospodarczego w stopniu majora od dnia 8 sierpnia 1944 roku. Rozkazem z dnia 1 XI 1944 r. mimo że nie miał kwalifikacji na oficera intendentury, a jedynie oficera liniowego w dodatku artylerzysty. (byli wszyscy trzej kolegami z tego samego gimnazjum oraz Legionów). Gen. Berling wkrótce pod pretekstem pogłębienia studiów wojskowych został odwołany z dowództwa i na jego miejsce przybył gen. Stanisław Popławski, mówiący jedynie po rosyjsku – kapitan zorientował się, że i jego dni kariery w LWP dobiegają końca. Przełożeni zaczęli czystkę wśród oficerów i pod rozmaitymi sfingowanymi zarzutami stawiali ich do dyspozycji szefostwa sztabu, a ono odsyłało ich do władz NKWD do Włoch pod Warszawą, co równało się wyrokowi śmierci.
Taki rozkaz wyjazdu nr 9/7-96 z 17 lutego, otrzymał mjr Władysław Tryszczyło po siedmiomiesięcznej służbie w 1 Dywizji w dniu 22 lutego później poprawionego na dzień 27 lutego 1945 r. celem zgłoszenia się do dyspozycji Oddziału Personalnego WP na zarządzenie szefa sztabu 1 Armii, gen. bryg. Wsiewołoda Strażewskiego.
Uprzedzony wcześniej, co oznacza taki rozkaz stawiennictwa major podjął decyzję o dezercji. Ucieczkę umożliwili mu podwładni koledzy piloci lądując z nim na samolocie Douglas w lasach podwarszawskich i pozostawiając go tam.
Ukrywał się w podziemiu do drugiej amnestii i 13 marca 1947 roku ujawnił się w jednostce Ministerstwa Bezpieczeństwa Publicznego. Został zdegradowany rozkazem personalnym Nr 870 Ministra Obrony Narodowej, marszałka Michała Rola-Żymierskiego z dnia 20 lipca 1947 roku. Odtąd był inwigilowany przez aparat bezpieczeństwa i zmuszony do ustawicznego meldowania się na PUBP w Gorlicach, pozbawiony środków do życia, zamieszkał w pobliskim miasteczku Biecz na Podkarpaciu.
Sześćdziesięcioletni Władysław Tryszczyło, w mieście swej żony odnalazł u schyłku prawdziwą pasję: umiłowanie i propagowanie historii miasta Biecza. To jego zabiegom od roku 1952, poprzez działalność polskiej inteligencji zrzeszonej w PTTK, jego wyjazdom i kontaktom z ludźmi oddanymi polskiej kulturze, powstało w 1953 r. w Bieczu Muzeum Regionalne PTTK. (Obecnie Muzeum Ziemi Bieckiej) W. Tryszczyło był jedynym uprawnionym przez PTTK – Zarząd Główny w Warszawie opiekunem społecznym nad zabytkami, działającym później na podstawie zarządzenia Ministra Kultury i Sztuki z dnia 20 grudnia 1954 r. w sprawie społecznych opiekunów nad zabytkami (Mon. Pol. z roku 1955 nr 18 poz. 189) oraz na podstawie &amp; 7 regulaminu dla Opiekuna społecznego PTTK nad Zabytkami. Pod powyższą informacją znajduje się podpis przewodniczącego Komisji Opieki nad Zabytkami dr St. Herbsta.
Wiedza historyczna Władysława Tryszczyły ściągała do tego miasteczka rzesze zwiedzających, członków PTTK i młodzieży, które to wycieczki oprowadzał i wygłaszał do nich prelekcje. Była to działalność całkowicie społeczna. Ostatnie pięć lat życia wzbogacił o pracę wykładowcy i prelegenta TWP polecony przez prof. Włodzimierza Szewczuka, wędrował na piechotę po Beskidzie Niskim, Łemkowszczyźnie i jako leśnik rozpaczał nad rabunkową gospodarką w upaństwowionych lasach. Schorowany zmarł 19 maja 1965 r. w klinice w Krakowie, na miejsce pochówku został odprowadzony przez rodzinę, przyjaciół z PTTK, TWP oraz przyjaciela płk. Stefana Dula, który żegnał go słowami: „per aspera ad astra”. Spoczywa na cmentarzu wojskowym przy ul. Prandoty.

</doc>
<doc id="922858" url="https://pl.wikipedia.org/wiki?curid=922858" title="Chatfield (Ohio)">
Chatfield (Ohio)

Chatfield – wieś w USA, w stanie Ohio, w hrabstwie Crawford.
Liczba mieszkańców w 2000 roku wynosiła 218.

</doc>
<doc id="922861" url="https://pl.wikipedia.org/wiki?curid=922861" title="Węgielnica pryzmatyczna">
Węgielnica pryzmatyczna

Węgielnica pryzmatyczna – urządzenie geodezyjne stosowane również w archeologii. Zbudowane jest z dwóch umieszczonych jeden nad drugim pryzmatów pentagonalnych oraz okienka pomiędzy nimi. Pryzmaty umożliwiają patrzenie pod kątem prostym na prawo i lewo. U dołu węgielnicy podwieszany jest pion, ułatwiający poprawne ustawienie urządzenia.
Węgielnica pryzmatyczna służy do wykonywania prostych pomiarów sytuacyjnych metodą ortogonalną – rzutowania danych punktów na prostą, a także do szybkiego wytyczania kątów prostych.

</doc>
<doc id="922862" url="https://pl.wikipedia.org/wiki?curid=922862" title="Dekanat brwinowski">
Dekanat brwinowski

Dekanat brwinowski – jeden z 25 dekanatów rzymskokatolickich archidiecezji warszawskiej wchodzącej w skład metropolii warszawskiej. 
Parafie.
W skład dekanatu wchodzi 6 parafii w pięciu miejscowościach:

</doc>
<doc id="922864" url="https://pl.wikipedia.org/wiki?curid=922864" title="Poznań Dębina">
Poznań Dębina

Poznań Dębina – przystanek kolejowy na Wildzie, na osiedlu administracyjnym Wilda, w Poznaniu, leżący na południe od stacji Poznań Główny, na szlaku kolejowym Kluczbork – Poznań.
W roku 2017 przystanek obsługiwał 100–149 pasażerów na dobę.
Historia.
Jego powstanie datuje się na dzień 1 lutego 1883 roku. Wtedy to dawny przystanek kolejowy (z niem. Gaj Ludwiki) znajdujący się przed mostem nad rzeką Wartą – po jej zachodniej stronie – nazwano (z niem. Dębina). Zmiana ta wiązała się z otwarciem w tym dniu nowej stacji na Starołęce. Wzmożony ruch pasażerów odbywał się głównie w weekendy, kiedy to mieszkańcy Poznania wybierali się między innymi do Lasku Dębińskiego. Po I wojnie światowej przystanek, leżący w pobliżu mostu Dębińskiego, funkcjonował najpóźniej do roku 1947. W 1970 roku został uruchomiony na Dębcu nowy przystanek o nazwie Dębina, znajdujący się na wschód od przejazdu kolejowo-drogowego w ciągu ulicy Wiśniowej. Obecnie jest on obsługiwany przez pociągi spółki Polregio i Koleje Wielkopolskie.

</doc>
<doc id="922865" url="https://pl.wikipedia.org/wiki?curid=922865" title="Teatrzyk Zielone Oko">
Teatrzyk Zielone Oko

Teatrzyk Zielone Oko – nazwa cyklu słuchowisk radiowych emitowanych w Programie III Polskiego Radia.
W ramach cyklu prezentowane były słuchowiska o charakterze radiowego teatru sensacji, czasem z elementami żartobliwymi lub fantastyki naukowej. Podstawę wielu słuchowisk stanowiły utwory literackie polskich i zagranicznych pisarzy (m.in. opowiadania Arthura Conana Doyle’a, Janusza A. Zajdla), inne pisane były od początku z myślą o prezentacji w ramach cyklu.
Pierwsze słuchowisko „Teatrzyku Zielone Oko” polskiego autora nadano 13 czerwca 1967 roku, co potwierdził Andrzej Zakrzewski w audycji wyemitowanej 11 listopada 2010, gdy rozwiązywano plebiscyt na 33 najlepsze audycje. Emisję cyklu przerwało wprowadzenie w Polsce w 1981 roku stanu wojennego. Po wznowieniu nadawania przez Program Trzeci słuchowiska „Teatrzyku” ponownie pojawiały się na antenie od 10 kwietnia 1982 roku. Na ten okres przypadał szczyt popularności „Teatrzyku Zielone Oko”, nadawanego wówczas po Liście Przebojów Programu III. Regularne nadawanie cyklu zakończono 28 listopada 1987. W późniejszych latach miały miejsce nieregularne wznowienia (wakacje 1988, wakacje 1989, 1992-1994 i od 26 kwietnia 2002 do 25 kwietnia 2003), w ramach których emitowano archiwalne słuchowiska i przygotowywano nowe.

</doc>
<doc id="922868" url="https://pl.wikipedia.org/wiki?curid=922868" title="Borza-Przechy">
Borza-Przechy

Borza-Przechy – część wsi Borza-Strumiany w Polsce, położona w województwie mazowieckim, w powiecie pułtuskim, w gminie Gzy.
W latach 1975–1998 Borza-Przechy administracyjnie należały do województwa ciechanowskiego.

</doc>
<doc id="922869" url="https://pl.wikipedia.org/wiki?curid=922869" title="Państwowa Komisja Bezpieczeństwa">
Państwowa Komisja Bezpieczeństwa

Państwowa Komisja Bezpieczeństwa – organ koordynujący działania aparatu bezpieczeństwa przeciwko tzw. reakcyjnemu podziemiu. Nadzorowała połączone akcje jednostek Wojska Polskiego, Korpusu Bezpieczeństwa Wewnętrznego, Wojsk Ochrony Pogranicza, Ministerstwa Bezpieczeństwa Publicznego, Milicji Obywatelskiej i Ochotniczej Rezerwy Milicji Obywatelskiej.
Powołana z inicjatywy Biura Politycznego Polskiej Partii Robotniczej w marcu 1946 dla przeprowadzenia i ochrony referendum ludowego. Na czele komisji stanął minister obrony narodowej Michał Rola-Żymierski, w jego skład weszli: minister Bezpieczeństwa Wewnętrznego Stanisław Radkiewicz, komendant główny MO Franciszek Jóźwiak, dowódca KBW Bolesław Kieniewicz. Obszar Polski Ludowej podzielono na 14 stref bezpieczeństwa, powołując w nich wojewódzkie komisje bezpieczeństwa, w skład których każdorazowo wchodził przedstawiciel wojska, szef miejscowego Wojewódzkiego Urzędu Bezpieczeństwa Publicznego, komendant MO oraz dowódca jednostki KBW. W sumie do walki z podziemiem zwanym wówczas reakcyjnym zmobilizowano ok. 180 tysięcy żołnierzy i milicjantów, wspieranych przez 50 tysięcy członków ORMO.
20 kwietnia 1947 komisja powołała Grupę Operacyjną „Wisła” do walki z oddziałami Ukraińskiej Powstańczej Armii, a w listopadzie wydała "Wytyczne operacyjne do walki z bandytyzmem w okresie zimowym 1947–1948".

</doc>
<doc id="922871" url="https://pl.wikipedia.org/wiki?curid=922871" title="Dębiny (gmina Gzy)">
Dębiny (gmina Gzy)

Dębiny – część wsi Wójty-Trojany w Polsce, położona w województwie mazowieckim, w powiecie pułtuskim, w gminie Gzy.
W latach 1975–1998 Dębiny administracyjnie należały do województwa ciechanowskiego.

</doc>
<doc id="922873" url="https://pl.wikipedia.org/wiki?curid=922873" title="Grochy-Krupy">
Grochy-Krupy

Grochy-Krupy – część wsi Grochy-Imbrzyki w Polsce, położona w województwie mazowieckim, w powiecie pułtuskim, w gminie Gzy.
W latach 1975–1998 Grochy-Krupy administracyjnie należały do województwa ciechanowskiego.

</doc>
<doc id="922874" url="https://pl.wikipedia.org/wiki?curid=922874" title="Retorsio argumenti">
Retorsio argumenti

Retorsio argumenti (z łac., odwrócenie kierunku argumentu) – zabieg erystyczny polegający na użyciu przez dyskutanta naszego argumentu do zbicia naszej tezy.
Przykład:
Rozmowa między uczniami a nauczycielem:
– "Jest już prawie lato, nikt nie myśli o nauce."
– "Właśnie dlatego, że jest już prawie lato, powinniście się lepiej uczyć, bo ładna pogoda sprzyja nauce."

</doc>
<doc id="922875" url="https://pl.wikipedia.org/wiki?curid=922875" title="Ribes rubrum">
Ribes rubrum



</doc>
<doc id="922876" url="https://pl.wikipedia.org/wiki?curid=922876" title="Rozrost mikroguzkowy nadnerczy">
Rozrost mikroguzkowy nadnerczy

Rozrost mikroguzkowy nadnerczy (pierwotny pigmentowany rozrost drobnoguzkowy nadnerczy, dysplazja kory nadnerczy, łac. "hyperplasia (dysplasia) micronodularis pigmentosa corticis glandularum suprarenalium", ang. primary pigmented nodular adrenocortical dysplasia, PPNAD) – rzadka choroba kory nadnerczy, występująca sporadycznie lub dziedzicznie. Obok rozrostu nadnerczy u chorych mogą występować śluzaki i plamista pigmentacja skóry. Dziedziczny rozrost mikroguzkowy nadnerczy znany jest także jako zespół Carneya od nazwiska amerykańskiego patologa J. Aidana Carneya, który opisał go jako pierwszy w artykule na łamach "New England Journal of Medicine". Należy rozróżnić pierwotny pigmentowany rozrost drobnoguzkowy nadnerczy od triady Carneya (zwanej też kompleksem albo zespołem), opisanej przez tego samego badacza w 1983 roku, na którą składają się mięsak podścieliskowy żołądka, chrzęstniak płuca i pozanadnerczowy przyzwojak. 
Etiologia.
W zespole Carneya przyczyną jest mutacja w genie "PRKAR1A" na chromosomie 17, kodującym podjednostkę regulatorową kinazy białkowej A. W niektórych przypadkach sporadycznej postaci rozrostu mikroguzkowego nadnerczy we krwi stwierdza się krążące immunoglobuliny, pobudzające rozrost kory nadnerczy.
Objawy i przebieg.
Występuje nadczynność kory nadnerczy, z objawami ACTH-niezależnego zespołu Cushinga. W zespole Carneya mogą ponadto występować:
Leczenie.
Leczenie polega na obustronnej adrenalektomii; w zespole Carneya zależy od współistniejących zmian.

</doc>
<doc id="922878" url="https://pl.wikipedia.org/wiki?curid=922878" title="Pierwotny pigmentowany rozrost drobnoguzkowy nadnerczy">
Pierwotny pigmentowany rozrost drobnoguzkowy nadnerczy



</doc>
<doc id="922882" url="https://pl.wikipedia.org/wiki?curid=922882" title="Dysplazja kory nadnerczy">
Dysplazja kory nadnerczy



</doc>
<doc id="922885" url="https://pl.wikipedia.org/wiki?curid=922885" title="Zespół Carneya">
Zespół Carneya



</doc>
<doc id="922897" url="https://pl.wikipedia.org/wiki?curid=922897" title="Droga bez powrotu">
Droga bez powrotu

Droga bez powrotu (ang. "Wrong Turn") – amerykański film fabularny (horror) z 2003 roku, wyreżyserowany przez Roba Schmidta, za scenariusz odpowiadał Alan B. McElroy. Jest to pierwsza część serii "Wrong Turn".
Opis fabuły.
Film opowiada o mężczyźnie imieniem Chris, który wyrusza górską drogą na rozmowę w sprawie pracy, jednak na trasie napotyka przeszkodę w postaci korka na jezdni. Postanawia go ominąć jadąc zapomnianą leśną drogą, na której przez nieuwagę wjeżdża we wcześniej rozbite auto. Razem z piątką młodych ludzi, napotkanych podczas wypadku, postanawiają szukać pomocy.
Na miejscu pozostaje dwójka – młodzi kochankowie Francine i Evan, natomiast czwórka wyrusza w głąb lasu. Para zostaje wkrótce zamordowana, tymczasem Chris i jego współtowarzysze, Carly, Scott i Jessie, odnajdują dom, który wygląda na opuszczony, jednak po dokładniejszym spenetrowaniu znajdują w nim szczątki ludzkie. Sytuacja pogarsza się, kiedy do domu powracają właściciele – są nimi górscy mutanci. Rozpoczyna się walka o życie. Podczas udanej próby kradzieży samochodu mutantów, Scott ginie, przebity strzałą z łuku. Chris, Jessie i przybita faktem odejścia swojego narzeczonego Carly, błąkając się po odludnych lasach, natrafiają na leśną wieżę, z której nadają komunikat o potrzebnym natychmiastowym ratunku. Carly zostaje zabita uderzeniem siekiery podczas konfrontacji z przeciwnikami.
Następnego dnia Jessie i Chris napotykają na swojej drodze miejscowego stróża prawa, jednak ten zostaje zamordowany, a Jessie porwana i wywieziona do chaty mutantów. Chris zjawia się w niej, by uratować dziewczynę, i po walce z mutantami, wysadza ich chatę wraz z nimi.
W ostatniej scenie widz dowiaduje się, że nie wszyscy z leśnych mutantów zostali unicestwieni – jeden z nich uchodzi z życiem z wybuchu chaty i napada na stróża prawa. Wątek mutantów kontynuowany jest w powstałym w roku 2007 sequelu.
Produkcja i wydanie.
Zdjęcia kręcono od 6 sierpnia do 11 października 2002 roku w Ontario prowincji Kanady. Ze względu na drastyczność scen, promocja filmu została mocno okrojona. 
Premiera filmu odbyła się 18 maja 2003 roku. Dystrybucją Monolith Films w Polsce premiera odbyła się 23 stycznia 2004 roku.

</doc>
<doc id="922906" url="https://pl.wikipedia.org/wiki?curid=922906" title="Tiga">
Tiga



</doc>
<doc id="922907" url="https://pl.wikipedia.org/wiki?curid=922907" title="Chauncey (Ohio)">
Chauncey (Ohio)

Chauncey – wieś w USA, hrabstwo Athens w stanie Ohio.
W roku 2012, 24,2% mieszkańców było w wieku poniżej 18 lat, 10,9% było w wieku od 18 do 24 lat, 24,8% miało od 25 do 44 lat, 26,9% miało od 45 do 64 lat, 13,3% było w wieku 65 lat lub starszych. We wsi było 50,4% mężczyzn i 49,6% kobiet.
Liczba mieszkańców w 2010 roku wynosiła 1 049, a w roku 2012 wynosiła 1 039.

</doc>
<doc id="922909" url="https://pl.wikipedia.org/wiki?curid=922909" title="TIGA">
TIGA



</doc>
<doc id="922910" url="https://pl.wikipedia.org/wiki?curid=922910" title="Cherry Fork">
Cherry Fork

Cherry Fork – wieś w USA, w stanie Ohio.
Liczba mieszkańców w 2010 roku wynosiła 155, a w roku 2012 wynosiła 155.

</doc>
<doc id="922913" url="https://pl.wikipedia.org/wiki?curid=922913" title="Kałęczyn (powiat pułtuski)">
Kałęczyn (powiat pułtuski)

Kałęczyn – część wsi Gzy w Polsce, położona w województwie mazowieckim, w powiecie pułtuskim, w gminie Gzy.
W latach 1975–1998 Kałęczyn administracyjnie należał do województwa ciechanowskiego.

</doc>
<doc id="922917" url="https://pl.wikipedia.org/wiki?curid=922917" title="Droga wojewódzka nr 967">
Droga wojewódzka nr 967

Droga wojewódzka nr 967 (DW967) – droga wojewódzka o długości 35,4 km łącząca Myślenice z Łapczycą, położona w województwie małopolskim. Posiada 12 obiektów mostowych. Biegnie wzdłuż zbiornika wodnego Dobczyce przecinając jego północną odnogę.
Droga ta na odcinku Dobczyce – Myślenice jest szlakiem stosunkowo nowym, wybudowanym w związku z oddaniem do użytku Zbiornika Dobczyckiego. Dawna droga przebiegała w miejscu, gdzie teraz jest jezioro.
Znaczenie komunikacyjne.
Droga wojewódzka nr 967 jest częścią dużej południowej obwodnicy Krakowa. Zawiera się w obszarze Krakowskiego Obszaru Metropolitarnego. Umożliwia dogodne poruszanie się pomiędzy drogami krajowymi nr 4, 7. Przez wiele lat droga wojewódzka nr 967 mimo stosunkowo niewielkiej długości pełniła ważną rolę komunikacyjną. Wspólnie z DW955 i niewielkim fragmentem DK7 (na odcinku Myślenice – Jawornik) stanowiła pomost między Bochnią, Tarnowem, Rzeszowem i Przemyślem (wschód) a Bielskiem-Białą, Cieszynem i innymi miastami położonymi na Śląsku (zachód). Była to alternatywa dla głównego szlaku komunikacyjnego prowadzącego DK94, DK7 i DK52, wprawdzie mieszczącymi się w wyższych standardach, ale często sparaliżowanymi korkami ulicznymi w Krakowie. Podróż DW967 gwarantowała jazdę bez przestojów, w dodatku oznaczała skrócenie trasy. Przykładem znaczenia tego szlaku była wieloletnia obsługa przez PKS połączenia dalekobieżnego relacji Przemyśl–Bielsko-Biała przez Myślenice: pominięcie Krakowa na rzecz zaledwie trzech niewielkich miast i jednej wsi musiało być poparte doraźnymi korzyściami ekonomicznymi.
Sytuacja zmieniła się wraz z modernizacją DK94 i budową autostrady, gwarantującej przejazd z Tarnowa na Śląsk praktycznie z pominięciem Krakowa (obwodnica).
Droga wojewódzka nr 967 wciąż jednak pozostaje dogodnym skrótem dla ruchu Tarnów – Zakopane, Tarnów – Chyżne (również ominięcie Krakowa).

</doc>
<doc id="922918" url="https://pl.wikipedia.org/wiki?curid=922918" title="Mykoła Liwycki">
Mykoła Liwycki

Mykoła Andrijowycz Liwycki (, ur. 22 czerwca 1907 w Żmerynce, zm. 8 grudnia 1989 w Filadelfii) – ukraiński polityk, działacz społeczny, dziennikarz, prezydent Ukraińskiej Republiki Ludowej na emigracji w latach 1967–1989.
Pochowany na cmentarzu Bound Brook w New Jersey, USA. Syn Andrija Liwyckiego.
Mykoła Liwycki otrzymał imię po dziadku.

</doc>
<doc id="922919" url="https://pl.wikipedia.org/wiki?curid=922919" title="Chesapeake (Ohio)">
Chesapeake (Ohio)

Chesapeake – wieś w USA w stanie Ohio, w hrabstwie Lawrence.
Języki algonkiańskie określają nazwę miejscowości jako "miejsce, gdzie wody są rozłożone".
W roku 2010, 20,8% mieszkańców było w wieku poniżej 18 lat, 6,9% było w wieku od 18 do 24 lat, 22,5% miało od 25 do 44 lat, 28,1% miało od 45 do 64 lat, 21,5% było w wieku 65 lat lub starszych. We wsi było 47,4% mężczyzn i 52,6% kobiet.
Liczba mieszkańców w 2010 roku wynosiła 745, a w roku 2012 wynosiła 740.

</doc>
<doc id="922925" url="https://pl.wikipedia.org/wiki?curid=922925" title="Fobos (mitologia)">
Fobos (mitologia)

Fobos (także Strach; Phóbos ‘strach’, , "Terror", "Pavor") – w mitologii greckiej uosobienie strachu.
Uchodził za syna Aresa i Afrodyty oraz za brata Dejmosa, Erosa, Anterosa i Harmonii. Wraz z Dejmosem i Enyo towarzyszył swojemu ojcu na polu walki.
Jego imieniem został nazwany jeden z księżyców Marsa – Fobos (Phobos).

</doc>
<doc id="922926" url="https://pl.wikipedia.org/wiki?curid=922926" title="Osmo Soininvaara">
Osmo Soininvaara

Osmo Heikki Kristian Soininvaara (ur. 2 września 1951 w Helsinkach) – fiński polityk i pisarz, lider fińskich zielonych, minister w latach 2000–2002.
Ukończył studia licencjackie na kierunku statystyka. Przed rozpoczęciem kariery politycznej pracował w swoim zawodzie. W 1985 został wybrany na radnego miasta Helsinki, zasiadł później w miejskiej egzekutywie. W latach 1987–1991 i 1995–2007 sprawował mandat posła do Eduskunty.
W okresie od 14 kwietnia 2000 do 19 kwietnia 2002 pełnił funkcję ministra zdrowia i ochrony socjalnej w drugim rządzie Paava Lipponena.
Od 2001 do 2005 zajmował stanowisko przewodniczącego Ligi Zielonych. W 2011 ponownie wybrany do Eduskunty.
Życie prywatne.
Żonaty z Anną-Marią Soininvaarą, ma troje dzieci: Ohta (ur. 1990), Ilppa (ur. 1991) i Helmiego (ur. 1997).

</doc>
<doc id="922927" url="https://pl.wikipedia.org/wiki?curid=922927" title="Kęsy-Pańki">
Kęsy-Pańki

Kęsy-Pańki – część wsi Kęsy-Wypychy w Polsce, położona w województwie mazowieckim, w powiecie pułtuskim, w gminie Gzy.
W latach 1975–1998 Kęsy-Pańki administracyjnie należały do województwa ciechanowskiego.

</doc>
<doc id="922930" url="https://pl.wikipedia.org/wiki?curid=922930" title="Adamus">
Adamus



</doc>
<doc id="922931" url="https://pl.wikipedia.org/wiki?curid=922931" title="Marcisze">
Marcisze

Marcisze – część wsi Borza-Strumiany w Polsce, położona w województwie mazowieckim, w powiecie pułtuskim, w gminie Gzy.
W latach 1975–1998 Marcisze administracyjnie należały do województwa ciechanowskiego.

</doc>
<doc id="922932" url="https://pl.wikipedia.org/wiki?curid=922932" title="Adam Jaworski">
Adam Jaworski



</doc>
<doc id="922933" url="https://pl.wikipedia.org/wiki?curid=922933" title="Cheshire (Ohio)">
Cheshire (Ohio)

Cheshire – wieś w USA, hrabstwie Gallia, w stanie Ohio. W roku 2002 American Electric Power Company osiągnęła porozumienie z mieszkańcami na kwotę 20 milionów dolarów dotyczące wykupu ich ziemi.
W roku 2010, 15,2% mieszkańców było w wieku poniżej 18 lat, 6,9% było w wieku od 18 do 24 lat, 16,6% od 25 do 44 lat, 37,1% od 45 do 64 lat, 24,2% było w wieku 65 lat lub starszych. We wsi było 53,0% mężczyzn i 47,0% kobiet.

</doc>
<doc id="922937" url="https://pl.wikipedia.org/wiki?curid=922937" title="Chesterhill">
Chesterhill

Chesterhill – wieś w USA, w stanie Ohio w hrabstwie Morgan.
Liczba mieszkańców w 2010 roku wynosiła 289, a w roku 2012 wynosiła 287.

</doc>
<doc id="922938" url="https://pl.wikipedia.org/wiki?curid=922938" title="Tamil">
Tamil



</doc>
<doc id="922943" url="https://pl.wikipedia.org/wiki?curid=922943" title="Ołdaki-Stefanowo">
Ołdaki-Stefanowo

Ołdaki-Stefanowo – część wsi Ołdaki w Polsce, położona w województwie mazowieckim, w powiecie pułtuskim, w gminie Gzy.
W latach 1975–1998 Ołdaki-Stefanowo administracyjnie należały do województwa ciechanowskiego.

</doc>
<doc id="922947" url="https://pl.wikipedia.org/wiki?curid=922947" title="Szyszki-Folwark">
Szyszki-Folwark

Szyszki-Folwark – część wsi Szyszki w Polsce, położona w województwie mazowieckim, w powiecie pułtuskim, w gminie Gzy.
W latach 1975–1998 Szyszki-Folwark administracyjnie należały do województwa ciechanowskiego.

</doc>
<doc id="922950" url="https://pl.wikipedia.org/wiki?curid=922950" title="Chesterville (Ohio)">
Chesterville (Ohio)

Chesterville – wieś w USA, w stanie Ohio, w hrabstwie Morrow.
Liczba mieszkańców w 2010 roku wynosiła 228, a w roku 2012 wynosiła 229.

</doc>
<doc id="922951" url="https://pl.wikipedia.org/wiki?curid=922951" title="Jerzy Romanow (1863–1919)">
Jerzy Romanow (1863–1919)

Jerzy Michajłowicz Romanow (ros. Георгий Михайлович Романов; ur. w Biełym Kluczu k. Tyfilisu, 30 stycznia 1919 w Piotrogrodzie) – wielki książę rosyjski, wojskowy, numizmatyk.
Życiorys.
Był wnukiem cesarza Mikołaja I, trzecim synem (czwartym dzieckiem) wielkiego księcia Michała Mikołajewicza i jego żony Olgi Fiodorowny (Cecylii Augusty Badeńskiej), córki Leopolda Badeńskiego. 30 kwietnia 1900 roku poślubił na Korfu kuzynkę Marię Grecką i Duńską, córkę Jerzego I Greckiego i Olgi Konstantynowny. Maria w Rosji nazywana była "Marią Gieorgijewną". Mieli dwie córki:
Był generałem-adiutantem armii rosyjskiej, pozostawał przy sztabie naczelnego dowództwa. Od 1897 roku był kierownikiem Muzeum Rosyjskiego w Petersburgu. Wchodził w skład rady Rosyjskiego Muzeum Etnograficznego, zasłużył się w jego rozwoju gromadząc środki na działalność i przekazując osobiście zebrane podczas podróży eksponaty. Jest również założycielem działu numizmatycznego w Muzeum Rosyjskim, któremu podarował bogaty zbiór zebranych przez siebie numizmatów. Był autorem pracy "Русские монеты XVIII и XIX вв". Był członkiem Rosyjskiej Akademii Nauk (od 1898). W rodzinie znany był także jako utalentowany rysownik.
W 1918 roku został aresztowany i po pewnym czasie wraz z bratem Mikołajem Michajłowiczem i dwoma kuzynami osadzony w piotrogrodzkim więzieniu. O ich uwolnienie zabiegali co odważniejsi członkowie rosyjskiej inteligencji (prezydent Rosyjskiej Akademii Nauk Aleksander Karpiński, Maksym Gorki oraz znani petersburscy lekarze). Gorki uzyskał nawet od Lenina wydanie obłudnego nakazu zwolnienia zatrzymanych, lecz osadzonych wcale nie zamierzano uwolnić. 30 stycznia (pojawiają się i inne daty, w tym 24 stycznia i 28 stycznia) wszyscy zostali pośpiesznie rozstrzelani przez bolszewików twierdzy Pietropawłowskiej tak, aby nakaz nie zdążył wejść w życie.
Został zrehabilitowany w 1999 roku.

</doc>
<doc id="922952" url="https://pl.wikipedia.org/wiki?curid=922952" title="Dekanat grodziski (archidiecezja warszawska)">
Dekanat grodziski (archidiecezja warszawska)

Dekanat grodziski – jeden z 25 dekanatów rzymskokatolickich archidiecezji warszawskiej wchodzącej w skład metropolii warszawskiej. Dziekanem dekanatu jest ks. Janusz Starosta, proboszcz parafii Przemienienia Pańskiego w Grodzisku Mazowieckim.
Miejscowości będące siedzibami parafii wchodzące w skład dekanatu:
W skład dekanatu wchodzi 8 parafii:

</doc>
<doc id="922954" url="https://pl.wikipedia.org/wiki?curid=922954" title="Outplacement">
Outplacement

Outplacement – program wsparcia w poszukiwaniu nowej pracy dla pracowników zwalnianych przez firmy grupowo lub indywidualnie. Termin „outplacement” pochodzi z języka angielskiego (pierwsze programy outplacementu były realizowane w USA i w Wielkiej Brytanii – patrz HISTORIA). W języku polskim próbowano tłumaczyć „outplacement” na „zwolnienia monitorowane”, ale termin ten nie przyjął się powszechnie i dzisiaj nie jest stosowany ani w literaturze fachowej tematu, ani na rynku komercyjnym. W dokumentach formalnych (np.: ustawach) outplacement bywa określany „programem aktywizacji zawodowej dla osób, u których doszło do rozwiązania stosunku pracy z przyczyn leżących po stronie zakładu pracy”, tj. na rzecz pracowników będących w stanie rozwiązania umowy o pracę lub zagrożonych wypowiedzeniem. Definicje outplacementu wskazują również, że jest to „uczenie profesjonalistów jak dawać sobie radę z utratą pracy”.
Zgodnie z Ustawą o promocji zatrudnienia pracodawca, który zamierza zwolnić co najmniej 50 pracowników w ciągu 3 miesięcy zobowiązany jest do zorganizowania zwalnianym osobom programu pomocy oraz zgłosić to odpowiednim instytucjom. Program ten może być realizowany przez urząd pracy, agencje zatrudnienia lub wyspecjalizowane firmy. 
Komercyjne programy outplacement są finansowane przez pracodawcę lub w porozumieniu pracodawcy z odpowiednimi jednostkami. Celem prowadzonego programu outplacement jest skrócenie okresu poszukiwań nowej pracy i pomoc w znalezieniu jak najlepszej nowej pracy dla danej osoby.
Outplacement może obejmować: doradztwo psychologiczne, doradztwo zawodowe, pomoc w szukaniu nowego miejsca pracy, określenie optymalnej ścieżki rozwoju zawodowego i osobistego, finansowanie szkoleń, kursów doszkalających, doradztwo w zakresie rozpoczęcia własnej działalności gospodarczej, pomoc w przeprowadzce do nowego miejsca zamieszkania.
Formy outplacementu.
Jeszcze do roku 2010 na świecie i w Polsce przyjmowało się rozróżnienie na trzy główne formy outplacementu komercyjnego: indywidualny (dla pojedynczych osób odchodzących z firmy), grupowy (dla grup od kilkunastu do kilkuset lub więcej zwalnianych pracowników) i Executive (dla menedżerów średniego i wyższego szczebla) Cel wszystkich typów jest podobny – pomóc w znalezieniu satysfakcjonującej kontynuacji kariery zawodowej lub zmiana dotychczasowej kariery.
Od kilku lat zrezygnowano z tej nomenklatury, a wobec postępującej digitalizacji i zmiany sposobu realizacji usługi, z coraz większym wykorzystaniem serwisów dostępnych on-line, różnice w sposobie realizacji wsparcia dla pracowników czy to obchodzących pojedynczo czy grupowo ulegają zatarciu.
Wciąż jednak w przypadku outplacementu indywidualnego, kierowanego do kadry menedżerskiej i specjalistów, udzielana pomoc jest oparta na indywidualnym kontakcie. Klient pracuje przez okres od 1 miesiąca do nawet 12 miesięcy z dedykowanym konsultantem, wspiera go zespół researcherów, znaczącą częścią programu jest coaching kariery i doradztwo wizerunkowe.
W outplacemencie grupowym serwisy kierowane są do grup uczestników i często z powodu optymalizacji kosztów realizacji usługi przeważają w nich zbiorowe formy szkoleń (warsztaty). Popularnym rozwiązaniem (zwłaszcza w dużych projektach przeprowadzanych w jednym miejscu i czasie jest ustanowienie dla tych osób Centrum Aktywizacji Zawodowej lub innej komórki działającej na wzór Centrum Kariery.
We wszystkich projektach outplacement realizowanych w Polsce i na świecie znaczącą wagę przywiązuje się do dostarczenia informacji o konkretnych miejscach pracy dostępnych dla każdego uczestnika programu, zgodnych z jego profilem zawodowym i celami karierowymi.
Historia outplacementu.
Pierwsze programy, które miały charakter outplacementu, choć nie były tak nazywane, realizowano  po zakończeniu II wojny światowej w USA dla zdemobilizowanych wojskowych, którzy musieli wejść na rynek pracy. Metoda wsparcia, która miała na celu pomoc w ich reintegracji społecznej i zawodowej, została opracowana przez dziennikarza prasy biznesowej Haldane’a i funkcjonowała pod nazwą „System to Identify Motivated Skills” (System Identyfikacji Umiejętności Motywacyjnych) i opierał się na starannej analizie osiągnięć i sukcesów uczestników. W rezultacie pomagano im zdefiniować ich uniwersalne kompetencje zawodowe, te rozwinięte w trakcie służby wojskowej, które mogły być wykorzystane na zmieniającym się pod koniec lat 40. rynku pracy. Dodatkowo program zawierał elementy znane także, ze współczesnych projektów outplacement: takich jak pisanie życiorysu, nauka autoprezentacji i  prowadzenia rozmów kwalifikacyjnych z pracodawcami itp.
Chronologia.
W latach 80. w Ameryce działało ok. 50 firm, a już dekadę później było ich 300. Niektóre z firm okresu wczesnego rozwoju outplacementu przetarły do dzisiaj. Inne zniknęły z rynku lub zostały przejęte. W ostatnich latach rynek usług outplacement, jak wiele innych, podlega konsolidacji i wg danych z 2017 z raportu SpendEdge obecnie działa na rynku 5 głównych graczy. Lokalnie w wielu krajach usługi dorywczo i w ograniczonym zakresie realizuje wiele lokalnych firm rekrutacyjnych czy szkoleniowych.
Outplacement w Polsce.
O komercyjnych programach outplacement w Polsce można mówić z końcem lat 90. Pierwsze były realizowane w ramach wsparcia dla osób tracących pracę w wyniku restrukturyzacji reprywatyzowanych fabryk. Początek 2001 na polski rynek weszły globalne korporacje i od tego czasu są obecne także w Polsce. Od 2001 regularnie temat outplacementu pojawia się polskiej prasie, czy to w formie artykułów promujących usługę, czy wniosków z raportów badania jakości dostępnych usług i zakresu ich wykorzystania przez pracodawców. Dostępne są badania prowadzone przez różne firmy doradcze oraz między innymi Instytut Badawczy Sythesos (którego grupa respondentów wydaje się największa bo obejmuje ponad 300 pracodawców). Ze wszystkich badań wynika, że rynek outplacementu w Polsce w rośnie  z 2% w 2002 do ok. 15% pracodawców którzy z niego korzystają obecnie. Niektóre raporty podają nawet 40%, co może być prawdziwe w odniesieniu do firm z kapitałem zagranicznym. Rośnie świadomość usługi. Większość programów outplacement realizowanych w Polsce to programy indywidualne. Najczęściej pracownicy doceniają wsparcie w zakresie: przygotowanie do rozmów kwalifikacyjnych i opracowanie dobrych dokumentów aplikacyjnych, pomoc w określeniu jakiej pracy szukać oraz wsparcie psychologiczne. Doradztwo dotyczące wykorzystania social mediów i nowoczesnych rozwiązań technologicznych w procesie poszukiwania pracy (ATSy) bywa również ważną częścią usługi, której oczekują kupujący.
Outplacement ze środków EFS-u.
Coraz częściej outplacement realizowany jest w ramach programów unijnych, dzięki którym wszystkie działania oferowane osobom zagrożonym zwolnieniami czy też już bezrobotnym są całkowicie bezpłatne. Projekty outplacementowe dofinansowane z Europejskiego Funduszu Społecznego są dostępne regionalnie w całej Polsce.
Outplacement dofinansowany z EFS oprócz tradycyjnych form wsparcia oferuje często również dotację na rozpoczęcie własnej działalności gospodarczej. Samozatrudnienie oraz tworzenie nowych miejsc pracy może być korzystnym rozwiązaniem dla osób, które utraciły pracę, jednakże należy mieć świadomość, że na takie programy decyduje się do 5% uczestników outplacementu.
Przegląd technik i narzędzi prowadzenia outplacementu przeprowadzono w 2012 r. w ramach projektu „PIP-WP: INNOWACJE NA ZAKRĘCIE − testowanie i wdrażanie nowych metod outplacementu”, realizowanego na zlecenie Wojewódzkiego Urzędu Pracy w Białymstoku współfinansowanego ze środków Unii Europejskiej w ramach Europejskiego Funduszu Społecznego. W ramach przeprowadzonych badań stworzono modele wsparcia kierowanego odrębnie do pracowników i do pracodawców. Analizie poddano także preferowane formy outplacementu, korzyści i bariery wdrażania outplacementu oraz czynniki rozwoju tego typu usług w Polsce.
Outplacement w popkulturze.
W filmie Up in the Air („W chmurach”) w reżyserii Jasona Reitmana, George Clooney I Anna Kendrick grają role konsultantów wyręczających pracodawców w zwalnianiu pracowników. Wiele osób niesłusznie uważa, że taki serwis jest częścią usługi outplacement, prawdopodobnie dlatego, że bohaterowie przy okazji przedstawionych w filmie rozmów rozstaniowych oferują ulotki informacyjne na temat programów outplacement. 
The Company Men („W firmie”, 2010) film Johna Wellsa z m.in. Benem Affleckiem i Tommy Lee Jonesem opowiada o grupie menedżerów tracących pracę w restrukturyzowanej stoczni. Kilka scen filmu pokazuje ich uczestnictwo w programie outplacement. Sceny są mocno przerysowane, choć sama struktura programu outplacement, jaki wynika z filmu odpowiada realiom.

</doc>
<doc id="922955" url="https://pl.wikipedia.org/wiki?curid=922955" title="Wysocki (województwo mazowieckie)">
Wysocki (województwo mazowieckie)

Wysocki – część wsi Nowe Borza w Polsce, położona w województwie mazowieckim, w powiecie pułtuskim, w gminie Gzy.
W latach 1975–1998 Wysocki administracyjnie należał do województwa ciechanowskiego.

</doc>
<doc id="922956" url="https://pl.wikipedia.org/wiki?curid=922956" title="Chickasaw (Ohio)">
Chickasaw (Ohio)

Chickasaw – wieś w USA, w hrabstwie Mercer, w stanie Ohio. Nazwa miejscowości pochodzi od plemienia tubylców. Czikasawowie zamieszkiwali północne obszary dzisiejszego stanu Missisipi, Alabama i część Tennessee.
W roku 2010, 22,8% mieszkańców było w wieku poniżej 18 lat, 7,2% było w wieku od 18 do 24 lat, 22,8% miało od 25 do 44, 27,6% od 45 do 64 lat, a 19,7% było w wieku 65 lat lub starszych. We wsi było 49,7% mężczyzn i 50,3% kobiet.
Liczba mieszkańców w 2010 roku wynosiła 290, a w roku 2012 wynosiła 295.

</doc>
<doc id="922958" url="https://pl.wikipedia.org/wiki?curid=922958" title="Zalesie-Grzymały">
Zalesie-Grzymały

Zalesie-Grzymały – część wsi Łady-Krajęczyno w Polsce, położona w województwie mazowieckim, w powiecie pułtuskim, w gminie Gzy.
W latach 1975–1998 Zalesie-Grzymały administracyjnie należały do województwa ciechanowskiego.

</doc>
<doc id="922959" url="https://pl.wikipedia.org/wiki?curid=922959" title="Chilo">
Chilo

Chilo – wieś w USA, hrabstwo Clermont w stanie Ohio nad rzeką Ohio (rzeka). Miejscowość została opisana pierwszy raz w 1833 roku jako mająca dwadzieścia domów i dwa sklepy.
W roku 2010, 14,3% mieszkańców było w wieku poniżej 18 lat, 4,7% było w wieku od 18 do 24 lat, 22,2% było od 25 do 44 lat, 36,5% było od 45 do 64 lat, a 22,2% było w wieku 65 lat lub starszych. We wsi było 41,3% mężczyzn i 58,7% kobiety.
Liczba mieszkańców w 2010 roku wynosiła 63, a w 2012 wynosiła 63.
Wioska jest najbardziej znana jako miejsce dawnego zamku wzdłuż rzeki Ohio, po którym pozostał obecnie park (160.000 m²) nad brzegiem rzeki. Zamek został zastąpiony w 1960 roku przez tamę Captain Anthony Meldahl Locks and Dam.

</doc>
<doc id="922960" url="https://pl.wikipedia.org/wiki?curid=922960" title="Zalesie-Pacuszki">
Zalesie-Pacuszki

Zalesie-Pacuszki – część wsi Zalesie-Lenki w Polsce, położona w województwie mazowieckim, w powiecie pułtuskim, w gminie Gzy.
W latach 1975–1998 Zalesie-Pacuszki administracyjnie należały do województwa ciechanowskiego.

</doc>
<doc id="922961" url="https://pl.wikipedia.org/wiki?curid=922961" title="Betonica officinalis">
Betonica officinalis



</doc>
<doc id="922962" url="https://pl.wikipedia.org/wiki?curid=922962" title="Charles J. Fekel">
Charles J. Fekel

Charles J. Fekel (ur. 7 marca 1897 w Czechach (Austro-Węgry), zm. 24 kwietnia 1977 w Nowym Jorku w Stanach Zjednoczonych) – amerykański działacz religijny, członek Ciała Kierowniczego Świadków Jehowy.
Życiorys.
Charles J. Fekel w 1905 roku wraz z innymi członkami rodziny wyemigrował do Stanów Zjednoczonych. W 1916 roku został ochrzczony, a w roku 1917 wstąpił do służby kolporterskiej (pionierskiej). 14 lutego 1921 roku rozpoczął wolontariat w Biurze Głównym Świadków Jehowy w nowojorskiej dzielnicy Brooklyn. Pracował jako nadzorca zecerni. W listopadzie 1974 roku został członkiem Ciała Kierowniczego Świadków Jehowy. Służył w Komitecie Personalnym. Zmarł 24 kwietnia 1977 roku, a 2 maja 1977 roku odbył się jego pogrzeb.

</doc>
<doc id="922963" url="https://pl.wikipedia.org/wiki?curid=922963" title="Bolesław Jędrzejowski">
Bolesław Jędrzejowski

Bolesław Antoni Jędrzejowski, pseud. i krypt.: B.A.J., Baj, J. Kaniowski, ps. "Bolesław" (ur. 6 maja 1867 r. w Glinojecku (pow. ciechanowski), zm. 10 marca 1914 r. w Nervi, Włochy) – polski działacz socjalistyczny. Współzałożyciel (1892) PPS i ZZSP, sekretarz Komitetu Zagranicznego i członek Rady Naczelnej PPS. Reprezentant PPS w Międzynarodowym Biurze Socjalistycznym (1900-1904). Uczestnik zjazdu socjalistów polskich zaboru rosyjskiego w Paryżu w końcu listopada 1892 roku z ramienia Proletariatu.

</doc>
<doc id="922964" url="https://pl.wikipedia.org/wiki?curid=922964" title="Żebry-Włosty">
Żebry-Włosty

Żebry-Włosty – część wsi Ołdaki w Polsce, położona w województwie mazowieckim, w powiecie pułtuskim, w gminie Gzy.
W latach 1975–1998 Żebry-Włosty administracyjnie należały do województwa ciechanowskiego.
Miała tu siedzibę Gminna Spółdzielnia ,Samopomoc Chłopska", zlikwidowana w latach 90. XX w.

</doc>
<doc id="922967" url="https://pl.wikipedia.org/wiki?curid=922967" title="Żeromin Drugi">
Żeromin Drugi

Żeromin Drugi – część wsi Grochy-Serwatki w Polsce, położona w województwie mazowieckim, w powiecie pułtuskim, w gminie Gzy.
W latach 1975–1998 Żeromin Drugi administracyjnie należał do województwa ciechanowskiego.

</doc>
<doc id="922968" url="https://pl.wikipedia.org/wiki?curid=922968" title="Chippewa Lake">
Chippewa Lake

Chippewa Lake – wieś w USA, w stanie Ohio, w hrabstwie Medina.
Liczba mieszkańców w roku 2000 wynosiła 823, a w roku 2010 wynosiła 711.

</doc>
<doc id="922971" url="https://pl.wikipedia.org/wiki?curid=922971" title="Kurier – Kultura i Rzeczywistość">
Kurier – Kultura i Rzeczywistość

KurieR – Kultura i Rzeczywistość – regionalny miesięcznik kulturalno-historyczny wydawany w Piotrkowie Trybunalskim od października 2002 roku.
„KurieR – Kultura i Rzeczywistość” w założeniu miał być dwutygodnikiem, jednak jako miesięcznik ukazuje się od grudnia 2002 r. Objętość gazety wynosi 24 stron formatu A-4.
Redaktorem naczelnym i założycielem pisma jest Paweł Reising (magister dziennikarstwa, nauczyciel absolwent UW i UJK). Ponadto w skład redakcji wchodzą: Anna Edyk-Psut, Halina Kępińska-Bazylewicz, Robert Rudnicki i Daniel Warzocha. Do stałych współpracowników należeli: Eugeniusz Furman, Waldemar Gałuszko, dr Zbigniew Grządzielski, Halina Maciejewska, prof. Bogusław Mucha, Władysław Pietraszczyk, Marian Podgóreczny, Kazimierz Ruzga, Zdzisław Wojciech Słomka, Robert Wańczowski, Wacława Juszkiewicz-Kamieńska i inni. Specjalnie dla „KurieRa” pisali teksty m.in. Bogusław Wołoszański, Stanisław Różewicz, Władysław Psarski, prof. Zofia Pokacka (córka prof. Jana Jerzego Karpińskiego), Aniela Uziembło, o. Piotr Sasin SI, Ben Giladi (USA), Ruth Krieger (Izrael), Mirosław Kopa, Edward Szuster, Julia Karlińska, Andrzej Czekalski. Na łamach miesięcznika zadebiutowała jako bajkopisarka Anita Lipnicka.
Współtwórcą gazety był Piotr Smolarek (zm. 27.10.2007) autor fraszek, wierszy satyrycznych, rymowanych bajek i "Potopu wierszem" (według H. Sienkiewicza). Przez kilka lat publikował na łamach „KurieRa” swoje wspomnienia i był konsultantem historycznym dowódca partyzancki NSZ i AK gen. bryg. Kazimierz Załęski „Bończa” (zm. 10.11.2009). W latach 2006-2012 współpracownikiem czasopisma był pisarz historyczny kpt. mgr inż. Eugeniusz Wawrzyniak ps. „Puszczyk” (zm. 12.03.2012).
Na łamach miesięcznika poruszane są przede wszystkim tematy dotyczące historii i kultury regionu piotrkowskiego (Piotrków Trybunalski, Tomaszów Mazowiecki, Bełchatów, Wolbórz, Sulejów, Radomsko, Przedbórz). Większość tekstów opisuje historię najnowszą i prezentowana jest w oparciu głównie o relacje osób żyjących. W prawie każdym numerze znajduje się wiele historycznych fotografii. Ukazały się numery specjalne m.in. o gminie Moszczenica, Narodowych Siłach Zbrojnych, piotrkowskich Żydach, zbrodni katyńskiej, gen. Stanisławie Burzy-Karlińskim.
Wydawcą „KurieRa” jest działające od 1994 r. Stowarzyszenie Kulturalne – Klub „Pod Hale”, wydające ponadto książki oraz organizujące imprezy kulturalne (np. Nadpilicką Biesiadę Literacką). W grudniu 2008 roku członkowie redakcji współtworzyli Klub Historyczny im. Stefana Roweckiego „Grota” w Piotrkowie Trybunalskim. W dniu 4 stycznia 2012 roku na zaproszenie redakcji przyjechała do Piotrkowa Agnieszka Holland z ekipą twórców filmu "W ciemności". W tutejszym kinie „Helios” odbyła się jedna z trzech polskich premier filmu.
Członkowie redakcji w latach 2009-2013 zaangażowali się w nieudaną akcję utworzenia Muzeum Legionów Polskich w zabytkowej willi „Wanda”, w której w latach 1915-1916 mieściło się Centralne Biuro Werbunkowe Legionów Polskich. Mimo oficjalnego poparcia udzielonego przez prezydenta RP dla inicjatywy utworzenia muzeum, Agencja Mienia Wojskowego sprzedała obiekt. Pamiątką po tych działaniach jest film dokumentalny pt. "Wanda czeka na Legiony" (2012) pokazywany wielokrotnie na antenie TVP Historia.
Z czasopismem związany był Klub Literacki „Zakole”. 

</doc>
<doc id="922972" url="https://pl.wikipedia.org/wiki?curid=922972" title="Typ Herbrand (tramwaje w Łodzi)">
Typ Herbrand (tramwaje w Łodzi)

Herbrand – popularna nazwa wagonów tramwajowych silnikowych i doczepnych.
Pod koniec XIX wieku grupa łódzkich przemysłowców na czele z Juliuszem Kunitzerem uzyskała koncesję na działalność łódzkich tramwajów elektrycznych, pierwszych w Królestwie Polskim (zabór rosyjski). Uruchomiono je 23 grudnia 1898. Pierwsze 4 linie tramwajowe przejeżdżały ulicą Piotrkowską. Na potrzeby prowadzenia komunikacji tramwajowej w Łodzi silnikowe i doczepne wagony tramwajowe zostały zakupione w wyspecjalizowanej niemieckiej fabryce Herbrand w Kolonii – Wagonfabrik A. G. vorm. Paul Herbrand et C-ie. Köln-Ehrenfeld.
Zakup wagonów.
W pierwszych wagonach silnikowych montowano po dwa elektryczne silniki napędowe o mocy 19 kW każdy, produkowane przez AEG typu VNB-125, dlatego wagony te tramwajarze nazwali Herbrand VNB-125. Było ich 50. W latach 1909–1915 kupiono kolejną partię 39 wagonów silnikowych o silnikach większej mocy, 24 kW każdy, typu U-107c. Wagony te nazywano Herbrand U-107c, Herbrand UC lub „kuc”. Wagony te miały prawie identyczny kształt i wymiary, różniły się konstrukcją podwozia – Herbrand VNB-125, resorowany, na krańcach wózka jezdnego podwozia widać było charakterystyczne sprężyny. Różnica była także w liczbie i kształcie okien – na obydwu bokach Herbrand VNB-125 miał 5 okien zaokrąglonych u góry, zaś Herbrand U-107c miał 4 okna prostokątne. Przed I wojną światową sprowadzono także trzeci typ wagonów z silnikami o mocy 31 kW typu GE-58, stąd nazwa tych wagonów – Herbrand GE-58.
Dane techniczne.
Wagony były dwuosiowe. Wszystkie trzy typy miały drewnianą konstrukcję pudła wagonu. Wagony miały długość 7800 mm (jedynie egzemplarze z 1911 roku były o 180 mm krótsze), szerokość pudła 2050 mm (przy rozstawie szyn 1000 mm), wysokość od szyny 3245 mm i masę własną ok. 8000 kg. Zasilanie tramwaju z górnej sieci odbywało się przy pomocy pałąka, zakończonego odbierakiem typu rolkowego („kółkiem”), prąd płynął przez silniki i koła do szyny połączonej z ziemią, i tak zamykał się obwód elektryczny – w elektrowni tramwajowej też jeden biegun był uziemiony. Pomosty wagonów były niczym nie osłonięte, motorniczy był narażony na wszelkie wpływy atmosferyczne, z których najdokuczliwsze były mróz, deszcz i wiatr.
Pierwsza zajezdnia tramwajowa powstała przy ul. Nowo-Wysokiej, prawie natychmiast przemianowanej na ulicę Tramwajową, a tramwaje wyjeżdżały z niej ul. Dzielną (obecnie ul. Gabriela Narutowicza).
Sterowanie.
Motorniczy prowadził tramwaj stojąc przez całą trasę. Trójnożne metalowe stołki o niewielkich drewnianych siedziskach wprowadzono w 1936 i motorniczy mógł początkowo na nich przysiąść dopiero w końcowym odcinku trasy.
Wagony Herbrand nie były ogrzewane. Nie miały kierunkowskazów ani świateł hamowania. Motorniczy dla celów ostrzegawczych posługiwał się ręcznym dzwonkiem osadzonym na korbie hamulca. Dzwonek uruchamiany mechanicznie nogą wprowadzono dopiero po I wojnie światowej w innych polskich silnikowych wagonach tramwajowych, m.in. typu Lilpop.
Pasażerowie siedzieli tyłem do okien na drewnianych długich ławkach umocowanych pod ścianami wzdłuż wagonu. Na dwóch ławkach mogło usiąść 20 pasażerów oraz dodatkowo na stojąco mogło jechać 24 pasażerów. Wnętrze wagonu po zmroku było oświetlone żarówkami elektrycznymi.
Tramwaje były dwustronne i dwukierunkowe, to znaczy miały dwie pary wejść po obu bokach, z przodu i z tyłu oraz dwa równorzędne stanowiska dla motorniczego z przodu i z tyłu wagonu. Było to konieczne, bo do lat 40. nie było pętli, a stosowano jedynie tor objazdowy (tzw. weksel) by wagon silnikowy mógł ustawić się przed wagonem doczepnym po zmianie kierunku jazdy.
Oznakowanie.
Tramwaje poszczególnych linii były oznakowane dużymi kwadratowymi tarczami w różnych barwach umieszczonymi z przodu i z tyłu na dachu wagonu; był to system zrozumiały dla wszystkich – w Łodzi była duża liczba analfabetów. Dopiero po 1901 tarcze uzupełniono cyfrowymi oznaczeniami i ten sposób utrzymał się do końca lat 20. XX w.
Ślad tego oznakowania znajdziemy w poemacie poświęconym Łodzi.
Wagony doczepne.
Herbrandy eksploatowano z doczepami o podobnym nadwoziu do wagonów silnikowych, bez własnego napędu, ale wyposażonych hamulce ręczne. Doczepy pochodziły z różnych wytwórni: Petersburskiego Towarzystwa Budowy Wagonów (tzw. typ petersburski); zakładów "Feniks" w Rydze (tzw. typ ryski) i "Les Ateliers Mètallurgigues, Atelers á Tubize, Nivelles &amp; La Sambre" (tzw. typ belgijski). W latach dwudziestych XX w. część wagonów silnikowych Herbrand przebudowano w warsztatach KEŁ na doczepne, które często eksploatowano w składach z wagonami silnikowymi nowszych typów. Wszystkie te wagony doczepne, podobnie jak silnikowe, były dwuosiowe.
W początkowym okresie wagony doczepne były I klasy – wyposażone w firanki w oknach i miękkie siedzenia. Przejazd nimi był droższy o 3 kopiejki (przejazd w II klasie kosztował 5 kopiejek). Łodzianie jednak przedłożyli koszt nad wygodę – wagonami I klasy jeździło niewielu pasażerów, zaś w wagonach silnikowych (które były tylko II klasy) panował tłok. W krótkim więc czasie zlikwidowano wszystkie wagony I klasy i odtąd na liniach miejskich KEŁ (Kolej Elektryczna Łódzka) jeździły wyłącznie wagony II klasy.
Doczepki Herbrand definitywnie zniknęły z ulic Łodzi w 1961.
Wagon sanitarny.
Na początku I wojny światowej niemiecki okupant nakazał KEŁ przebudowanie kilku wagonów silnikowych Herbrand na wagony sanitarne, aby nimi przewozić rannych z Dworca Fabrycznego do szpitala przy ul. Pańskiej (obecnie ul. Stefana Żeromskiego, a na tym miejscu stoi duży szpital wojskowy im. WAM). Dodatkowo jeden wagon przebudowano na karawan i wywożono nim na cmentarz zwłoki żołnierzy niemieckich zmarłych w szpitalu w wyniku ran odniesionych w tzw. Bitwie pod Łodzią 1914.
Symbolem mrocznych czasów hitlerowskiej okupacji podczas II wojny światowej był Herbrand U-107c przebudowany na wagon więzienny dla przewozu polskich więźniów na stacje kolejowe. Oprócz niego zwykłymi wagonami przewożono na stacje wysiedlanych Polaków.
Koniec eksploatacji.
Ostatni tramwaj silnikowy Herbrand przestał jeździć po ulicach Łodzi w roku 1958. Niektóre jeździły dłużej, ale przerobione na doczepki. Natomiast w 1973 odrestaurowano w MPK (Miejskie Przedsiębiorstwo Komunikacyjne) wagon silnikowy Herbrand z 1910 i jeździ on do dziś jako wagon historyczny, otwiera parady historycznych tramwajów, jest wynajmowany do przejazdów specjalnych, jeździ jako wagon reklamowy np. Wielkiej Orkiestry Świątecznej Pomocy lub „gra” w filmach. Jest jednym z cennych eksponatów Muzeum Komunikacji Miejskiej w Łodzi (przy ul. Wierzbowej).
Do dawnych wagonów tramwajowych typu Herbrand nawiązuje nazwa nowej, stylowej restauracji, zdobiącej od 2008 centrum pobliskiego Aleksandrowa Łódzkiego. Właściciele planują ustawienie zabytkowego wagonu w pobliżu lokalu.

</doc>
<doc id="922974" url="https://pl.wikipedia.org/wiki?curid=922974" title="Christine Estabrook">
Christine Estabrook

Christine Estabrook (ur. 13 września 1952 w Erie w Pensylwanii w USA), amerykańska aktorka.

</doc>
<doc id="922975" url="https://pl.wikipedia.org/wiki?curid=922975" title="Pomiary odległości (archeologia)">
Pomiary odległości (archeologia)

Pomiary odległości – na stanowisku archeologicznym wykonywane są za pomocą taśmy mierniczej w poziomie. Przy odmierzaniu odległości między dwoma punktami, taśma musi być trzymana w poziomie. Do wyznaczania horyzontalnej płaszczyzny służy poziomica do której taśma będzie równoległa i dobrze naciągnięta. Wszystkie punkty pomiarowe muszą być wyznaczone precyzyjnie.
W przypadku różnic wysokościowych należy posłużyć się tyczką do której taśma będzie przyłożona na odpowiedniej wysokości. W przypadku większych odległości i różnic w wysokości należy obszar podzielić na mniejsze odcinki.
Znaleziska mogą być lokalizowane za pomocą dwóch sposobów:

</doc>
<doc id="922989" url="https://pl.wikipedia.org/wiki?curid=922989" title="Amarildo">
Amarildo

Amarildo Tavares da Silveira (ur. 29 czerwca 1939 w Campos) – brazylijski piłkarz grający na pozycji napastnika. Mistrz świata z roku 1962.
Pierwszym klubem Amarildo w karierze był Goytacaz z rodzinnego Campos, w którym zadebiutował w 1957 roku. Następnie grał w takich klubach jak: CR Flamengo, Botafogo, włoskie A.C. Milan, AC Fiorentina i AS Roma oraz CR Vasco da Gama, w barwach którego zakończył karierę w 1974 roku. W swojej karierze zwyciężył w Campeonato Carioca (z Fluminense w 1959 i z Botafogo w 1961 i 1962) i w Campeonato Brasileiro Série A w 1974 z Vasco da Gama. Sukcesy osiągał także we Włoszech. W 1967 roku zdobył z Milanem Puchar Włoch, a w 1969 roku wywalczył z Fiorentiną mistrzostwo Włoch.
W reprezentacji Brazylii Amarildo zadebiutował 30 kwietnia 1961 roku w wygranym 2:0 meczu z Paragwajem. W kadrze narodowej od 1961 do 1966 roku rozegrał 24 spotkania i strzelił 9 goli. Wraz z reprezentacją „Canarinhos” wywalczył mistrzostwo świata w 1962.
Po zakończeniu kariery Amarildo został trenerem. Prowadził Sorso Calcio, Espérance Tunis i Amérikę.

</doc>
<doc id="922990" url="https://pl.wikipedia.org/wiki?curid=922990" title="Walery Przyborowski">
Walery Przyborowski

Walery Przyborowski, ps. „Zygmunt Lucjan Sulima” (ur. 27 listopada 1845 w Domaszowicach, zm. 13 marca 1913 w Warszawie) – polski historyk, pisarz, uczestnik powstania styczniowego (1863–1864).
Życiorys.
Przyborowski urodził się w rodzinie nauczyciela, byłego księdza katolickiego, który dokonał konwersji na luteranizm. Uczył się w szkole elementarnej i gimnazjum w Kielcach, a następnie Radomiu. Uczestniczył w powstaniu styczniowym, po którego upadku był przez kilka miesięcy więziony przez władze carskie. Po studiach na Wydziale Filozoficzno-Historycznym w warszawskiej Szkole Głównej współpracował z różnymi czasopismami, w latach 1885–1886 redagował pismo „Chwila”, w którym głosił hasła współpracy z Rosją w celu odzyskania niepodległości. Współpracował również z "Przeglądem Tygodniowym", "Echem", "Kurierem Codziennym" i "Wiekiem". Po 1900 był nauczycielem gimnazjalnym w Radomiu, gdzie uczył historii. Jako powieściopisarz debiutował w 1869. Opublikował również kilka ważnych prac historycznych dotyczących powstania styczniowego: "Historia dwóch lat 1861/62" (1892–1896), "Ostatnie chwile powstania styczniowego" (1887–1888), "Dzieje 1863 r." (1897).
Ogromną popularność zyskały mu powieści historyczno-przygodowe dla młodzieży (publikowane często pod pseudonimem Zygmunt Lucjan Sulima), które przypominały wydarzenia narodowej historii i budziły świadomość narodową, m.in.: "Bitwa pod Raszynem" (1881), "Szwoleżer Stach" (1900), "Szwedzi w Warszawie" (1901), "Upiory" (1902), "Noc styczniowa" (1903), "Rycerz bez skazy i trwogi" (1913). Pod pseudonimem Zygmunta Lucjana Sulimy wydał „Pamiętnik powstańca z 1863 roku” oraz „Wspomnienia ułana z 1863 roku”. Pisał także wielotomowe dzieła historyczne na ten temat. Pisarz umieszczał także akcję swoich utworów literackich na Kielecczyźnie.
Jako autor książek "Grom Maciejowski" i "Reduta Woli" został pociągnięty do odpowiedzialności karnej, w sprawie której w 1910 został uniewinniony, lecz w lutym 1912 wyrok ten uchylono i wyrokiem izby sądowej w Warszawie pisarz został skazany na karę sześciu miesięcy więzienia
Został pochowany na cmentarzu Powązkowskim (kwatera 180-5-28).
Twórczość literacka - powieści kryminalne.
Przyborowski jest uważany za pierwszego autora i twórcę polskiej powieści kryminalnej. Łącznie jest znanych dziesięć jego powieści kryminalnych. Pierwsze tytuły o tej tematyce publikował już w drugiej połowie lat 70. XIX w.: "Noc z 3 na 4 grudnia" (1875), "Liść akacji" (1876) oraz "Czerwona skrzynia (1877)." Twórca tzw. kryminału dworkowego, w którym akcja powieści dzieje się na polskiej prowincji, w majątkach szlacheckich, najczęściej na Kielecczyźnie (skąd pochodził autor), w zaborze rosyjskim. Do tej grupy należą przede wszystkim powieści kryminalne z lat 70. XIX w. Akcja powieści z lat 80. i 90. XIX w. rozgrywa się już najczęściej w Warszawie, stąd te powieści określane są mianem "warszawskich".
Wspólną cechą powieści kryminalnych Przyborowskiego było osadzenie ich akcji w przeszłości, najczęściej w 1 połowie XIX w., np. w czasach wojen napoleońskich lub tuż po. W twórczości kryminalnej przejawiają się elementy grozy, zaczerpnięte z literatury romantycznej, tajemnicze ukryte skarby, zjawy, szkielety, ruiny zamków, podziemia.
Najstarsze dwie powieści mają dopisek: "z akt sądowych", czym autor chciał prawdopodobnie uwiarygodnić historie w oczach czytelników.
Wczesna powieść "Czerwona skrzynia" (1877) ma wydźwięk antymasoński.
"Rubin wezyrski" (1880) jest powieścią historyczną z elementami powieści kryminalnej, aktualnie jest zaliczany przez badaczy do powieści kryminalnej.
Przełomowym tytułem jest "Szkielet w domu" (1887), w którym po raz pierwszy w polskiej literaturze autor zastosował suspens (zawieszenie akcji pod koniec odcinka/rozdziału).
Wśród powieści kryminalnych wyróżnia się "Widmo na Kanonii" (1891), zawierające jeden z najlepszych opisów gwary złodziejskiej w Warszawie końca XIX w..
Większość powieści drukowana była w odcinkach, najwięcej w Gazecie Kieleckiej. Przez lata nie miały one wydań książkowych. Dopiero w ostatnich latach część z nich ukazała się drukiem oraz jako wydania audio.
Wśród możliwych inspiracji dla powieści kryminalnych Walerego Przyborowskiego wskazuje się Edgara Allana Poe ("Zabójstwo przy Rue Morgue"), francuskiego pisarza Emile Gaboriau ("Gdzie winowajca?, Agent policyjny, Niewolnicy paryscy"), jak i angielskiego pisarza Williama Wilkie Collinsa.

</doc>
<doc id="922991" url="https://pl.wikipedia.org/wiki?curid=922991" title="Model kapitału ludzkiego">
Model kapitału ludzkiego

Model kapitału ludzkiego – opiera się na przekonaniu, że człowiek jest istotą zdolną, chętną do nauki, która dąży do samorealizacji poprzez własny rozwój. Dążenie do samodoskonalenia się wynika z jej naturalnej potrzeby.
Szanse pracy w przedsiębiorstwach wykorzystujących model kapitału ludzkiego mają nie tylko najlepsi. Ważnym atutem podczas rekrutacji są cechy osobowości kandydata takie jak: umiejętność pracy w zespole, chęć doskonalenia się, lojalność. Mają one większe znaczenie niż referencje i dyplomy. 
Korzyści.
Inwestycje w kapitał ludzki są korzyściami obustronnymi (zarówno dla pracownika, jak i pracodawcy).
Dla pracownika.
Głównymi zaletami tego modelu w odniesieniu do pracownika jest bezpieczeństwo zatrudnienia, dobry klimat pracy, niska stresogenność. Elementy te sprawiają, że pracownik chętniej przychodzi do pracy i lepiej ją wykonuje.
Dla pracodawcy.
Z zastosowania tego modelu wiele korzyści płynie również dla pracodawcy.
Są to: duża lojalność, zaangażowanie pracownika w wykonywaną pracę, niskie koszty rekrutacji.
Wady.
Wadami tego modelu są czasochłonne i drogie szkolenia pracowników dostosowujące ich do pracy i podnoszące ich kwalifikacje. Brak nowych pomysłów, idei, spojrzenia na świat może wynikać z niewielkiej rotacji pracowników.
Model kapitału ludzkiego jest często powiązany ze strategią konkurencji przez markę (przedsiębiorstwo oferuje produkt znany ze swoich zalet, walorów, kojarzonych z marką).
Prowadzenie polityki personalnej według modelu kapitału ludzkiego wiąże się z dużymi kosztami wynikającymi z nakładów na kształcenie pracowników, zapewnienie im możliwości kariery zawodowej itp. Jednak ponoszone koszty są współmierne do korzyści wynikających z zastosowania strategii konkurencji przez markę. Przedsiębiorstwo, którego przewagą konkurencyjną są niskie koszty, nie powinna stosować omawianej metody, bowiem mogłaby stracić swoją pozycję.

</doc>
<doc id="922997" url="https://pl.wikipedia.org/wiki?curid=922997" title="Amarildo Tavares da Silveira">
Amarildo Tavares da Silveira



</doc>
<doc id="923000" url="https://pl.wikipedia.org/wiki?curid=923000" title="Przekładaniec (film 1968)">
Przekładaniec (film 1968)

Przekładaniec – polska krótkometrażowa komedia fantastycznonaukowa z 1968 roku w reżyserii Andrzeja Wajdy na podstawie scenariusza Stanisława Lema, pierwsza z dwóch filmowych ekranizacji scenariusza tegoż pod nazwą "Czy pan istnieje, Mr Johns?"
Fabuła.
Akcja filmu rozgrywa się około 2000 roku. Odnoszący sukcesy kierowca rajdowy Richard Fox ciągle ulega groźnym wypadkom. Może jednak nadal uprawiać sport dzięki genialnemu doktorowi Burtonowi, który przeszczepia Foksowi na miejsce uszkodzonych części ciała narządy od ofiar jego własnych karamboli. Sprawę komplikuje fakt, że Fox zdaje się przejmować cząstki osobowości od dawców, wśród których jest zarówno kobieta, jak i pies. Prawnie rzecz wikła się jeszcze bardziej, gdy wskutek pecha, rajdowca nie stać na zapłatę rachunków medycznych oraz gdy po jednym z wypadków dawcą zostaje jego własny brat, który był jego pilotem. Pojawia się także kwestia wypłaty ubezpieczenia. Ubezpieczyciel chce wypłacić tylko 30 procent całej sumy, uzasadniając decyzję tym, że pochowano jedynie część zmarłego, a reszta jego narządów żyje i funkcjonuje w ciele jego brata. Wdowa po bracie mówi: "Jeśli to Richard, to niech odda pieniądze z ubezpieczenia, a jeśli to mój mąż, niech wraca do domu". Wdowa ginie w kolejnym wypadku.
Akcja filmu toczy się wokół pytania, ile jeszcze jest Richarda Foxa w Richardzie Foxie oraz jaka jest jego właściwa osobowość prawna. W zakończeniu w ciele złożonym z różnych przeszczepów z Richarda pozostaje tylko twarz, mózg przeszczepiony został od jego nowego pilota, który także zginął.
Obsada.
"Źródło: Filmpolski.pl"
Dubbing.
W filmie głos podkładali inni polscy aktorzy:
Produkcja.
"Przekładaniec" powstał w Zespole Realizatorów Filmowych „Kamera” pod kierownictwem artystycznym Jerzego Bossaka. Reżyserem filmu był Andrzej Wajda. Futurystyczne kostiumy, inspirowane modą zachodnią, zaprojektowała Barbara Hoff. Umowną, stylizowaną na konstruktywizm scenografię wykonała Teresa Barska. Muzyka ilustracyjna była zaś dziełem Andrzeja Markowskiego, który wcześniej współpracował z reżyserem przy "Pokoleniu" i "Popiołach". Muzyka Markowskiego miesza ze sobą styl jazzowy i dźwięki elektroniczne typowe dla wczesnej filmowej fantastyki naukowej. Dynamiczne zdjęcia do filmu zrealizował Wiesław Zdort. W głównej roli Richarda Foxa wystąpił Bogumił Kobiela, który wcześniej współpracował z Wajdą przy "Popiele i diamencie" oraz filmie "Wszystko na sprzedaż". Brata Richarda ucieleśniał brat Bogumiła, Marek. Niedługo po realizacji "Przekładańca" Bogumił Kobiela zginął w wypadku samochodowym.Okres zdjęciowy "Przekładańca" trwał od 24 maja do 21 czerwca 1968 roku, a zdjęcia kręcono w Warszawie i Chicago. 17 sierpnia 1968 roku na kanale Telewizji Polskiej odbyła się telewizyjna premiera filmu. Wajda później żałował, że nie uczynił ze scenariusza Lema pełnometrażowego filmu kinowego.
Odbiór.
Film ten, jako jedna z niewielu adaptacji dzieł Lema, spotkał się z pozytywną recenzją samego pisarza, na co wpływ miał zapewne jego własny udział w pisaniu scenariusza. W sierpniu 1968 w liście do reżysera Andrzeja Wajdy Lem m.in. chwalił scenografię, grę aktorską i jedynie wyrażał wątpliwość, czy szybkie tempo nie utrudni odbioru dzieła przeciętnemu widzowi, ale dodał, że nie może tego osądzać, bo znał scenariusz.
Janina Falkowska, analizując "Przekładańca" po latach, pisała, iż „Wajda nie wnika głębiej w moralne i społeczne konsekwencje transplantacji niż po to, by stworzyć lekki, zabawny i bardzo krótki (trzydzieści dziewięć minut) film”. Falkowska dopowiadała jednak, że "Przekładaniec" „świadczy o umiejętnościach reżysera w konstruowaniu przekonującej, a zarazem bardzo zabawnej historii”. Zdaniem Małgorzaty Bugaj "Przekładaniec" jest „wyjątkowym eksperymentem estetycznym i tematycznym: oddalony od typowych dla reżysera tematów politycznych i historycznych, ale wciąż obracający się wokół palących kwestii filozoficznych, ujawnia zakres i różnorodność jego twórczości”. Według Jerzego Koralewskiego z portalu Stopklatka ta „groteskowa wizja świata przyszłości, w którym transplantacje stały się niemal powszednie, została brawurowo wyreżyserowana i zagrana”.

</doc>
<doc id="923001" url="https://pl.wikipedia.org/wiki?curid=923001" title="New York Pennsylvania Station">
New York Pennsylvania Station

Pennsylvania Station (Penn Station) – główna stacja węzłowa Nowego Jorku, obsługująca zarówno podróżujących metrem nowojorskim jak i koleją naziemną pomiędzy New Jersey (Newark) a centrum Nowego Jorku. Stacja mieści się pod ziemią (pod "Pennsylvania Plaza"), w środkowej części Manhattanu. Jej właścicielem są koleje Amtrak. Penn Station obsługuje największą liczbę pasażerów w USA (w 2006 było to 7.546.208 osób).
Stacja jest częścią systemu linii kolejowych Northeast Corridor, które rozciągają się na południe do Waszyngtonu, a na północy do Bostonu. Połączenia międzymiastowe obsługują koleje "New Jersey Transit" i "Long Island Railroad". Z Penn Station połączonych jest sześć linii metra.
Nazwa stacji pochodzi od nazwy linii kolejowych - "Pennsylvania Railroad", które zapoczątkowały jej budowę. Jej zasadnicza część powstała w latach 1905-1910. Budynek z tego okresu wyróżniał się piękną klasycystyczną bryłą, która była jedną z pereł architektonicznych miasta w tym czasie. W latach 60. nadziemna część stacji została zburzona, a na jej miejscu stanęło Madison Square Garden.
Po drugiej stronie rzeki Hudson (od strony Nowego Jorku) mieści się stacja "Newark Penn Station", która została otwarta w 1935 roku. Stanowi ona główny punkt przesiadkowy dla pasażerów z dolnego Manhattanu, podróżujących "PATH-em" oraz liniami "NJ Transit" i "Amtrak". 
Penn Station leży na trzech poziomach. Zaczynając od góry, na pierwszym z nich znajdują się: poczekalnie, kasy biletowe i obiekty handlowe. Ze środkowego poziomu pasażerowie mają dostęp do linii metra ("IND 8th Avenue" i "IRT 7th Avenue"), oprócz tego podróżni mają do dyspozycji kolejne sklepy i poczekalnie. Na najniższym piętrze mieszczą się perony.
Połączenia.
PATH (Port Authority Trans-Hudson).
PATH technicznie nie obsługuje Penn Station, jego stacja przesiadkowa jest natomiast położona w jej sąsiedztwie.

</doc>
<doc id="923004" url="https://pl.wikipedia.org/wiki?curid=923004" title="Zmierzch tytanów (film 1981)">
Zmierzch tytanów (film 1981)

Zmierzch tytanów (ang. "Clash of the Titans") – film przygodowy koprodukcji amerykańsko-brytyjskiej z 1981 roku, wykorzystujący grecki mit o Perseuszu. W roli herosa wystąpił Harry Hamlin.
Fabuła.
Akrizjos, król Argos zamyka w trumnie swoją córkę Danaę wraz z wnukiem Perseuszem pod zarzutem cudzołóstwa. I posyła na morze. Bierze na świadków bogów olimpijskich twierdząc, że to nie zbrodnia. Nie wie, że ojcem dziecka jest sam Zeus. Ten wpada w furię. Rozkazuje Posejdonowi uwolnić Krakena, potwora morskiego i ostatniego z Tytanów. Ma zniszczyć miasto i zadbać, aby każdy mieszkaniec zginął. Ale Akrizjosa zabija samemu. Posejdon ma zadbać, by Danae i jej dziecię wylądowali na bezpiecznej wyspie Serifos i wiedli szczęśliwe życie.
Około dwudziestu lat później Zeus skazuje na straszliwe oszpecenie Kaliposa. Za "zabijanie każdej żywej istoty". Szczególnie za wybicie latających koni, z których uchował się tylko Pegaz. Na nic zdały się błagania jego matki Tetydy. Miał poślubić księżniczkę Andromedę. Tetyda nie mogła pomóc synowi. Ale umniejszyła jego ból dbając by nikt inny nie tknął nigdy Andromedy. Jej matka Kasjopeja jest królową Joppy. Miasto – ośrodkiem kultu Tetydy. Przemówiła do swoich kapłanów w snach i wróżbach. Nakazując by każdy kandydat do ręki Andromedy musiał rozwiązywać zagadkę indywidualnie dobraną. Kto nie zgadnie, tego zabić. Tymczasem wysłała Perseusza właśnie do Joppy. Wściekłemu Zeusowi uzasadniając tym, że w jego wieku czas udowodnić swoją męskość i poznać trudy dorosłego życia. Zeus kazał Herze sprezentować mu tarczę, Atenie hełm niewidzialności, a Afrodycie miecz. Była to broń na "boską miarę". Używając hełmu, Perseusz odkrył, że dusza Andromedy wbrew swojej woli opuszcza ciało nocą, by spotkać się z Kaliposem. Ten wymyśla wciąż nowe zagadki dla zalotników. Andromeda ma dosyć egzekucji i błaga go o uwolnienie miasta z klątwy. Na próżno. Gdy wróciła do pałacu, Perseusz walczy z nim. Za darowanie życia zobowiązuje go do zdjęcia klątwy. Po czym wraca do Joppy i rozwiązuje zagadkę.
Tetyda jednak nie daje za wygraną. Nie może ukarać człowieka, którego chroni sam Zeus. Ale może ukarać tych, których on kocha. I tym sposobem pomści krzywdę Kaliposa.
Nagrody i nominacje.
Nagrody Saturn 1981

</doc>
<doc id="923005" url="https://pl.wikipedia.org/wiki?curid=923005" title="Synagoga w Ciechanowcu">
Synagoga w Ciechanowcu

Synagoga w Ciechanowcu – synagoga znajdująca się w Ciechanowcu przy ulicy Mostowej 6, niedaleko rynku.
Synagoga została zbudowana pod koniec XIX wieku. Podczas II wojny światowej hitlerowcy zdewastowali synagogę. Po wojnie budynek synagogi służył jako sklep, młyn oraz biura. W 1989 roku rozpoczęto remont synagogi z przeznaczeniem jej na dom kultury. Po kilku latach remont został przerwany. W chwili obecnej następuje ponowna dekapitalizacja obiektu.
Murowany budynek synagogi wzniesiono na planie prostokąta. W południowo-wschodniej części znajduje się prostokąta główna sala modlitewna, przykryta stropem wzmocnionym podciągami, podpartym czterema prostymi filarami dawnej bimy. W południowo-zachodniej części znajduje się przedsionek, z umieszczonym nad nim babińcem. Częściowo zachowany wystrój zewnętrzny.
Szkic budynku synagogi dostępny jest w „Księdze Pamięci Żydów Ciechanowca”.

</doc>
<doc id="923012" url="https://pl.wikipedia.org/wiki?curid=923012" title="Model sita">
Model sita

Model sita – w teorii zarządzania sposób podejścia do zagadnienia doboru pracowników do przedsiębiorstwa. Główną tezą modelu jest założenie, że człowiek (pracownik) jest istotą „gotową”, w pełni już ukształtowaną i zmiana jego samego (zachowanie, przyzwyczajenia) jest bardzo trudna lub wręcz niemożliwa. Dlatego też przedsiębiorstwo stara się wyłonić najlepszych kandydatów z rynku pracy, a dzięki temu zapewnić organizacji najlepszych pracowników.
Pracowników pozyskuje się poprzez rekrutację lub przy pomocy „łowców głów” (szczególnie pracowników wyższego szczebla).
Podczas rekrutacji zaprasza się jak największą grupę kandydatów, by móc wybrać z nich tych, którzy najlepiej spełniają wszystkie wymagania i oczekiwania pracodawcy. Przydatność pracownika mierzona jest poprzez posiadane kwalifikacje, kursy, dyplomy, referencje. W trakcie wykonywania pracy pracownik poddany jest ciągłej rywalizacji i konkurencji między współpracownikami. Poprzez okresowe oceny kwalifikuje się go do jednej z poszczególnych grup:
Model sita wychodzi z założenia, że na stałe zostają tylko diamenty, czyli osoby cenne. Na słabszych pracowników nie ma miejsca w organizacji.
Brak pewności zatrudnienia powoduje, że model sita nie sprzyja lojalności pracowników wobec przedsiębiorcy. Ciągła konkurencja i rywalizacja w przedsiębiorstwie wymuszają na pracownikach ciągły rozwój oraz podnoszenie kwalifikacji, które w większości przypadków każdy z pracowników finansuje w swoim zakresie. Ciągły stres oraz brak gwarancji zatrudnienia przyczyniają się do mało przyjemnej atmosfery pracy.
Zasady wykorzystywane w modelu sita:

</doc>
<doc id="923018" url="https://pl.wikipedia.org/wiki?curid=923018" title="Uakari czerwono-biały">
Uakari czerwono-biały

Uakari czerwono-biały, uakari biały ("Cacajao calvus") – gatunek ssaka naczelnego z podrodziny saki (Pitheciinae) w obrębie rodziny sakowatych (Pitheciidae). 
Zasięg występowania.
Uakari czerwono-biały występuje w brazylijskiej części Amazonii, ograniczony głównie do dużej wyspy rzecznej, graniczącej z rzekami Japurá, Auati-Paraná i Solimões.
Taksonomia.
Gatunek po raz pierwszy naukowo opisał w 1847 roku francuski zoolog Isidore Geoffroy Saint-Hilaire nadając mu nazwę "Brachyurus calvus". Jako miejsce typowe odłowu holotypu Geoffroy Saint-Hilaire wskazał lewy brzeg rzeki Solimôes, naprzeciwko Fonte Boa, w Amazonii, w Brazylii.
Autorzy "Illustrated Checklist of the Mammals of the World" rozpoznawali cztery podgatunki, ale ostatnie odkrycia nowych populacji zmieniły ten podział taksonomiczny, wyodrębniając taksony "ucayalii", "rubicundus" i "novaesi" do rangi odrębnych gatunków.
Morfologia.
Długość ciała (bez ogona) samic 36–57 cm, samców 38–56 cm, długość ogona samic 14–17 cm, samców 14–19 cm; masa ciała samic 2,3–3 kg, samców 3–3,5 kg. 
Tryb życia.
Żyją w stadach złożonych zwykle z 10-30, a czasem nawet 100 osobników. Żywią się owocami, liśćmi, nektarem i niektórymi owadami. Samica rodzi jedno młode. Dojrzałość płciową samice uzyskują w wieku 3 lat, natomiast samce w wieku 6 lat.
Zagrożenia i ochrona.
W Czerwonej księdze gatunków zagrożonych Międzynarodowej Unii Ochrony Przyrody i Jej Zasobów został zaliczony do kategorii VU ("vulnerable").

</doc>
<doc id="923019" url="https://pl.wikipedia.org/wiki?curid=923019" title="Molinezja żaglopłetwa">
Molinezja żaglopłetwa

Molinezja żaglopłetwa ("Poecilia velifera") – słodkowodna ryba akwariowa z rzędu karpieńcokształtnych (Cyprinodontiformes) i rodziny piękniczkowatych.

</doc>
<doc id="923020" url="https://pl.wikipedia.org/wiki?curid=923020" title="Port Authority Trans-Hudson">
Port Authority Trans-Hudson

Port Authority Trans-Hudson (PATH) – system metra w Stanach Zjednoczonych, łączącej dzielnicę Nowego Jorku – Manhattan z miejscowościami położonymi po drugiej stronie rzeki Hudson, w stanie New Jersey (Jersey City, Hoboken, Harrison i Newark).
PATH jest jedną z niewielu kolei, które działają 24 godziny na dobę. Składy PATH pokonują Hudson poprzez tunele leżące pod dnem rzeki.
PATH ma dwie stacje końcowe na Manhattanie: World Trade Center (WTC) i 33rd Street.

</doc>
<doc id="923022" url="https://pl.wikipedia.org/wiki?curid=923022" title="Owoc pozorny">
Owoc pozorny

Owoc pozorny (rzekomy, szupinkowy, łac. "pseudofructus") – organ roślin okrytonasiennych zawierający nasiona, który w odróżnieniu od owoców właściwych nie powstaje wyłącznie ze ścian zalążni słupka, lecz także innej części kwiatu. Najczęściej wykształca się z rozrośniętego mięsistego dna kwiatowego, rzadziej okwiatu lub przysadki. Jeden owoc pozorny wywodzi się z jednego wielozalążniowego kwiatu.
Owoce pozorne występują najczęściej u przedstawicieli rodziny różowatych:

</doc>
<doc id="923023" url="https://pl.wikipedia.org/wiki?curid=923023" title="Złota róża">
Złota róża

Złota róża – statuetka w kształcie róży lub bukietu róż, wykonana ze złota, czasem srebra, poświęcona przez papieża. 
Złote róże przekazywane są kościołom, sanktuariom, władcom lub innym osobistościom jako wyraz szacunku i uznania. Zwyczaj ten sięga X wieku. Początkowo papież poświęcał zwykłą różę w kościele pw. Świętego Krzyża Jerozolimskiego na wzgórzu laterańskim w Rzymie w niedzielę "Laetare", jako jeden z symboli Jezusa Chrystusa. W 1049 r. papież Leon IX, fundując klasztor Świętego Krzyża w Eguisheim, zlecił jego kanoniczkom przysyłanie złotej róży o wadze 2 uncji rzymskich lub złota potrzebnego na jej wykonanie. Wręczenie pierwszej złotej róży wiąże się z I wyprawą krzyżową (1096). Z kolei pierwszą osobą, o której wiadomo, że ją otrzymała jest Fulko IV – hrabia Andegawenii.
Wśród sanktuariów, którym ofiarowano złotą różę znajdują się: sanktuarium Santa Casa w Loreto, sanktuarium Matki Bożej Fatimskiej w Fatimie, sanktuarium Matki Bożej z Guadalupe, sanktuarium w Goa, sanktuarium Matki Bożej w Lourdes, sanktuarium w Pistoi, Bazylika św. Piotra na Watykanie, Bazylika św. Marka w Wenecji, sanktuarium w Nazarecie. 
Pierwszą złotą różę papież ofiarował Polsce na pamiątkę śmierci Władysława Warneńczyka. Sanktuarium na Jasnej Górze otrzymało trzy złote róże. Pierwszą od Pawła VI, któremu jednak władze PRL nie pozwoliły przyjechać do Polski, więc przywiózł ją dopiero Benedykt XVI. Podczas pierwszej pielgrzymki do Polski w 1979 r. Jan Paweł II ofiarował Matce Boskiej Częstochowskiej własną złotą różę, a w 1987 r. na krakowskich Błoniach wręczył różę dla sanktuarium w Kalwarii Zebrzydowskiej. W 2006 roku Papież Benedykt XVI uhonorował różą Miejsce Pamięci i Muzeum Auschwitz-Birkenau - ta papieska róża jako jedyna jest koloru czarnego. 14 lutego 2012 roku papież Benedykt XVI ofiarował Różę Świętogórskiej Róży Duchownej w Sanktuarium Matki Boskiej Świętogórskiej w Gostyniu. 28 lipca 2016 roku papież Franciszek ofiarował Matce Boskiej Częstochowskiej złotą różę, jest to już czwarta róża, jaka została przekazana przez papieży na przestrzeni wieków.

</doc>
<doc id="923026" url="https://pl.wikipedia.org/wiki?curid=923026" title="Nervi">
Nervi

Nervi - nadmorska miejscowość w północnych Włoszech (Liguria), obecnie wschodnia dzielnica Genui. Miejsce śmierci publicysty i współzałożyciela PPS Bolesława Jędrzejowskiego oraz Juliana Baltazara Marchlewskiego, polskiego i radzieckiego polityka i ekonomisty.

</doc>
<doc id="923027" url="https://pl.wikipedia.org/wiki?curid=923027" title="Droga wojewódzka nr 966">
Droga wojewódzka nr 966

Droga wojewódzka nr 966 (DW966) – droga wojewódzka o długości 50,6 km łącząca Wieliczkę z Tymową, położona w województwie małopolskim. Posiada 11 obiektów mostowych.

</doc>
<doc id="923028" url="https://pl.wikipedia.org/wiki?curid=923028" title="Tiga (muzyk)">
Tiga (muzyk)

Tiga (właściwie Tiga James Sontag) (ur. 1974 w Montrealu) – kanadyjski DJ i producent muzyczny działający na rynku muzycznym od 2001. Tworzy muzykę elektroniczną zaliczaną do gatunku electroclash, electro house, house i minimal.
Zadebiutował singlem "Sunglasses at Night", który wydał w duecie z Zyntheriusem. Jest to cover przeboju Coreya Harta z 1984. Wraz z Jorim Hulkkonenem, Tiga był współproducentem tej płyty. Do piosenki nakręcono teledysk, w którym zagrała Amanda Lepore. Debiutancki singel okazał się sukcesem, natomiast Tiga rozpoczął pracę m.in. nad kompilacją (2002), która wchodzi w skład wydawanej serii kompilacji DJ-Kicks. Tiga wydawał kolejne single: "Hot in Here" (2003), "Pleasure from the Bass" (2004), "You Gonna Want Me" (2005) i "3 Weeks" (2006), a w 2006 swój debiutancki album studyjny – "Sexor". W 2009 roku ukazała się druga płyta artysty pt.: "Ciao!".
Tiga prowadzi swoją audycję w radiu BBC 6 pod nazwą "My Name is Tiga" gdzie prezentowane są nie wydane bądź wcześniej niepublikowane utwory. Karierę z nadawaniem Tiga zacząć w latach 90s w radiu CKUT w audycji "The Tiga and Gnat Show". Dopiero kilka lat później rozpoczął swój podcast pod nazwą "My Name is Tima" który aktualnie jest częścią comiesięcznego harmonogramu radia BBC 6
Artysta zadebiutował także w filmie Ivory Tower z 2010 roku, w którym zagrała również Chilly Gonzales, Feist i Peaches. Film zdobył wyróżnienie na Międzynarodowym Festiwalu Filmowym w Locarno.
Kolejnym sukcesem jest zamieszczenie jego utworu z 2013 roku "Plush" (Jacques Lu Cont remix) w bestsellerowej grze Grand Theft Auto V.
Od 2001 roku Tiga koncertuje na całym świecie, a także występuje na festiwalach, m.in.: We Love Sounds, Renaissance, Oxegen Festival, T in the Park, Exit Festival, Melt Festival, Lovebox Festival, Urban Art Forms, Creamfields, Electrosonic, Space &amp; Sound Festival, Amore Festival, Soulwaxmas, Sonar Festival i wiele innych.
Dyskografia.
Remiksy.
Tiga zremiksował utwory takich wykonawców, jak Bran Van 3000, Depeche Mode, Dannii Minogue, Scissor Sisters, Peaches, Felix da Housecat, Cabaret Voltaire, Soulwax, LCD Soundsystem, FC Kahuna, Télépopmusik, Märtini Brös., FPU (Peter Benisch) oraz Pet Shop Boys. Ponadto pojawiał się w wydawnictwach muzycznych m.in. w "Richard X Presents His X-Factor Vol. 1" (Richarda X) czy "Different" (Joriego Hulkkonena).

</doc>
<doc id="923032" url="https://pl.wikipedia.org/wiki?curid=923032" title="Pennsylvania Station">
Pennsylvania Station



</doc>
<doc id="923033" url="https://pl.wikipedia.org/wiki?curid=923033" title="2001. Odyseja kosmiczna">
2001. Odyseja kosmiczna



</doc>
<doc id="923036" url="https://pl.wikipedia.org/wiki?curid=923036" title="Choroba wrodzona">
Choroba wrodzona



</doc>
<doc id="923044" url="https://pl.wikipedia.org/wiki?curid=923044" title="André Le Brun">
André Le Brun



</doc>
<doc id="923048" url="https://pl.wikipedia.org/wiki?curid=923048" title="Dewiator">
Dewiator



</doc>
<doc id="923050" url="https://pl.wikipedia.org/wiki?curid=923050" title="Dewiacja magnetyczna">
Dewiacja magnetyczna



</doc>
<doc id="923051" url="https://pl.wikipedia.org/wiki?curid=923051" title="Machanidas">
Machanidas

Machanidas (gr. Μαχανίδας) – tyran Sparty w okresie od ok. 211 p.n.e. do 207 p.n.e. 
W czasie I wojny macedońskiej Machanidas walczył z Achajami, którzy byli sprzymierzeni z Filipem V Macedońskim. W roku 209 p.n.e. zaatakował i zajął Tegeę miasto w Arkadii. Następnie w roku 208 p.n.e. zaatakował Argos i Elidę mimo trwających igrzysk olimpijskich. Zginął podczas bitwy pod Mantineją w 207 p.n.e. z rąk Filopojmena z Megalopolis.

</doc>
<doc id="923056" url="https://pl.wikipedia.org/wiki?curid=923056" title="Kazimierz Drużbacki">
Kazimierz Drużbacki

Kazimierz Drużbacki herbu Lew (zm. w 1740 roku) – skarbnik ziemi żydaczowskiej. W 1720 ożenił się z poetką staropolską Elżbietą Drużbacką z domu Kowalską. Miał z nią dwie córki. Młodsza umarła w dzieciństwie, a starsza, Marianna, w 1760 wraz z sześciorgiem dzieci umarła na ospę. Kazimierz Drużbacki dzierżawił min. majątek Rzemień nad Wisłoką.

</doc>
<doc id="923057" url="https://pl.wikipedia.org/wiki?curid=923057" title="Paulo Santos">
Paulo Santos

Paulo Santos, właśc. Paulo Jorge Silva Santos (ur. 11 grudnia 1972 w Lizbonie) – piłkarz portugalski grający na pozycji bramkarza.
Kariera klubowa.
Piłkarską karierę Paulo Santos rozpoczynał w małym klubie Uniao Recreativa Mirense. W 1991 roku grał w nim w pierwszym w składzie w trzeciej lidze Portugalii. Następnie Santos przeszedł do CD Olivais e Moscavide, skąd po roku trafił do słynnej Benfiki Lizbona, ale zagrał w niej w sezonie 1993/1994 zaledwie minutę w jednym meczu będąc rezerwowym dla Neno i dzięki temu odebrał medal za mistrzostwo Portugalii. Po sezonie odszedł z Benfiki i przez sezon grał w drugoligowym FC Penafiel. Stamtąd w 1995 roku trafił do Estreli Amadora. Wywalczył w niej miejsce w wyjściowej jedenastce stając się solidnym ligowym bramkarzem, a w 1997 swoją postawą przyczynił się do zajęcia przez Estrelę 7. miejsca w lidze, najwyższego w historii tego klubu.
W 1998 roku Paulo Santos przeszedł do beniaminka portugalskiej ekstraklasy, FC Alverca. Z klubem tym przez trzy sezony grał w ekstraklasie za każdym razem pomagając mu w uniknięciu degradacji, aż w końcu w 2001 roku zgłosiło się po niego FC Porto i Santos trafił do tego zespołu. W zespole prowadzonym przez Octávio Machado, a następnie José Mourinho rozegrał jednak tylko 8 spotkań, gdyż pewne miejsce w składzie miał Vítor Baía, a był jeszcze Rosjanin Siergiej Owczinnikow. W 2002 roku Santos odszedł z Porto na wypożyczenie do Varzim SC, z którym spadł z ligi. Sezon 2003/2004 spędził jednak w rezerwach Porto i dopiero latem 2004 został pierwszym bramkarzem Sportingu Braga, z którym dwukrotnie zajął 4. miejsce w lidze, a w sezonie 2006/2007 wystąpił z klubem z Bragi w rozgrywkach Pucharu UEFA dochodząc z nim do 1/8 finału (dwie porażki po 2:3 z Tottenhamem).
Pod zakończeniu rozgrywek 2007/2008 kontrakt bramkarza z Bragą został rozwiązany i piłkarz pozostał bez klubu. W połowie sezonu 2008/2009 podpisał kontrakt z klubem Odivelas, a w lipcu 2009 roku odszedł do GD Estoril-Praia.
Kariera reprezentacyjna.
W reprezentacji Portugalii Paulo Santos zadebiutował 16 listopada 2005 roku w zremisowanym 1:1 meczu z Irlandią Północną. W 2006 roku selekcjoner Portugalii Luiz Felipe Scolari powołał awaryjnie Santosa do kadry na Mistrzostwa Świata w Niemczech w miejsce kontuzjowanego Bruno Vale. Santos był na turnieju trzecim bramkarzem dla Ricardo oraz Quima, nie wystąpił ani razu, ale zajął z Portugalią 4. miejsce w tym turnieju.

</doc>
<doc id="923058" url="https://pl.wikipedia.org/wiki?curid=923058" title="Niwelacje">
Niwelacje



</doc>
<doc id="923060" url="https://pl.wikipedia.org/wiki?curid=923060" title="Meinhard von Gerkan">
Meinhard von Gerkan



</doc>
<doc id="923062" url="https://pl.wikipedia.org/wiki?curid=923062" title="Mutatio controversiae">
Mutatio controversiae

Mutatio controversiae (łac. zmiana przedmiotu sporu) – nieuczciwy zabieg erystyczny polegający na stopniowej zmianie przedmiotu sporu w sytuacji, gdy dyskutant zrozumie, że nie ma racji. 

</doc>
<doc id="923063" url="https://pl.wikipedia.org/wiki?curid=923063" title="Odyseja kosmiczna 3001">
Odyseja kosmiczna 3001



</doc>
<doc id="923065" url="https://pl.wikipedia.org/wiki?curid=923065" title="Tegea">
Tegea

Tegea (gr. "Τεγέα") – jedno z najstarszych i najpotężniejszych miast w starożytnej Grecji w Arkadii. Wzmiankowane w katalogu okrętów w Iliadzie. Obecnie, pozostałości polis leżą 10 km na południowy wschód od miasta Tripolis, na terenie wsi Alea. Na terenie starożytnego miasta znajdowało się sanktuarium Demeter i Persefony oraz świątynia Ateny "Alea", która była ważnym centrum religijnym w starożytnej Grecji oraz słynnym azylem dla zbiegów. Pierwotna świątynia spłonęła w 394 p.n.e., odbudowana została według projektu Skopasa.
Historia.
Ok. 560 p.n.e., po długim okresie walk o dominację w Arkadii, Tegea została pokonana przez Spartę. W 370 p.n.e. została otoczona murami obronnymi, a w 362 p.n.e. wraz z innymi poleis, które zawiązały Ligę Arkadyjską, wystąpiła przeciw Sparcie. Efektem kilkakrotnych starć było utwierdzenie hegemonii Sparty.
W 395 r. n.e. miasto zostało zniszczone przez Gotów, a następnie odbudowane pod nową nazwą "Nikli", stając się ważnym bizantyjskim ośrodkiem na Peloponezie.

</doc>
<doc id="923069" url="https://pl.wikipedia.org/wiki?curid=923069" title="Pomiary wysokościowe">
Pomiary wysokościowe



</doc>
<doc id="923071" url="https://pl.wikipedia.org/wiki?curid=923071" title="Gwenifer">
Gwenifer



</doc>
<doc id="923072" url="https://pl.wikipedia.org/wiki?curid=923072" title="Tiger Hillarp Persson">
Tiger Hillarp Persson

Tiger Hillarp Persson (ur. 28 października 1970 w Malmö) – szwedzki szachista, arcymistrz od 1999 roku.
Kariera szachowa.
Od połowy lat 90. należy do ścisłej czołówki szwedzkich szachistów. W 2003 r. zdobył w Umei tytuł wicemistrza Szwecji, w 2005 r. w Göteborgu - medal brązowy, a w latach 2007 (w Sztokholmie) i 2008 (w Vaxjo) – złote.
Wielokrotnie reprezentował Szwecję w turniejach drużynowych, m.in.: ; dwukrotny medalista: indywidualnie – dwukrotnie brązowy (, ) oraz .
Wystąpił w wielu międzynarodowych turniejach, zwyciężając bądź dzieląc I miejsca m.in. w:
Do swoich sukcesów zaliczyć również może II miejsca w mistrzostwach krajów nordyckich w Vammali (2005, za Jewgienijem Agrestem) oraz dwukrotnie w turniejach "Sigeman &amp; Co" w Malmö (2006, za Janem Timmanem, wspólnie z Suatem Atalikiem oraz 2007, za Iwanem Czeparinowem, wspólnie z Janem Timmanem i Emanuelem Bergiem).
Najwyższy ranking w dotychczasowej karierze osiągnął 1 kwietnia 2009 r., z wynikiem 2618 zajmował wówczas pierwsze miejsce wśród szwedzkich szachistów.

</doc>
<doc id="923075" url="https://pl.wikipedia.org/wiki?curid=923075" title="Pomiary kątowe">
Pomiary kątowe



</doc>
<doc id="923107" url="https://pl.wikipedia.org/wiki?curid=923107" title="Dokumentacja pomiarowa">
Dokumentacja pomiarowa



</doc>
<doc id="923113" url="https://pl.wikipedia.org/wiki?curid=923113" title="Umbrello">
Umbrello

Umbrello UML Modeller – darmowy program komputerowy służący do tworzenia diagramów UML, dostępny dla systemów typu Unix. Jest częścią środowiska graficznego KDE i udostępniany jest na licencji GNU General Public License.

</doc>
<doc id="923116" url="https://pl.wikipedia.org/wiki?curid=923116" title="Agnieszka Habsburżanka (zm. 1392)">
Agnieszka Habsburżanka (zm. 1392)

Agnieszka Habsburżanka (ur. 1315/1321-1326 w Wiedniu, zm. 2 lutego 1392 Świdnicy) – żona Bolka II Małego, księżna świdnicko-jaworska, młodsza córka księcia Leopolda I z dynastii Habsburgów i Katarzyny Sabaudzkiej.
W 1338 r. (zapewne w czerwcu) Bolko II poślubił Agnieszkę w celu zwiększenia swojej międzynarodowej pozycji w rywalizacji z Luksemburgami. Małżeństwo było bezpotomne, jednak istnieje legenda mówiąca o tym, że syn książęcej pary - Bolesław (Bolko) - został z zemsty zamordowany przez rycerza Lottara. Po śmierci Bolka II Małego w 1368 r. księstwo świdnicko-jaworskie dostało się w jej ręce jako oprawa wdowia. Rządziła nim ponad dwie dekady aż do śmierci w 1392 roku.
Agnieszka została pochowana w kościele franciszkańskim w Świdnicy.

</doc>
<doc id="923124" url="https://pl.wikipedia.org/wiki?curid=923124" title="Tamburmajorki">
Tamburmajorki



</doc>
<doc id="923125" url="https://pl.wikipedia.org/wiki?curid=923125" title="Tamburmajorka">
Tamburmajorka



</doc>
<doc id="923128" url="https://pl.wikipedia.org/wiki?curid=923128" title="Pomiary odległościowe">
Pomiary odległościowe



</doc>
<doc id="923129" url="https://pl.wikipedia.org/wiki?curid=923129" title="Skala makiawelizmu">
Skala makiawelizmu

Skala makiawelizmu (ang. "Machiavellian Scale"; skala Macha) – skala wprowadzona do psychologii przez Richarda Christiego służąca badaniu osobowości. W trakcie testu badany proszony jest o odpowiedź na pytanie, czy zgadza się z podanymi stwierdzeniami makiawelizmu. Wiele zdań zawartych w teście to dosłowne cytaty zaczerpnięte z dzieł Niccola Machiavellego.

</doc>
<doc id="923132" url="https://pl.wikipedia.org/wiki?curid=923132" title="Skala macha">
Skala macha



</doc>
<doc id="923149" url="https://pl.wikipedia.org/wiki?curid=923149" title="Nowa Synagoga w Boćkach">
Nowa Synagoga w Boćkach

Nowa Synagoga w Boćkach – nieistniejąca synagoga znajdująca się w Boćkach na rogu ulic Załońskiej i Dubieńskiej.
Synagoga została zbudowana w 1807 roku za zezwoleniem biskupa Łuckiego z 1790 roku. Podczas II wojny światowej hitlerowcy zburzyli synagogę. Po wojnie nie została odbudowana.
Murowany budynek wzniesiono na planie prostokąta. Wejście główne bezpośrednio prowadziło do głównej sali modlitewnej. Z boku znajdowała się dobudowana w późniejszym okresie, mała przybudówka, w której znajdowały się schody do małej galerii dla kobiet. Synagoga miała dwie kondygnacje i kryta była dachem polskim z dachówką. W oknach znajdowały się barwne witraże z gwiazdą Dawida.

</doc>
<doc id="923163" url="https://pl.wikipedia.org/wiki?curid=923163" title="Tiga James Sontag">
Tiga James Sontag



</doc>
<doc id="923164" url="https://pl.wikipedia.org/wiki?curid=923164" title="Tiga Sontag">
Tiga Sontag



</doc>
<doc id="923165" url="https://pl.wikipedia.org/wiki?curid=923165" title="Tiga (DJ)">
Tiga (DJ)



</doc>
<doc id="923166" url="https://pl.wikipedia.org/wiki?curid=923166" title="Cizeta Moroder V-16">
Cizeta Moroder V-16

Cizeta Moroder V16T – supersamochód skonstruowany i wyprodukowany przez Claudio Zampoliego i Marcello Gandiniego. Moroder V16T posiada benzynowy silnik 6.0 64v V16 z wtryskiem wielopunktowym. Mimo wysokiej ceny 3,6 mln franków francuskich w 1992 auto znalazło aż 10 nabywców, później jednak produkcja spadała, by stanąć ostatecznie w 1995 roku. Jest ona jednym z bardzo niewielu samochodów, w którym zamontowano silnik V16, i prawdopodobnie jedynym, w którym tego typu silnik zamontowany jest w układzie poprzecznym. Projekt nadwozia został opracowany przez Marcello Gandiniego. Produkcja trwała od 1991 roku do 1995. Rok później w 1995 roku zamknięto firmę i ogłoszono upadłość. 
Historia.
Moroder został zaprojektowany przez Marcello Gandiniego dla Lamborghini jako następca modelu Countach. Jednak Chrysler, do którego należało wówczas Lamborghini nie zaaprobował futurystycznego kształtu nadwozia, a Gandini powrócił do deski kreślarskiej. Jednak wkrótce samochodem zainteresował się włoski przedsiębiorca Claudio Zampoli. Pod maską zamontował potężny silnik w układzie V16 i tak właśnie powstała Cizeta Moroder. Samochody były produkowane ręcznie, w niewielkiej manufakturze koło Modeny, zatem w niewielkiej odległości od fabryki Ferrari i Lamborghini.
Silnik Moroder V16T.
Tak naprawdę nie był to oryginalny silnik V16, a połączone dwie jednostki Lamborghini V8. Jednak samochód figuruje jako pierwszy z tego rodzaju silnikiem w powojennej historii motoryzacji. Silnik został wykonany całkowicie w technice 4-zaworowej z 5995 cm³ uzyskiwał moc max. 399 kW (540 KM) przy 8000 obr./min, a moment obrotowy 540 Nm przy 6000 obr./min.
Osiągi.
Mimo znacznej masy 1600 kg samochód charakteryzuje się bardzo dobrymi osiągami. Co prawda w połowie lat 90. nie imponował już prędkością maksymalną i przyśpieszeniem od 0-100 km/h ale jego osiągi nadal pozostawały na poziomie Lamborghini Diablo.

</doc>
<doc id="923168" url="https://pl.wikipedia.org/wiki?curid=923168" title="Obrzyn">
Obrzyn

Obrzyn – pierwotnie długa broń palna, poddana modyfikacji poprzez jej znaczne skrócenie (dokonując obcięcia części lufy a niekiedy również kolby).
Do wytwarzania obrzynów wykorzystywane są najczęściej strzelby lub karabiny. Broń poddana takiej modyfikacji staje się bardzo poręczna (co może okazać się przydatne podczas walki na krótkich dystansach), jednak znaczne skrócenie lufy powoduje skrajne pogorszenie celności, donośności oraz zwiększenie rozrzutu. Dodatkowo obcięcie kolby uniemożliwia jej stabilne oparcie o ramię co w konsekwencji może okazać się problematyczne przy celowaniu oraz kontrolowaniu odrzutu. 
Cechą charakterystyczną obrzynów jest możliwość ich skrytego przenoszenia, co czyni tego rodzaju broń praktyczną z perspektywy przestępców (zwłaszcza kłusowników) oraz działających konspiracyjnie organizacji ruchu oporu.
Tego typu modyfikacja broni palnej jest w Polsce legalna, o ile nie powoduje zmiany kalibru bądź klasyfikacji modyfikowanej broni.

</doc>
<doc id="923170" url="https://pl.wikipedia.org/wiki?curid=923170" title="Prakryt">
Prakryt



</doc>
<doc id="923172" url="https://pl.wikipedia.org/wiki?curid=923172" title="Stara Synagoga w Boćkach">
Stara Synagoga w Boćkach

Stara Synagoga w Boćkach – nieistniejąca synagoga znajdująca się w Boćkach przy dzisiejszej ulicy Strażackiej.
Synagoga została zbudowana pod koniec XVII wieku. Po 1750 roku za zezwoleniem biskupa Łuckiego została odrestaurowana. Podczas II wojny światowej hitlerowcy spalili synagogę. Po wojnie nie została odbudowana.

</doc>
<doc id="923175" url="https://pl.wikipedia.org/wiki?curid=923175" title="Oscar Andrés Rodríguez Maradiaga">
Oscar Andrés Rodríguez Maradiaga



</doc>
<doc id="923184" url="https://pl.wikipedia.org/wiki?curid=923184" title="Przełęcz Chyszówki">
Przełęcz Chyszówki



</doc>
<doc id="923196" url="https://pl.wikipedia.org/wiki?curid=923196" title="Stanisław Fischer">
Stanisław Fischer

Stanisław Fischer, właśc. Stanisław Ludwik Jan Fischer de Wilhelmsbach (ur. 27 stycznia 1879 w Wieliczce, zm. 28 kwietnia 1967 w Bochni) – polski nauczyciel i działacz społeczny.
Życiorys.
Był synem Edmunda, oficera c. i k. armii, który rezygnując z kariery wojskowej podjął pracę w urzędzie podatkowym w Wieliczce (zm. 1886).
Kształcił się w szkołach w Wieliczce i w Dąbrowie Tarnowskiej. W 1899 ukończył Gimnazjum św. Jacka w Krakowie. Studiował na Wydziale Filozoficznym Uniwersytetu Jagiellońskiego literaturę polską, slawistykę, propedeutykę filozofii, filologię klasyczną, historię Polski, filozofię i historię sztuki. Prywatnie kształcił się także w malarstwie. Po ukończeniu studiów rozpoczął pracę pedagogiczną w Państwowym Gimnazjum w Wadowicach, a następnie w Gimnazjum Polskim w Cieszynie. Został autorem prac na temat odrodzenia polskości Śląska Cieszyńskiego.
W Bochni nauczał w gimnazjum w latach 1908–1934. Zajmował się również historią tego regionu. Prowadził także liczne badania naukowe, publikując takie opracowania, jak "Losy kazimierzowskiej fundacji", "Wygnanie Żydów z Bochni", "Kazimierz Wielki i jego stosunek do Bochni i Bocheńszczyzny", "Dzieje bocheńskiej żupy solnej", "Wiśnicz Nowy, jego przeszłość, zabytki i stan dzisiejszy".
Podczas okupacji niemieckiej 1940–1944 brał udział w tajnym nauczaniu. W 1947 był organizatorem Liceum Technik Plastycznych w Nowym Wiśniczu i pozostawał tam nauczycielem historii sztuki do 1953. Był także kolekcjonerem. W 1957 był inicjatorem założonego w 1959 Muzeum Ziemi Bocheńskiej i jego dyrektorem do śmierci 28 kwietnia 1967 w Bochni. Publikował w czasopiśmie „Materiały Muzeum Budownictwa Ludowego w Sanoku”.

</doc>
<doc id="923197" url="https://pl.wikipedia.org/wiki?curid=923197" title="Kaczmarski Jacek">
Kaczmarski Jacek



</doc>
<doc id="923199" url="https://pl.wikipedia.org/wiki?curid=923199" title="Bernard Milski">
Bernard Milski

Bernard Zygmunt Milski (ur. 16 sierpnia 1856 w Poznaniu, zm. 24 stycznia 1926 tamże) – polski wydawca i drukarz, działacz patriotyczny.
Życiorys.
Uczestnik i współorganizator ruchów patriotycznych na terenie Poznania. W latach 1891-1901 nakładca i redaktor naczelny pierwszego polskiego dziennika „Gazeta Gdańska”, ukazującego się w Gdańsku i na Kaszubach, od 1 kwietnia 1891 r. wraz z niedzielnymi dodatkami „Gwiazdka Niedzielna” i „Anioł Stróż”. Wydawca broszur i książek patriotycznych kolportowanych na terenie trzech zaborów. Od 1901 r. wydawca „Gońca Wielkopolskiego” ukazującego w Poznaniu.
W 1900 r. wydał w Gdańsku „Krzyżaków” Henryka Sienkiewicza, naruszając tym samym prawa autorskie do powieści, należące do firmy Gebethner i Wolff.
Wnętrze redakcji „Gazety Gdańskiej” prowadzonej przez Milskiego zostało odtworzone na potrzeby scen do filmu pt. „Miasto z morza” 
Odbudowany przez miasto Poznań grobowiec Bernarda Milskiego z inskrypcją według Jana Kochanowskiego „Jeśli komu droga otwarta do nieba To tym, co służą Bogu i Ojczyźnie” znajduje się na poznańskiej Cytadeli. 
Rodzina.
Był synem Wincentego Milskiego i Martyny ze Stańczewskich, ojcem Lutosława Bernarda Milskiego, dziadkiem Lidii Milskiej-Odolińskiej.
Ocena działalności.
Bernard Milski z urodzenia i wychowania Wielkopolanin, wiele uczynił dla Pomorza Gdańskiego i Kaszubów w walce o język polski. Jak wielu patriotów, czynnie współtworzył poczucie dumy narodowej w czasach niewoli rozbiorowej.
Postać Bernarda Milskiego wraz z powstaniem „Gazety Gdańskiej” w kwietniu 1891 r. na trwałe związała się z Kaszubami i Gdańskiem. Działalność redakcyjna, wydawnicza i społeczna Milskiego znalazła odbicie w wielu opracowaniach naukowych. Pisali o nim historycy, publicyści, literaturoznawcy tacy jak Andrzej Bukowski [np. w 'Polski Słownik Biograficzny', 1976], Tadeusz Oracki [np.w 'Słownik Biograficzny Warmii, Mazur i Powiśla XIX i XX wieku', 1983] Andrzej Romanow [np. w 'Zasłużeni ludzie Pomorza Nadwiślańskiego z okresu zaboru pruskiego: szkice biograficzne', 1979], Lech Słowiński [np. w 'Z dziejów walki o tożsamość narodową pod pruskim zaborem', 1979], Ewa Czerniakowska [np. w 'Bernard Zygmunt Milski (1856-1926): zasłużony dziennikarz, wydawca i działacz społeczny w Wielkopolsce, na Pomorzu i Mazurach' 2010].

</doc>
<doc id="923200" url="https://pl.wikipedia.org/wiki?curid=923200" title="Teoria wzmocnień">
Teoria wzmocnień

Teoria wzmocnień (ang. "reinforcement theory", według Burrhusa Frederica Skinnera, zwana także teorią modyfikacji zachowania) – koncepcja behawiorystyczna, według której zachowanie człowieka jest zależne od wyposażenia genetycznego oraz od środowiska fizycznego i społecznego, przy czym stany wewnętrzne nie wpływają na ludzkie reakcje. Kluczowym pojęciem jest zasada wzmocnienia.
Skinner jest twórcą procedury warunkowania sprawczego. Jego spojrzenie oparte na koncepcji wzmocnienia wyjaśnia rolę bodźców środowiskowych w wywoływaniu zmiany zachowań lub w utrzymywaniu przez pewien czas zachowań nie zmienionych. Wg teorii wzmocnień zachowanie pociągające za sobą wzmocnienie ma większą szansę powtórzyć się w przyszłości. Natomiast zachowanie, po którym następuje kara ma mniejsze szanse powtórzenia się. Takie podejście do wyjaśnienia zachowania zostało początkowo wypróbowane na zwierzętach, później jednak prace Skinnera i innych wykazały, że znajduje ono zastosowanie również do zachowania ludzkiego.
Proces zależności pomiędzy bodźcami środowiskowymi, a zachowaniem można przedstawić za pomocą tzw. trójelementowej zależności: Bodziec poprzedzający → Reakcja → Konsekwencje 
Głównym założeniem teorii wzmocnień jest przekonanie, że ludzkie zachowania kształtowane są przez bodźce środowiskowe występujące po zachowaniu. Zachowania ludzkie są swojego rodzaju funkcją otrzymanych wzmocnień i kar. Koncepcję zachowania kontrolowanego przez wzmocnienia i kary zapożyczył on od Edwarda Thorndike'a.
Siła wzmocnienia.
Bodziec wzmacniający – termin określa każdy bodziec, który następuje po reakcji i zwiększa prawdopodobieństwo wystąpienia jej w przyszłości.
Pozytywne wzmocnienie Nowe bodźce pojawiające się w środowisku niezwłocznie po danej reakcji, zwiększając prawdopodobieństwo ponownego wystąpienia danej reakcji. Przykładem wzmocnień pozytywnych jest uzyskanie odpowiedzi na zadane pytanie (pytanie to zachowanie wzmacniane przez uzyskaną odpowiedź), zapalenie się światła po włączeniu włącznika, pojawienie się wody w kranie po odkręceniu kranu. 
Wzmocnienie negatywne – polega na wzmocnieniu zachowania przez usunięcie nieprzyjemnego, czyli awersyjnego, bodźca, np. użycie parasolki podczas deszczu (użycie parasolki, aby uniknąć nieprzyjemnego bodźca) lub zapinanie pasów przez kierowce, negatywny dźwięk brzęczka ustaje.
Karanie pozytywne to zastosowanie negatywnej konsekwencji po zachowaniu (np. mandat)
W zespołach sportowych, ci zawodnicy którzy spóźnili się na trening, po wspólnym zajęciach całego zespołu, powinni mieć przyznane dodatkowe ćwiczenia, które powinny być dla nich karą.
Kara negatywna, to usunięcie pozytywnej konsekwencji (np. obniżenie pensji), która byłaby nadal dostępna, gdyby poddana jej działaniu osoba zachowała się w inny sposób.
Klatka Skinnera.
Klatka Skinnera – proste urządzenie do badania wpływu czynników wzmacniających na zwierzęta laboratoryjne;skrzynka z dźwignią, którą zwierzę mogło naciskać, aby otrzymać pokarm. Skinner nazwał ją "komorą sprawczą," ale inni nazywali ją skrzynką Skinnera. Zaletą skrzynki jest możliwość kontrolowania układu wzmocnień, czasu i częstości występowania.
Rozkłady wzmacniania.
Rozkład w czasie i częstości wzmacniania decyduje o ich wpływie na zachowanie. Wzmacniania ciągłe typ rozkładu wzmacniania, w którym wzmacniane są wszystkie poprawne reakcje. Bardzo przydatne na początku procesu uczenia się, ponieważ nagradzanie poprawnych reakcji i ignorowanie niepoprawnych dostarcza informacji zwrotnych jak dobrze została wykonana każda reakcja. Użyteczne przy kształtowaniu złożonych nowych zachowań. Nieotrzymanie jednak nagrody za poprawną reakcję może zostać błędnie zinterpretowane jako sygnał, że reakcja ta nie została wykonana poprawnie. Ponadto wzmacnianie ciągłe traci swą zdolność w miarę nasycenia organizmu. Gdy uczący się nie potrzebuje już nagród, aby odróżnić reakcję poprawną od niepoprawnej. Warto wykorzystać wzmacnianie sporadyczne polegające na wzmacnianiu, niektórych poprawne reakcje, zwane także "wzmacnianiem częściowym." Dużą jego zaletą jest odporność na wygaszanie.
Rozkład wzmacniania może być regularny, czyli stały albo nieregularny, czyli zmienny, a także czynniki wzmacniające mogą być podawane albo według rozkładu stosunkowego (ratio schedule), po pewnej liczbie reakcji, albo według rozkładu interwałowego (intreval schedule), po pierwszej reakcji, która wystąpiła po upływie określonego czasu.

</doc>
<doc id="923203" url="https://pl.wikipedia.org/wiki?curid=923203" title="Wiśniówka (dopływ Iny)">
Wiśniówka (dopływ Iny)

Wiśniówka – struga , w woj. zachodniopomorskim, przepływająca przez miasto Goleniów. Wpada do rzeki Iny w pobliżu basenu przy wyjeździe z Goleniowa. Źródła w okolicach Imna, głębokość od 0,2 do 0,7 m, dno piaszczyste, miejscami żwirowe lub muliste. Naturalne tarlisko ryb wpływających z Iny. Naturalne występowanie pstrąga potokowego (nielicznie).
W wyniku oceny stanu wód Wiśniówki z 2010 wykonanej w punkcie ujścia do Iny określono II klasę elementów biologicznych, elementy fizykochemiczne poniżej potencjału dobrego oraz umiarkowany potencjał ekologiczny.
Do 1945 r. poprzednią niemiecką nazwą strugi była "Kupfer-Graben". W 1949 r. ustalono polską nazwę strugi "Wiśniówka".

</doc>
<doc id="923204" url="https://pl.wikipedia.org/wiki?curid=923204" title="Eczacıbaşı Stambuł">
Eczacıbaşı Stambuł

Eczacıbaşı Stambuł (wym. ) – turecki żeński klub siatkarski powstały w 1966 roku w Stambule. Klub regularnie uczestniczy w Lidze Mistrzyń. Obecnie klub występuje pod nazwą Eczacıbaşı VitrA Stambuł.
Sukcesy.
na arenie krajowej.
Mistrzostwo Turcji:
Puchar Turcji:
Superpuchar Turcji:
na arenie międzynarodowej.
Liga Mistrzyń:
Puchar CEV: 
Puchar Europy Zdobywczyń Pucharów:
Puchar Top Teams:
Klubowe Mistrzostwa Świata:
Kadra.
Sezon 2022/2023.
 
Sezon 2021/2022.
 
 
Sezon 2020/2021.
 
 
Sezon 2018/2019.
 
 
Sezon 2017/2018.
 
 
 
Sezon 2016/2017.
 
 

</doc>
<doc id="923206" url="https://pl.wikipedia.org/wiki?curid=923206" title="New York/New Jersey MetroStars">
New York/New Jersey MetroStars



</doc>
<doc id="923214" url="https://pl.wikipedia.org/wiki?curid=923214" title="Hector Elizondo">
Hector Elizondo



</doc>
<doc id="923215" url="https://pl.wikipedia.org/wiki?curid=923215" title="Wig Wamania">
Wig Wamania

Wig Wamania – trzeci album studyjny norweskiego zespołu muzycznego Wig Wam wydany 13 marca 2006 roku nakładem wytwórni Voices of Wonder.
Spis utworów.
3 ostatnie utwory ukazały się tylko na japońskiej edycji płyty.

</doc>
<doc id="923216" url="https://pl.wikipedia.org/wiki?curid=923216" title="Pablo de Santis">
Pablo de Santis

Pablo de Santis (ur. 1963) – argentyński pisarz, także autor scenariuszy komiksowych i telewizyjnych. 
Swoją karierę literacką Santis rozpoczął, publikując historie dla dzieci i młodzieży. Sławę zyskał dzięki powieści "Przekład" (1998, wyd. MUZA SA 2006) oraz czterema następnymi książkami (m.in. "Kaligraf Woltera") wszystkie wyróżniają się atmosferą tajemniczości i charakterystycznym stylem. W 2007 r. MUZA wydała jego "Teatr pamięci".

</doc>
<doc id="923217" url="https://pl.wikipedia.org/wiki?curid=923217" title="Paciornica lucernianka">
Paciornica lucernianka

Paciornica lucernianka ("Contarinia medicaginis") – gatunek owada z rodziny pryszczarkowatych, rzędu muchówek. Występuje w Europie. Szkodnik lucerny, spotykany na przełomie czerwca i lipca.
Wygląd.
Owad o długości 2 mm, odwłok barwy żółtej, kształtem przypomina komara.
Rozród.
Samice składają jaja do pączków kwiatowych lucerny. Po kilku dniach powstają larwy, które wysysają z pączków soki i powodują ich usychanie. Po 2 tygodniach larwy wydostają się z pączków na ziemię i przepoczwarczają się.
Larwy spędzają zimę w kokonach, kilka centymetrów pod powierzchnią ziemi.
Wiosną po przepoczwarczeniu wychodzą na powierzchnię.

</doc>
<doc id="923221" url="https://pl.wikipedia.org/wiki?curid=923221" title="Krępa (dopływ Krępieli)">
Krępa (dopływ Krępieli)

Krępa – struga, lewy dopływ Krępieli o długości 27,14 km. 
Struga płynie w województwie zachodniopomorskim, wypływa z Jeziora Okuniego. Na wschód od wsi Wiechowo tworzy niewielkie Jezioro Wiechowskie natomiast pomiędzy Marianowem a Wiechowem – Jezioro Marianowskie.
Nazwę "Krępa" wprowadzono urzędowo w 1949 roku, zastępując poprzednie trzy niemieckie nazwy "Nonnen-Bach", "Seebruch-Bach" i "Spring-Bach".

</doc>
<doc id="923225" url="https://pl.wikipedia.org/wiki?curid=923225" title="Adolf zu Hohenlohe-Ingelfingen">
Adolf zu Hohenlohe-Ingelfingen

Adolf Karol Fryderyk Ludwik książę Hohenlohe-Ingelfingen (ur. 29 lipca 1797 we Wrocławiu, zm. 24 kwietnia 1873 w Koszęcinie) – pruski generał i polityk. Premier ("Ministerpräsident") Królestwa Prus w 1862.
Był odznaczony pruskimi Orderem Orła Czarnego (1858), Orderem Orła Czerwonego I kl., Medalem Pamiątkowym Kampanii 1813-15 i Odznaką za Służbę dla Obrony Krajowej, rosyjskim Orderem św. Anny I kl. z brylantami, bawarskim Orderem św. Huberta, a także Orderem Maltańskim i Orderem Ernestyńskim.
Syn Fryderyka Ludwika księcia Hohenlohe-Langenburg i hrabianki Marianny von Hoym-Droyßig. 19 kwietnia 1819 Adolf wziął ślub ze swoją kuzynką księżniczką Ludwiką Hohenlohe-Langenburg (ur. 1799). Urodziło im się pięciu synów i pięć córek:
Jego rodowym majątkiem był Koszęcin, gdzie do dzisiaj istnieje pałac książąt Hohenlohe-Ingelfingen (obecnie siedziba Zespołu Pieśni i Tańca "Śląsk"). Był także właścicielem Tworoga, gdzie ufundował drewniany przytułek. Zmarł w pałacu w Koszęcinie, został pochowany w krypcie pałacowej kaplicy.

</doc>
<doc id="923226" url="https://pl.wikipedia.org/wiki?curid=923226" title="John George Haigh">
John George Haigh

John George Haigh (ur. 24 lipca 1909, zm. 10 sierpnia 1949) – brytyjski seryjny morderca działający w latach 40. XX wieku.
Udowodniono mu zamordowanie sześciu ludzi, chociaż twierdził, że ofiar było dziewięć. Ciała zamordowanych rozpuszczał w kwasie siarkowym (stąd przydomek "Acid Bath Murderer") a następnie fałszował dokumenty własnościowe ich posesji i sprzedawał je za znaczne sumy pieniędzy. Działał w przekonaniu, że policja potrzebuje ciała ofiary, by móc skazać oskarżonego. W konsekwencji popełnionych zbrodni został skazany na śmierć przez powieszenie. Wyrok wykonał Albert Pierrepoint 10 sierpnia 1949.
Dzieciństwo.
Haigh urodził się w Stamford (Lincolnshire), dorastał w Outwood. Jego rodzice, John i Emily, byli członkami braci plymuckich. Jego dom był ogrodzony od zewnętrznego świata wysokim płotem, wychował się więc w odizolowaniu. W przyszłości twierdził, że przeżywał w dzieciństwie koszmar wynikający z surowego religijnego wychowania.

</doc>
<doc id="923227" url="https://pl.wikipedia.org/wiki?curid=923227" title="Apel (wojsko)">
Apel (wojsko)

Apel — zbiórka wszystkich żołnierzy pododdziału w celach organizacyjnych. Odbywa się zwykle w godzinach porannych, popołudniowych i wieczornych. Apel poranny ma zazwyczaj na celu omówienie przedsięwzięć zaplanowanych na dany dzień. W czasie apelu popołudniowego odczytywany jest rozkaz dzienny dowódcy pododdziału. W czasie apelu wieczornego (w czasach funkcjonowania służby zasadniczej i obecnie w jednostkach szkolenia podstawowego) sprawdza się obecność żołnierzy skoszarowanych. 

</doc>
<doc id="923229" url="https://pl.wikipedia.org/wiki?curid=923229" title="Gotsch Schaff">
Gotsch Schaff



</doc>
<doc id="923232" url="https://pl.wikipedia.org/wiki?curid=923232" title="Otto Theodor Manteuffel">
Otto Theodor Manteuffel



</doc>
<doc id="923233" url="https://pl.wikipedia.org/wiki?curid=923233" title="Edmund Dzierżyński">
Edmund Dzierżyński

Edmund Rufin Dzierżyński (ur. w Oszmianie, zm. 19 maja 1882 w Oziembłowie) – ziemianin, nauczyciel, kawaler Orderu Świętej Anny.
Życiorys.
Wywodził się z rodziny szlacheckiej. Był synem Józefa Dzierżyńskiego, po którym odziedziczył rodzinny majątek Oziembłowo (obecnie Dzierżynowo). W 1863 roku ukończył studia na wydziale matematyczno-fizycznym uniwersytetu w Petersburgu. Pracował jako korepetytor, potem także nauczyciel gimnazjalny w Chersoniu. Od 1868 roku mieszkał w Taganrogu, gdzie wykładał w gimnazjum męskim i żeńskim. Wśród jego uczniów był między innymi Anton Czechow. W 1873 roku został kawalerem Orderu św. Anny III stopnia.
Ze względu na stan zdrowia (wedle innych informacji – z powodu nieporozumień z kierownictwem szkoły na tle politycznym) zrezygnował z pracy szkolnej w 1875, nie przedłużając umowy dzierżawy rodzinnego majątku. Dzięki temu mógł sprowadzić się tam z rodziną i wieść spokojne życie niezamożnego ziemianina. Dwa lata później przyszedł tam na świat jego syn, Feliks. Edmund Dzierżyński zmarł na gruźlicę w 1882 roku.
Żonaty był z Heleną Januszewską (1849-1896), córką profesora petersburskiego, którą uwiódł w czasie dawanych jej korepetycji i do małżeństwa z którą został przymuszony. Tak zawarte małżeństwo okazało się jednak dobrane i szczęśliwe. Mieli dziewięcioro dzieci, kolejno: Aldonę, która została wydana za ziemianina, Stanisława mieszkającego w rodzinnym domu, zamordowanego w 1917 roku, wspomnianego Feliksa, Kazimierza, ziemianina, żołnierza ruchu oporu, zamordowanego przez Niemców w czasie II wojny światowej, Ignacego, nauczyciela, Władysława, lekarza, Jadwigę, wydaną za ziemianina, Wiktora, który zmarł w dzieciństwie oraz Wandę. Wanda zmarła w dzieciństwie, wedle niektórych informacji miał ją przypadkowo zastrzelić bawiący się bronią Feliks. Według innej wersji Wanda została zastrzelona przez brata Stanisława, który nie wiedział, że strzelba, z której mierzył do siostry, była nabita.

</doc>
<doc id="923238" url="https://pl.wikipedia.org/wiki?curid=923238" title="Francisco de Paula de Borbón">
Francisco de Paula de Borbón

Francisco de Paula de Borbón y Borbón-Parma (ur. 10 marca 1794, w Madrycie, w Hiszpanii, zm. 13 sierpnia 1865, tamże) – najmłodszy syn króla Hiszpanii Karola IV i jego żony Marii Luizy Parmeńskiej. Otrzymał tytuł infanta Hiszpanii oraz księcia Kadyksu.
Był młodszym bratem m.in.: Karoliny Joachimy – królowej Portugalii, Algarve i Brazylii, Ferdynanda VII – króla Hiszpanii, i Carlosa Maríi Isidra, późniejszego pretendenta do tronu Hiszpanii.
Małżeństwo i potomstwo.
12 czerwca 1819, w Madrycie, Franciszek poślubił swoją siostrzenicę Ludwikę Charlottę, księżniczkę Obojga Sycylii, córkę króla Franciszka I oraz jego drugiej żony – Marii Izabeli Hiszpańskiej (rodzonej siostry Francisca de Paula). Para miała razem 11 dzieci:
W 1851 Franciszek de Paula poślubił Teresę Arredondo. Z tego związku urodził się syn:

</doc>
<doc id="923239" url="https://pl.wikipedia.org/wiki?curid=923239" title="Bolesław Lubosz">
Bolesław Lubosz

Bolesław Lubosz (ur. 11 stycznia 1928 w Tarnowskich Górach, zm. 7 września 2001 w Katowicach) – polski poeta, prozaik, eseista, satyryk oraz tłumacz literatury niemieckiej i łużyckiej, Honorowy Obywatel Miasta Tarnowskie Góry.
Życiorys.
Ukończył filologię polską i słowiańską na Uniwersytecie Jagiellońskim. Debiutował w 1950 na łamach „Dziennika Zachodniego” jako poeta. W latach 1958–1974 był kierownikiem literackim teatrów w Bielsku-Białej, Sosnowcu i Częstochowie. Od 1962 roku należał do PZPR. W latach 1974–1982 był zastępcą redaktora naczelnego Wydawnictwa „Śląsk”. W latach 1970–1983 był redaktorem dwutygodnika „Poglądy” (Katowice), a w 1982 – zastępcą redaktora naczelnego. W latach 1983–1990 był redaktorem tygodnika „Panorama”. Prowadził równocześnie wykłady na Uniwersytecie Śląskim.
Odznaczenia i nagrody.
W czasach PRL był odznaczony m.in.: Krzyżem Kawalerskim Orderu Odrodzenia Polski, Złotym Krzyżem Zasługi, odznaką Zasłużony Działacz Kultury i innymi.
Nagrody:
Upamiętnienie.
Od 8 maja 2009 imię Bolesława Lubosza nosi Miejska Biblioteka Publiczna w Tarnowskich Górach. Ponadto na podstawie uchwały nr XIX/248/2016 Rady Miejskiej w Tarnowskich Górach z dn. 23 marca 2016 jedna z ulic dzielnicy Rybna również nosi jego imię.

</doc>
<doc id="923244" url="https://pl.wikipedia.org/wiki?curid=923244" title="Stary Arsenał w Wilnie">
Stary Arsenał w Wilnie

Stary Arsenał (lit. "Senasis arsenalas") - budowla w Wilnie, wzniesiona w XV wieku. Stary Arsenał został przebudowany i powiększony za panowania Zygmunta I Starego i Zygmunta II Augusta. W XVII wieku gmach ozdobiono renesansową attyką. W tym czasie w arsenale przechowywano ok. 180 armat. W czasie II wojny światowej został całkowicie zniszczony, a po wojnie odbudowany.
Obecnie w arsenale mieści się Muzeum Sztuki Użytkowej.

</doc>
<doc id="923245" url="https://pl.wikipedia.org/wiki?curid=923245" title="Szwedzcy arcymistrzowie szachowi">
Szwedzcy arcymistrzowie szachowi

Lista szwedzkich szachistów, posiadających tytuły arcymistrzów (GM) i arcymistrzyń (WGM), zarówno w grze klasycznej, korespondencyjnej, kompozycji szachowej, jak i w rozwiązywaniu zadań szachowych oraz tytuły arcymistrzów honorowych (HGM), przyznawanych za osiągnięcia w przeszłości. Obejmuje także zawodników, którzy barwy Szwecji reprezentowali tylko w pewnym okresie swojego życia.

</doc>
<doc id="923247" url="https://pl.wikipedia.org/wiki?curid=923247" title="Dolina Racławki">
Dolina Racławki

Dolina Racławki – dolina na Wyżynie Krakowsko-Częstochowskiej rozciągająca się pomiędzy miejscowościami Racławice i Dubie. Jest kontynuacją Doliny Czubrówki. Dnem Doliny Racławki spływa potok Racławka. Dolina ma długość 9 km i kręty przebieg, ogólnie opada w kierunku z północy na południe. W Dubiu, na wysokości około 275 m n.p.m. jej wylot łączy się z wylotem Doliny Szklarki.
W zboczach Doliny Racławki występuje kilka wzniesień: Komarówka, Widoma, Zamczysko. Wcina się w nie kilka wąwozów, większe z nich to: Stradlina, Łątczany Dół, Żarnówczany Dół, Wąwóz Żarski i Zbrza. Dolina ma skomplikowaną budowę geologiczną. Wyżłobiona jest w wapieniach z okresu dewonu, karbonu i górnej jury, ale występują w niej także pokłady piaskowców. W górnej, bezleśnej części doliny, poza granicami rezerwatu, wśród pól uprawnych wsi Racławice znajdują się wapienne skalne ostańce będące obiektem wspinaczki skalnej – Rogożowa Skała, Powroźnikowa, Skała Skotnicowa i Racuch, oraz mniejsze skały i skaliste wzniesienia: Księża Skała, Juciowa Skała, Kucowa Skała, Hubikowa Skała, Skała Markowa, Srokowa Skała. Dolną część Doliny Racławki porasta las bukowy, grąd i łęg olszowy. Na tej części doliny utworzono rezerwat przyrody „Dolina Racławki”. W jego obrębie też znajdują się wapienne skały. Na dnie doliny jest Skałka przy Mostku, Opalona i Skałka z Nyżą, a duża grupa skał znajduje się w lewych zboczach Wąwozu Żarskiego. Tuż przy połączeniu się Doliny Racławki z Doliną Szklarki znajduje się grupa udostępnionych do wspinaczki skalnej Skał nad Boiskiem: Jupiter, Murawa, Piłka, Trybuna, Bramka i Słupek.
Wapienne, porowate podłoże powoduje, że woda płynie tylko głównym dnem doliny, boczne wąwozy są zazwyczaj suche, woda pojawia się w nich tylko podczas wiosennych roztopów i po większych opadach atmosferycznych. Przy wylocie wąwozu Stradlina wypływa duże Źródło Bażana. Na dnie dolnej części doliny można obserwować występowanie martwicy wapiennej. Wapienne podłoże jest też przyczyną występowania w dolinie wielu jaskiń i schronisk. M.in. są to: Jaskinia Racławicka, Jaskinia Beczkowa, Jaskinia Żarska, Jaskinia Żarska Górna, Jaskinia bez Nazwy, Schronisko Żarskie Pierwsze, Schronisko Żarskie Drugie, Schronisko Żarskie Trzecie, Schronisko Żarskie Czwarte i Schronisko Żarskie Małe.
Dolina Racławki ma znaczenie gospodarcze, historyczne, turystyczne, przyrodnicze i rekreacyjne. W dolnej jej części, poniżej rezerwatu przyrody, znajduje się Kopalnia Odkrywkowa Dolomitu Dubie. Eksploatuje się w niej najstarsze w krakowskim regionie dolomity pochodzące z górnego dewonu. Dawniej eksploatowano też marmury, pozostałością tych dawnych eksploatacji są nieczynne kamieniołomy (m.in. Łom Hrabski, Kamieniołom Karmelicka Góra i dwa kamieniołomy Dębnik). Istniejący w dolinie rezerwat przyrody jest największym rezerwatem w województwie małopolskim. Na wzgórzu Zamczysko odkryto resztki średniowiecznej budowli obronnej w Dubiu. Niektóre skały są obiektem wspinaczki skalnej, jaskinie odwiedzają grotołazi, a szlaki turystyczne i ścieżki dydaktycznej służą turystom pieszym i rowerowym.
Szlaki turystyczne.
Punktem startowym do zwiedzania Doliny Racławki od strony Dubia jest parking i plac zabaw przy Skałach nad Boiskiem, oraz położony wyżej leśny parking z miejscem biwakowym. Prowadzą stąd trzy ścieżki dydaktyczne: jedna ogólnoprzyrodnicza i dwie geologiczne, oraz dalekobieżne szlaki turystyki pieszej i rowerowej.
Niektóre ścieżki edukacyjne przystosowane są dla osób niepełnosprawnych.

</doc>
<doc id="923256" url="https://pl.wikipedia.org/wiki?curid=923256" title="Kratownica (archeologia)">
Kratownica (archeologia)

Kratownica (archeologia) – przyrząd usprawniający sporządzanie dokumentacji rysunkowej na stanowisku archeologicznym. Kratownica jest zbudowaną z metalu lub drewna ramą o boku jednego metra. Wewnątrz ramy znajduje się siatka pomiarowa o oczkach 20 x 20 centymetrów. Kratownica ustawiana jest nad rysowanym fragmentem planu. Jest wykorzystywana w taki sam sposób jak siatka pomiarowa.
Konieczne jest wypoziomowanie kratownicy przed przystąpieniem do rysowania. Niekiedy kratownica może zawierać ruchome nóżki o regulowanej wysokości, które ułatwiają rozstawienie przyrządu.
Dokładna siatka pomiarowa w którą wyposażona jest kratownica przyśpiesza wielokrotnie rysowanie skomplikowanych detali na stanowisku.

</doc>
<doc id="923266" url="https://pl.wikipedia.org/wiki?curid=923266" title="Bobby Convey">
Bobby Convey

Robert ("Bobby") Francis Convey (ur. 27 maja 1983 w Filadelfii), piłkarz amerykański grający na pozycji lewoskrzydłowego.
Kariera klubowa.
Convey swój kontakt z piłką rozpoczął od pobytu w Bradenton Academy, która wychowała takich piłkarzy jak Landon Donovan, Oguchi Onyewu i DaMarcus Beasley. W 2000 roku startował w drafcie do Major League Soccer i został wybrany przez D.C. United stając się tym samym najmłodszym w historii piłkarzem wybranym w drafcie w MLS. W lidze Convey zadebiutował 25 marca 2000, jednak klub z Waszyngtonu przegrał aż 0:4 na wyjeździe z Los Angeles Galaxy. Jednak 17-letni zawodnik wywarł wrażenie na trenerze Thomasie Rongenie i wywalczył miejsce w podstawowej jedenastce klubu. W 2001 roku Conveyem zainteresował się menedżer Newcastle United, Bobby Robson, jednak ostatecznie nie doszło do transferu. W przedsezonowym drafcie United wybrało Santino Quarantę, który pobił rekord Conveya i w momencie wyboru był od niego 4 miesiące młodszy, a w 2004 roku trenerzy DC postawili na Freddy Adu liczącego 14 lat. W DC United Convey grał przez 4 i pół sezonu, jednak zespół ten nie potrafił nawiązać do sukcesów z lat 90., gdy trzykrotnie zostawał mistrzem USA.
Jeszcze latem 2003 Convey był bliski transferu do Tottenhamu Hotspur, który miał zapłacić za niego około 3 miliony dolarów, jednak na przeszkodzie stanęły problemy z pozwoleniem na pracę i do transakcji nie doszło. Natomiast 22 lipca 2004 Convey podpisał kontrakt z Reading FC, grającym w Football League Championship. W lidze angielskiej Bobby zadebiutował 10 sierpnia w przegranym 0:1 wyjazdowym meczu z West Ham United. Początki w Anglii były jednak trudne i w sezonie 2004/2005 Amerykanin rozegrał zaledwie 18 ligowych spotkań i nie zdobyłw nich gola. Jednak już w sezonie 2005/2006 Convey osiągnął wysoką formę i wywalczył miejsce w wyjścowej jedenastce. Przyczynił się też do awansu zespołu do Premiership. Reading ustanowił też rekordową liczbę punktów zdobytych w sezonie – 106 w 46 meczach. W Premiership Bobby zadebiutował 19 sierpnia w wygranym 3:2 meczu z Middlesbrough F.C. Początkowo miał miejsce w pierwszej jedenastce, jednak w październiku doznał poważnej kontuzji pachwiny i musiał przejść operację, która wykluczyła go z gry na parę miesięcy.
W styczniu 2009 roku, po rozegraniu niemal 100 ligowych meczów dla Reading przeszedł do San Jose Earthquakes. W 2012 roku grał w Sporting Kansas City, z którym wygrał MLS Cup. W 2013 roku przeszedł do Toronto FC. W 2014 roku zakończył karierę jako gracz New York Red Bulls.
Kariera reprezentacyjna.
W 1999 roku Convey był członkiem młodzieżowej reprezentacji USA na Mistrzostwa Świata U-17 w Nowej Zelandii. Był tam podstawowym graczem swojej drużyny i doprowadził ją do 4. miejsca w tym turnieju. Natomiast w 2003 roku Convey wziął udział w Mistrzostwach Świata U-20, a na których z młodymi rodakami doszedł do ćwierćfinału rozgrywek.
W pierwszej reprezentacji Stanów Zjednoczonych Convey zadebiutował 25 października 2000 roku w zremisowanym 0:0 meczu z Meksykiem. W 2006 roku Bruce Arena powołał go do 23-osobowej kadry na Mistrzostwa Świata w Niemczech. Convey zagrał tam we wszystkich trzech meczach: przegranym 0:3 z Czechami, zremisowanym 1:1 z Włochami oraz przegranym 1:2 z Ghaną. USA zajęło jednak ostatnie miejsce w grupie i odpadło z Mundialu.

</doc>
<doc id="923270" url="https://pl.wikipedia.org/wiki?curid=923270" title="Szmaragdowa Wyspa">
Szmaragdowa Wyspa



</doc>
<doc id="923273" url="https://pl.wikipedia.org/wiki?curid=923273" title="Wagmostaw">
Wagmostaw

Wagmostaw – dawna Dolina Luizy - dwa sztuczne zbiorniki wodne spiętrzone niegdyś na potrzeby młynu wodnego, zasilane przez przepływający tamtędy potok Gęśnik, wraz z przyległym do nich obszarem na terenie Zielonej Góry, na osiedlu Dolina Zielona.
W drugiej połowie XVIII w. został wybudowany tu młyn Semmlera. Pracował on przez półtora wieku. Potem młyn ten był wykorzystywany na różne sposoby. W dniu 24 lipca 1887 r. nowy właściciel tego obiektu Hermann Schulz otworzył w nieczynnym młynie restaurację, którą nazwał "Doliną Luizy" ("Luisental") na cześć królowej Luizy Pruskiej, żony Fryderyka Wilhelma III. Potem dobudował do niej kolejno muszlę koncertową, salę taneczną, kręgielnię, letnią restaurację wzdłuż brzegów jeziorka, altankę na wodzie, pomosty. W roku 1896 na mniejszym stawie został otwarty basen kąpielowy, który stał się popularnym kąpieliskiem dla mieszkańców. Na większym stawie można było pływać łódką i kajakiem. 
Dalszą rozbudową Doliny Luizy zajął się zielonogórski przemysłowiec, właściciel i twórca późniejszego Zastalu Georg Beuchelt. Po II wojnie światowej kompleksowi temu nadano nazwę "Wagmostaw" - ośrodek rekreacyjny należał do Zastalu i działał do roku 1957. Potem okolice stawu popadły w ruinę, a strumyk zwany Gęśnikiem zamienił się w ściek. Zamknięto kąpielisko, a po pożarze również restaurację, która została wyburzona i teren wyrównano i posiano na niej trawę i drzewa. 
W 2013 dzięki wkładowi miasta oraz środkom pozyskanym z funduszy unijnych "Wagmostaw" wrócił do dawnej świetności. Oczyszczono z mułu oraz osuszono dwa zbiorniki wodne. Na jednym z nich założono fontannę i usypano wyspę połączoną z lądem kładkami. Założono place zabaw i gier. Dla kaczek przygotowane specjalną wyspę lęgową. Cały teren otoczony jest siecią ścieżek spacerowych, obok jest mini siłownia i wybieg dla psów.

</doc>
<doc id="923275" url="https://pl.wikipedia.org/wiki?curid=923275" title="Nowy Arsenał w Wilnie">
Nowy Arsenał w Wilnie

Nowy Arsenał (lit. "Naujasis arsenalas") - budowla w Wilnie, wzniesiona w XVIII wieku na rozkaz hetmana wielkiego litewskiego Michała Kazimierza Ogińskiego na pozostałościach dawniejszych budynków zamkowych. W XIX wieku mieściły się w arsenale koszary wojskowe. Podczas II wojny światowej budynek został uszkodzony. Renowacje przeprowadzono w 1987 i 1997 roku.
Obecnie w arsenale mieści się Litewskie Muzeum Narodowe.

</doc>
<doc id="923276" url="https://pl.wikipedia.org/wiki?curid=923276" title="Mikołaj Romanow (1859–1919)">
Mikołaj Romanow (1859–1919)

Mikołaj Michajłowicz Romanow, ros. Николай Михайлович Романов (ur. w Carskim Siole, zm. prawd. 24 stycznia 1919 w Piotrogrodzie) – wielki książę rosyjski, wojskowy, historyk.
Życiorys.
Pierwsze lata.
Wielki książę Mikołaj Michajłowicz urodził się 26 kwietnia 1859 w Carskim Siole jako najstarszy z siedmiorga potomków wielkiego księcia Michała Mikołajewicza oraz księżnej Olgi Fiodorowny, urodzonej jako księżniczka Cecylia Badeńska. Znany w rodzinie jako „Bimbo”, miał trzy lata kiedy, w 1862, rodzina przeniosła się do Tyflisu po tym, jak ojciec został mianowany namiestnikiem Kaukazu. Mikołaj spędził dzieciństwo i młodość w Gruzji, gdzie rodzina mieszkała przez lat dwadzieścia. Otrzymał spartańskie wychowanie. Ojciec zbyt zajęty swoimi służbowymi sprawami, rządowymi bądź wojskowymi, pozostawał kimś dalekim i odległym. Matka była zwolenniczką surowych metod wychowawczych i dominującą postacią w rodzinie. Mikołaj był ulubionym synem matki, łączyła ich bliska zażyłość, co dobrze odzwierciedla zachowana korespondencja pomiędzy nimi, w której doszukać się można podtekstów sugerujących kompleks Edypa u Mikołaja. Dorastając na Kaukazie, Michajłowiczowie, młodsza gałąź dynastii Romanowów, wychowywani byli w atmosferze, która niczym nie przypominała tej, w jakiej wychowywani byli ich kuzyni w stolicy Imperium. Postrzegani byli też jako bardziej od nich postępowi, o otwartych liberalnych poglądach różniąc się zdecydowanie od pozostałych przedstawicieli rodziny Romanowych.
Synowie Wielkiego Księcia Michała Mikołajewicza odebrali nauki od prywatnych korepetytorów, a Mikołaj, uzdolniony i chłonny uczeń, wchłaniał z pasją przekazywaną wiedzę. Już od wczesnych lat Mikołaj interesował się sztuką, literaturą, architekturą i naukami ścisłymi. Jak to jednak było w zwyczaju w przypadku wszystkich męskich potomków rodziny, oczekiwano raczej że odda się karierze wojskowej. W Tyflisie, w roku 1877, Mikołaj dowodził batalionem Strzelców (Łuczników) Kaukaskich i walczył wraz z nimi na wojnie turecko-rosyjskiej w latach 1877–1878. Doświadczenia tej wojny były dla niego źródłem traumatycznych przeżyć i do końca życia uczyniły z niego pacyfistę. Kiedy ojciec został powołany w 1882 na Przewodniczącego Rady Cesarstwa, cała rodzina powróciła do Petersburga. Mikołaj został przydzielony do Brygady Kawalerii JM Cesarzowej Marii Fiodorowny.
Uczony.
Mikołaj Michajłowicz nie posiadał prawdziwego talentu wojskowego ani też zamiłowania do życia armijnego. Uwielbiał naukę i kształcenie się. Błagał swego ojca by ten zezwolił mu na wstąpienie na uniwersytet, ale Wielki Książę Michał Mikołajewicz stanowczo się temu sprzeciwiał. Aby zadowolić ojca Mikołaj rozpoczął studia w Akademii Sztabu Generalnego, gdzie zresztą wyróżniał się w nauce. Nie był stworzony do życia wojskowego i o wiele więcej przyjemności sprawiało mu studiowanie motyli czy badania historyczne. Wstępując do wojska, jak czynili to wszyscy przedstawiciele rodziny Romanowych, wielki książę ostatecznie nabrał do armii zdecydowanie negatywnego stosunku i był jedynym przedstawicielem rodziny, który formalnie wystąpił ze służby wojskowej.
Od najmłodszych lat spędzonych na Kaukazie, Mikołaj rozwijał w sobie zainteresowanie botaniką. Zebrał też niezwykle cenną kolekcję rzadkich motyli, którą później podarował Akademii Nauk jednocześnie publikując dziesięciotomowe dzieło zatytułowane Rozważania na temat Łuskoskrzydłych (Lepidoptera). Naukowe zainteresowania przyrodnicze obejmowały także inne działy, w tym w szczególności pomologię. Mianowano go prezesem Rosyjskiego Towarzystwa Pomologicznego, wyhodował też bezpestkową mandarynkę. W czasie pierwszej wojny światowej, Mikołaj Michajłowicz opublikował także książkę poświęconą myślistwu, w której dał wyraz swym naukowym zainteresowaniom kaczkami i gęsiami.
Wkrótce jednak Mikołaj zainteresował się badaniami historycznymi. Jego pierwszą książkę, "Książęta Dołgoruki, współuczestnicy rządów cara Aleksandra I", opublikowaną w roku 1890. Po niej miały nastąpić publikacje wielu innych, w tym pięciu tomów biograficznych portretów wielkich Rosjan z osiemnastego i dziewiętnastego wieku. Tomy obejmowały prezentację postaci z czasów panowania Katarzyny Wielkiej, Pawła I i Aleksandra I. Monumentalne to dzieło zawierające oryginalne zdjęcia wykonane w pałacach, muzeach i galeriach nadal pozostaje ważnym źródłem informacji, bowiem wiele z miejsc przedstawionych w dziele zostało w międzyczasie zniszczonych podczas wojny i rewolucji.
W roku 1905, Mikołaj opuścił na dobre armię i zajął się całkowicie swoimi zainteresowaniami naukowymi i badawczymi. Car Mikołaj II chętnie przyznał mu prawo do nieograniczonego dostępu do archiwum rodzinnego i biblioteki Romanowych. Wielki książę wkrótce opublikował wielotomowe wydanie (w sumie piętnaście woluminów) w języku rosyjskim i francuskim, poświęcone panowaniu cara Aleksandra I. To ważne dzieło przyniosło mu międzynarodowe uznanie w Europie. Załączone studia obejmują między innymi: dokumenty dyplomatyczne cara Aleksandra I oraz Napoleona; biografię bliskiego przyjaciela cara Aleksandra Pawła Strogonowa oraz biograficzne studia poświęcone Aleksandrowi I i jego żonie Elżbiecie Aleksejewnej.
Dalsze lata.
W 1917 roku nie został zatrzymany, pozwolono mu – jako historykowi, kontynuować pracę. W 1918 roku został jednak aresztowany i po pewnym czasie wraz z bratem Jerzym Michajłowiczem i dwoma kuzynami osadzony w piotrogradzkim więzieniu. O ich uwolnienie zabiegali co odważniejsi członkowie rosyjskiej inteligencji (prezydent Rosyjskiej Akademii Nauk – Aleksander Karpiński, Maksym Gorki oraz znani petersburscy lekarze). Gorki uzyskał nawet od Lenina wydanie obłudnego nakazu zwolnienia zatrzymanych, lecz osadzonych wcale nie zamierzano uwolnić. 30 stycznia (pojawiają się i inne daty, w tym 24 stycznia i 28 stycznia) wszyscy zostali pośpiesznie rozstrzelani przez bolszewików twierdzy Pietropawłowskiej tak, aby nakaz nie zdążył wejść w życie.
Mikołaj Michajłowicz posiadał odznaczenia: Order Świętego Andrzeja Apostoła Pierwszego Powołania, Order Świętego Aleksandra Newskiego, Order Świętego Jerzego IV klasy, Order Świętego Włodzimierza III i IV klasy, Order Orła Białego, Order Świętej Anny I klasy, Order Świętego Stanisława I klasy, pruski Order Pour le Mérite, Wirtemberski Order Korony, francuski Krzyż Wielki Legii Honorowej, grecki Order Zbawiciela, czarnogórski Order Daniela I, Order Gwiazdy Rumunii, szwedzki Królewski Order Serafinów, duński Order Słonia I klasy, badeński Order Wierności.
Został zrehabilitowany w 1999 roku.
Sprawy osobiste.
W roku 1879, kiedy Wielki Książę Mikołaj Michajłowicz miał lat dwadzieścia, złożył wizytę na dworze Wielkiego Księcia Fryderyka I Badeńskiego, który był jego wujem (od strony matki). W czasie tej wizyty zakochał się w swojej kuzynce księżniczce Wiktorii Badeńskiej. "Jest czarująca i natychmiast wzbudza najmilsze uczucia", napisał, dodając "Jeden jej pocałunek sprawia, że chcesz mówić i mówić bez końca". Rosyjski kościół prawosławny, który zabraniał małżeństw między kuzynami w pierwszej linii, nigdy nie zgodziłby się nawet rozpatrywać możliwości ewentualnego mariażu. Mimo tego, Mikołaj poprosił swego wuja Aleksandra II aby zezwolił na ślub grożąc, że jeśli nie uzyska zgody na ślub z Wiktorią Badeńską w przyszłości nigdy już się nie ożeni. Ostatecznie jednak księżniczka Wiktoria została królową Szwecji.
Po raz drugi, Mikołaj próbował znaleźć dla siebie żonę wywodzącą się rodu królewskiego w latach osiemdziesiątych XIX w. Był zainteresowany księżniczką Amelią Orleańską, najstarszą córką księcia Filipa, hrabiego Paryża. Mikołaj opisywał ją jako "piękną, o masywnej budowie, obdarzoną pięknymi oczyma, ale niezbyt ładną, choć w sumie wspaniałą osobę". Poprosił rodziców o zgodę na ślub z Amelią, ale fakt, że Amelia była katoliczką a jej rodzina niechętna była ewentualnej zmianie wiary dziewczyny był już wystarczającą przeszkodą. Co więcej, rodzina chciała wydać ją raczej za króla Karola I Portugalskiego.

</doc>
<doc id="923279" url="https://pl.wikipedia.org/wiki?curid=923279" title="Felloderma">
Felloderma

Felloderma, feloderma – warstwa komórek miękiszowych powstających wskutek odkładania się komórek fellogenu do wnętrza organu.
Warstwa fellodermy jest znacznie cieńsza niż fellem. Wynika to z częstszego różnicowania się pochodnych komórek merystemu (fellogenu) na komórki fellemu (korka). Zwykle grubość fellodermy to 4-6 komórek, są jednak rośliny, u których felloderma nie występuje. Fellogen, felloderma i fellem razem tworzą perydermę (wtórną tkankę okrywającą). Komórki fellodermy są zazwyczaj żywe i stosunkowo nieliczne. Felloderma ze względu na swój charakter może być uważana za miękisz kory pierwotnej. Od położonych głębiej komórek miękiszowych różni się jedynie pochodzeniem.

</doc>
<doc id="923282" url="https://pl.wikipedia.org/wiki?curid=923282" title="Piaget">
Piaget



</doc>
<doc id="923291" url="https://pl.wikipedia.org/wiki?curid=923291" title="Włodzimierz Bernacki">
Włodzimierz Bernacki

Włodzimierz Bernacki (ur. 17 lutego 1960 w Proszowicach) – polski politolog, profesor nauk humanistycznych, nauczyciel akademicki, profesor nadzwyczajny Uniwersytetu Jagiellońskiego, poseł na Sejm VII i VIII kadencji, senator X kadencji, od 2020 sekretarz stanu w resortach odpowiedzialnych za naukę.
Życiorys.
W 1987 ukończył studia z zakresu politologii na Uniwersytecie Jagiellońskim. W 1995 uzyskał na tej uczelni stopień doktora, a w 2005 doktora habilitowanego. W 2013 prezydent Bronisław Komorowski nadał mu tytuł profesora nauk humanistycznych. W pracy naukowej specjalizuje się w zakresie historii doktryn politycznych i prawnych.
W 1989 został członkiem NSZZ „Solidarność”. Był wiceprzewodniczącym Komitetu Obywatelskiego „Solidarność” w Proszowicach. W drugiej połowie lat 80. działał w Polskiej Partii Socjalistycznej. Zajmował się kolportażem wydawnictw niezależnych i organizacją akcji ulotkowych.
Od 1982 do 1988 pracował jako nauczyciel w szkołach w Proszowicach. W 1988 został wykładowcą Uniwersytetu Jagiellońskiego. W 2008 objął funkcję dyrektora Instytutu Nauk Politycznych i Stosunków Międzynarodowych tej uczelni. W tym samym roku został profesorem UJ. Jest członkiem Ośrodka Myśli Politycznej. Został również wykładowcą w Państwowej Wyższej Szkole Wschodnioeuropejskiej w Przemyślu oraz Akademii Ignatianum w Krakowie. W 2002 został prezesem Stowarzyszenia Obywatelskiego Ziemi Proszowickiej Pro Publico Bono.
Został członkiem Krakowskiego Społecznego Komitetu Poparcia Jarosława Kaczyńskiego w przedterminowych wyborach prezydenckich w 2010.
Jest członkiem Prawa i Sprawiedliwości. W 2011 z ramienia tej partii w wyborach parlamentarnych uzyskał mandat poselski. W 2015 z powodzeniem ubiegał się o poselską reelekcję. W 2019 bezskutecznie kandydował do Parlamentu Europejskiego. W wyborach w tym samym roku wystartował do Senatu w okręgu nr 34, zdobywając 97 648 głosów i uzyskując mandat senatora X kadencji.
W listopadzie 2020 został powołany przez prezesa Rady Ministrów Mateusza Morawieckiego na stanowiska sekretarza stanu w Ministerstwie Nauki i Szkolnictwa Wyższego (od stycznia 2021 w Ministerstwie Edukacji i Nauki) oraz pełnomocnika rządu do spraw monitorowania wdrażania reformy szkolnictwa wyższego i nauki.

</doc>
<doc id="923293" url="https://pl.wikipedia.org/wiki?curid=923293" title="Wojenny biznes">
Wojenny biznes

War, Inc. (en. "War, Inc.") – amerykański film akcji z 2008 roku w reżyserii Joshuy Seftela. Główne role zagrali w nim John Cusack i Hilary Duff. Cusack również napisał scenariusz i wyprodukował film. Tytuł roboczy brzmiał "Brand Hauser: Stuff Happens".
Produkcja.
Zdjęcia do filmu kręcono w Płowdiwie i Sofii w Bułgarii od października 2006. Premiera filmu odbyła się w maju 2008. W filmie zagrały również Marisa Tomei i siostra Cusacka, Joan.
Opis fabuły.
Akcja filmu dzieje się w przyszłości w fikcyjnym kraju – Turagistanie. Turagistan opanowują zamieszki po przejęciu w nim władzy przez prezydenta Stanów Zjednoczonych. Aby zabić ministra z Bliskiego Wschodu (Ben Kingsley), wynajęto zawodowego zabójcę Branda Hausera (John Cusack). Plany się zmieniają, gdy Hauser z wzajemnością zakochuje się w młodej azjatyckiej gwieździe pop o imieniu Yonica (Hilary Duff).

</doc>
<doc id="923299" url="https://pl.wikipedia.org/wiki?curid=923299" title="Tadeusz Wojciechowski">
Tadeusz Wojciechowski



</doc>
<doc id="923301" url="https://pl.wikipedia.org/wiki?curid=923301" title="Brooke Adams">
Brooke Adams

Brooke Adams (ur. 8 lutego 1949 w Nowym Jorku) – amerykańska aktorka.
Córka Roberta K. Adamsa, producenta telewizyjnego, i Rosalind z domu Gould, aktorki. Uczęszczała do Baltimore School for the Arts i School of American Ballet.
W 1992 roku wyszła za mąż za Tony’ego Shalhouba. Ma dwie córki: Josie Lynn (ur. 1989) i Sophie (ur. 1994).

</doc>
<doc id="923310" url="https://pl.wikipedia.org/wiki?curid=923310" title="Szajlok">
Szajlok



</doc>
<doc id="923313" url="https://pl.wikipedia.org/wiki?curid=923313" title="Wirtembergia-Badenia">
Wirtembergia-Badenia

Wirtembergia-Badenia (niem. "Württemberg-Baden") – dawny kraj niemiecki i jeden z założycielskich krajów związkowych Republiki Federalnej Niemiec ze stolicą w Stuttgarcie, istniejący w latach 1946–1952.
Wirtembergia-Badenia powstała poprzez zjednoczenie okupowanych przez wojska amerykańskie terytoriów stanowiących niegdyś północne części Wirtembergii oraz Badenii. Południową granicę amerykańskiej strefy okupacyjnej ustalono tak, że w jej obrębie znalazły się wszystkie powiaty, przez które przebiegała autostrada Karlsruhe – Monachium (obecnie autostrada A8). 21 grudnia 1945 roku amerykańskie władze okupacyjne powołały tymczasowe przedstawicielstwo ludowe dla dawnych północnych terytoriów Badenii i Wirtembergii, składające się z przedstawicieli partii antynazistowskich, burmistrzów i starostów powiatowych, a także przedstawicieli organizacji zawodowych, uczelni oraz kościołów. Stolicą tak utworzonego kraju został Stuttgart, największe miasto na jego terenie i wcześniejsza stolica Wirtembergii. Wirtembergia-Badenia miała 3,5 miliona mieszkańców i powierzchnię 15 700 km². 30 czerwca 1946 wybrano Krajowe Zgromadzenie Konstytucyjne ("Verfassunggebende Landesversammlung"). Konstytucja kraju powstała w październiku 1946 roku, zaś 24 listopada została przyjęta w referendum, połączonym z wyborami do pierwszego parlamentu krajowego (landtagu). Kraj dzielił się na dwie jednostki administracyjne grupujące badeńskie i wirtemberskie terytoria – okręgi krajowe ("Landesbezirke"), pełniące rolę analogiczną do rejencji. Okręg Badenia ze stolicą w Karlsruhe był w przybliżeniu o połowę mniejszy od okręgu Wirtembergia.
Wraz z utworzeniem Republiki Federalnej Niemiec, 23 maja 1949 roku, Wirtembergia-Badenia weszła w jej skład. Artykuł 29. Konstytucji Federalnej umożliwiał zmiany granic krajów federalnych, „w celu zapewnienia, że kraje pod względem wielkości i wydolności są w stanie skutecznie pełnić swe zadania”. Ażeby uniknąć działania ze strony federacji, kraje Wirtembergia-Badenia, Badenia oraz Wirtembergia-Hohenzollern przeprowadziły 24 września 1950 roku referendum sondażowe, zaś 16 grudnia następnego roku wiążące referendum w sprawie zjednoczenia. W obydwu głosowaniach przeważali w Wirtembergii-Badenii zwolennicy zjednoczenia. 25 kwietnia 1952 roku powstał kraj związkowy Badenia-Wirtembergia.
Z obszaru Wirtembergii-Badenii utworzono dwie rejencje: rejencja Wirtembergia Północna ze stolicą w Stuttgarcie została później przekształcona w rejencję Stuttgart, zaś rejencja Badenia Północna ze stolicą w Karlsruhe w rejencję Karlsruhe.
Funkcję premiera kraju Wirtembergia-Badenia pełnił przez trzy kadencje Reinhold Maier z Demokratische Volkspartei.

</doc>
<doc id="923316" url="https://pl.wikipedia.org/wiki?curid=923316" title="Quantum (album Planet X)">
Quantum (album Planet X)

Quantum – studyjny album amerykańskiego zespołu muzycznego Planet X. Album trafił do sprzedaży 21 maja 2007 roku (Europa oprócz Niemiec, Austrii i Szwajcarii).

</doc>
<doc id="923317" url="https://pl.wikipedia.org/wiki?curid=923317" title="Architektura barokowa w Europie Środkowej">
Architektura barokowa w Europie Środkowej

Do Środkowej i Wschodniej Europy barok dotarł z obszaru Włoch, Francji i Niemiec. Tereny dzisiejszej Austrii, Węgier (dzisiejsze państwo węgierskie w XVII wieku nadal było podzielone pomiędzy Turcję i Habsburgów, którzy stopniowo odzyskiwali panowanie na tym terytorium), Chorwacji (część obszaru Chorwacji była pod panowaniem Turcji) i Czech podobnie jak południowe obszary Niemiec, pozostają we władaniu Habsburgów. Zatem i styl barokowy w architekturze rozwija się w nich podobnie jak i na terenie południowych Niemiec. Jedynie Szwajcaria była formalnie niezależna od Świętego Cesarstwa Rzymskiego (do 1798, czyli do momentu podboju Związku Szwajcarskiego przez Francję), ale i tutaj, w sztuce, widoczne są wpływy południowo-niemieckie. Na ziemiach pozostających pod panowaniem Habsburgów, zatem i na Dolnym Śląsku, tworzą swoje dzieła znani architekci np. członkowie rodziny Dientzenhoferów, Gaetano Chiaveri. Pojawiają się także nazwiska rodzimych twórców.
Austria.
Mecenat cesarski i poparcie udzielane przez arystokrację zaowocowało rozwojem budownictwa sakralnego i pałacowego. Powstają nowe i rozbudowywane są istniejące kościoły i klasztory. Wśród architektów działających na zlecenie arystokracji austriackiej przewija się wielu włoskich artystów. Nową fasadę Hofburgu zaprojektował Philiberto Lucchese (1668). W 1667 Carlo Carnevale buduje założony na planie owalu kościół dla zakonu serwitów. Jednak najważniejsze dzieła baroku powstały w Austrii pod koniec XVII i na początku XVIII wieku, w czasie, w którym Wiedeń stał się centrum artystycznym cesarstwa. Barok na ziemiach Austrii cechuje dekoracyjność i monumentalizm mający podkreślić znaczenie cesarstwa. Wzorowany był na sztuce włoskiej. W drugiej połowie XVIII wieku pojawia się styl zwany terezjańskim (od imienia Marii Teresy) i stanowił odmianę późnego baroku o dekoracjach wzorowanych na stylu rokoko (do przykładów wystroju wnętrz w tym stylu należą m.in. wnętrza pałacu Schönbrunn).Do najważniejszych architektów tego okresu należą:
Czechy.
Pierwsze barokowe budowle powstały na terenie Czech na początku XVII wieku. W Pradze, dla gminy luterańskiej w 1613 rozpoczęto budowę kościoła Matki Boskiej Zwycięskiej ("Kostel Panny Marie Vítězné") a Albrecht von Wallenstein zbudował swoje pałace: na Małej Stranie (od 1625) i w Jiczynie (do istniejącej budowli, w latach 1624–1633 dobudowano barokowe skrzydło). Na przełomie XVI i XVII w. rozpoczęto także przebudowę w stylu barokowym pałacu w Mikulovie.
Rozkwit baroku przypada czas kontrreformacji. Do Czech zawitali artyści z Włoch, Austrii, Niemiec i Francji. Czeski hrabia Humprecht Jan Černín zlecił budowę wspaniałej, praskiej rezydencji Francesco Carattiemu (1669). Carlo Lugano w latach 1666–1668 dla Černína buduje niewielki pałacyk myśliwski niedaleko Sobotki. Jan Baptista Mathey dla Wojciecha Wacława ze Szternberka ("Václav Vojtěch ze Šternberka") buduje w latach 1679–1685 niewielki pałacyk w Troi ("Trojský zamek"). Wnętrza budowli wzorowanej na włoskich willach zdobił holenderski malarz Abraham Godin. Inne, znane dzieła Matheya to kościół św. Franciszka w Pradze i odbudowa (w latach 1685–86) cysterskiego klasztoru w Plasach niedaleko Pilzna.
W stylu barokowym odbudowany został także klasztor na Strahowie. Klasztorny kościół Wniebowzięcia NM Panny został odbudowany po bombardowaniu w 1742 przez Anselmo Lurago. Zbiory biblioteczne mieszczą się m.in. w barokowej Sala Teologii.
Na początku XVIII wieku Most Karola został ozdobiony posągami dłuta Brauna i przedstawicieli rodziny Brokoff – Jana, Michała i Ferdynanda.
Najbardziej znani architekci tego okresu działający na terenie Czech to:
Słowacja.
Na tereny Słowacji objęte panowaniem Habsburgów barok dotarł dopiero na początku XVIII wieku. Był to czas kontrreformacji i popieranej przez Austrię rekatolizacji zależnych od nich terenów. W propagowaniu nowego stylu znaczącą rolę odegrał kościół katolicki, zwłaszcza zakon jezuicki. Barok był popierany także przez szlachtę, zwłaszcza pochodzenia węgierskiego, sprzyjającą rodzinie władcy. Nowe prądy w architekturze nie cieszyły się zbytnią popularnością wśród społeczeństwa, które poparło ruch reformatorski. Barok rozwijał się pod wpływem architektury Austrii i Czech.
Przykłady zabytków:
Węgry.
Burzliwa historia, wieloletnie wojny niszczyły nie tylko pojedyncze obiekty ale całe miasta. Tylko nieznaczna część zabytków powstałych przed XVIII wiekiem miała szansę przetrwać. Stopniowe przechodzenie ziem pod panowanie Habsburgów i obudowa kraju sprzyjała rozwojowi architektury. Barok na terenie Węgier był zdominowany wpływami austriackimi i włoskimi.
Przykłady zabytków:
Szwajcaria.
W Szwajcarii w okresie reformacji zagościł i umocnił się protestantyzm w części kraju podczas gdy, zwłaszcza południe i część środkowa, pozostały przy katolicyzmie. Pomimo takich zróżnicowań Szwajcarii udało się zachować neutralność podczas wojny trzydziestoletniej. Brak zniszczeń i związanej z tym konieczności odbudowy nie wymusiły konieczności odbudowy kraju. Dodatkowo nadal żywe tradycje renesansu są przyczyną powstania nielicznych obiektów budowlanych w stylu baroku. Na architekturę nowych przebudowywanych budowli miały wpływ trendy pochodzące z obszaru objętego panowaniem Habsburgów i francuskiego rokoko.
Przykłady zabytków:

</doc>
<doc id="923318" url="https://pl.wikipedia.org/wiki?curid=923318" title="Sebastian Machowski (pułkownik)">
Sebastian Machowski (pułkownik)

Sebastian Machowski herbu własnego (zm. 1672) – regimentarz, pułkownik, oboźny wojskowy w 1654 roku.
Jako podkomendny Czarnieckiego uczestniczył w bitwach ze Szwedami pod Gołębiem i pod Warką w 1656, gdzie dowodził pułkiem hetmańskim.
Jako pułkownik pułku hetmańskiego, jednocześnie porucznik w husarskiej chorągwi hetmana Stanisława Rewery Potockiego i rotmistrz własnej chorągwi pancernej brał udział w bitwie pod Cudnowem w 1660.
W roku 1664 w Korsuniu na podstawie pełnomocnictw królewskich kazał rozstrzelać domniemanego zdrajcę, prawdopodobnie kontaktującego się z Moskwą, wojewodę kijowskiego Iwana Wyhowskiego – współtwórcę Ugody Hadziackiej.
Zgodnie z prawem pułkownik Machowski nie miał prawa sądzić sądem obozowym senatora Rzeczypospolitej Wyhowskiego. Zatem spadkobiercy Wychowskiego zaskarżyli decyzję o konfiskacie byłego posiadania Wyhowskiego, starostwa Barskiego. Spadkobiercy (Ostafi syn Iwana) sprzedali starostwo Jerzemu Dominikowi Lubomirskiemu jeszcze w 1698 r. "De facto" Lubomirski został dzierżawcą starostwa ok. 1710. Jednak "de iure" konstytucja sejmowa uznała skargę spadkobierców za zasadną tylko w 1775 r. 
W roku 1666 – dowódca dywizji koronnej, która będąc na zimowym leżu niespodziewanie zaatakowana została w Ścianie i Braiłowie przez hetmana kozackiego Piotra Doroszenkę wspomaganego przez Ordę Krymską. Bitwa skończyła się pogromem wojsk polskich (w skład których wchodziły 4 chorągwie tatarów polskich). Machowski dostał się do niewoli.

</doc>
<doc id="923320" url="https://pl.wikipedia.org/wiki?curid=923320" title="Georges Dumézil">
Georges Dumézil

Georges Dumézil (ur. 4 marca 1898 w Paryżu, zm. 11 października 1986 tamże) – francuski filolog, komparatysta, mitograf, autor hipotezy o trzech funkcjach klas społecznych.
Życie i działalność.
Jego ojciec był filologiem klasycznym – w ten sposób również Georges zainteresował się językami starożytnymi; podobno w wieku dziewięciu lat czytał już po łacinie "Eneidę". Gdy był uczniem szkoły średniej, wpływ wywarł nań Michel Bréal, kolega szkolny jego ojca, jeden z najwybitniejszych filologów francuskich. W 1916 roku Dumézil wstąpił do paryskiej École normale supérieure – studiował lingwistykę i języki klasyczne. Studia opóźnił wybuch I wojny światowej – Dumézil służył na froncie jako oficer artylerii. W 1919 roku otrzymał agregację z filologii klasycznej. W roku 1921 był lektorem francuskiego na Uniwersytecie Warszawskim – po roku powrócił jednak do Francji. W 1924 roku obronił doktorat poświęcony analizie komparatystycznej pochodzenia greckiej ambrozji oraz indyjskiego napoju "amrita" – eliksiru nieśmiertelności. Teza wywołała gwałtowną dyskusję – Henri Hubert stwierdził na przykład, że doktorant w taki sposób dobiera fakty, by uzyskać piękniejszą interpretację. Uznawszy, że nie ma dla niego miejsca w Akademii, Dumézil w 1925 roku wyjechał do Turcji, gdzie otrzymał stanowisko na utworzonym właśnie uniwersytecie w Stambule. Dumézil nie dość, że miał okazję nauczyć się tureckiego, to jeszcze dużo podróżował: odwiedził Rosję, zwiedził Kaukaz – w ten sposób stał się pierwszym francuskim ekspertem od języków kaukaskich, z którymi porównywał język etruski. W 1931 roku otrzymał stanowisko na uniwersytecie w Uppsali w Szwecji – za niespełna trzydzieści lat miał tam skierować swego protegowanego, młodego francuskiego filozofa Michela Foucault. W 1929 roku opublikował pracę pt. "Flamen-Brahman" – to właśnie tutaj Dumézil po raz pierwszy przedstawił swą hipotezę o trzech funkcjach klas społecznych, powtórzoną później w "Mitra-Varuna", zapewne najprzystępniejszym swym dziele. Z Uppsali wyjechał w 1935 roku, powołany do École pratique des hautes études. W 1949 roku otrzymał profesurę na Collège de France. W latach 1952–1972 odbywał wiele podróży na Kaukaz, badając języki kaukaskie i mitologię tamtejszych ludów. W roku 1968 przeszedł na emeryturę, lecz następne trzy lata spędził w USA, wykładając na uniwersytetach w Princeton, Chicago i Los Angeles. Mniej więcej w tym okresie Dumézil podjął pracę nad rewizją własnego dzieła – owocem tego było opublikowanie trzytomowego "Mythe et épopée" (1973). W 1978 roku, dzięki poparciu swego ucznia, Claude’a Lévi-Straussa, został powołany do Akademii Francuskiej (zasiadał w fotelu 40).
Oficer Legii Honorowej, Komandor Orderu Palm Akademickich, odznaczony także Krzyżem Wojennym 1914–1918.
Poglądy.
Wiele poglądów Dumézila nadal wywiera wpływ na badania religioznawcze: przede wszystkim jego hipoteza o trzech funkcjach klas społecznych (1. sakralnej i sądowniczej, 2. wojowniczej i 3. produktywnej znajdujących odbicie w funkcjonowaniu triad bóstw (proto)indoeuropejskich), jego teza, że bóstw politeistycznych nie należy badać jako takich, lecz jedynie w parach czy zespołach, tak, jak otaczane były czcią przez swych wyznawców. Dumézil nie podchodził do mitów, które badał, jako do zjawisk historycznych – traktował je jako struktury, jako wzory społeczne. W panteonie bóstw indoeuropejskich Dumézil dostrzegał dwie podstawowe siły: świetlistego prawodawcę (Mitra, Jupiter) i ciemnego, nieobliczalnego boga magii (Odyn, Waruna) – to właśnie na tej dualności polegać miałaby dwoista natura indoeuropejskiej władzy królewskiej.
Dumézil interesował się aryjskimi stowarzyszeniami męskimi – opisywał je w tej formie, w jakiej występują one w wedach. Jego dzieło "Ouranós-Varuna" poświęcone jest problematyce sakralnej władzy królewskiej – władcy, który nieuchronnie kończy jako okaleczana rytualnie ofiara.
Dumézil był wierzącym katolikiem, rojalistą, a w latach trzydziestych był prawdopodobnie członkiem Action française. Na jego poglądy wpływ wywarło dzieło Jamesa George’a Frazera oraz niemieckiego indogermanisty Hermanna Günterta; w późniejszym okresie również idee ucznia de Saussure’a Antoine’a Meilleta. Uczniem Dumézila był Roger Caillois.

</doc>
<doc id="923321" url="https://pl.wikipedia.org/wiki?curid=923321" title="Harry Schüssler">
Harry Schüssler

Harry Schüssler (ur. 24 czerwca 1957 w Malmö) – szwedzki szachista, arcymistrz od 1988 roku.
Kariera szachowa.
Od połowy lat 70. do końca 80. należał do ścisłej czołówki szwedzkich szachistów. Dwukrotnie zdobył tytuł indywidualnego mistrza kraju, w latach 1976 oraz 1978 (wraz z Nilsem-Gustafem Renmanem). Pomiędzy 1976 a 1988 rokiem sześciokrotnie wystąpił na szachowych olimpiadach, w roku 1980 zdobywając srebrny medal za indywidualny wynik na IV szachownicy. Oprócz tego dwukrotnie (1980, 1989) reprezentował Szwecję w drużynowych mistrzostwach Europy.
Pierwszy sukces na arenie międzynarodowej odniósł na przełomie 1972 i 1973 roku, zajmując III miejsce w tradycyjnym turnieju juniorów w Hallsbergu. W 1975 reprezentował Szwecję w mistrzostwach świata juniorów do lat 20 rozegranych w Tjentište, zajmując (wraz z Adamem Kuligowskim) V-VI miejsce. W 1978 zwyciężył w kołowym turnieju w Eksjö, na przełomie 1978 i 1979 r. zajął I miejsce w turnieju "Rilton Cup" w Sztokholmie, natomiast w 1979 r. podzielił II-III miejsce (wraz z Włodzimierzem Schmidtem w Kilonii. W kolejnych latach odniósł następujące sukcesy: II-III m. (wraz z Bojanem Kurajicą) w Hamburgu (1980), II m. w Reykjaviku (1981, mistrzostwa krajów nordyckich), I m. w Gausdal (1983), dzielone I m. w Malmö (1986) oraz dzielone II m. w Kopenhadze (1988).
Najwyższy ranking w karierze osiągnął 1 lipca 1989 r., z wynikiem 2540 punktów dzielił wówczas 82-85. miejsce na światowej liście FIDE, jednocześnie zajmując 3. miejsce (za Ulfem Anderssonem i Ferdinandem Hellersem) wśród szwedzkich szachistów.

</doc>
<doc id="923325" url="https://pl.wikipedia.org/wiki?curid=923325" title="Harry Schussler">
Harry Schussler



</doc>
<doc id="923326" url="https://pl.wikipedia.org/wiki?curid=923326" title="Próbka statystyczna">
Próbka statystyczna



</doc>
<doc id="923327" url="https://pl.wikipedia.org/wiki?curid=923327" title="Kraków Lotnisko">
Kraków Lotnisko

Kraków Lotnisko – końcowy przystanek kolejowy w Balicach na linii kolejowej nr 118, obsługujący pociągi pasażerskie dowożące podróżnych z Dworca Głównego w Krakowie do Międzynarodowego Portu Lotniczego im. Jana Pawła II Kraków-Balice.
Lokalizacja.
Przystanek znajduje się na terenie portu lotniczego i ma z nim bezpośrednie połączenie. Przed przebudową i zmianą lokalizacji znajdował się w odległości 250 m od międzynarodowego terminalu lotniczego (T1). Powstał na terenach jednostki wojskowej. W celu uruchomienia komunikacji kolejowej wykorzystano istniejącą od lat 50. XX w. bocznicę (została awansowana do miana linii kolejowej).
Pasażerowie.
W roku 2017 wymiana pasażerska wyniosła 2,04 mln osób (5,6 tys. dziennie), co dało jej 41. miejsce w Polsce.
W roku 2018 wymiana pasażerska wyniosła 1,46 mln osób (4 tys. dziennie), co dało jej 67. miejsce w Polsce.
W roku 2019 wymiana pasażerska wyniosła 1,53 mln osób (4,2 tys. dziennie), co dało jej 66. miejsce w Polsce.
W roku 2020 wymiana pasażerska wyniosła 695 tys. osób (1,9 tys. dziennie), co dało jej 82. miejsce w Polsce.
W roku 2021 przystanek obsługiwał 2,2 tys. pasażerów na dobę (łącznie 803 tys. osób).

</doc>
<doc id="923331" url="https://pl.wikipedia.org/wiki?curid=923331" title="Architektura baroku w Europie Środkowej">
Architektura baroku w Europie Środkowej



</doc>
<doc id="923334" url="https://pl.wikipedia.org/wiki?curid=923334" title="DW966">
DW966



</doc>
<doc id="923335" url="https://pl.wikipedia.org/wiki?curid=923335" title="DW967">
DW967



</doc>
<doc id="923338" url="https://pl.wikipedia.org/wiki?curid=923338" title="Aleksandrów (Wawer)">
Aleksandrów (Wawer)

Aleksandrów – osiedle i obszar MSI w dzielnicy Wawer w Warszawie.
Aleksandrów jest położony w otulinie Mazowieckiego Parku Krajobrazowego, przylega do Radości i gminy Wiązowna. Do roku 1991 wieś należała do gminy Wiązowna. Od 1 stycznia 1992 r. jako osiedle należy do Wawra wchodzącego w skład Warszawy.
Opis.
Aleksandrów został założony na gruntach majątku Wiązowna około 1797 roku przez Jana Alojzego Potockiego lub barona Józefa de Maltzhana. Leżał przy tzw. Trakcie Wołowym, zwanym później Napoleońskim. Pierwotnie składał się z dwóch osad łańcuchowych, położonych przy drogach z Falenicy do Góraszki, zamieszkałych do 1944 roku w większości przez niemieckich kolonistów. W 1992 roku Aleksandrów został włączony do Warszawy.
Jego powierzchnia wynosi ok. 970 ha:
Aleksandrów jest zdominowany przez budownictwo jednorodzinne oraz w mniejszym stopniu spółdzielcze. Osiedle zamieszkane jest przez ok. 2500 osób. 90% dróg ma nawierzchnię gruntową.

</doc>
<doc id="923339" url="https://pl.wikipedia.org/wiki?curid=923339" title="Dumézil">
Dumézil



</doc>
<doc id="923340" url="https://pl.wikipedia.org/wiki?curid=923340" title="Dokumentacja rysunkowa (archeologia)">
Dokumentacja rysunkowa (archeologia)

Dokumentacja rysunkowa – w archeologii, zbiór odręcznie wykonanych rysunków, których celem jest udokumentowanie stanowiska archeologicznego. W skład dokumentacji rysunkowej wchodzą plany wszystkich warstw i obiektów, rysunki zabytków oraz rysunki przekrojów.
Teoria i Metodologia.
Dokumentacja rysunkowa wykonywana jest za pomocą ołówka. Charakterystyczne dla polskiej dokumentacji rysunkowej jest kolorowanie rysowanych powierzchni za pomocą kredek. Pozwala to wiernie oddać rysowaną powierzchnię, wyszczególnić warstwy i kolory ceramiki oraz innych znalezisk.
Aby prawidłowo dobrać barwę rysowanego obiektu archeolodzy korzystają z katalogu barw Munsell Soil Color Charts.
Rysunki wykonywane są na papierze milimetrowym. Najwygodniej sporządzać je na folii kreślarskiej. Jest ona jednak kosztowna. Wykorzystanie półprzezroczystej folii kreślarskiej pozwala nakładać na siebie kilka rysunków, co ułatwia obserwacje oraz badanie korelacji pomiędzy poszczególnymi warstwami. Niezalecane jest zastosowanie kalki kreślarskiej. Jest ona wrażliwa na wilgoć i może się odkształcać.
Wszystkie wykonywane w terenie rysunki powinny zawierać:
Rysowanie planów.
Do rysowania planów wykorzystywane są dwie metody:
Rysowanie przekrojów.
Do rysowania przekrojów wymagane jest zastosowanie siatki metrowej. Zakładana jest ona w pionie. Postępuje się analogicznie jak w przypadku rysowania planów. Każdy rysowany punkt lokalizowany jest na podstawie pomiarów odległości od ramion siatki pomiarowej. Linia pozioma siatki musi zostać zniwelowana. Pozwoli to na naniesienie na plan pomiarów wysokościowych.
Przekroje mogą być rysowane na trzy sposoby:
Rysunek przekroju powinien być jak najbardziej szczegółowy i wiernie odtwarzać rzeczywistość. Dokumentowany jest przebieg warstw oraz ich zawartość widoczna w przekroju.
Rysunek przekroju powinien zawierać graficzne odwzorowanie zawartości warstw. Stosuje się zazwyczaj oznaczenia symboliczne. Przykładowo znak "x" oznacza węgle drzewne, a trójkąt – kości zwierzęce. Warstwy mogą być oznaczane za pomocą umownego sposobu kreskowania. Przy wykorzystaniu kredek konkretne kolory mogą mieć swoje znaczenie. Kolor czerwony może oznaczać dachówki. Jeżeli już stosuje się oznaczenia symboliczne, muszą one być jednolite w obrębie stanowiska archeologicznego.

</doc>
<doc id="923344" url="https://pl.wikipedia.org/wiki?curid=923344" title="Jimenez Novia">
Jimenez Novia

Jimenez Novia − koncepcyjny samochód sportowy powstały w 1995 roku we francuskim mieście Awinion zaprojektowany przez Ramona Jimeneza.
Produkcja.
Planowanie zaczęto w 1983 roku. Jednak pracę nad Jimenezem Novią rozpoczęto w 1985 roku, trwały 10 lat do 1995 roku. Przy produkcji pracowało kilkanaście osób, wszystkie wcześniej miały doświadczenie i styczność ze sportami wyczynowymi. Autu stawiano następujące warunki - jak najniższa masa własna, moc powyżej 500KM. Prędkość maksymalna powyżej 350 km/h i przyśpieszenie od 0-100km/h w 3,5 s.
Silnik.
Długo zastanawiano się nad doborem jednostki do auta. Postanowiono połączyć cztery czterocylindrowe silniki pochodzące z motocykla Yamaha FZR1000 w jedność. Niska masa i mocny a zarazem lekki silnik (lżejszy niż konkurencyjne V16) oferował doskonałe osiągi.

</doc>
<doc id="923350" url="https://pl.wikipedia.org/wiki?curid=923350" title="Aurobindo Ghose">
Aurobindo Ghose

Aurobindo Ghose lub Aurobindo Ghosh, Śri Aurobindo (dewanagari श्री अरविन्द; bengali অরবিন্দ ঘোষ); tamil அரவிந்தர; pol. Aurobindo Ghosz; ur. 15 sierpnia 1872 w Bengalu, zm. 5 grudnia 1950 w Pondicherry) – indyjski filozof, prozaik, poeta, krytyk literacki, tłumacz i publicysta.
Życiorys.
Był synem bengalskiego lekarza. Od wczesnej młodości był kształcony w Wielkiej Brytanii. W latach 1879–1893 studiował w Cambridge. Podczas pobytu w Anglii zainteresował się filozofią i religijną tradycją indyjską. Po powrocie do Indii zgłębiał tradycje swego kraju. Przez kilkanaście lat był nauczycielem języka angielskiego i dyrektorem Edukacji Publicznej Księstwa Barody. Następnie pracował w Bengalu.
Przekonany, że Indie wraz z niepodległością odzyskają swą prawdziwą tożsamość, stał się skrajnym nacjonalistą praktykującym jednocześnie jogę. W latach 1905–1910, zaangażowany w politykę, przewodniczył ruchowi nacjonalistycznemu. W 1909 r. osiadł w Puttuczczeri (wówczas Pondicherry należące do Francji), aby poświęcić się spisywaniu swego dzieła.
Żoną jego była Mrinalini, przedwcześnie zmarła w 1918 roku w wyniku epidemii grypy.
Droga duchowa.
W 1910 roku wycofał się ostatecznie z życia politycznego Bengalu i rozpoczął poszukiwania uniwersalnego systemu religijnego. Lele, guru z Maharasztry, wprowadził go w praktykę kultu bogini Kali.
W 1909 roku osiadł w Puttuczczeri (Pondicherry), w którym założył aśram. Mieszkał w nim wraz ze swoją francuską towarzyszką, Madame Richard, która stała się „Matką” aśramu, i ze swoimi uczniami. W 1926 wycofał się z publicznej aktywności aśramu, wybierając całkowite odosobnienie (publicznie pokazywał się tylko raz w roku). Kierownictwo nad aśramem przejęła Madame Richard (zm. 1975), tworząc „ośrodek uniwersytecki”, a potem „Miasto Brzasku”, Auroville, dokąd ze wszystkich krajów napływali uczniowie.
Nauczanie.
Bardzo przywiązany do niedualistycznej myśli indyjskiej, Śri Aurobindo próbował pogodzić racjonalizm z mistycyzmem, zachodnią naukę ze wschodnią mądrością. Dla Aurobindo Bóg, jednocześnie transcendentny i immanentny, ukazuje się człowiekowi przede wszystkim jako Świadomość kosmiczna, przejawiająca się w czasie i przestrzeni. Ponieważ świat jest wynikiem kosmicznej gry, będącej uwikłaniem Ducha w materię, człowiek, dzięki swym niewykorzystanym jeszcze możliwościom (szczególnie zdolności zwanej przez niego supramentalną), które możemy uzyskać praktykując rozmaite odmiany jogi, musi przywrócić w sobie i na ziemi „życie boskie”. Warunkiem jest wyrzeczenie się wszelkich egoistycznych pragnień. Ta świadoma przemiana powinna doprowadzić do pojawienia się człowieka nowego typu, prawdziwego „nadczłowieka”.
Rok 1972 UNESCO ogłosiło Rokiem Aurobindo.
Twórczość.
Śri Aurobindo jest autorem licznych książek. Napisał również komentarz do Bhagawadgity (1962), do trzech upaniszad (1949) i do Heraklita. Pisał po angielsku i w języku bengali.

</doc>
<doc id="923351" url="https://pl.wikipedia.org/wiki?curid=923351" title="Christiansburg (Ohio)">
Christiansburg (Ohio)

Christiansburg – wieś w USA, w stanie Ohio, w hrabstwie Champaign.
Liczba mieszkańców w 2000 roku wynosiła 553.

</doc>
<doc id="923357" url="https://pl.wikipedia.org/wiki?curid=923357" title="Izabela (księżna Asturii)">
Izabela (księżna Asturii)

Izabela (ur. 20 grudnia 1851 - 23 kwietnia 1931, w Paryżu) – dwukrotna następczyni tronu Hiszpanii, księżna Asturii. 
Następczyni tronu Hiszpanii.
Była najstarszą córką królowej Hiszpanii Izabeli II Burbon i jej męża (oraz brata stryjecznego) Francisco de Asís de Borbón, hrabiego Kadyksu. Nosiła tytuł księżniczki ("Princesa"), podczas gdy jej dwie młodsze siostry - Maria de la Paz i Eulalia, nosiły jedynie tytuły infantek. 
Izabela po raz pierwszy została następczynią tronu podczas tzw. wojny karlistowskiej pomiędzy zwolennikami królowej Izabeli II a zwolennikami jej stryja Don Carlosa, hrabiego Molina. W 1857 straciła tytuł, bo urodził się jej młodszy brat Alfons. Wtedy Alfons został następcą tronu, a Izabela znalazła się na drugim miejscu w sukcesji do tronu. W 1875 Alfons został królem Hiszpanii jako Alfons XII. Nie miał potomstwa, a więc Izabela (wówczas 24-letnia) ponownie została następczynią tronu. W 1880 ponownie straciła tytuł - urodziło się pierwsze dziecko jej brata - Maria de las Mercedes Hiszpańska. Dziewczynka przejęła tytuł Izabeli tym razem już na dobre.
Małżeństwo.
13 maja 1868 w Madrycie Izabela poślubiła brata ciotecznego swojej matki i swojego ojca - księcia Gaetano z Obojga Sycylii (1846-1871), hrabiego Girgenti, młodszego syna króla Ferdynanda II Burbona. Jej mąż Gaetano Marie Federico, książę Girgenti otrzymał tytuł infanta Hiszpanii. Ich małżeństwo nie należało do szczęśliwych, a w 1871 pogrążony w depresji Gaetano popełnił samobójstwo (miał zaledwie 25 lat) w Lucernie, w Szwajcarii. 
Izabela Maria zmarła jako bezdzietna wdowa, w wieku 80 lat, na wygnaniu we Francji (niedługo po tym jak jej bratanek Alfons XIII został pozbawiony tronu przez republikanów).

</doc>
<doc id="923360" url="https://pl.wikipedia.org/wiki?curid=923360" title="Clarington (Ohio)">
Clarington (Ohio)

Clarington – wieś w USA, znajduje się we wschodniej części stanu Ohio, w hrabstwie Monroe.
Liczba mieszkańców w 2000 roku wynosiła 444.

</doc>
<doc id="923361" url="https://pl.wikipedia.org/wiki?curid=923361" title="Ulica 11 Listopada w Olsztynie">
Ulica 11 Listopada w Olsztynie

Ulica 11 Listopada – ulica w Śródmieściu Olsztyna. Biegnie od placu Jana Pawła II do skrzyżowania z placem Jedności Słowiańskiej.
Historia.
Do 1910 roku nazwa ulicy brzmiała "Oberrohstadt" (Górne Przedmieście), w 1910 nazwę zmieniono na "Zeppelin-Straße" (ulica Zeppelina – na cześć Ferdynanda Grafa von Zeppelina, konstruktora niemieckiego). Podczas drugiej wojny światowej część kamienic stojących przy ulicy uległo zniszczeniu. Luka powstała między ulicami Marii Skłodowskiej-Curie i Wyzwolenia została zabudowana w latach 60. XX wieku parterowymi budynkami. Po wojnie nazwę ulicy zmienino na 22 Lipca – dzień Narodowego Święta Odrodzenia Polski. Wraz ze zmianami ustrojowymi w Polsce, nazwę zmieniono na 11 Listopada – na cześć Narodowego Święta Niepodległości.
Dane ulicy.
Ulica 11 Listopada jest ulicą jednokierunkową przez którą przebiega linia tramwajowa 1 z przystankiem końcowym Wysoka Brama.

</doc>
<doc id="923369" url="https://pl.wikipedia.org/wiki?curid=923369" title="Devon Sawa">
Devon Sawa

Devon Edward Sawa (ur. 7 września 1978 w Vancouver) – kanadyjski aktor pochodzenia polskiego.
Życiorys.
Urodził się w Vancouver w Kolumbii Brytyjskiej jako syn Kanadyjki Joyce, koordynatorki produkcji, i Polaka Edwarda Sawy, mechanika. Ma starszego brata Brandona i starszą siostrę Stephanie. 
Po kilku latach pracy w teatrze w Vancouver, przeprowadził się do Los Angeles, aby kontynuować karierę aktorską. Jego przełomową rolą był tytułowy bohater Casper McFadden z filmu "Kacper" (1995). Potem wystąpił w kilku horrorach, w tym "Zręczne ręce" (1999) i "Oszukać przeznaczenie" (2000), a także zagrał postać Stana w teledysku do piosenki Eminema - „Stan” (2000). Był również na okładkach magazynów dla nastolatków takich jak „Bravo” (wrzesień 1996), „TV Hits” (październik 1996, październik 1997), „Teen Beat” (1997), „Bop” (styczeń 1997), „Teen” (luty 1997), „Star” (wrzesień 1997), „YM” (marzec 1998) i „Regard” (luty 2013).
20 maja 2013 ożenił się z kanadyjską producentką Dawni Sahanovitch. Mają dwoje dzieci: syna Hudsona (ur. 2014) i córkę Scarlett Heleenę (ur. 2016).

</doc>
<doc id="923370" url="https://pl.wikipedia.org/wiki?curid=923370" title="Clarksburg (Ohio)">
Clarksburg (Ohio)

Clarksburg – wieś w USA, w stanie Ohio, w hrabstwie Ross.
Liczba mieszkańców w 2000 roku wynosiła 516.

</doc>
<doc id="923371" url="https://pl.wikipedia.org/wiki?curid=923371" title="Tactical High Energy Laser">
Tactical High Energy Laser

Tactical High Energy Laser ("THEL") - amerykańsko-izraelski program wojskowy mający zająć się wdrożeniem do wojsk broni laserowej. Wyniki tego programu są ściśle tajne, ale wiadomo, że pracuje się tam nad uzbrojeniem w działo laserowe myśliwca typu F-22 oraz opracowaniem działa laserowego mogącego przechwytywać pociski artyleryjskie oraz rakiety. W skład projektu wchodzi też laser satelitarny AMLSS służący do zestrzeliwania rakiet balistycznych zaraz po ich starcie.
Laser ten ma moc 3 MW przez co mógłby natychmiastowo spalić rakietę bez konieczności długotrwałego namierzania jej słabych punktów. 
Działo jest efektem współpracy firmy TRW, RAFAEL oraz kilku innych zajmujących się technologiami laserowymi. 

</doc>
<doc id="923372" url="https://pl.wikipedia.org/wiki?curid=923372" title="Clarksville (Ohio)">
Clarksville (Ohio)

Clarksville – wieś w USA, w stanie Ohio, w hrabstwie Clinton.
Liczba mieszkańców w 2000 roku wynosiła 497.

</doc>
<doc id="923375" url="https://pl.wikipedia.org/wiki?curid=923375" title="Clay Center (Ohio)">
Clay Center (Ohio)

Clay Center – wieś w USA, znajduje się w północnej części stanu Ohio, w hrabstwie Ottawa.
Liczba mieszkańców w 2010 roku wynosiła 276.

</doc>
<doc id="923376" url="https://pl.wikipedia.org/wiki?curid=923376" title="THEL">
THEL



</doc>
<doc id="923377" url="https://pl.wikipedia.org/wiki?curid=923377" title="Cleves">
Cleves

Cleves – wieś w USA, w stanie Ohio, w hrabstwie Hamilton.
Liczba mieszkańców w 2000 roku wynosiła 2 790.
Zobacz też:

</doc>
<doc id="923380" url="https://pl.wikipedia.org/wiki?curid=923380" title="Clifton (Ohio)">
Clifton (Ohio)

Clifton – wieś w USA, w stanie Ohio, w hrabstwach Clark i Greene.
Liczba mieszkańców w 2010 roku wynosiła 152.

</doc>
<doc id="923382" url="https://pl.wikipedia.org/wiki?curid=923382" title="Clinton (Ohio)">
Clinton (Ohio)

Clinton – wieś w USA, w stanie Ohio, w hrabstwie Summit.
Liczba mieszkańców w 2000 roku wynosiła 1337.

</doc>
<doc id="923384" url="https://pl.wikipedia.org/wiki?curid=923384" title="Cloverdale (Ohio)">
Cloverdale (Ohio)

Cloverdale – wieś w USA, w stanie Ohio, w hrabstwie Putnam.
Liczba mieszkańców w 2000 roku wynosiła 201.

</doc>
<doc id="923387" url="https://pl.wikipedia.org/wiki?curid=923387" title="Coal Grove">
Coal Grove

Coal Grove – wieś w USA, w stanie Ohio, w hrabstwie Lawrence.
Liczba mieszkańców w 2010 roku wynosiła 2165, a w roku 2012 wyniosła 2158.

</doc>
<doc id="923392" url="https://pl.wikipedia.org/wiki?curid=923392" title="Touhou">
Touhou



</doc>
<doc id="923393" url="https://pl.wikipedia.org/wiki?curid=923393" title="Progale">
Progale

Progale (do 31 grudnia 2002 "Prohale") – wieś w Polsce położona w województwie podlaskim, w powiecie hajnowskim, w gminie Hajnówka
W latach 1975–1998 miejscowość administracyjnie należała do województwa białostockiego. 1 stycznia 2003 nastąpiła zmiana nazwy przysiółka z "Prohale" na "Progale".
Wieś powstała przed 1765 rokiem.
Według stanu z 31 grudnia 2012 mieszkało tu 27 stałych mieszkańców.
Prawosławni mieszkańcy wsi należą do parafii Wniebowstąpienia Pańskiego w Nowoberezowie, a wierni kościoła rzymskokatolickiego do parafii Podwyższenia Krzyża Świętego i św. Stanisława, Biskupa i Męczennika w Hajnówce.

</doc>
<doc id="923396" url="https://pl.wikipedia.org/wiki?curid=923396" title="IMH">
IMH



</doc>
<doc id="923397" url="https://pl.wikipedia.org/wiki?curid=923397" title="Pasieczniki-Stebki">
Pasieczniki-Stebki

Pasieczniki-Stebki – przysiółek wsi Pasieczniki Duże w Polsce, położony w województwie podlaskim, w powiecie hajnowskim, w gminie Hajnówka. 
W latach 1975–1998 przysiółek administracyjnie należał do województwa białostockiego.
Prawosławni mieszkańcy wsi należą do parafii Wniebowstąpienia Pańskiego w Orzeszkowie.

</doc>
<doc id="923399" url="https://pl.wikipedia.org/wiki?curid=923399" title="Bhawawiweka">
Bhawawiweka

Bhawawiweka – mnich buddyjski z południowych Indii. Uczeń Śantarakszity i Nagardżuny. Założyciel szkoły buddyjskiej swatantrika będącej częścią madhjamaki. W końcowym okresie swego życia zamieszkał w grocie gdzie oczekiwał przybycia buddy Maitrei. Napisał wiele dzieł z zakresu madhjamaki i mahajany.

</doc>
<doc id="923404" url="https://pl.wikipedia.org/wiki?curid=923404" title="Charles d'Orléans">
Charles d'Orléans



</doc>
<doc id="923407" url="https://pl.wikipedia.org/wiki?curid=923407" title="Drzewa klasyfikacyjne">
Drzewa klasyfikacyjne

Drzewa klasyfikacyjne – zbiorcza nazwa rodziny metod statystycznych z zakresu eksploracji danych, dokonujących za pomocą diagramów zwanych drzewami klasyfikacji obserwacji statystycznych, czyli podziału próby statystycznej na klasy obserwacji o podobnych właściwościach. Metoda drzew klasyfikacyjnych jest odmianą hierarchicznej analizy skupień.
Jeśli drzewo stosujemy do klasyfikowania realnych sytuacji, a wynikiem klasyfikacji jest decyzja, jaka ma być w danej sytuacji podjęta, drzewo jest też nazywane drzewem decyzyjnym.
Drzewo składa się z korzenia (przedstawianego, podobnie jak w matematyce i informatyce, zwykle u góry rysunku) oraz gałęzi prowadzących z korzenia do kolejnych węzłów. W każdym węźle sprawdzany jest pewien warunek dotyczący danej obserwacji, i na jego podstawie wybierana jest jedna z gałęzi prowadząca do kolejnego węzła piętro niżej. Na dole znajdują się liście, w których odczytujemy do której z klas należy przypisać daną obserwację. Klasyfikacja danej obserwacji polega na przejściu od korzenia do liścia i przypisaniu do tej obserwacji klasy zapisanej w danym liściu.
Definicja formalna.
Formalnie drzewo klasyfikacyjne jest acyklicznym spójnym grafem skierowanym. Każdemu jego węzłowi, będącemu liściem, przyporządkowane jest oznaczenie klasy, a każdej z gałęzi reguła decyzyjna, czyli warunek odnoszący się do wartości zmiennych w zbiorze wejściowym i mówiący w jakim przypadku należy pójść daną gałęzią. 
W większości algorytmów warunki dla gałęzi wychodzących z jednego węzła muszą się uzupełniać tak, aby dla każdego możliwego wektora zmiennych w danej obserwacji jedna z nich i tylko jedna była spełniona. Istnieją też algorytmy, które zamiast warunków wyznaczają wagi dla poszczególnych gałęzi.
Postać danych.
Dane zwykle mają postać tabeli, w której wierszach mamy obserwacje, a w kolumnach zmienne. Przykładowo w tabeli każdy wiersz może odpowiadać jednemu człowiekowi, a kolumny to różne zmienne określające go, np. wiek, wzrost, czy ciężar ciała.
Uczenie drzewa.
Drzewo klasyfikacyjne ekspert może utworzyć „ręcznie”, bez pomocy narzędzi statystycznych. W taki sposób czasem tworzone są np. drzewa klasyfikacyjne w przypadku gdy klasy dają się łatwo rozróżnić i jest ich stosunkowo niewiele. W ten sposób tworzone były np. klucze do oznaczania gatunków w biologii, będące de facto wielkimi drzewami decyzyjnymi.
Zwykle jednak stosuje się specjalistyczne algorytmy statystyczne, które automatycznie dzielą próbę na kolejne podpróby, tworząc kolejne węzły drzewa.
Historia.
Po raz pierwszy drzew klasyfikacyjnych zaczęli używać socjologowie. Prawdopodobnie pierwszą pracą w której użyto tej metody był artykuł J.N. Morgana i J.A. Sonquista z roku 1963 wydrukowany w "Journal of the American Statistical Association", ale z zakresu socjologii.
Niezależnie odkrył je Quinlan w końcu lat 70. (powoływał się przy tym na wcześniejsze prace psychologów) i używał w dziedzinie uczenia maszynowego. Drzewa klasyfikacyjne i regresyjne spopularyzowała jednak dopiero w 1984 roku książka Breimana (zob. bibliografia).

</doc>
<doc id="923408" url="https://pl.wikipedia.org/wiki?curid=923408" title="Internationale Medienhilfe">
Internationale Medienhilfe

IMH-Internationale Medienhilfe (Międzynarodowe Zrzeszenie Wspierania Mediów) – powstałe w 1996 roku jest niekomercyjną, niezależną organizacją samopomocową i wspólnotą roboczą międzykulturowych mediów, mediów emigrantów i mediów żydowskich z całego świata. Do Internationale Medienhilfe należą też wydawnictwa i nadawcy radiowi z Polski.
Cele członków IMH:

</doc>
<doc id="923420" url="https://pl.wikipedia.org/wiki?curid=923420" title="Buddhapalita">
Buddhapalita

Buddhapalita – mnich buddyjski żyjący pomiędzy 400 - 450 r. n.e. z południowych Indii. Uczeń Sangharakszity. Założyciel szkoły prasanghika należącej do madhjamiki.
Napisał w sanskrycie komentarz do "Mulamadhyamakarika" Nagardżuny.

</doc>
<doc id="923426" url="https://pl.wikipedia.org/wiki?curid=923426" title="Bitwa pod Czarnem">
Bitwa pod Czarnem

Bitwa pod Czarnem (znana także jako bitwa pod Hamersztynem) – starcie zbrojne, które miało miejsce w dniach 12–17 kwietnia 1627 roku podczas wojny polsko-szwedzkiej (1626–1629).
Plan Oxenstierny.
W końcu stycznia 1627 roku kanclerz królestwa Szwecji Axel Oxenstierna opracował plan dwustronnego ataku na znajdujące się w Prusach Królewskich wojska koronne. W myśl tego planu prowadzący zaciągi w Niemczech pułkownicy Johann Streiff i Maksymilian Teuffel mieli przebić się do Pucka i zaatakować od zachodu wojska polskie stojące pod Czarlinem. W tym samym czasie Oxenstierna miał przeprawić się przez Wisłę i przeprowadzić atak od wschodu.
Operacje wojsk szwedzkich i polskich na Pomorzu Gdańskim.
Realizując plan Oxenstierny, Gustaw Adolf zwerbował w Meklemburgii korpus w sile 1000 jazdy, 1500 piechoty i 8 dział i zamierzał ściągnąć go do Prus Królewskich by zaatakować tyły wojsk koronnych okopanych pod Tczewem i zagradzających głównym siłom szwedzkim drogę na Gdańsk. Hetman polny koronny Stanisław Koniecpolski dowiedział się o tych wojskach dopiero na początku marca, gdy żołnierze ci wkroczyli już na teren neutralnego księstwa pomorskiego. Hetman postanowił zorganizować obronę z obu stron - na linii od Lęborka do Człuchowa przed nadchodzącymi z zachodu Teufflem i Streiffem oraz na linii Wisły przez Oxenstierną. Wojska, które stały w Czarlinie przesunął na bardziej dogodne do obrony pozycje koło Starogardu i Skarszew. W starych okopach pod Tczewem zostało 8 chorągwi jazdy, którymi dowodził pułkownik Paweł Czarniecki (brat Stefana Czarnieckiego). Tworząc obustronnie ruchliwą obronę hetman osłonił się od zachodu i jednocześnie mógł bronić linii Wisły do momentu wylewu wiosennego, który powodował, że rzeka była przez dłuższy okres nie do przebycia.
Świeżo zaciągnięte oddziały szwedzkie dowodzone przez Streiffa i Teufla przeszły przez ziemie Księstwa Pomorskiego i 19 marca stanęły w Szczecinku, niedaleko granicy z Polską. Koniecpolski osłonił granicę 17 chorągwiami jazdy ustawionej w dwóch rzutach w dziewięciu punktach spodziewanego wtargnięcia Szwedów do Polski. Tym sposobem zablokowano wszystkie drogi prowadzące w głąb Prus Królewskich. W pierwszej linii znalazła się jazda kozacka, natomiast w drugiej linii – husaria i rajtaria. Ponieważ trasa przemarszu nieprzyjaciela nie była znana, więc jazda umieszczona w każdym z punktów oporu w momencie pojawienia się wojsk szwedzkich miała za zadanie związać przeciwnika walką do momentu nadciągnięcia pozostałych chorągwi i stojących w Starogardzie odwodów.
Gdy 20 marca Wisła wylała, znajdujące się w Malborku i Elblągu oddziały szwedzkie zostały odcięte i można było teraz uderzyć na przybyły z Meklemburgii korpus z użyciem piechoty (3000 żołnierzy). Zagrożone atakiem Koniecpolskiego wojska szwedzkie zrezygnowały z marszu na Tczew i ruszyły na Puck, gdzie zamierzali bronić się pod osłoną twierdzy. Pod Białoborem 23 marca szwedzkie wojska wpadły na polską osłonę, która odparła ich ataki. Wówczas Szwedzi ruszyli na Słupsk, by od tej strony ruszyć do Pucka. W międzyczasie 24 marca Koniecpolski wziął ze sobą piechotę (3000 żołnierzy i kilkanaście dział) i ruszył na Puck, który już od dłuższego czasu blokowany był przez wojska koronne. Przybycie Koniecpolskiego, ciężkich dział z Gdańska oraz pojawienie się polskiej eskadry liczącej 7 okrętów załamało Szwedów, którzy 2 kwietnia skapitulowali. W tym czasie wojska Streiffa i Teuffela ruszyły ze Słupska 7 kwietnia, ale podczas kolejnej próby wtargnięcia do Polski natknęli się na polską osłonę pod Bożepolem. Gdy doszła do nich wieść o kapitulacji Pucka, wycofali się z powrotem za Słupię. Stamtąd rozpoczęli marsz na Czarne, chcąc dostać się przez Człuchów do Gniewa, a tam przebić się do Malborka. By nie tracić czasu żołnierze szwedzcy porzucili tabory z żywnością i amunicją oraz dwa ciężkie działa, natomiast piechota dosiadła zrabowanych koni.
Hetman przystąpił do pościgu w dwóch grupach. Grupa skoncentrowana pod Bożepolem miała iść śladem Szwedów, natomiast sam Koniecpolski wraz z piechotą i dragonią zamierzał iść na Lębork i Bytów by zagrodzić Szwedom drogę pod Miastkiem. Jednak Szwedzi 9 kwietnia niespodziewanie łatwo złamali chorągwie lisowczyków pod Miastkiem i 10 kwietnia zajęli Czarne. Koniecpolski ruszył więc z samą tylko jazdą (1 200 żołnierzy) na Koczałę i Chojnice, zajął 11 kwietnia Człuchów i ponownie zagrodził Szwedom drogę w głąb Polski. Gdy 11 kwietnia Szwedzi próbowali przedostać się do Wielkopolski przez Debrzno, natrafili na twardy opór polskiej załogi. Walka trwała aż do nadejścia hetmana. Po przybyciu Koniecpolskiego żołnierze szwedzcy okopali się, zamierzając bronić się do momentu nadejścia odsieczy. Złożone z najemników niemieckich wojska szwedzkie utworzyły pierścień prowizorycznych umocnień z palisadą pochyloną w kierunku atakujących.
Bitwa.
Ponieważ najdogodniejsze do natarcia były przedmieścia i ogrody, tamtędy próbował 12 kwietnia uderzać dowodzący awangardą wojsk Koniecpolskiego pułkownik Mikołaj Moczarski. W południe przybyły główne siły z hetmanem, który natychmiast rzucił swe wojska do ataku. Wymiana ognia trwała do wieczora i zakończyła się odparciem polskiego natarcia. Gdy nie udało się zdobyć Czarnego z marszu, hetman zdecydował się na regularne oblężenie, ściągając pod Czarne wszystkie dostępne na Pomorzu oddziały.
Do 14 kwietnia Koniecpolski zgromadził pod Czarnem wszystkie siły i nocą na 15 kwietnia rozkazał swym żołnierzom wybudowanie szańca przy bramie skierowanej na Szczecinek. Szaniec obsadzony został 500 muszkieterami i 8 działami. O świcie jazda polska wykonała pozorowany atak, po czym udała, że została pobita i rzuciła się do ucieczki. Zachęceni powodzeniem Szwedzi dali się oszukać i ruszyli do kontrataku. Ogień umieszczonych na szańcu dział i muszkieterów zadał Szwedom tak ciężkie straty, że ci 16 kwietnia aresztowali swych pułkowników i podjęli rozmowy dotyczące kapitulacji, którą ostatecznie podpisali 17 kwietnia.
Kapitulacja.
Z opisu hetmana Koniecpolskiego wynika, że szwedzkie kompanie maszerowały przed polską armię koronną ze zwiniętymi sztandarami, po czym po kolei chorąży z każdej kompanii zbliżał się do hetmana. Jako pierwsi 13 swoich chorągwi złożyli rajtarzy. Chorąży zsiadał z konia, zdjąwszy kapelusz kłaniał się siedzącemu na koniu hetmanowi Koniecpolskiemu, po czym rozwijał sztandar i składał go na ziemi. Wielu żołnierzy szwedzkich musiało być tym bardzo poruszonych, gdyż "niektórzy byli z tych 13 chorążych, którzy oddawaiąc chorągwie swoie pod nogi J.M.Pana Hetmana, od żalu y wstydu, oczy łzami zalewali." Po rajtarach przyszła kolej na piechurów, którzy także złożyli swoje 13 chorągwi Koniecpolskiemu.
Na podstawie zawartej umowy służąca u Szwedów piechota niemiecka wcielona została do armii polskiej, natomiast rajtaria po oddaniu broni złożyła przysięgę, że nie będzie walczyć przeciwko Rzeczypospolitej. Oprócz dowódców w ręce polskie przekazano działa, amunicję i zrabowane przez Szwedów dobra. Koniecpolski zgodził się, by rajtarzy zachowali broń osobistą (rapiery, pistolety i bandolety). Żołnierze polscy byli wzburzeni warunkami umowy, gdyż mieli nadzieję szturmem wziąć obóz szwedzki i odebrać Szwedom wszystkie łupy. Po opuszczeniu obozu w Czarnem 18 kwietnia na służbę w armii polskiej przeszło 800 piechoty i 500 rajtarii. Tylko 250 rajtarów dochowało wierności Szwedom - tych odeskortowano do granicy z księstwem pomorskim. Na terenach księstwa chłopi za dokonywane przez wojska szwedzkie rabunki wywarli na nich zemstę. Książę Bogusław XIV nakazał oszczędzić tych, którzy przysięgli, że nie brali udziału w rabunkach. Po kapitulacji wojsk szwedzkich pod Czarnem wojska koronne, by osłonić linię Wisły, ruszyły na Człuchów i Chojnice.
Znaczenie bitwy.
Działania wojsk koronnych, które znalazły swój epilog pod Czarnem, były przykładem skuteczności ruchomej ochrony rozległego obszaru prowadzonej przez stosunkowo nieliczną jazdę. Ponadto zwycięstwo to miało duże znaczenie polityczne, gdyż pod jego wrażeniem elektor brandenburski Jerzy Wilhelm opowiedział się po stronie Rzeczypospolitej, a Litwa wznowiła działania wojenne w Inflantach. Usunięcie wojsk szwedzkich z zachodniego brzegu Wisły sprawiło, że Gustaw Adolf musiał się wyrzec marzeń o szybkim wygraniu wojny.
Pomnik.
Bitwa pod Czarnem upamiętniona została pomnikiem - granitowym głazem koło wsi Nadziejewo, na którym bitwę upamiętniono napisami w językach niemieckim i szwedzkim.

</doc>
<doc id="923427" url="https://pl.wikipedia.org/wiki?curid=923427" title="Württemberg-Baden">
Württemberg-Baden



</doc>
<doc id="923428" url="https://pl.wikipedia.org/wiki?curid=923428" title="Wuerttemberg-Baden">
Wuerttemberg-Baden



</doc>
<doc id="923434" url="https://pl.wikipedia.org/wiki?curid=923434" title="Czandrakirti">
Czandrakirti

Czandrakirti ("Candrakīrti", dewanagari चन्द्रकीर्ति) – buddyjski filozof ze szkoły madhjamiki żyjący około 600 roku n.e. Autor licznych komentarzy w sanskrycie doktryny madhjamiki w tym między innymi: "Prasannapada", "Madhyamakavatara", komentarz do dzieła Nagardżuny, Arjadewy oraz napisał traktat gramatyczny "Samantabhadra".

</doc>
<doc id="923436" url="https://pl.wikipedia.org/wiki?curid=923436" title="Nene (rzeka)">
Nene (rzeka)

Nene – rzeka we wschodniej Anglii, dziesiąta pod względem długości w Wielkiej Brytanii. Przepływa przez hrabstwa Northamptonshire, Cambridgeshire, Lincolnshire i Norfolk. Jej długość wynosi 146 km (91 mil). 
Źródła rzeki.
Rzeka posiada trzy niezależne źródła:

</doc>
<doc id="923438" url="https://pl.wikipedia.org/wiki?curid=923438" title="Coalton (Ohio)">
Coalton (Ohio)

Coalton – wieś w USA, w hrabstwie Jackson w stanie Ohio.
W roku 2010, 21,7% mieszkańców było w wieku poniżej 18 lat, 8,2% było w wieku od 18 do 24 lat, 26,2% było od 25 do 44 lat, 29,2% było od 45 do 64 lat, a 14,8% było w wieku 65 lat lub starszych. We wsi było 49,5% mężczyzn i 50,5% kobiet.
Liczba mieszkańców w 2010 roku wynosiła 479.

</doc>
<doc id="923439" url="https://pl.wikipedia.org/wiki?curid=923439" title="Ekozofia">
Ekozofia



</doc>
<doc id="923442" url="https://pl.wikipedia.org/wiki?curid=923442" title="Ekofilozofia">
Ekofilozofia

Ekofilozofia, Ekozofia, Filozofia ekologiczna – zbiór niejednorodnych nurtów i stanowisk filozoficznych łączących perspektywę ekologiczną i filozoficzną.
Szczególnie wyraźne różnice oddzielają ujęcia scjentystyczne, będące filozoficzną nadbudową (czy pogłębieniem) nauk o środowisku, i niescjentystyczne, rozwijane odrębnie w ramach filozofii.
Stanowiska ekofilozoficzne wpisywane są w szerszą gałąź filozofii: filozofię środowiska. Mają duże znaczenie dla ekoetyki (działu etyki zajmującego się środowiskiem), oraz pewnych nurtów filozofii społecznej i politycznej, w szczególności ekofeminizmu.
Ujęcia niescjentystyczne.
Ujęcia niescjentystyczne ekofilozofii nie tworzą stanowiska o jednolitych podstawach, oprócz ogólnej, dominującej perspektywy ekocentrycznej, biocentycznej lub holistycznej. Rozumienie i zakres ekofilozofii znacząco różni się u poszczególnych autorów. Najbardziej znane ujęcia zaproponowali:
Ujęcia scjentystyczne.
Ekofilozofia w ujęciu scjentystycznym zajmuje się badaniem istoty i natury środowiska społeczno-przyrodniczego wraz z jego właściwościami ilościowymi i jakościowymi oraz dwustronnymi związkami przyczyno-skutkowymi pomiędzy środowiskiem a antroposferą. 
Zasadniczą strukturę przedmiotową tej nauki stanowią zagadnienia: 
W ujęciu praktycznym nurt ten umożliwia szeroko rozumiane zastosowanie nauki w ekosystemie. 
W ujęciu teoretycznym natomiast ekofilozofia umożliwia poznanie ekosystemów o różnym poziomie złożoności. 
Teoretyczne podstawy ekofilozofii.
Źródeł teoretycznych ekofilozofii upatrywać można w: 

</doc>
<doc id="923443" url="https://pl.wikipedia.org/wiki?curid=923443" title="Peter Dens">
Peter Dens

Peter Dens (ur. 12 września 1690, zm. 15 lutego 1775) – flamandzki teolog katolicki, autor "Theologia moralis et dogmatica".

</doc>
<doc id="923446" url="https://pl.wikipedia.org/wiki?curid=923446" title="Richard Šechný">
Richard Šechný

Richard Šechný (ur. 19 października 1971 w Preszowie) – słowacki hokeista, reprezentant Słowacji, olimpijczyk. Trener hokejowy.
Kariera.
Od 2011 zawodnik klubu z Michaloviec, kapitan drużyny oraz od 2014 do 2015 grający asystent trenera. Od końca grudnia 2015 zawodnik Detvy. W 2018 zakończył karierę.
W kadrze Słowacji rozegrał 54 spotkania i strzelił 10 goli. Wraz z reprezentacją wystąpił w dwóch turniejach mistrzostw świata edycji 1995 (Grupa B), 1999 (Grupa A) oraz zimowych igrzysk olimpijskich 2002.
Od sezonu 2017/2018 asystent trenera w Dukli Michalovce.

</doc>
<doc id="923447" url="https://pl.wikipedia.org/wiki?curid=923447" title="Kamalaśila">
Kamalaśila

Kamalaśila – mnich buddyjski z VIII wieku. Uczeń Śantarakszity i Padmasambhawy. Założyciel klasztoru Samje w Tybecie (w 749 roku n.e.). Autor licznych komentarzy do filozofii buddyjskiej.

</doc>
<doc id="923448" url="https://pl.wikipedia.org/wiki?curid=923448" title="Ceará SC">
Ceará SC

Ceará Sporting Club – brazylijski klub piłkarski z siedzibą w mieście Fortaleza, stolicy stanu Ceará.
Ceará należy do najbardziej zasłużonych klubów w północno-wschodniej Brazylii wraz z takimi klubami jak EC Bahia, Santa Cruz FC, Sport Recife, Náutico Capibaribe, EC Vitória czy derbowy rywal Fortaleza EC. W swoim stanie klub ten, związany z ludźmi pochodzącymi z niższych warstw społeczeństwa, osiągnął największą popularność – stąd przydomek klubu brzmiący „O Mais Querido” (czyli „najbardziej ukochany”).
Historia.
Klub założony został 2 czerwca 1914 roku pod nazwą Rio Branco Football Club. Założycielami klubu byli: Gilberto Gurgel, Walter Barroso, Raimundo Justa, Newton Rôla, Bolívar Purcell, Aluísio Mamede, Orlando Olsen, José Elias Romcy, Isaías Façanha de Andrade, Raimundo Padilha, Rolando Emílio, Meton Alencar Pinto, Gotardo Morais, Artur de Albuquerque, Luís Esteves Júnior, Cincinato Costa, Carlos Calmon oraz Eurico Medeiros.
W 1915 roku klub zmienił nazwę na do dziś używaną – Ceará Sporting Club. W latach 1915–1919 Ceará pięć razy z rzędu wygrała mistrzostwo miasta Fortaleza ("Torneios Metropolitanos"). Pierwsze mistrzostwo stanu (Campeonato Cearense) klub zdobył w 1922 roku, a w latach 1961–1963 klub został stanowym mistrzem trzy razy z rzędu.
W roku 1969 Ceará wygrała puchar północno-wschodniej Brazylii (Copa Norte-Nordeste), a dwa lata później uzyskała prawo gry w pierwszej edycji pierwszej ligi brazylijskiej (Campeonato Brasileiro Série A). Debiut był całkowicie nieudany i klub zajął ostatnie miejsce. Niepowodzenie w lidze brazylijskiej klub powetował sobie wkrótce czterema wygranymi mistrzostwami stanu w latach 1975–1978.
W roku 1985 Ceará zajęła 7. miejsce w pierwszej lidze brazylijskiej (Campeonato Brasileiro Série A), co jest jak dotąd największym osiągnięciem klubu w rozgrywkach pierwszoligowych.
W roku 1994 Ceará dotarła do finału pucharu Brazylii (Copa do Brasil), gdzie przegrała z Grêmio Porto Alegre. W następnym roku klub wziął udział w Copa CONMEBOL 1995, stając się pierwszym klubem ze stanu Ceará, który uzyskał prawo reprezentowania Brazylii w międzynarodowym turnieju. W roku 2005 w pucharze Brazylii Ceará dotarła do półfinału, gdzie nie sprostała klubowi Fluminense FC.

</doc>
<doc id="923449" url="https://pl.wikipedia.org/wiki?curid=923449" title="Richard Sechny">
Richard Sechny



</doc>
<doc id="923455" url="https://pl.wikipedia.org/wiki?curid=923455" title="Der Teutsche Merkur">
Der Teutsche Merkur

Der Teutsche Merkur – pismo nawiązujące do francuskiego "Mercure de France" podejmujące tematykę kulturalną i literacką. Założone w 1773 przez niemieckiego pisarza i dramaturga rokokowego Christopha Martina Wielanda.

</doc>
<doc id="923464" url="https://pl.wikipedia.org/wiki?curid=923464" title="Bazyliszek pręgowany">
Bazyliszek pręgowany

Bazyliszek pręgowany ("Basiliscus vittatus") - gatunek nadrzewnych jaszczurek z rodzaju "Basiliscus" (dawniej zaliczane do rodziny legwanów). Nazywane niekiedy jaszczurkami Jezusa.
Opis.
Bazyliszek pręgowany jest jaszczurką o długich, silnych nogach i szerokich stopach z szeroko rozstawionymi palcami o łuskowatych obwódkach umożliwiających jej bieganie po wodzie i pływanie. Utrzymując się na powierzchni wody dzięki napięciu powierzchniowemu i szerokiemu rozstawieniu palców, bazyliszek odbiega wystarczająco daleko od napastnika. U samców charakterystyczny grzebień grzbietowy. Nie posiadają zdolności odrzucania ogona. Są zwierzętami terytorialnymi.

</doc>
<doc id="923467" url="https://pl.wikipedia.org/wiki?curid=923467" title="Basiliscus vittatus">
Basiliscus vittatus



</doc>
<doc id="923470" url="https://pl.wikipedia.org/wiki?curid=923470" title="De Sade">
De Sade



</doc>
<doc id="923474" url="https://pl.wikipedia.org/wiki?curid=923474" title="Antybiotyki ansamycynowe">
Antybiotyki ansamycynowe



</doc>
<doc id="923479" url="https://pl.wikipedia.org/wiki?curid=923479" title="Bhartryhari">
Bhartryhari

Bhartryhari (dewanagari भर्तृहरि, trl. "bhartṛhari", ang. Bhartrihari) – filozof, poeta indyjski z VI–VII wieku. 
Życiorys.
Najprawdopodobniej był mnichem buddyjskim, który siedem razy powracał do życia świeckiego. Był pierwszym indyjskim poetą, którego dzieło zostało przetłumaczone w Europie (pierwsze tłumaczenie na język francuski).
Dzieła.
Bhartryhari to autor traktatu "Wakjapadija" (trl. "Vākyapadīya", "Traktat o wyrazach i zdaniach") oraz komentarza do dzieła "Mahabhaszja" Patańdźalego. Napisał też traktat "Śatakatrajam" składający się z kilku części: o miłości i wyzwoleniu, o przyjemnościach, o polityce i o umartwieniu religijnym.

</doc>
<doc id="923483" url="https://pl.wikipedia.org/wiki?curid=923483" title="Michael Davies">
Michael Davies

Michael Treharne Davies (ur. 13 marca 1936 w Yeovil, zm. 25 września 2004 w Londynie) – brytyjski nauczyciel, tradycjonalista katolicki, autor wielu książek na temat kondycji katolicyzmu po Soborze Watykańskim II. Były prezes Międzynarodowej Federacji "Una Voce".
Biogram.
Urodził się 13 marca 1936 w niewielkim mieście Yeovil, w hrabstwie Somerset na południu Anglii. Jego ojcem był Cyril Davies, Walijczyk, baptysta, a jego matka, Annie z domu Garnworth należąca do Kościoła anglikańskiego. W 1954 wstąpił do armii brytyjskiej i jako zwykły żołnierz walczył z komunistyczną partyzantką na Malajach, brał udział w brytyjsko­‑francuskiej interwencji w Egipcie podczas tzw. kryzysu sueskiego, a także w kampanii przeciwko nacjonalistycznym organizacjom terrorystycznym na Cyprze.
17 kwietnia 1957 złożył katolickie wyznanie wiary, przyjmując sub conditione (wcześniej był ochrzczony w kościele anglikańskim) sakrament chrztu św. z rąk ks. Michaela McSweeneya, proboszcza parafii pw. św. Piotra Apostoła w Plymouth. Ożenił się w lipcu 1961 Marią Miloš, Chorwatką, z którą miał czworo dzieci. Kształcił się w Catholic Training College w Londynie, gdzie w 1964 uzyskał uprawnienia nauczycielskie. Zadebiutował w prasie w maju 1967 artykułem poświęconym wojnie w Wietnamie.
W roku 1967 wstąpił do konserwatywnego Latin Mass Society, którego założyciele postawili sobie za zadanie bronić tradycyjnej mszy i związanego z nią dziedzictwa. W październiku 1968 r. Davies wziął udział i wygłosił referaty podczas odbywającego się w Cambridge i Londynie cyklu konferencji poświęconych zmianom w liturgii.
Kolejną sprawą, której poświęcił wiele wysiłku, było demaskowanie rzekomych objawień w Medziugorie, czemu poświęcił dwie książki. Teksty Daviesa były stale drukowane w wielu katolickich periodykach, jak choćby w brytyjskim „Christian Order” czy amerykańskich „The Remnant” (od 1971 r. miał tam swoją stałą rubrykę), „The Angelus” i „The Latin Mass”.
Zaangażował się w obronę abp. Marcela Lefebvre'a, napisał broszurę zatytułowaną "Archbishop Lefebvre – The Truth", która cieszyła się dużym powodzeniem i była kilkakrotnie wznawiana. w czerwcu 1979 została opublikowana "Apologia pro Marcel Lefebvre" przez wydawnictwo Angelus Press.
W 1995 r. Michael Davies został wybrany prezydentem Międzynarodowej Federacji Una Voce, zrzeszającej stowarzyszenia tradycyjnych katolików z ponad 20 krajów świata, głównie Europy i Ameryki Północnej.
Pod koniec 2002 zdiagnozowano raka, do samej śmierci pracował nad "Pope John’s Council". Zmarł nagle na rozległy zawał serca 25 września 2004.

</doc>
<doc id="923490" url="https://pl.wikipedia.org/wiki?curid=923490" title="Ceara Fortaleza">
Ceara Fortaleza



</doc>
<doc id="923493" url="https://pl.wikipedia.org/wiki?curid=923493" title="Andrzej Kapiszewski">
Andrzej Kapiszewski

Andrzej Tadeusz Kapiszewski (ur. 8 września 1948 w Krakowie, zm. 5 maja 2007 tamże) – polski matematyk, socjolog, dyplomata, profesor. 
Życiorys.
Był wnukiem pisarki Heleny Zakrzewskiej i fizyka Konstantego Zakrzewskiego, synem działaczy harcerskich Henryka i Marii Kapiszewskich. Żonaty z Marią Kapiszewską, profesor biochemii.
Uczęszczał do II Liceum Ogólnokształcące Krakowie. Był przewodniczącym Rady Uczelnianej Zrzeszenia Studentów Polskich. W 1971 ukończył studia na Wydziale Matematyczno-Fizyczno-Chemicznym Uniwersytetu Jagiellońskiego. Po odbyciu rocznego stażu w Instytucie Ekonomicznym UJ, został zatrudniony w Instytucie Socjologii UJ. Kształcił się także na Columbia University. Od 1976 do 1987 pracował w Instytucie Badań Polonijnych UJ. Pracownik naukowy Instytutu Studiów Regionalnych UJ w latach 1971–1991. W 1977 doktoryzował się w zakresie nauk humanistycznych. Od 2000 profesor nauk humanistycznych.
Specjalność: procesy narodowotwórcze w świecie arabskim, socjologia stosunków etnicznych. Członek Komitetu Nauk Orientalistycznych Polskiej Akademii Nauk. Współtworzył Wydział Studiów Międzynarodowych i Politycznych UJ. Z jego inicjatywy w 2000 powstała Katedra Bliskiego i Dalekiego Wschodu UJ. Był jej pierwszym kierownikiem. Inicjator powstania Centrum Języka i Kultury Chińskiej „Instytut Konfucjusza w Krakowie”. Współzałożyciel i pierwszy rektor Krakowskiej Szkoły Wyższej im. Andrzeja Frycza Modrzewskiego. Laureat konkursu Fundacji na Rzecz Nauki Polskiej o subsydia profesorskie w 2006.
Dyplomata, od 1991 "chargé d’affaires", a od 1995 ambasador w Zjednoczonych Emiratach Arabskich, akredytowany jednocześnie w Katarze. Funkcję pełnił do 1997.
Uczestnik prac Centrum Obywatelskich Inicjatyw Ustawodawczych Solidarności.
Został odznaczony Krzyżem Oficerskim (2002) oraz Kawalerskim Orderu Odrodzenia Polski, a także Złotym i Srebrnym Krzyżem Zasługi.
Zmarł 5 maja 2007 w Krakowie. Został pochowany na tamtejszym Cmentarzu Rakowickim (cmentarzu wojskowym przy ul. Prandoty) (kw. XCVI-23-22).

</doc>
<doc id="923503" url="https://pl.wikipedia.org/wiki?curid=923503" title="Liga szmalkaldzka">
Liga szmalkaldzka



</doc>
<doc id="923504" url="https://pl.wikipedia.org/wiki?curid=923504" title="Mael Mórdha">
Mael Mórdha

Mael Mórdha - irlandzki zespół muzyczny, wykonujący utwory łączące doom metal z elementami muzyki celtyckiej. Według własnego określenia używanego przez zespół, jest to "gaelicki doom metal". 
Zespół używa do zapisu swej nazwy tradycyjnych, gaelickich znaków typograficznych.
Historia.
Zespół Mael Mórdha powstał w styczniu 1998 z inicjatywy Roibéarda Ó Bogaila. Po poszerzeniu materiału umieszczonego na dwóch E.P.: Caoineadh na nGael i Cluain Tarbh E.P., zespół nawiązał współpracę z wytwórnią Karmageddon Media, która wydała ich debiutancki album, "Cluain Tarbh" 12 września 2005. Muzycy jednakże nie byli zadowoleni ze sposobu dystrybucji albumu i akcji promocyjnej, wydanie kolejnej płyty powierzyli zatem niemieckiemu wydawcy, Grau Records. Album "Gealtacht Mael Mórdha" Grau Records wydał 19 marca 2007. 
W okresie przed wydaniem albumów zespół był już znany na irlandzkiej i brytyjskiej scenie metalowej z występów na irlandzkich festiwalach Abbeyleix Metalfest, The Day Of Darkness (dwukrotnie), oraz angielskim festiwalu Bloodstock. Kontrowersje wśród fanów wzbudził udział zespołu w irlandzkich eliminacjach do Konkursu Piosenki Eurowizji 2005. W 2007 zespół wystąpił na festiwalu Heathen Crusade 2 (20 stycznia), oraz na niemieckim Doom Shall Rise w Getyndze.

</doc>
<doc id="923508" url="https://pl.wikipedia.org/wiki?curid=923508" title="Parasol">
Parasol

Parasol (wł. "parasole" – dosłownie „słońcochron”) – przedmiot chroniący przed deszczem, słońcem lub śniegiem. Składa się z dwóch części: rączki oraz usztywnionego kawałka materiału, najczęściej o kształcie wielokąta foremnego.
Historia.
Pierwsze parasole były używane w starożytnym Egipcie około czterech tysięcy lat temu. W Chinach ok. 400 r. n.e. parasole wykonywane były z natłuszczonego papieru. W Chinach parasol stanowił oznakę dostojeństwa. Parasol został spopularyzowany w Europie przez Greków. W starożytnej Grecji parasole miewały znaczenie kultowe. Znajomość techniki tworzenia parasoli, niekiedy bogato zdobionych, zachowała się w czasach Cesarstwa Rzymskiego i Bizantyjskiego. W średniowiecznej Europie jego użycia zaprzestano, a popularność odzyskał w XV wieku.
Thomas Wright, angielski pisarz z XVII wieku, w swoich "Domestic Manners of the English" opisał gentlemana, któremu sługa podaje parasol. John Evelyn w swym pamiętniku opisał pod datą 22 czerwca 1664 roku kolekcję rzadkich towarów luksusowych pokazanych mu przez niejakiego Thompsona — wśród nich był chiński parasol.
Na początku XVIII wieku rozpoczęto produkcję chińskich parasoli we Francji i Anglii. W okresie Dyrektoriatu we Francji rozpowszechniła się moda na parasole orientalizowane.
4 maja 1715 roku Jean Marius opatentował we Francji składany parasol. W 1752 roku piszący z Paryża płk. (potem gen.) James Wolfe opisał ulicę pełną przechodniów używających parasoli do ochrony zarówno przed słońcem, jak i deszczem i zastanawiał się, dlaczego zwyczaj ten nie jest równie popularny w Anglii. Do końca XVIII wieku parasole noszono „odwrotnie”, tzn. stojąc opierano się o czubek, a nie o rączkę parasola. W XIX wieku dokonał się wyraźny podział na parasole męskie (od deszczu) i żeńskie (od słońca). W okresie II Cesarstwa zyskały popularność parasole kawiarniane, rozpościerające się nad stolikami.

</doc>
<doc id="923512" url="https://pl.wikipedia.org/wiki?curid=923512" title="Gunabhadra (pisarz dżinijski)">
Gunabhadra (pisarz dżinijski)

Gunabhadra – hinduski, dżinijski pisarz religijny z IV wieku. Był współautorem, wraz z Dżinaseną, długiego poematu o historii świata według dżinizmu wraz z biografiami mnichów dżinijskich. Dzieło to nazywane jest "Mahapuraną".

</doc>
<doc id="923525" url="https://pl.wikipedia.org/wiki?curid=923525" title="Andajja">
Andajja

Andajja – dżinijski autor z Karnataki. Urodzony najprawdopodobniej około 1235 roku. Autor napisanego w języku kannara tekstu "Kabbikarakavya" (tekst o czystości duszy).

</doc>
<doc id="923526" url="https://pl.wikipedia.org/wiki?curid=923526" title="Eternia">
Eternia

Eternia – drugi album studyjny polskiego rapera Eldo. Wydawnictwo ukazało się 13 września 2003 roku nakładem wytwórni muzycznej Blend Records. Płytę poprzedził singel do utworu „Mędrcy z kosmosu”. Do piosenki został zrealizowany także teledysk. Kolejne wideoklipy powstały do utworu tytułowego oraz kompozycji „Tylko słowo”. Promocji płyty towarzyszyła również linia odzieżowa „Eternia” wyprodukowana przez popularną wówczas firmę Mass Denim.
Nagrania dotarły do 8. miejsca listy OLiS. Pewną popularność zyskały także pochodzące z płyty piosenki „Mędrcy z kosmosu” i „Tylko słowo” notowane na Szczecińskiej Liście Przebojów Polskiego Radia, odpowiednio na pozycjach 8. i 20. W 2006 roku ukazała się reedycja albumu.
Lista utworów.
Na podstawie źródła.

</doc>
<doc id="923530" url="https://pl.wikipedia.org/wiki?curid=923530" title="UNICAR">
UNICAR



</doc>
<doc id="923532" url="https://pl.wikipedia.org/wiki?curid=923532" title="Ostoja przyrody Bunkrowe Wzgórza">
Ostoja przyrody Bunkrowe Wzgórza

Ostoję przyrody Bunkrowe Wzgórza powołano do życia w 2003 roku z inicjatywy stowarzyszenia Towarzystwo Bory Dolnośląskie, za zgodą władz gminy Szprotawa. Terenem ostoi objęto ok. 20 ha nieużytków zlokalizowanych na peryferiach nieczynnego lotniska wojskowego, przylegających od północy do kompleksu leśnego Bory Dolnośląskie.
W skład tych nieużytków wchodzą: zarastające stawy, postępujące torfowiska, lasy bagienne, bór suchy, łąki kserotermiczne, garaż lotniczy, bunkier dowodzenia, pas utwardzony, całoroczny rów leśny "Kamienny Potok".
Cele ustanowienia.
Głównymi argumentami za utworzeniem na tym obszarze strefy ochrony przyrodniczej były i są:
1. Zachowanie cennego i jedynego takiego na tym obszarze ekosystemu wodno-leśnego, a w związku z tym:
a) zachowanie wodopojów dzikiej zwierzyny
b) zachowanie żeremi bobrowych
c) zachowanie siedlisk gadów i płazów
d) zachowanie siedlisk owadów
e) zachowanie siedlisk ptactwa wodnego
Ponieważ w promieniu 20 km nie występuje żadne miejsce spełniające taką rolę w takim wymiarze.
2. Zachowanie mikrostrefy klimatycznej, mającej bezpośredni wpływ na stan wilgotności powietrza w okolicy, a tym samym na jego czystość i jakość.
3. Utrzymanie małej retencji wodnej, jaką tworzą na terenie ostoi stawy i postępujące torfowiska, celem zapewnienia funkcji przyrodniczych oraz zminimalizowania stopnia zagrożenia pożarowego wobec otaczających ostoję suchych łąk i borów sosnowych.
4. Zachowanie terenów i obiektów o charakterze zabytkowym, mającym znaczenie dla badań i promocji historii miasta. Mowa o bunkrze dowodzenia i torfowiskach, z których część jest reliktem gospodarczego pozyskiwania torfu i rudy darniowej żelaza.
5. Stworzenie naturalnej – zielonej bariery ochronnej wobec wiechlickiej strefy przemysłowej, dla zapewnienia równowagi ekologicznej.
6. Stworzenie ośrodka badań przyrodniczych i edukacji regionalnej dla gminnych szkół
7. Stworzenie obiektu promocji gminy Szprotawa
Ostoja z samej definicji ma za zadanie chronić naturalny stan zachowania na danym terenie, przy minimalnej, a najlepiej bez jakiejkolwiek ingerencji.
Opieka i edukacja regionalna.
Ostoją opiekuje się powołany przy TBD Klub Przyjaciół Ostoi. W jego imieniu porządku na terenie ostoi strzegą upoważnieni strażnicy społeczni. Z powodu nagminnego zaśmiecania terenu, licznych dziur wykopanych przez zbieraczy złomu, kradzieży elementów metalowych i betonowych oraz zagrożeń wynikających z funkcjonowania tu niegdyś lotniska wojskowego (niewybuchy, dziury, ukryte druty itp.) i charakteru przyrodniczego (np. występowanie żmii zygzakowatej) wstęp na teren ostoi bez upoważnionego przez TBD przewodnika jest zabroniony.
Na terenie ostoi organizowane są regionalne lekcje przyrodnicze i historyczne oraz integracyjne dla dzieci i młodzieży oraz grup zorganizowanych. Atrakcje obejmują: przemarsz ścieżką przyrodniczo-edukacyjną przez bagna, zwiedzanie tam zbudowanych przez bobry, obserwacje płazów, gadów i ptactwa, przemarsz podziemną trasą – bunkier dowodzenia, zwiedzanie magazynu atomowego, zwiedzanie garażu lotniczego (także pas startowy), poznanie historii terenu ostoi i lotniska, gry i zabawy plenerowe, ognisko.

</doc>
<doc id="923536" url="https://pl.wikipedia.org/wiki?curid=923536" title="Ćawundaraja">
Ćawundaraja

Ćawundaraja (kannada ಚಾಮುಂಡರಾಯ, ang. Chavundaraya) – dźinijski pisarz z XI - XII wieku. Autor dzieła "Cavundarayapurana" (historia 24 thirthakarów) napisanego w języku kannara. Minister radży Raćamalli z Karnataki (Majsur). 

</doc>
<doc id="923537" url="https://pl.wikipedia.org/wiki?curid=923537" title="Opowieść o tym, co tu dzieje się naprawdę">
Opowieść o tym, co tu dzieje się naprawdę

Opowieść o tym, co tu dzieje się naprawdę – album Eldo, wydany 12 listopada w 2001 roku przez T1-Teraz.
Lista utworów.
Opracowano na podstawie materiału źródłowego.

</doc>
<doc id="923539" url="https://pl.wikipedia.org/wiki?curid=923539" title="Ecce Homo (obraz Adama Chmielowskiego)">
Ecce Homo (obraz Adama Chmielowskiego)

Ecce Homo – nieukończony obraz olejny autorstwa Adama Chmielowskiego przedstawiający ubiczowanego Chrystusa.
Historia obrazu.
Według relacji Leona Wyczółkowskiego obraz zaczął powstawać w 1879 w kościele św. Ducha we Lwowie. Potem przez wiele lat towarzyszył Chmielowskiemu, przed 1904 został podarowany przez artystę arcybiskupowi większemu Lwowa obrządku greckokatolickiego Andrzejowi Szeptyckiemu. Sam Chmielowski wspominał po latach "obszedłem się z tym obrazem jak partacz ostatni, lecz tak mnie molestował ksiądz Metropolita, że aby mieć spokój dokończyłem go po rzemieślniczemu".
Do obrazu pozował Bolesław Krzyżanowski, kuzyn Chmielowskiego. W 1941 arcybiskup Szeptycki podarował go do stworzonego przez siebie unickiego muzeum archidiecezjalnego. W 1946 eksponaty z tego muzeum włączono do Galerii Sztuki Ukraińskiej, ale obraz "Ecce Homo" jako religijny, nieużyteczny powędrował do magazynów.
W latach 60. XX w. rozpoznał go w magazynie polskich zabytków na przedmieściach Kijowa Jan Majda, pracownik Uniwersytetu Jagiellońskiego, bądź siostra Olga Moskalewicz i rozpoczęły się pertraktacje na temat jego odzyskania. Wyszukano w krakowskiej Desie obraz Iwana Trusza, ukraińskiego malarza "Pejzaż nadmorski" i po kilku latach starań w zamian za ten obraz otrzymano płótno Chmielowskiego. W 1976 r. albertynki pisały do radzieckiego Ministerstwa Kultury i Sztuki list w sprawie wymiany obrazów. Wymiana ta doszła do skutku dopiero 20 lipca 1978 r. Odzyskany obraz został przewieziony przez delegatkę polskiego ministerstwa, Jarosławę Szczepańską do klasztoru sióstr albertynek w Przemyślu, a 21 lipca 1978 r. biskup Albin Małysiak i siostry wprowadzili go uroczyście do Domu Generalnego Zgromadzenia Sióstr Albertynek w Krakowie na Prądniku Czerwonym (ul. Woronicza 10). 3 marca 1979 oddano go do konserwacji, którą przeprowadziła Irena Dąbrowska. Ostateczne miejsce przeznaczenia znalazł obraz 17 czerwca 1985 w ołtarzu kościoła – sanktuarium Brata Alberta w Krakowie przy ulicy Woronicza 10.
Opis.
Płótno o wymiarach 146 × 96,5 cm. Chrystus namalowany w półpostaci, okryty szkarłatną szatą z cierniową koroną na głowie, trzciną w ręce i splątanym sznurem na szyi. Ukazany został na tle antycznej architektury rozjaśnionej światłem wydobywającym się zza filara, które tworzy nimb wokół jego głowy. Twarz Chrystusa pociągła z lekkim zarostem, zbroczona krwią wypływającą spod cierniowej korony, powieki przymknięte. Opadająca z ramion czerwona szata tworzy na ubiczowanej piersi Jezusa olbrzymie serce.
Obraz ten jest uważany za najlepsze dzieło w dorobku artystycznym Adama Chmielowskiego, jak również uchodzi za jeden z najlepszych obrazów religijnych w sztuce polskiej.

</doc>
<doc id="923542" url="https://pl.wikipedia.org/wiki?curid=923542" title="Reczyca (dopływ Iny)">
Reczyca (dopływ Iny)

Reczyca ("Reczek", "Ognica") – struga, prawobrzeżnym dopływ Iny o długości 16,79 km.
Struga płynie w województwie zachodniopomorskim, na terenie gminy Suchań, we wschodniej części Równiny Pyrzycko-Stargardzkiej. Wypływa z Jeziora Sierakowskiego, przepływa przez Suchań, gdzie w średniowieczu nawadniała fosę miejską, a także napędzała młyny. Uchodzi do Iny w Suchanówku.
W planach jest budowa Małej Elektrowni Wodnej w Suchaniu.

</doc>
<doc id="923545" url="https://pl.wikipedia.org/wiki?curid=923545" title="Dewaczandra">
Dewaczandra

Dewaczandra – dżinijski pisarz żyjący w XIX wieku. Autor dzieła "Rajavali-kathe" napisanego około 1840 roku w języku kannara poświęconego historii dźinizmu.

</doc>
<doc id="923546" url="https://pl.wikipedia.org/wiki?curid=923546" title="I Think We’re Alone Now">
I Think We’re Alone Now

"I Think We're Alone Now" to piosenka napisana przez Ritchiego Cordella w 1967 dla grupy Tommy James &amp; the Shondells. Piosenka została ponownie nagrana 20 lat później przez Tiffany.
Wersja Tommy James.
Piosenka dotarła do #4 miejsca Billboard Hot 100 w 1967, w zestawieniu spędziła 17 tygodni.
Wersja Tiffany.
Wersja Tiffany z 1987 spędziła dwa tygodnie na 1 miejscu Billboard Hot 100 i trzy tygodnie na #1 miejscu UK Singles Chart.
Wersja Girls Aloud.
Wersja Girls Aloud jest drugim singlem z albumu The Sound of Girls Aloud. Premiera w Wielkiej Brytanii odbyła się 18 grudnia 2006.
Listy Przebojów.
Singiel do tej pory sprzedał się na Wyspach Brytyjskich w 52 000 kopii.

</doc>
<doc id="923547" url="https://pl.wikipedia.org/wiki?curid=923547" title="Gynkar">
Gynkar

Biały Mahakala (Skt. Shad-bhuja Sita Mahakala; Tyb. mGon po yid bzhin nor bu), Gynkar – jest emanacją ciała czarnego Sześcioramiennego Mahakali. Ucieleśnia on uspokajającą i pomnażającą aktywność wszystkich Buddów. Praktyka Białego Mahakali prowadzi do powiększenia siły życiowej i długości życia, do wzrostu zasługi i mądrości, a także do pomnożenia dobrobytu. Dlatego Gynkar znany jest jako "Jiszin Norbu" - "Klejnot Spełniający Życzenia".
Jest to aspekt Sześcioramiennego Mahakali, skoncentrowany na realizowaniu łagodnych aktywności, którego praktyka szczególnie 
(i) przynosi dobrobyt, 
(ii) daje doskonałe warunki do medytacji 
oraz (iii) ochrania przed lękami stanu bardo. 
Biały Mahakala jest znany jako "mGon po yid bzhin nor bu" w języku tybetańskim, gdzie cztery ostatnie oznaczają 'Spełniający Życzenia Klejnot' lub 'Spełniający Życzenia Król Klejnotów'. Jego ikonografia jest bogata w symbole podkreślające jego status jako Bóstwa Dobrobytu. Jego atrubuty to: Klejnot Spełniający Życzenia trzymany w prawej ręce na sercu, Kapala - czarka z czaszki, z nektarem nieśmiertelności (Amritą), w której zanurzona jest waza pełna klejnotów, hak lub lasso, trójząb, drigug i damaru. Przedstawiany jest zazwyczaj w otoczeniu dakiń w różnych kolorach. Wygląda podobnie jak inni mahakalowie. Ma wydatny brzuch, a jego twarz jest zarazem gniewna i lekko uśmiechnięta. 
Praktyka Białego Mahakali wywodzi się z tantr buddyjskich. Przez indyjskich Mahasiddhów dotarła do Tybetu i była częścią tradycji Szangpa Kagyu. Później stała się popularna we wszystkich liniach buddyzmu tybetańskiego, a także w Mongolii i Buriacji. Specjalny, wielodniowy, grupowy rytuał Białego Mahakali (drubpa) odbywa się każdego roku również w Polsce w ośrodku Karma Kamtzang w Grabniku.

</doc>
<doc id="923548" url="https://pl.wikipedia.org/wiki?curid=923548" title="Jiszin Norbu">
Jiszin Norbu



</doc>
<doc id="923549" url="https://pl.wikipedia.org/wiki?curid=923549" title="Dome (zespół muzyczny)">
Dome (zespół muzyczny)

Dome – eksperymentalny zespół rockowy, duet założony przez Grahama Lewisa i Bruce Gilberta, byłych członków Wire. We wczesnych latach 90. nagrali kilka albumów zaliczanych do kręgu industrial. Do bardziej znanych należy utwór "Long Lost Life" czy "Cruel When Complete".

</doc>
<doc id="923550" url="https://pl.wikipedia.org/wiki?curid=923550" title="Fałdy głosowe">
Fałdy głosowe



</doc>
<doc id="923551" url="https://pl.wikipedia.org/wiki?curid=923551" title="Badenia (kraj związkowy)">
Badenia (kraj związkowy)

Badenia (wcześniej Badenia Południowa, niem. "Baden", "Südbaden") – dawny kraj związkowy Republiki Federalnej Niemiec ze stolicą we Fryburgu Bryzgowijskim, istniejący w latach 1947–1952 (wcześniej, od 1945, jako jednostka administracyjna francuskiej strefy okupacyjnej).
Z południowej, należącej do francuskiej strefy okupacyjnej części Badenii utworzono w 1945 jednostkę administracyjną Badenia Południowa o powierzchni około 9.646 km² i z około 1,3 miliona mieszkańców. Od 1 grudnia 1945 jej stolicą został Fryburg Bryzgowijski. Parlament kraju obradował w historycznej hali targowej, siedzibą rządu i prezydenta był Colombischlössle.
22 maja 1947 Badenia Południowa otrzymała konstytucję, której preambuła określała ją jako właściwą następczynię dawnej Badenii, mimo że większa część jej terytorium należała do Badenii dopiero od 150 lat. Roszczenia zostały podkreślone także poprzez przyjęcie nazwy Badenia zamiast pierwotnej Badenia Południowa. Parlament Badenii przyjął w 1949 r. Konstytucję Federalną, a 23 maja tegoż roku kraj wszedł do Republiki Federalnej Niemiec.
Rząd Badenii pod kierownictwem Leona Wohleba (CDU) od początku sprzeciwiał się planom utworzenia wspólnego kraju związkowego z krajów związkowych Badenia, Wirtembergia-Hohenzollern i Wirtembergia-Badenia, dążąc do odtworzenia Badenii w dawnych granicach.
W referendum sondażowym w 1950 r. oraz we wiążącym referendum w roku 1951 większość południowych Badeńczyków oraz mieszkańców badeńskiej części Wirtembergii-Badenii głosowało przeciwko utworzeniu "Kraju Południowo-zachodniego" (późniejszej Badenii-Wirtembergii). Jednak większość mieszkańców dawnej Wirtembergii oraz Wirtembergii-Hohenzollern głosowało za zjednoczeniem. Ostatecznie w 1952 r. utworzono kraj Badenia-Wirtembergia.
Przeciwko sposobowi obliczania głosów w referendum (nie w każdym kraju związkowym osobno, a wedle sumy głosów z trzech krajów) złożono skargę konstytucyjną połączoną z wnioskiem o odwołanie referendum, która została w 1951 r. odrzucona przez świeżo utworzony Federalny Trybunał Konstytucyjny. Odrzucenie wniosku nastąpiło jednak niejednoznacznym stosunkiem głosów 3:3. W 1956 r. Federalny Trybunał Konstytucyjny orzekł, że ponieważ w kraju Badenia nie osiągnięto większości, należy na jego terenie referendum powtórzyć. Rząd Badenii-Wirtembergii zwlekał jednak z jego przeprowadzeniem do roku 1970, a zatem 18 lat po zjednoczeniu. Wówczas 82 procent wyborców zagłosowało za zjednoczeniem krajów.

</doc>
<doc id="923554" url="https://pl.wikipedia.org/wiki?curid=923554" title="Wojciech Zieliński">
Wojciech Zieliński



</doc>
<doc id="923557" url="https://pl.wikipedia.org/wiki?curid=923557" title="Roger Caillois">
Roger Caillois

Roger Caillois fr: ʀɔʒe kajwa (ur. 3 marca 1913 w Reims, zm. 21 grudnia 1978 w Kremlin-Bicêtre) – francuski intelektualista, krytyk literacki, socjolog i filozof.
Życiorys.
Już we wczesnym dzieciństwie Rogera rodzina Caillois przeprowadziła się do Paryża – to właśnie tutaj Roger podjął naukę w prestiżowym Lycée Louis-le-Grand, elitarnej szkole przygotowującej absolwentów do podjęcia nauki na najlepszych uniwersytetach. Po ukończeniu liceum Caillois wstąpił do École normale supérieure, którą ukończył w roku 1933. Naukę kontynuował w École pratique des hautes études, gdzie dane mu było spotkać takich luminarzy francuskiego życia umysłowego, jak Georges Dumézil, Alexandre Kojève i Marcel Mauss.
W latach tuż przed wybuchem II wojny światowej Caillois coraz bardziej odczuwał pokrewieństwo z ruchem lewicowym, zwłaszcza jeśli chodzi o jego przekonania antyfaszystowskie – w 1936 roku wraz z innymi powołał do życia antyfaszystowską grupę "Contre-Attaque". Również w tym okresie przystąpił do paryskiej awangardy intelektualnej – poznał Georges’a Bataille’a; razem z nim oraz Michelem Leiris i Jules’em Monnerotem założył Collège de Sociologie, stowarzyszenie skupiające intelektualistów, prowadzące działalność wykładową na zasadach samokształcenia. Collège de Sociologie – stworzone w jakiejś mierze na zasadzie reakcji na surrealizm – chciało odejść od surrealistycznego fantazjowania o życiu, skupiając się na sile obrzędu oraz innych aspektach życia społecznego. Caillois sam był dobrym przykładem takiego podejścia, zajmując się bowiem sacrum, antropologię wiązał z socjologią. Caillois pisał też do założonego przez Bataille’a czasopisma "Acéphale" (1936–1939).
W 1939 roku Caillois wyjechał z Francji do Argentyny, gdzie mieszkał aż do końca II wojny światowej. W latach tych uczestniczył w ruchu antyfaszystowskim na ziemi amerykańskiej jako wydawca antynazistowskich czasopism. Powołał do życia Institut français de Buenos-Aires. W roku 1948 podjął pracę w UNESCO, w związku z czym wiele podróżował. W roku 1971 został powołany do Akademia Francuska. Caillois wydawał "Diogenes" – czasopismo interdyscyplinarne powołane do życia przez UNESCO, oraz "La Croix du Sud" – serię książek współczesnych autorów południowoamerykańskich.
Koncepcje i publikacje.
Caillois zajmował się m.in. paralelizmami pomiędzy formami mineralogicznymi i formami ekspresji wyobrażeń ludzkich. Znany jest również jako autor sześciu fundamentalnych reguł gry/zabawy: 1. gracze spotykają się dobrowolnie; 2. zabawa jest nieproduktywna; 3. jest ona „wydarzeniem” ograniczonym miejscem i czasem; 4. stanowi proces określony regułami; 5. w jej trakcie człowiek żyje w rzeczywistości fikcyjnej; 6. jest to proces otwarty, a jego koniec jest niepewny.
Tłumaczenia na język polski.
Książki:
Antologie tekstów:
Teksty w periodykach:

</doc>
<doc id="923559" url="https://pl.wikipedia.org/wiki?curid=923559" title="Misuzu Kaneko">
Misuzu Kaneko

 – japońska poetka. Za życia uważana za jedną z „jaśniejszych gwiazd wśród młodych poetów japońskich”. Zmarła w wieku 26 lat.
Życiorys.
W roku 1982 odnaleziono 512 utworów poetki, zgromadzonych w trzech zbiorach rękopisów, co spowodowało ponowne zainteresowanie jej twórczością.
Jej utwory zostały przetłumaczone na różne języki, m.in. angielski, niemiecki, francuski, polski, hindi, nepalski.
W Polsce, w roku 2005, został wydany przez wydawnictwo Waneko zbiór dzieł wybranych poetki pod tytułem „Ptaszek, dzwonek i ja” w tłumaczeniu Katsuyoshi Watanabe.

</doc>
<doc id="923565" url="https://pl.wikipedia.org/wiki?curid=923565" title="Haribhadra II Suri">
Haribhadra II Suri

Haribhadra II – dżinijski autor z XII wieku. Napisał wiele utworów z różnych dziedzin wierszem i prozą. Autor "Neminathacariu", epickiego poematu o jednym z dżinijskich tirthakarów. Pisał w apabhramśa.

</doc>
<doc id="923571" url="https://pl.wikipedia.org/wiki?curid=923571" title="Dżinasena">
Dżinasena

Dżinasena – hinduski teolog dżinijski z IX wieku. Był płodnym autorem opisującym tradycje dżinijskie. Napisał "Pasvabhyudayę".

</doc>
<doc id="923572" url="https://pl.wikipedia.org/wiki?curid=923572" title="Ronny Turiaf">
Ronny Turiaf

Ronny Turiaf (ur. 13 stycznia 1983 w Le Robert) – koszykarz francuski, grający na pozycji środkowego, reprezentant Francji, mistrz NBA z 2012.
Kariera.
Turiaf został wybrany z numerem 37 w drugiej rundzie draftu 2005. Jako 22-latek miał problemy z sercem i już w pierwszym sezonie gry musiał poddać się operacji serca w klinice medycznej uniwersytetu Stanford. W grudniu poddał się badaniom, a te wykazały, że może grać, choć od operacji minęło tylko 5 miesięcy. najpierw jednak grał w CBA w klubie Yakama Sun Kings. W 2006 roku zagrał dla reprezentacji Francji w koszykówce, przez około 13 minut, w 8 meczach zdobywał około 4 punkty i 4 zbiórki. Przed sezonem 2008/2009 zmienił drużynę na Golden State Warriors. W sezonie 2011/12 zdobył mistrzostwo NBA wraz z Miami Heat.

</doc>
<doc id="923579" url="https://pl.wikipedia.org/wiki?curid=923579" title="Papirus Rhinda">
Papirus Rhinda

Papirus Rhinda (ang. "Rhind papyrus", rzadziej "Ahmes papyrus" (pol. „papirus Ahmesa”), także "Rhind Mathematical Papyrus", RMP) – jeden z najstarszych znanych dokumentów matematycznych, sporządzony w XVII w. p.n.e. przez królewskiego skrybę Ahmesa, zawierający przykłady rozwiązań dla problemów matematycznych z zakresu algebry i geometrii. Jego nazwa pochodzi od nazwiska jego odkrywcy – brytyjskiego egiptologa Alexandra Henry'ego Rhinda (1833–1863), który zakupił go w 1858 roku. Dwie części papirusu przechowywane są w Muzeum Brytyjskim w Londynie, a niewielkie jego fragmenty znajdują się w Brooklyn Museum w Nowym Jorku.
Historia.
Papirus został odkryty w Tebach w połowie XIX w., najprawdopodobniej w komnacie zrujnowanej budowli w pobliżu Ramesseum. Najprawdopodobniej wówczas został podzielony na dwie części, by zwiększyć jego wartość rynkową. Podczas dzielenia od rękopisu oddzieliły się niewielkie fragmenty z końca sekcji, która dotyczy upraszczania ułamków, a także z początku sekcji, która ukazuje sprawiedliwy podział jednego, dwóch, sześciu, siedmiu, ośmiu i dziewięciu bochenków chleba między dziesięciu mężczyzn.
Dwie części papirusu zostały zakupione w Egipcie w 1858 roku przez brytyjskiego egiptologa Alexandra Henry'ego Rhinda (1833–1863). Po jego śmierci zostały nabyte w 1865 roku przez Muzeum Brytyjskie w Londynie.
W 1862 roku amerykański marszand sztuki starożytnej Edwin Smith (1822–1906) zakupił fragmenty papirusu Rhinda oraz papirus z tekstem medycznym (tzw. Papirus Edwina Smitha). Spadkobiercy Smitha przekazali obydwa obiekty New-York Historical Society. W 1949 roku kolekcję egipską New-York Historical Society zakupiło Brooklyn Museum i odtąd fragmenty papirusu Rhinda znajdują się zbiorach muzeum w Nowym Jorku.
Po raz pierwszy tekst papirusu został opublikowany w 1877 rok u przez niemieckiego egiptologa Augusta Eisenlohra (1832–1902), który przedstawił kopię rękopisu, jego transliterację, transkrypcję oraz tłumaczenie na język niemiecki, opatrzone jego komentarzem. W 1923 roku nowe opracowanie wydał brytyjski egiptolog T. Eric Peet (1882–1934), a latach 1927 i 1929 kolejne opracowania wydali matematycy z Uniwersytetu Browna.
Opis.
Datowany na Drugi Okres Przejściowy, papirus został napisany w hieratyce przez pisarza Ahmesa. Autor opatrzył go z jednej strony datą: 33 rok panowania Apopiego, przedostatniego króla XV dynastii – ok. 1550 roku p.n.e. Po drugiej stronie rękopisu wspomniany jest 11 rok, jednak bez podania imienia panującego władcy, lecz z odniesieniem do zdobycia miasta Heliopolis. Rękopis stanowi kopię wcześniejszego, obecnie zaginionego lub już nieistniejącego, dokumentu – prawdopodobnie z okresu Średniego Państwa.
Dwie główne części przechowywane w Muzeum Brytyjskim różnią się wymiarami – pierwsza część (oznaczona w systemie katalogowym muzeum jako BM10057) ma 295,5 cm długości i 32 cm szerokości a druga część (oznaczona w systemie katalogowym jako BM10058) ma 199,5 cm długości i 32 cm szerokości. Długość brakującej części szacowana jest na ok. 18 cm. Fragmenty w Brooklyn Museum (3 większe i 12 mniejszych) mają niewielkie rozmiary – wymiary największego z nich to 16 x 8,5 cm.
Papirus jest prawdopodobnie podręcznikiem do matematyki, który był używany przez skrybów do nauki rozwiązywania określonych problemów poprzez spisywanie konkretnych przykładów. Zawiera 84 problemy matematyczne, wraz z tabelami obliczeniowymi, ukazując działania dzielenia i mnożenia, obliczanie ułamków oraz obliczanie objętości i powierzchni figur geometrycznych. Jednym z problemów omówionych w rękopisie jest wyliczanie kąta nachylenia piramid przy pomocy sekedu oraz kwadratura koła.
Tytuł rękopisu zapisany jest w kolorze czerwonym, którym zaznaczono również początki poszczególnych sekcji spisanych w kolorze czarnym.

</doc>
<doc id="923580" url="https://pl.wikipedia.org/wiki?curid=923580" title="Kamen Rider 555">
Kamen Rider 555

 – japoński serial "tokusatsu", trzynasta odsłona serii "Kamen Rider". Serial powstał przy współpracy Ishimori Productions oraz Toei Company. Emitowany był na kanale TV Asahi od 26 stycznia 2003 do 18 stycznia 2004 roku, liczył 50 odcinków.
Sloganem serii jest .
Opis fabuły.
Smart Brain – najpotężniejsza korporacja na świecie postanawia zlikwidować ludzkość za pomocą Orfenoków – następnego stadium ewolucji ludzi. Korporacja tworzy im do pomocy 3 Systemy Riderów (Rider Gear) – Deltę, Faiza i Kaixę, aby odnaleźć zaginionego Króla Orfenoków, który pomoże im naprawić błędy w kodzie genetycznym. Tymczasem systemy te kradnie były szef Smart Brain Hanagata, który następnie rozdaje je swoim wychowankom zwanymi Ryuuseiji (od szkoły Ryuusei do której chodzili). Jednak jest pewien problem – tylko Orfenoki mogą używać tych systemów, normalni ludzie muszą przejść modyfikacje genetyczne by je aktywować.
Głównym bohaterem jest Takumi Inui – młody samotnik, który bez własnej woli zostaje wciągnięty do wojny między Smart Brain a ludźmi. Spotyka Mari Sonodę – jedną z Ryuuseiji, której powierzono jeden z trzech systemów. By ocalić ją od Orfenoków, Takumi przemienia się w Faiza. Od tej pory chłopak znajduje się na celowniku Smart Brain. Takumi i Mari spotykają następnie młodego pracza Keitarō Kikuchiego, który po tym jak Takumi ochronił go przed Orfenokami daje im pracę i mieszkanie i przyłącza się do nich. Wśród Orfenoków również pojawiają się rebelianci, do których należy m.in. Yūji Kiba.
Systemy Riderów.
Sprzęt używany w serii do przekształcenia jest nazywany . Został on stworzony do noszenia przez Orfenoków chroniących swojego króla. Każdy System składa się z pasu znanego jako Driver używanego do tworzenia zbroi chroniącej użytkownika i wzmacniającej jego siłę i umiejętności, a także dodatkowych urządzeń. Motywem zbroi są litery alfabetu greckiego. Pasy posiadają również możliwość wpisania kodów sterujących (głównie przez klawiaturę numeryczną komórki), które mogą aktywować różne zbroje i bronie.
Serial skupia się na trzech Systemach: Faiz, Kaixa i Delta. W serialu Hanagata, przybrany ojciec Ryūseiji i były szef Smart Brain, próbował utworzyć kilka nowych Systemów, używając dwóch zaginionych ludzi do przetestowania dwóch pierwszych. Dwa pasy nie zdołały utworzyć Zbroi Ridera, powodując śmierć noszącego. W filmie "Kamen Rider 555: Paradise Lost", wprowadzono dwa dodatkowe Systemy Riderów: Psyga i Orga, ponadto nie pojawia się system Delta (który powstał po premierze filmu).
W serialu pojawiają się 3 systemy stworzone przez Smart Brain, oraz kilka systemów zwanych Riotrooper. Jedyną osobą, która użyła podczas akcji serialu każdego z trzech systemów jest Masato Kusaka.
555: Faiz.
 jest drugim systemem stworzonym przez Smart Brain. Jest nieco słabszy od Kaixy i Delty pod względem siły, jednak, w porównaniu z nimi, jest bardziej rozbudowany i kompatybilny z nowym sprzętem, dzięki czemu, a także pod względem możliwości zmiany formy, jest on najpotężniejszym ze wszystkich systemów. Faiz jest tytułowym i jednocześnie pierwszym systemem, który pojawił się w serialu. Używać go w pełni mogą jedynie Orfenoki; ludzie z wszczepionym DNA Orfenoków mogą stać się Faizem jedynie na krótki czas, gdyż system stopniowo zaczyna owe DNA wypalać. Faiz nie może być używany przez normalnych genetycznie ludzi – po próbie aktywacji system wykrywa brak obecności orfenockiego DNA i odrzuca człowieka.
Faiz jest jedynym systemem, który potrafi przy pomocy dodatków przybrać inne formy – za pomocą Axel Watcha przybiera formę Axel, a przy pomocy Blastera formę Blaster. Jest ponadto jedynym systemem, który może kontaktować się z satelitą Smart Brain za pomocą umieszczonego w kasku urządzenia zwanego Global Feelerem. System jest zasilany za pomocą specjalnego płynu zwanego Krwią Fotonową płynącą po zbroi w Żyłach Fotonowych, które są w podstawowej formie czerwone, w formie Axel białe, a w formie Blaster czarne. Oczy Ridera są w kształcie połówek koła, duże i żółte (w formie Axel stają się czerwone). Zbroja jest zbudowana z odpornych materiałów zwanych Sol Gąbką i Sol Metalem (w pierwszych dwóch formach są one czarne, w formie Blaster stają się czerwone), a część osłaniającą klatkę piersiową zwie się Metalowymi Płucami, srebrnymi we wszystkich formach. System Faiza jest wzorowany na greckiej literze Φ (fi), hełm kształtem przypomina świetlika. Kod zbroi to 555.
Głównym i pierwszym użytkownikiem Faiza w serialu jest główny bohater – Takumi Inui. Takumi jest również jedynym użytkownikiem Faiza, który przemienił się w Formę Blastera, a także jego jedynym użytkownikiem w wersji kinowej. System ten był używany też przez inne postaci:
W skład całego Systemu Faiz wchodzą następujące części:
System ten przetrwał wojnę ze Smart Brain i prawdopodobnie nadal jest w rękach Takumiego.
913: Kaixa.
 jest trzecim systemem stworzonym przez Smart Brain. Jest nieco fizycznie silniejszy i wytrzymalszy od Faiza, jednak nie jest aż tak silny jak Delta. Kaixa to drugi system, który pojawił się w serialu. Używać go w pełni mogą jedynie Orfenoki lub ludzie, którzy dokładnie przeszli proces wszczepienia orfenockiego DNA. Pozostali, czyli niedokładnie zmodyfikowani, mogą użyć systemu tylko przez krótką chwilę, jednak zaraz po tym umierają, tak jak zwykli ludzie, którzy bez powodzenia próbowali stać się Kaixą. Mimo to, system osłabia zdrowotnie nawet dokładnie przerobionych i w końcu także ich prowadzi do śmierci. Kaixa jest jedynym systemem, który został zniszczony, zarówno w serialu, jak i w filmie. System ten uchodzi za przeklęty, gdyż prawie wszyscy jego użytkownicy zmarli w trakcie akcji serialu.
System jest zasilany za pomocą specjalnego płynu zwanego Krwią Fotonową płynącą po zbroi w Żyłach Fotonowych, które są żółte i, w przeciwieństwie do Faiza, występują podwójnie. Oczy Ridera są fioletowe, duże i w kształcie 1/3 koła, przedzielone ponadto dużym znakiem Χ. Zbroja jest zbudowana z odpornych materiałów zwanych Sol Gąbką i Sol Metalem, a część osłaniającą klatkę piersiową zwie się Metalowymi Płucami (wszystkie części są czarne, z wyjątkiem Metalowych Płuc, które są srebrne). System Kaixy jest wzorowany na greckiej literze Χ (chi), a także na szerszeniu. Kod zbroi to 913.
Głównym użytkownikiem Kaixy w serialu jest Masato Kusaka. Mimo że w serialu Kusaka użył Kaixę dopiero jako trzeci z kolei, w filmie był jego pierwszym użytkownikiem. System ten był używany też przez inne postaci:
W skład całego Systemu Kaixa wchodzą następujące części:
333: Delta.
 jest pierwszym systemem stworzonym przez Smart Brain. Jest nieco fizycznie silniejszy i wytrzymalszy od Faiza i Kaixy, jednak w porównaniu z nimi jest o wiele mniej rozbudowany. Niewątpliwą zaletą systemu Delta jest to, że może być użyty przez każdą osobę, nawet ludzi. W przeciwieństwie do Kaixy czy Faiza, używanie Delty nie czyni uszczerbku na zdrowiu. Od innych systemów Delta różni się też kolorem płomienia, jaki powstaje na ciele zabitego Orfenoka (ofiary Faiza i Kaixy płoną na niebiesko, a Delty na czerwono). System ten jest trzecim jaki pojawił się w serialu, ale też jedynym, jaki nie pojawił się w filmie.
System jest zasilany za pomocą specjalnego płynu zwanego Krwią Fotonową płynącą po zbroi w Żyłach Fotonowych, które są białe (przy transformacji mają niebieski kolor) i występują potrójnie. Oczy Ridera są czerwone, duże i w kształcie 2/3 koła, przedzielone odgórnie częścią przypominającą trójkąt. Zbroja jest zbudowana z odpornych materiałów zwanych Sol Gąbką i Sol Metalem, a część osłaniającą klatkę piersiową zwie się Metalowymi Płucami (wszystkie części są czarne). System Delty jest wzorowany na greckiej literze Δ (delta), a także na rohatyńcu atlasie. Kod zbroi to 333.
Głównym użytkownikiem Delty, choć szóstym z kolei, jest Shūji Mihara, używający go z małymi przerwami od 34 odcinka. System ten nie uległ zniszczeniu w ostatnim odcinku i prawdopodobnie nadal jest w rękach Mihary. Innymi użytkownikami systemu byli:
W skład systemu Delta wchodzą:
Armia Riotrooperów.
W serialu pojawiają się produkowane seryjnie pasy transformacji "Smart Buckle", które umożliwiają użytkownikowi przekształcenie się w . Riotrooperzy po raz pierwszy pojawili się w filmie, występują także pod koniec serii telewizyjnej.
Kody.
Każdy zestaw Pasów jest dodatkowo zakodowany, oprócz tego, że może być używany wyłącznie przez Orfenoków. Kody te, wprowadzane przez komórkę dołączoną do każdego z Pasów, to zestaw cyfr, które odnoszą się do motywu każdego Systemu.
Dla Systemu Faiz kodem wejściowym jest 5-5-5 – "fives" lub "piątki", fonetycznie podobne do słowa Faiz. Dla Systemu Kaixa kodem jest 9-1-3, który można odczytać jako "ka-i-sa" (grecka litera "Chi" jest wymawiana po angielsku jak "Kaj"). Telefon Systemu Delta jest aktywowany głosem, ale mimo to jego kod został ustalony na 3-3-3 jako odniesienie do greckiej litery delta, trójkąta.
Japoński system odczytywania cyfr "goroawase" był również używany w Systemie Psyga, gdzie kod 3-1-5 jest odczytywany jako "sa-i-go". Kodem systemu Orga, wzorowanego na omedze - ostatniej literze greckiego alfabetu, jest 0-0-0 (0 jest ostatnią cyfrą na telefonie komórkowym).
Media.
Hyper Battle Video.
 przedstawia boom box nazwany "Faiz Sounder" opracowany przez korporację Smart Brain, który pojawia się w pralni, w której pracują Takumi, Mari i Keitarō. Urządzenie zmusza wszystkich do śpiewu i tańca.
S.I.C. Hero Saga.
Historia poboczna S.I.C. Hero Saga dotycząca "555" była publikowana w magazynie "Monthly Hobby Japan" pod tytułem . Służyła ona jako prolog do alternatywnej historii "555: Paradise Lost" i przedstawiała nową postać . Historia publikowana była od października 2005 r. do stycznia 2006 r.
Gra wideo.
Gra wideo oparta na serii została wyprodukowana przez firmę Bandai na PlayStation 2. Jest to bijatyka, w której występuje wiele postaci z serialu. Posiada kilka trybów rozgrywki dla jednego lub dwóch graczy. Została wydana tylko w Japonii pod koniec emisji serialu, 18 grudnia 2003 roku.

</doc>
<doc id="923581" url="https://pl.wikipedia.org/wiki?curid=923581" title="Zespół przyrodniczo-krajobrazowy „Park Słowiański”">
Zespół przyrodniczo-krajobrazowy „Park Słowiański”

Zespół przyrodniczo-krajobrazowy „Park Słowiański” – położony w Szprotawie, ustanowiony 31 maja 2007 uchwałą Rady Miejskiej zespół przyrodniczo-krajobrazowy. Obszar ten był objęty ochroną prawa również w 1. poł. XX wieku (do 1945 r.).
Charakterystyka ogólna.
Zespół jest wkomponowany w całości w krajobraz wykształconej we wczesnym holocenie pradoliny rzeki Bóbr, osiągającej w przedmiotowym miejscu szerokość 2 km i charakteryzującej się osobliwym mikroklimatem.
Całość Zespołu znajduje się w granicach miasta oraz gminy Szprotawa, na obszarze 85,74 ha.
Największą powierzchnię przedmiotowego terenu zajmuje grąd o typowej strukturze i składzie florystycznym. Najstarsze siedliska leśne stanowią wielowiekowe dąbrowy. W skład Zespołu wchodzą ponadto cenne przyrodniczo starorzecza, bajora, mokradła i źródliska, z charakterystycznymi dla nich siedliskami flory i fauny.
Na przedmiotowym obszarze stwierdzono występowanie chronionych oraz rzadkich gatunków flory i fauny.
Na terenie Zespołu znajdują się integralne obiekty kulturowe.
Wybitne walory estetyczne krajobrazu.
Głównym elementem krajobrazu Zespołu jest rzeka Bóbr – lewostronny dopływ Odry i jedna z dziesięciu najdłuższych rzek w kraju. Na odcinku przechodzącym przez teren Zespołu posiada charakter rzeki górskiej.
Na obszarze miasta rzeka spotyka czoło moreny czołowej, po czym skręca o 45 stopni, zmieniając kierunek na zachodni. Dynamiczny nurt rzeki, systematycznie żłobiący czoło moreny w okresie polodowcowym (poglacjalnym), przy jednoczesnym wbijaniu się prawego dopływu – rzeki Szprotawy, doprowadził na odcinku blisko 5 km do wytworzenia się pradoliny osiągającej szerokość 2 km i głębokość 6 m.
To uwarunkowało powstanie płycizn, rozgałęzień i niskich wysepek oraz osłabienie nurtu, a także odkrycie podziemnych cieków funkcjonujących odtąd jako źródliska.
Aktualna rzeźba terenu Zespołu jest w istocie historyczną mapą przemian, jakie dokonały się na dnie pradoliny.
Na omawianym obszarze zachowały się do czasów współczesnych fragmenty wielowiekowej dąbrowy, uznawanej za drzewostan naturalny. Kilkadziesiąt dębów, szypułkowych i bezszypułkowych, to pomniki przyrody i egzemplarze z racji wieku bądź formy kwalifikowane do uznania za takowe.
Drugim wyróżnikiem omawianego krajobrazu są olsy bagienne porastające żyzne bagienne siedliska o wysokim poziomie wody stojącej, tj. starorzecza i pasy cieków pochodzące z odkrytych źródlisk. Ten typ naturalnie powstałego krajobrazu stanowi niemal połowę obszaru Zespołu.
Występujące na omawianym terenie zespoły roślinności źródliskowej ze względu na unikatowość siedlisk należą do przyrodniczo najcenniejszych. Zarejestrowano tu stanowiska występowania żółwia błotnego, traszki zwyczajnej i innych gatunków ściśle chronionych. Do najcenniejszych pod tym względem rejonów zespołu należy Grzęzawisko Chorwackie ze starorzeczem Bobru, mokradłami, bagnami i źródliskami. Nazwa tego fragmentu parku nawiązuje do wydarzenia z okresu wojny trzydziestoletniej, kiedy 5 grudnia 1643 pobito w tym miejscu zaciężny oddział chorwacki. Ze względu na wybitne walory wymagające szczególnej ochrony prawnej na Grzęzawisku projektowano utworzenie użytku ekologicznego względnie stanowiska dokumentacyjnego.
Znaczącą funkcję w kreowaniu krajobrazu stanowią relikty dawnego ogrodnictwa parkowego, w zakresie kształtowania flory polegającego na nasadzeniu w różnych układach różnorodnych typów siedlisk leśnych oraz nasadzeniu gatunków sprowadzonych. Zachowały się pozostałości tych działań, np. w postaci pierścieni otaczających parkową polanę albo Gród Chrobry.
W wyniku dawnej działalności ogrodniczej na obszarze Zespołu zarejestrowano obecność sosny wejmutki, choiny kanadyjskiej, dębu błotnego, dębu czerwonego, kasztanowca czerwonego i sosny czarnej.
Szczególnie urokliwie wygląda omawiany obszar na przełomie marca i kwietnia, kiedy cały wyściełany jest kobiercem z zawilców i złoci polnych.
Na obszarze zespołu występuje 70 gatunków, w tym objętych ptasią dyrektywą UE: dzięcioł zielonosiwy, dzięcioł czarny, dzięcioł średni, jarzębatka, muchołówka białoszyja i gąsiorek. Nocą można usłyszeć sowę uszatą i puszczyka.
Wybitnym walorom przyrodniczym i krajobrazowym towarzyszą liczne stanowiska archeologiczne z różnych okresów, począwszy od epoki brązu, a kończąc na późnym średniowieczu, z zachowaniem względnej ciągłości. Największy i zarazem najbardziej charakterystyczny jest zlokalizowany pośrodku obszaru Gród Chrobry o powierzchni ok. 4 ha i wysokości 6 m.
Dzięki bogato zachowanej dokumentacji źródłowej, przedmiotowy obszar posiada udokumentowaną historię sięgającą średniowiecza, kiedy to należał do piastowsko-głogowskiej domeny książęcej. Niemiecka nazwa Nonnenbusch – las zakonnic – nawiązuje do szprotawskiego klasztoru św. Magdaleny. Na przełomie XIX i XX wieku zespół był przedmiotem działalności towarzystwa upiększania miasta, które urządziło tu park romantyczny – być może pod wpływem twórców parku w Mużakowie.
Park wiąże się także z postacią wybitego szprotawianina, poety i dramaturga Henryka Laubego (1806–1884), przyjaciela księcia Pücklera – twórcy słynnego Parku Mużakowskiego (obecnie na liście UNESCO). Jedna z akcji jego romantycznej powieści rozgrywa się właśnie w tym parku.
Zespół leży bezpośrednio w strefie badań naukowych mających na celu odnalezienie wczesnośredniowiecznego grodziska Iławy (obecnie dzielnica Szprotawy), w którym w świetle wiarygodnego przekazu kronikarskiego w roku 1000 polski władca Bolesław I Chrobry powitał cesarza Ottona III, po czym obaj wspólnie udali się z pielgrzymką do grobu św. Wojciecha w Gnieźnie (zjazd gnieźnieński).
W 2019 gminny Zespół ds. Rewitalizacji Turystycznej Szprotawy pod przewodnictwem Macieja Boryny zrekonstruował na parkowej polanie pogański kamienny krąg kultowy, nawiązujący do udokumentowanego podania o oddawaniu czci bożkowi o nazwie Flins na pobliskim Grodzie Chrobry.
W 2019 z inicjatywy Towarzystwa Bory Dolnośląskie w pobliżu Grodu Chrobry odsłonięto Pomnik Bitwy w Lesie Dziadoszyców - 1 września 1015.

</doc>
<doc id="923582" url="https://pl.wikipedia.org/wiki?curid=923582" title="Hariczandra">
Hariczandra

Hariczandra – pisarz dżinijski z IX wieku. Napisał między innymi w sanskrycie wielki poemat epicki "Dharmasarmabhyudaya" ("Triumf Obrońcy Prawa") - tekst o 15. tirthakarze, bardzo popularny wśród dżinistów.

</doc>
<doc id="923586" url="https://pl.wikipedia.org/wiki?curid=923586" title="Jasmonidy">
Jasmonidy

β-Jasmonidy (jasmoniany) – grupa organicznych związków chemicznych, do której zalicza się kwas jasmonowy, jasmonian metylu, kwas kukurbinowy (będący zredukowaną pochodną kwasu jasmonowego) oraz kilka stereoizomerów tych związków wykazujących aktywność biologiczną. Struktura jasmonidów jest podobna do prostaglandyn (hormonów zwierzęcych).
Pierwszym poznanym jasmonidem był jasmonian metylu, wyodrębniony z olejku zapachowego kwiatu jaśminu i rozmarynu w roku 1962. Drugim związkiem był kwas jasmonowy wyodrębniony z grzyba "Botryodiplodia theobromae" w 1971 r. Jasmonidy zostały sklasyfikowane jako regulatory wzrostu w latach 80. XX w.
Biosynteza jasmonidów.
Kwas α-linolenowy (18-węglowy nienasycony kwas tłuszczowy) zostaje przekształcony przez lipoksygenazę do wodoronadtlenku kwasu lipolenowego (13-HLPA, z ang. "13-hydroperoxylinolenic acid"), który w reakcji katalizowanej przez cyklazę wodorotlenkową zostaje przekształcony w kwas 12-oksofitodienowy (12-oxo-PDA). Produkt ten ulega redukcji pod wpływem specyficznej reduktazy, a następnie wchodzi w szlak β-oksydacyjny (potrzebne są trzy obroty spirali oksydacyjnej). Powstały produkt – kwas (+)-7-izojasmonowy ulega odwracalnej epimeryzacji do kwasu (−)-jasmonowego.

</doc>
<doc id="923587" url="https://pl.wikipedia.org/wiki?curid=923587" title="Caillois">
Caillois



</doc>
<doc id="923588" url="https://pl.wikipedia.org/wiki?curid=923588" title="Kopalnia Węgla Kamiennego Janina">
Kopalnia Węgla Kamiennego Janina

KWK Janina – kopalnia węgla kamiennego, znajdująca się w Libiążu, jedna z dwóch kopalń węgla kamiennego w województwie małopolskim. Wchodziła w skład Galicyjskiej Spółki Kopalń (Compagnie Galicienne de Mines). Kopalnia działa od roku 1907, jej nazwa – według obiegowej opinii – pochodzić miała rzekomo od imienia żony lub córki pierwszego francuskiego prezesa, Alexisa Barteta. Legendy tej nie potwierdza wnuk Alexisa, Bernard Bartet.
Historia.
Kopalnia powstała na terenach wykupywanych od roku 1899 przez francuskich przedsiębiorców w ówczesnych wsiach Libiąż Mały i Wielki oraz Moczydło i Żarki. Zarejestrowali oni w 1901 swoją firmę najpierw w Szczakowej, a w 1906 utworzyli w Paryżu spółkę z kapitałem akcyjnym 5,5 miliona ówczesnych franków francuskich. Do wybuchu I wojny światowej kopalnia pozostawała w fazie rozruchu, statystyki dotyczące wielkości wydobycia rozpoczynają się od roku 1910, w którym wydobyto w niej 19 tysięcy ton węgla; w latach 1914–1918 wydobycie wzrosło z 95 do 149 tys. ton.
Po wojnie francuscy właściciele zdecydowali się zatrudnić w niej polskiego dyrektora. Od roku 1920 do 1939, jako pełnomocnik współwłaściciela Alexisa Barteta, kopalnią kierował inż. Zygmunt Szczotkowski, a jego zastępcą do spraw technicznych – tzw. „kierownikiem kopalni” – był inż. Józef Litwiniszyn, ojciec prof. Jerzego Litwiniszyna. Po wybuchu II wojny światowej niemieckie władze do połowy roku 1940 nakazały Szczotkowskiemu zarząd komisaryczny; później kopalnią kierował Austriak z Grazu Ladislaus Franz Trenczak (po wojnie był twórcą patentów w przemyśle górniczym; później trafił do Pakistanu jako ekspert górniczy ONZ), który podjął niezwłocznie starania zatrudnienia w kopalni jeńców wojennych i zorganizowania w niej obozu pracy. W styczniu 1943 kolejnym zarządcą kopalni został inż. Günther Falkenhahn, a wkrótce przywieziono tam pierwszych jeńców brytyjskich, w oparciu o których powstało "Kriegsgefangenen-Arbeitskommando E-562 Janinagrube" („komando pracy jeńców wojennych E-562 kopalnia Janina”) podlegające ekspozyturze Stalagu VIII B w Zabrzu. Jeńcy ci jednak w skuteczny sposób uchylali się od pracy w kopalni, w wyniku czego jesienią 1943 Niemcy zdecydowali się przekształcić obóz pracy jeńców wojennych w obóz pracy przymusowej "Arbeitslager Janinagrube" („obóz pracy kopalnia Janina”) podlegający obozowi koncentracyjnemu Auschwitz. W obozie tym pracowało od 800 do ponad 900 więźniów pochodzących z różnych części Europy; wydobycie wynosiło wówczas ok. 300 tys. ton rocznie. W przeddzień likwidacji obozu w styczniu 1945 przebywało tam 853 więźniów.
Po przejściu frontu w 1945 kopalnia „Janina” została upaństwowiona i w lutym podjęła wydobycie. Drążenie nowego szybu Janina III rozpoczęto w 1961, dwa lata później szybu Południowego, a w 1964 – szybu Zachodniego. Na początku lat 70. XX wieku wydobycie wynosiło w „Janinie” ok. 1,8 mln ton rocznie, a zatrudnienie około 4 tysięcy osób. W 1972 wydobycie w „Janinie” przekroczyło 2 miliony ton, a w 1978 – trzy miliony, po czym w latach 80. XX wieku utrzymywało się na poziomie 3,5 mln ton.
Od czasu przemian ustrojowych w roku 1989, datuje się początek zmniejszania przerostów zatrudnienia, szczególnie wśród pracowników zatrudnionych na powierzchni. Liczba pracowników zmalała w ciągu kilku lat o ponad tysiąc osób, zmalało też wydobycie. W 1993 kopalnia weszła w skład Nadwiślańskiej Spółki Węglowej S.A. w Tychach, a od 1 lutego 2003 znalazła się, jako jeden z 23 zakładów, w Kompanii Węglowej. Rok później, 1 kwietnia 2004, w wyniku kolejnych przekształceń powstał Zakład Górniczo-Energetyczny Janina sp. z o.o. 1 lipca 2005 ZGE Janina został połączony z ZGE Sobieski Jaworzno III sp. z o.o., w wyniku czego powstał Południowy Koncern Węglowy S.A. W listopadzie 2007 zatrudnienie w „Janinie” wynosiło 2841 pracowników (w tym 1937 robotników dołowych). W 2005 wydobycie wynosiło ok. 2,2 mln ton; w kolejnych latach utrzymywało się na poziomie od 1,75 do 2,6 mln ton.
Złoża kopalni „Janina” szacowane są na 20% zasobów węgla kamiennego w Polsce. Jest to kopalnia o największych zasobach operatywnych węgla kamiennego w Polsce, szacowanych na 841 009 tys. ton, a czas eksploatacji w 2003 był przewidywany na 204 lata. Kopalnia należy do TAURON Wydobycie S.A.
30 września i 20 października 2015 roku w kopalni doszło do tąpnięcia o sile 3,7 w skali Richtera. Doprowadziło to do czasowego wstrzymania wydobycia w jednej z trzech ścian, spowodowanego uszkodzeniami budynków w okolicy Libiąża. 17 października 2015 roku doszło do tąpnięcia o sile 4 w skali Richtera.

</doc>
<doc id="923594" url="https://pl.wikipedia.org/wiki?curid=923594" title="Vickers Vildebeest">
Vickers Vildebeest

Vickers Vildebeest/Vickers Vincent – 2 lub 3-miejscowe dwupłatowe samoloty wojskowe, produkowane w Wielkiej Brytanii, używane w okresie dwudziestolecia międzywojennego i w pierwszej fazie II wojny światowej.
Historia.
Początki samolotu "Vildebeest" sięgają roku 1926, gdy wytwórnia Vickers otrzymała zamówienie na nowy samolot bombowo-torpedowy, operujący z baz lądowych, mający zastąpić w linii samolot Hawker Horsley. Pierwszy prototyp, pod fabrycznym oznaczeniem Typ 132 został oblatany w kwietniu 1928 roku. Do napędu prototypu użyto silnika "Bristol Jupiter VIII" o mocy 460 KM, jednak w trakcie prób wystąpiły problemy z chłodzeniem i ostatecznie do napędu samolotów seryjnych zastosowano silnik gwiazdowy "Bristol Pegasus" o mocy 660 KM.
Samolot "Vickers Vildebeest" był produkowany od 1931 roku w czterech wersjach, od Mk I do Mk IV, różniących się montowanymi silnikami i szczegółami wyposażenia. Ostatnie wersje miały zastąpić w linii samoloty Westland Wapiti i Fairey IIIF. Ogółem do listopada 1937 roku zbudowano około 200 egzemplarzy "Vildebeesta".
W roku 1932 Vickers podpisał umowę licencyjną z hiszpańską wytwórnią CASA, na mocy której Hiszpanie mieli wyprodukować 25 samolotów z silnikiem "Hispano Suiza 12Lbr" o mocy 600 KM.
Vickers Vincent.
Konieczność znalezienia następcy dla maszyn "Westland Wapiti" i "Fairey IIIF" przeznaczonego głównie do służby na Bliskim Wschodzie spowodowała zamówienie przez brytyjskie Ministerstwo Lotnictwa prototypu zmodyfikowanej wersji "Vildebeesta". Główną zmianą było usunięcie wyrzutnika dla torped i instalacja dodatkowego zbiornika paliwa. Tak zmodyfikowany samolot zakończył pomyślnie próby w 1933 roku. Pierwsze egzemplarze seryjne, pod nazwą "Vickers Vincent", przebudowane z "Vildebeestów", dotarły do dywizjonów RAF w końcu 1934 r. Ogółem, łącznie z samolotami przebudowanymi, powstało niemal 200 maszyn.
Służba.
Pierwsze samoloty "Vickers Vildebeest" trafiły na wyposażenie dywizjonów RAF w 1933 roku. Większość służyła na Dalekim Wschodzie, w Singapurze i na Malajach oraz w Indiach. Od końca 1934 r. rozpoczęto dostawy "Vincentów" do jednostek stacjonujących w tych samych regionach. W chwili wybuchu II wojny światowej w linii pozostawało ponad sto maszyn obydwu typów. Bojowo użyły ich: dywizjon 244 ("Vickers Vincent") bazujący w Iraku, w 1941 roku i dywizjony 36 i 100 ("Vildebeest") z Singapuru, operujące przeciw wojskom japońskim w 1942. Potem definitywnie zastąpiono je nowszymi konstrukcjami, jak Bristol Blenheim i Beaufort.
Oba typy samolotów służyły także w Royal New Zealand Air Force. Kilka egzemplarzy dotrwało w pierwszej linii do wybuchu wojny, operując jako samoloty patrolowe. Pozostałe używane były jako samoloty szkolne i kartograficzne.
Hiszpańskie "Vildebeesty" wzięły udział w wojnie domowej w Hiszpanii, ich załogi walczyły głównie po stronie republikańskiej. Kilka zostało przebudowanych na wodnosamoloty.
Konstrukcja.
"Vickers Vildebeest" i "Vickers Vincent" były dużymi, jednosilnikowymi dwupłatami o stałym podwoziu i metalowej konstrukcji, krytej płótnem. Załoga zajmowała miejsce w odkrytych kabinach. Od wersji "Vildebeest Mk III" tylny kokpit był dwuosobowy. Uzbrojenie strzeleckie obejmowało stały karabin maszynowy kal. 7,7 mm pilota i ruchomy obserwatora. "Vildebeest" mógł przenosić torpedę 457 mm pod kadłubem lub 454 kg bomb, "Vincent" wyłącznie bomby na zaczepach podskrzydłowych, pod kadłubem mocowano natomiast dodatkowy zbiornik paliwa.

</doc>
<doc id="923600" url="https://pl.wikipedia.org/wiki?curid=923600" title="Bhagawatapurana">
Bhagawatapurana

Bhagawatapurana – piąta purana według tradycyjnego spisu, zwana „Śrimad-Bhagavatam”, czy też bhagavata.
Śrimad-Bhagawatam jest osobistym komentarzem do Wedantasutry, napisanym przez Śri Wjasadewę.
Zostało ono napisane w dojrzałym okresie jego duchowego życia.
Treść.
Śrimad-Bhagavatam zostało po raz pierwszy wypowiedziane przez Śrila Śukadewę Goswamiego. Po raz drugi zostało powtórzone w lesie Naimisaranya gdzie wielcy mędrcy, którym przewodził Śaunaka i inni, zebrali się z zamiarem spełnienia szeregu wielkich i nieprzerwanych ceremonii ofiarnych.
Śrimad-Bhagavatam zostało przyniesione ze świata duchowego przez Naradę Muniego, i przekazane jego uczniowi Śrila Vyasadeve. Z kolei później Śrila Vyasadeva przekazał je swemu synowi, Śrila Śukadevie Gosvamiemu, a ten z kolei wygłosił bhagavatę przed Maharadżą Pariksitem w przeciągu jego ostatnich siedmiu dni życia.
Bhagavata została napisana w sanskrycie i ukończona w dwunastu "Cantach" – pieśniach, które zawierają 18 000 "ślok". Jest jedną z najbardziej znanych i najczęściej studiowanych puran.
Znajdujemy w nim nauki o Krysznie, Absolutnej Osobie Boga, o którym wstępne informacje znajdujemy w tekście Bhagawadgity.
Historia.
Odniesienia do Bhagavatam istnieją w wielu najstarszych Puranach. W Padma Puranie, w rozmowie między Gautamą i Maharają Ambarisa. Poradzono tam Królowi, aby regularnie czytał Bhagavatam, jeśli chce uzyskać wyzwolenie z materialnej niewoli.
W przeciągu 500 lat wielu naukowych erudytów i "acaryów", takich jak Dżiwa Goswami, Sanatana Goswami, Viśvanatha Cakravarti, Vallabhacarya i wielu innych (nawet po Ćajtanja Mahaprabhu) pisało gruntowne komentarze do Bhagavatam.
Ćajtanja Mahaprabhu stwierdził, że Śrimad-Bhagavatam jest nieskazitelną dźwiękową reprezentacją całej wedyjskiej wiedzy i historii.
Zakres wiedzy.
Spis tomów Bhagawatapurany w języku polskim

</doc>
<doc id="923601" url="https://pl.wikipedia.org/wiki?curid=923601" title="Stéphane Freiss">
Stéphane Freiss

Stéphane Freiss (ur. 27 listopada 1960 w Paryżu) – francuski aktor i reżyser.
Życiorys.
Wczesne lata.
Urodził się i dorastał w Paryżu. Jego rodzice rozwiedli się gdy miał 12 lat i pozostał z matką. Zafascynował się sceną w bardzo młodym wieku, w wieku 17 lat wstąpił na Cours Florent. Jednak zaczął studiować historię w Nanterre, jednak zrezygnował, a w latach 1983-85 uczęszczał do konserwatorium Conservatoire National Supérieur d'Art Dramatique.
Kariera.
Debiutował na kinowym ekranie w melodramacie "Pierwsze pragnienia" ("Premiers désirs", 1983) z Emmanuelle Béart. W latach 1986–1988 występował na scenie paryskiego teatru Comédie-Française. Rola Aurele w filmie przygodowym "Szuani!" ("Chouans!", 1988) u boku Sophie Marceau przyniosła mu nagrodę Cezara dla Najbardziej Obiecującego Aktora. Za kreację teatralną w komedii Jamesa Saundersa "C’était bien" na scenie Théâtre la Bruyère otrzymał w 1992 nagrodę im. Moliera. W sezonie 2004/2005 grał w sztuce "Brooklyn Boy", zdobywając w 2005 nominację do nagrody im. Moliera w kategorii komedia Moliera.
Życie prywatne.
Przez kilka lat był związany z Machą Méril. Podczas sesji we Włoszech, mając 32 lata poznał 18-letnią wtedy tłumaczkę Ursulę, z którą ożenił się kilka lat później. Mają troje dzieci: dwie córki - Camille (ur. 1996) i Biancę (ur. 2007) oraz syna Rubena (ur. 1998).

</doc>
<doc id="923605" url="https://pl.wikipedia.org/wiki?curid=923605" title="Sound of the Underground">
Sound of the Underground



</doc>
<doc id="923607" url="https://pl.wikipedia.org/wiki?curid=923607" title="Bariera architektoniczna">
Bariera architektoniczna



</doc>
<doc id="923608" url="https://pl.wikipedia.org/wiki?curid=923608" title="Ćarwaka">
Ćarwaka

Ćarwaka (dewanagari चार्वाक, transliteracja Cārvāka, ang. "the Cārvāka school") – wymarły indyjski system materialistyczny (nāstika) i hedonistyczny. W szerszym znaczeniu to wszystkie indyjskie kierunki materialistyczne. którym często nadaje im się nazwę "lokajata". Zakładał, że człowiek składa się z 4 materialnych elementów (ziemi, wody, ognia i powietrza), które po śmierci się rozpadają, a także, że człowiek nie ma duszy, a ponieważ zaświaty nie istnieją, nie istnieje też zapłata za dobre i złe czyny (karman). Twórcą systemu był Ćarwaka żyjący prawdopodobnie ok. III-I w. p.n.e. Szkoła ta dostarczała teorii politycznych epoce Mauriów.
Nazwa "cārvāka" oznacza „przyjemną mowę” (od "cāru" – „przyjemny, słodki” i "vāk" – „mowa”), "lokajata" zaś „obecność w świecie” (od "loka" – „świat” i "āyata" – „obecny”).
Szkoły filozoficzne nurtu ćarwaka były aktywne do XII w. naszej ery. Po tym okresie zanikły całkowicie, z przyczyn które nie są obecnie znane. Z tego też powodu źródła naszej wiedzy o tej filozofii są bardzo niekompletnie, będąc niemal w całości przekazami z drugiej ręki, w większości jako krytyki przez przedstawicieli innych nurtów

</doc>
<doc id="923609" url="https://pl.wikipedia.org/wiki?curid=923609" title="Kodeks Pracy">
Kodeks Pracy



</doc>
<doc id="923613" url="https://pl.wikipedia.org/wiki?curid=923613" title="MirOS">
MirOS

MirOS BSD – zarzucony wolny system operacyjny z rodziny BSD Unix, oparty na głównie o OpenBSD, zawierający w swoim kodzie także elementy innych systemów BSD: FreeBSD, NetBSD oraz MicroBSD. Można go uruchomić na maszynach opartych o architektury x86 oraz SPARC.

</doc>
<doc id="923618" url="https://pl.wikipedia.org/wiki?curid=923618" title="Edward Świerkiewicz">
Edward Świerkiewicz

Edward Świerkiewicz (ur. 1808 w Myślenicach, zm. 30 lub 31 marca 1875 w Cieszynie) – polski malarz, publicysta, aktor, działacz społeczny.
Życiorys.
Studiował w krakowskiej Szkole Sztuk Pięknych w latach 1826-1827, następnie służył w wojsku austriackim, uzyskując tytuł porucznika. Później porzucił służbę wojskową i w 1840, 1843 lub 1846 roku osiedlił się w Cieszynie.
W 1848 roku był delegatem cieszyńskich mieszczan na Zjazd Słowiański do Pragi.
Współpracował z „Gwiazdką Cieszyńską”, będąc m.in. autorem felietonów z cyklu „Jura i Jónka”. Napisał pierwszy na Śląsku Cieszyńskim utwór dramatyczny gwarą pt. "Polok w Śląsku, lebo dwa wachtorze w jednej dziedzinie. Obrozek sielski w trzech oddziołkach przez E. Świerka" (1856).
Malował obrazy kościelne (bardzo liczne stąd zwano go „papieżem cieszyńskim”), portrety i sceny rodzajowe. Jego obrazy można zobaczyć m.in. w Zamku Sułkowskich w Bielsku-Białej oraz w Muzeum Śląska Cieszyńskiego w Cieszynie.
Miał córkę Bronisławę, malarkę.

</doc>
<doc id="923619" url="https://pl.wikipedia.org/wiki?curid=923619" title="Zespół Opitza-G">
Zespół Opitza-G

Zespół Opitza-G ("zespół G", "zespół BBB", ) – rzadki, genetycznie uwarunkowany zespół wad wrodzonych, które są zlokalizowane wzdłuż pośrodkowej linii ciała. Zespół opisał John Marius Opitz i wsp. w 1969 roku, a nazwa została utworzona od nazwiska badacza oraz pierwszych liter nazwisk pacjentów u których stwierdzono to schorzenie.
Synonimy.
Przez lata opisano wiele przypadków pacjentów z zespołem Opitza-G, co doprowadziło do dużego zamieszania w kwestii nazewnictwa choroby. Uważa się obecnie, że jedną jednostkę chorobową stanowią następujące zespoły:
Epidemiologia.
Zespół Opitza-G dotyczy głównie płci męskiej. Częstość występowania postaci związanej z chromosomem X wynosi od 1:50 000 do 1:100 000. Częstość występowania postaci autosomalnej dominującej nie została ustalona, a częstość mikrodelecji 22q11.2 wynosi 1:4000.
Etiologia.
Postać zespołu Opitza-G dziedzicząca się w sprzężeniu z płcią jest spowodowana przez mutację genu "MID1" (krótkie ramię chromosomu X), który jest odpowiedzialny za kodowanie białka midline-1 (ligaza ubikwityny E3 związanej z mikrotubulami). Zespół charakteryzuje się, bardzo dużą zmiennością klinicznej symptomatologii wśród pacjentów z tym rodzajem mutacji.
Postać zespołu Opitza-G dziedzicząca się w sposób autosomalny dominujący związana jest z delecją w obrębie genu "SPECC1L" na chromosomu 22. 
Objawy i przebieg.
Na obraz kliniczny zespołu składają się:

</doc>
<doc id="923620" url="https://pl.wikipedia.org/wiki?curid=923620" title="The Beginning">
The Beginning



</doc>
<doc id="923621" url="https://pl.wikipedia.org/wiki?curid=923621" title="Ił-102">
Ił-102

Ił-102 (ros. Ил-102) - radziecki samolot szturmowy. Pierwszy prototyp został po raz pierwszy wypróbowany 25 września 1982 r.
Próby fabryczne samolot odbył w 1984 i dały one wynik pozytywny, co zwykle otwierało drogę do produkcji seryjnej. Jednakże podstawowym wyposażeniem radzieckiego lotnictwa szturmowego był w latach 80. Su-25 i w dodatku radzieckie biuro konstrukcyjne przedstawiło już zmodernizowany wariant tego szturmowca, oznaczony Su-39, później nazwanym Su-25TM.
Władze radzieckie, kierując się zwyczajem budowania sprawdzonych typów samolotów, nie zdecydowały o rozpoczęciu produkcji seryjnej Iłów-102.
Zbudowano jedynie 2 prototypy.
Konstrukcja.
Całkowicie metalowy, dwusilnikowy dwumiejscowy dolnopłat. Podwozie trójpodporowe z kołem przednim wciągane w locie. Napęd stanowiły dwa silniki turboodrzutowe RD-33I o ciągu 5200 kG każdy.

</doc>
<doc id="923624" url="https://pl.wikipedia.org/wiki?curid=923624" title="Stara Synagoga Piaskower w Białymstoku">
Stara Synagoga Piaskower w Białymstoku

Stara Synagoga Piaskower w Białymstoku – synagoga w Białymstoku znajdująca się przy dzisiejszej ulicy Pięknej. Rozebrana w 1890 roku.
Synagoga została zbudowana w 1820 roku. Została rozebrana w 1890 roku, a w 1893 roku na jej miejscu wzniesiono nową, murowaną synagogę.

</doc>
<doc id="923626" url="https://pl.wikipedia.org/wiki?curid=923626" title="Gréta Arn">
Gréta Arn

Gréta Arn (ur. 13 kwietnia 1979 w Budapeszcie) – węgierska tenisistka reprezentująca do 2008 roku Niemcy, reprezentantka Węgier w Fed Cup, olimpijka z Pekinu (2008).
Kariera tenisowa.
Urodzona i mieszkająca na Węgrzech. Zawodniczka praworęczna z oburęcznym bekhendem.
W latach 1994–1999 występowała głównie w turniejach ITF. W roku 2000 zadebiutowała w imprezie zawodowej w miejscu swojego urodzenia, Budapeszcie, a także w dwóch turniejach wielkoszlemowych (Wimbledon 2000 i US Open 2000). Na początku roku 2001 przegrała z dominującą w światowym tenisie Lindsay Davenport w drugiej rundzie Australian Open, ale pojedynek był trzysetowy. Na kortach French Open wygrała seta z Arantxą Sánchez Vicario. Pokonała Magüi Sernę w Bazylei i doszła tam do ćwierćfinału. W roku 2002 pokonała podczas Australian Open Samanthę Stosur, zanim przegrała z Martiną Hingis. Na turnieju w San Diego wyeliminowała Mary Pierce. W marcu została sklasyfikowana na setnym miejscu w rankingu tenisistek.
W 2003 roku zdecydowała o rozbracie z profesjonalnym tenisem i na dwa lata przestała grać w zawodowych turniejach, startując w rozgrywkach ITF.
Powróciła w roku 2005. Nie zdołała zakwalifikować się do żadnej profesjonalnej imprezy, odpadła między innymi w kwalifikacjach w Linzu. Osiągała wysokie wyniki w turniejach ITF.
W maju 2006 zachorowała na zakrzepicę i znów zmuszona była do przerwy tenisowej. Występy wznowiła we wrześniu i jej najlepszym występem była druga runda w Québec, przegrana ze Séverine Brémond.
Na początku sezonu nie zakwalifikowała się do Australian Open 2007. Doszła do drugiej rundy w Bogocie. Na początku maja Arn odniosła pierwszy w karierze triumf w zawodach WTA Tour, na nawierzchni ziemnej w Estoril. Po wygraniu trzech spotkań kwalifikacyjnych, pokonała Laurę Pous Tió, Caroline Wozniacki, Sofię Arvidsson, Nurię Llagosterę Vives oraz w finale Wiktoryję Azarankę.
W sezonie 2008 zagrała na igrzyskach olimpijskich w Pekinie w konkurencji gry podwójnej w pierwszej rundzie odpadając po porażce z Japonkami Ayumi Moritą i Ai Sugiyamą. Partnerką Arn była w zawodach Ágnes Szávay.
W 2010 roku Greta Arn doszła do półfinału podczas Warsaw Open pokonując takie zawodniczki, jak Petra Martić, Klára Zakopalová i rozstawiona z nr 6 Alona Bondarenko, a wcześniej (w eliminacjach) Yan Zi, Abigail Spears oraz Anne Keothavong. W meczu półfinałowym węgierska zawodniczka przegrała z Chinką Zheng Jie w trzech setach.
Na początku stycznia 2011 odniosła drugi triumf w rozgrywkach WTA Tour, w Auckland po finale z Yaniną Wickmayer.
W latach 2008–2013 reprezentowała Węgry w Fed Cup rozgrywając 16 meczów, z których w 9 zwyciężyła.
W 2014 roku zakończyła karierę sportową.
W rankingu gry pojedynczej Arn najwyżej była na 40. miejscu (16 maja 2011), a w klasyfikacji gry podwójnej na 175. pozycji (4 grudnia 2000).

</doc>
<doc id="923632" url="https://pl.wikipedia.org/wiki?curid=923632" title="Music of the Sun">
Music of the Sun

Music of the Sun – debiutancki album Rihanny, wydany 30 sierpnia 2005 nakładem wytwórni Def Jam Records. Album zawiera 12 piosenek oraz remix "Pon de Replay" autorstwa Elephant Mana. W stylu albumu widać karaibskie pochodzenie piosenkarki. "Music of the Sun" zawiera trzy single - "Pon de Replay", "If It's Lovin' That You Want", oraz wydany tylko w Japonii singel "Let Me". Album zadebiutował w USA na 10. miejscu listy Billboard 200 i 2 listy Billboard Top R&amp;B/Hip Hop Albums, sprzedając się w nakładzie 69.000 kopii w pierwszym tygodniu od debiutu. Dotychczas jego sprzedaż w USA wynosi 600.000 kopii, a na świecie sprzedano ponad 2.000.000 egzemplarzy.
Tło i rozwój.
Przed podpisaniem kontraktu z Dej Recordings Jam, Rihanna została odkryta na jej rodzinnej wyspie Barbadosie przez producenta Evana Rogersa. Spotkali się w grudniu 2003 roku, dzięki wspólnym znajomym Rihanny i żony Rogersa, a para była na wakacjach na Barbadosie. Rihanna zaśpiewała dla Rogersa w jego pokoju hotelowym, gdzie wykonała piosenkę Destiny Child's "Emotion" i piosenkę Mariah Carey "Hero". Kiedy Evanowi się spodobało, zabrał ją do Nowego Jorku gdzie zamieszkała wraz z matką aby nagrać parę demówek. Zostały one nagrane w ciągu roku, ponieważ Rihanna nagrywała je podczas ferii szkolnych. W wieku 16 lat Rihanna została dopisana do firmy Evana Rogersa, gdzie przydzielono jej prawnika i menadżera, wtedy dema zostały rozesłane do różnych wytwórni płytowych na całym świecie w 2004 roku. Pierwsza odpowiedź na demo przyszła od Jaya-Z, który niedawno przed tym został mianowany na prezesa CEO Def Jam Recordings. Rihanna została umówiona na przesłuchanie w biurze Jaya-Z, emocje jakie jej towarzyszyły wyjaśniła w wywiadzie:
Wtedy naprawdę odczuwalne są nerwy...A dokładniej: "O Boże, on tam jest, nie mogę patrzeć, nie mogę patrzeć, nie mogę patrzeć! Pamiętam że był bardzo cichy. Byłam bardzo nieśmiała. Cały czas było mi zimno. Miałam motyle w brzuchu. Siedzę naprzeciwko Jaya-Z.
Podczas przesłuchania Rihanna wykonała piosenkę Whitney Houston "For the Love of You", a także "Pon De Replay" i "The Last Time", które zostały napisane i wyprodukowane przez Rogersa i Sturkena, które potem zostały zawarte na jej debiutanckim albumie "Music of The Sun". Jay-Z był początkowo sceptyczny wobec podpisania kontraktu z Rihanną po wysłuchaniu "Pon De Replay". Lecz w końcu dał się przekonać i podpisał z Rihanną kontrakt na sześć albumów w lutym 2005 roku. Po podpisaniu kontraktu z Def Jam, Rihanna anulowała wszystkie spotkania z innymi wytwórniami, i przeniosła się z Barbadosu do Nowego Jorku, aby żyć z Rogersem i jego żoną. Rihanna swoją pierwszą płytę nazwała "Music Of The Sun", ponieważ słońce jest przedstawicielem jej karaibskiej kultury, a album składa się z muzyki jaką Rihanna słuchała gdy dorastała.
Nagranie i skład.
Rihanna współpracowała z różnymi producentami do albumu "Music Of The Sun" i kontynuowała pracę z Rogersem i Sturkenem, którzy napisali "Pon De Replay" i "The Last Time". Chociaż gdy Rihanna po raz pierwszy usłyszała "Pon De Replay", była przeciwna jej nagraniu twierdzą, że jest to piosenka "Sing-Song", ale polubiła ten utwór na koniec nagrywania albumu.
Krytyczny odbiór.
"Music Of The Sun" otrzymał mieszane recenzje od krytyków muzycznych. Kelefa Sanneh z The New York Times powiedziała, że album jest połączeniem dancehall i popu. Barry Walters z Rolling Stone powiedział, że brakuje mu wartości, pomysłowości i że ma urok pochodzący z Karaibów. Sal Cinquemani z magazynu Slant powiedział, że utwór "Pon De Replay" bardzo przypomina piosenkę Beyonce Knowles "Baby Boy". Evan Serpick z Entertainment Weekly napisał, że vibrato Rihanny wypływa w utworach "That La La La" i "Let Me", ale jest to mdłe dancehall/R&amp;B. Robert Christgau z The Village Voice ocenił album "niewypał", mówi że to nie ma przyszłości.
Jason Birchmeier z Allmusic skomentował, że album prezentuję Rihannę jako "pociągającą laskę". Birchmeier stwierdził, że "Music Of The Sun" jest najlepszym albumem jakiego słuchał.
Sukces komercyjny.
W Stanach Zjednoczonych, "Music Of The Sun" zadebiutował na 10 miejscu na liście Billboard 200 album chart w kwestii wykresu z dnia 17 września 2005. Album spędził w sumie 35 tygodni na wykresie. Album zadebiutował na amerykańskim Top R&amp;B/Hip-Hop Albums chart na numerze szóstym i spędził tam 44 tygodnie. Po pięciu miesiącach od premiery, album zdobył złoto przez Recording Industry Association of America (RIAA) z dniem 1 stycznia 2006 r., co oznaczało sprzedanie 500.000 egzemplarzy. Od lipca 23, 2010, album sprzedał się w 593.000 egzemplarzach w Stanach Zjednoczonych. W Kanadzie, "Music Of The Sun" zadebiutował na 7 numerze w Canadian Albums Chart, ale odpadł w pierwszej dziesiątce tydzień po. Po czterech miesiącach album pokrył się platyną przez Muzyka Kanady co oznaczało sprzedanie w Kanadzie 100.000 egzemplarzy.
Single.
"Pon De Replay" został wydany jako pierwszy singiel w dniu 24 maja 2005 roku. Singiel otrzymał pozytywne recenzje od krytyków muzycznych, którzy chwalili piosenkę. Jednak Bill Lamb z About.com skrytykował piosenkę, pisząc że słowa nie sprawiają, że słuchacz czuję intelektualne zakwestionowanie lub prowokującą myśl o tym, o co chodzi. Utwór zadebiutował jako numer jeden na New Zeland Singles Chart i na numerze drugim na US Billboard Hot 100 i UK Singles Chart. Teledysk został wyreżyserowany przez Little X, który pokazuje Rihannę tańczącą w klubie.
"If It's Lovin That You Want" został wydany jako drugi singiel i ostatni singiel z "Music Of The Sun" w dniu 2 grudnia 2005 roku. Piosenka otrzymała mieszane recenzję od krytyków, a większość chwalące i krytykujące wokal Rihanny. Piosenka nie powtórzyła sukcesu który doświadczył "Pon De Replay". Wylądowała na 36 miejscu na amerykańskiej liście Billboard Hot 100. Towarzyszący mu teledysk został wyreżyserowany przez Marka Roboya i pokazuje Rihannę tańczącą na plaży.

</doc>
<doc id="923633" url="https://pl.wikipedia.org/wiki?curid=923633" title="Oleg Łobow">
Oleg Łobow

Oleg Iwanowicz Łobow, ros. Олег Иванович Лобов (ur. 7 września 1937 w Kijowie, zm. 6 września 2018) – rosyjski polityk.
Od 26 września 1991 do 6 listopada 1991 był tymczasowym premierem Rosji.
Pochowany na Cmentarzu Trojekurowskim w Moskwie.

</doc>
<doc id="923637" url="https://pl.wikipedia.org/wiki?curid=923637" title="Mistrzostwa Świata w Biathlonie 1962">
Mistrzostwa Świata w Biathlonie 1962

4. Mistrzostwa świata w Biathlonie 1962 odbyły się w fińskiej miejscowości Hämeenlinna. Zawodnicy startowali w dwóch konkurencjach: biegu indywidualnym mężczyzn na 20 km i sztafecie mężczyzn 3x7,5 km.

</doc>
<doc id="923638" url="https://pl.wikipedia.org/wiki?curid=923638" title="Bronchoskopia fluorescencyjna">
Bronchoskopia fluorescencyjna



</doc>
<doc id="923641" url="https://pl.wikipedia.org/wiki?curid=923641" title="Maria Józefa Wettyn (1867–1944)">
Maria Józefa Wettyn (1867–1944)

Maria Józefa Luiza Filipa Elżbieta Pia Andżelika Małgorzata Wettyn (ur. 31 maja 1867 w Dreźnie, zm. 28 maja 1944 w Zamku Wildenwart w Chiemgau) – księżniczka Saksonii, arcyksiężnia Austrii.
Życiorys.
Maria Józefa urodziła się jako córka Jerzego I Wettyna, króla Saksonii i infantki Marii Anny Portugalskiej (1843–1884). Jej dziadkami ze strony matki byli królowa portugalska Maria II i król Ferdynand II Koburg.
Była młodszą siostrą ostatniego króla Saksonii Fryderyka Augusta III Wettyna. Jej kuzynami ze strony matki byli: Karol I, Alfons, książę Porto, Wilhelm, książę Hohenzollern i król Rumunii – Ferdynand I.
W wieku 19 lat wyszła za mąż. Jej ślub odbył się 2 października 1886 roku. Jej mężem został arcyksiążę Otto. „Der Schöne” (piękny), jak nazywano męża Marii Józefy, był młodszym bratem arcyksięcia Ferdynanda, który zginął w Sarejewie. Był synem arcyksięcia Karola Ludwika i arcyksiężnej Marii Annunziaty. Otto zdradzał żonę. Z związku z Marie Schleinzer miał dwóch synów.
Maria Józefa była osobą bardzo bogobojną. Gdy rozpoczęła się I wojna światowa opiekowała się rannymi żołnierzami w wiedeńskim Augarten. W 1919 opuściła Austrię ze swym synem cesarzem Karolem oraz jego żoną cesarzową Zytą. Odtąd Maria Józefa pozostała na wygnaniu. Zmarła w zamku Wildenwart, Górna Bawaria. Pochowano ją w Wiedniu, w krypcie cesarskiej obok jej męża.
Odznaczenia.
Do 1917
Dzieci.
Z arcyksięciem Ottonem arcyksiężna miała dwóch synów:

</doc>
<doc id="923642" url="https://pl.wikipedia.org/wiki?curid=923642" title="Bessarion">
Bessarion

Bessarion OSBM (ur. 2 stycznia 1408, zm. 18 listopada 1472) – grecki duchowny, kardynał, bazylianin, filozof bizantyński. Na chrzcie nadano mu prawdopodobnie imię Basilios, natomiast przypisywanie mu imienia chrzestnego Jan jest według części źródeł błędem.
Życie.
Urodził się w Trebizondzie, najprawdopodobniej w roku 1408. W 1424 roku wstąpił do monasteru, przyjmując imię zakonne Bessarion. W 1430 roku przyjął święcenia kapłańskie. Studiował w Konstantynopolu u Jerzego Gemista-Pletona. W 1437 roku został prawosławnym metropolitą Nicei. Był zwolennikiem unii z Kościołem rzymskokatolickim. W latach 1438-1439 uczestniczył w pracach soboru w Ferrarze i Florencji. Jako przedstawiciel Kościoła Wschodniego podpisał dekret unii florenckiej. W grudniu 1439 papież Eugeniusz IV mianował go kardynałem prezbiterem SS. XII Apostoli; od tego czasu przeszedł na służbę w kurii papieskiej. Po przybyciu do Włoch przeprowadził zewnętrzną i wewnętrzną reformę włoskich oo. bazylianów i otoczył ich opieką. Pełnił wiele funkcji kościelnych, m.in. był protektorem kilku zakonów, tytularnym arcybiskupem Teb (od 1440), arcybiskupem Manfredonii i archimandrytą Sycylii (1447-49), tytularnym patriarchą Jerozolimy (21 października 1449 – 13 marca 1458), legatem w Bolonii, Romanii i Marchii Ankońskiej (1450-55), administratorem apostolskim diecezji Mazzara (1449-58) i Pampeluna (1458-62), opatem komendatoryjnym Grottaferrata (od 1462) i kilkakrotnie kamerlingiem św. Kolegium Kardynałów. 5 marca 1449 awansował do rangi kardynała biskupa, otrzymując kolejno diecezje podmiejskie Sabina, Tusculum (23 kwietnia 1449) i ponownie Sabina (14 października 1468), zachowując dotychczasowy tytuł prezbiterialny. Przyczynił się w znacznym stopniu do rozkwitu nauk humanistycznych i renesansu we Włoszech. Jego biblioteka liczyła kilkaset manuskryptów; osobiście przetłumaczył szereg prac greckich autorów na łacinę, m.in. Platona. Wspierał ideę krucjaty przeciwko Turkom w celu odzyskania Konstantynopola, kilkakrotnie służył jako legat papieski dla zjednania władców europejskich dla tej idei. Bezskutecznie próbował przekonać cara Iwana III do unii z Kościołem katolickim. Po śmierci kardynała Izydora w kwietniu 1463 Bessarion otrzymał tytuł łacińskiego patriarchy Konstantynopola. Na kolejnych konklawe w 1455, 1458, 1464 i 1471 był poważnym kandydatem do tronu papieskiego, nigdy jednak nie uzyskał tej godności. Sprawował też funkcję dziekana św. Kolegium Kardynałów. Zmarł w opactwie św. Jana Ewangelisty w Rawennie podczas powrotu z nieudanej legacji we Francji i Burgundii w wieku 64 lat.
Twórczość.
Z okresu prac soborowych pochodzi szereg traktatów Bessariona na temat teoretycznych i praktyczncyh aspektów unii Kościołów: "O jedności" ("Dogmatikòs logòs e perí henòseos"), oparty na wywodach teologicznych, odpowiedź na 4 sylogizmy Maksyma Planudesa, obrona "Epigrapháj" Jana Bekkosa przed atakami Palamasa ("De processione Spiritus Sancti contra Palamam pro Becco"). Mianowany łacińskim patriarchą Konstantynopola w 1463 roku ogłosił "Encyclica ad Graecos" ("Encyklikę do Greków"), w której wzywał swoich rodaków do zjednoczenia z Kościołem rzymskim.
Upamiętnił się przede wszystkim jako mecenas i uczony humanista. Wszechstronnie wykształcony, dążył do zespolenia tradycji klasycznych z chrześcijańskimi. W Rzymie skupił wokół siebie grono uczonych, w tzw. "Akademii Bessariona", ośrodku humanistów rzymskich. Przetłumaczył z języka greckiego na łacinę między innymi "Metafizykę" Arystotelesa i "Memorabilia" Ksenofonta. W sławnym dziele skierowanym przeciw Jerzemu z Trapezuntu "In calumniatorem Platonis" (wyd. L. Monter, 1927), podjął się obrony Platona, stając się jedną z ważnych postaci renesansowego platonizmu. Nie pojmował jednak platonizmu jako zupełnej alternatywy dla filozofii Arystotelesa, dążył raczej do rewizji późnych, krańcowych interpretacji jego myśli i do uzgodnienia obydwu filozofów. Pod wpływem Bessariona w Akademii Florenckiej utrwaliło się przekonanie, że jedyną właściwą apologią chrześcijaństwa jest taka jego obrona, która by się opierała na uzgodnieniu Platona z Arystotelesem w duchu Plotyna.
Drobne szkice i pisemka polemiczno-apologetyczne: "Adversus Plethonem in Aristotelem de substantia"; "De erroribus interpretis legum Platonis" (Roma 1469); "De natura et arte contra Georgium Trapezuntium"; "Quod natura consulto agit".
Bessarion poświęcił sporo energii dla zabezpieczenia greckiej spuścizny piśmienniczej. Własną bibliotekę, zawierającą największy na owe czasy w Europie zbiór rękopisów greckich, przekazał w 1468 roku dla miasta Wenecji. Stała się ona początkiem Biblioteca Nazionale Marciana. W skład owej kolekcji wchodziło 482 greckich i 264 łacińskich rękopisów.
Dzieła Bessariona zostały wydane u Migne'a, PG 161, 137-746.
Bessarion jest bohaterem powieści "Anielski Bessarion" autorstwa Andrzeja Pawłowskiego.

</doc>
<doc id="923649" url="https://pl.wikipedia.org/wiki?curid=923649" title="Lampart amurski">
Lampart amurski

Lampart amurski ("Panthera pardus orientalis") – podgatunek lamparta plamistego, ssaka z rodziny kotowatych (Felidae), występujący na Rosyjskim Dalekim Wschodzie, głównie w Parku Narodowym „Ziemia Leoparda”, oraz w północno-wschodnich Chinach. Kiedyś występował także na Półwyspie Koreańskim, jednak już się go tam nie spotyka. Jest to jeden z najbardziej zagrożonych gatunków ssaków drapieżnych na świecie.
Lampart amurski jest samotnikiem, prowadzi nocny tryb życia. Dłuższe i szersze niż u innych lampartów łapy ułatwiają mu poruszanie się po śniegu. Dorosłe osobniki ważą przeważnie ok. 40–50 kg, ale znane są też takie, które osiągnęły masę 75 kg. Żywi się głównie jeleniowatymi i mniejszymi ssakami. "P. p. orientalis" ma najniższy poziom zmienności genetycznej ze wszystkich podgatunków lamparta.
Badania genetyczne w oparciu o markery molekularne potwierdziły status podgatunku dla "P. p. orientalis".
Status i ochrona.
W 1996 zaliczony do kategorii CR (krytycznie zagrożony) Czerwonej Księgi IUCN pod nazwą "Panthera pardus" ssp. "orientalis". Obecnie nie jest osobno klasyfikowany przez IUCN.
Jego głównym wrogiem jest człowiek – jeden lampart jest wart 50 tysięcy dolarów, co więcej, siedliska tych zwierząt są masowo niszczone przez nielegalny przemysł drzewny. 
W 1998 liczebność populacji oszacowano na 50 dorosłych osobników (Aramilev et al. 1998, Miquelle 1998). W 2000 roku żyło zaledwie około 30 osobników w Rosji oraz dwa w Chinach. W 2007 uznany za wymarłego w Chinach i na Półwyspie Koreańskim. Aby uratować populację lamparta amurskiego w Rosji i Chinach uruchomiono programy reintrodukcji, dzięki czemu jego liczebność wzrasta. W 2017 roku w samym Parku Narodowym „Ziemia Leoparda” liczebność dzikiej populacji zwiększyła się do 103 osobników (84 dorosłych i 19 kociąt). W 2018 w Chinach stwierdzono co najmniej 47 osobników.

</doc>
<doc id="923650" url="https://pl.wikipedia.org/wiki?curid=923650" title="A Girl Like Me (album Rihanny)">
A Girl Like Me (album Rihanny)

A Girl Like Me – druga płyta Rihanny wydana w 2006 roku. Znalazło się na niej 17 nowych piosenek. Powstawała ona w wytwórni muzycznej Jaya-Z. Singlami z tej płyty są: "SOS", "Unfaithful", "We Ride" oraz "Break It Off"
Single promujące płytę.
Reedycja.
Po sukcesie albumu, w Niemczech nagrano reedycję o tytule "A Girl Like Me: Deluxe Edition". Na albumie zawarto utwory z albumów "A Girl like Me" i "Music of the Sun" (też bonusowe). Dodano także uwydatniające CD, gdzie znalazły się dwa teledyski.
CD 1
CD 2
Dodatkowy CD

</doc>
<doc id="923658" url="https://pl.wikipedia.org/wiki?curid=923658" title="Witold Kałka">
Witold Kałka



</doc>
<doc id="923662" url="https://pl.wikipedia.org/wiki?curid=923662" title="Felix Da Housecat">
Felix Da Housecat



</doc>
<doc id="923672" url="https://pl.wikipedia.org/wiki?curid=923672" title="Nowa Wieś (gmina Harasiuki)">
Nowa Wieś (gmina Harasiuki)

Nowa Wieś – wieś w Polsce, położona w województwie podkarpackim, w powiecie niżańskim, w gminie Harasiuki.
W latach 1975–1998 miejscowość administracyjnie należała do województwa tarnobrzeskiego.

</doc>
<doc id="923679" url="https://pl.wikipedia.org/wiki?curid=923679" title="Dekanat Goleszów">
Dekanat Goleszów

Dekanat goleszowski − jeden z 23 dekanatów katolickich wchodzących w skład diecezji bielsko-żywieckiej, w którego skład wchodzi 8 parafii, które w 2005 zamieszkiwało łącznie ponad 13 tysięcy wiernych.
Powstał w październiku 1995 r. po podzieleniu dotychczasowego dekanatu Cieszyn.

</doc>
<doc id="923683" url="https://pl.wikipedia.org/wiki?curid=923683" title="Nicolas Paul Stéphane Sarközy de Nagy-Bocsa">
Nicolas Paul Stéphane Sarközy de Nagy-Bocsa



</doc>
<doc id="923684" url="https://pl.wikipedia.org/wiki?curid=923684" title="Triploidia">
Triploidia

Triploidia (ang. triploidy, triploidy syndrome) – u człowieka, poliploidia polegająca na obecności w komórce dodatkowego zestawu chromosomów (zapis kariotypu codice_1, codice_2 albo codice_3). Triploidia może dotyczyć wszystkich komórek organizmu albo tylko w części (mozaicyzm).
Etiologia.
Triploidia powstaje najczęściej w wyniku zapłodnienia jednej komórki jajowej przez dwa plemniki (dispermia) albo braku podziału dojrzałej komórki jajowej bądź plemnika, skutkującego diploidią gamety. 
Objawy i przebieg.
W autopsji poronionego płodu i, rzadziej, u donoszonego noworodka, stwierdza się szereg charakterystycznych cech morfologicznych:
Noworodki z triploidią zwykle rodzą się przedwcześnie, zgon następuje w okresie okołoporodowym, zwykle w pierwszej dobie po urodzeniu. Najdłuższy odnotowany okres przeżycia u dziecka z czystą triploidią wyniósł 5 miesięcy.

</doc>
<doc id="923687" url="https://pl.wikipedia.org/wiki?curid=923687" title="Mirosław Granat">
Mirosław Granat

Mirosław Wojciech Granat (ur. 24 kwietnia 1956 w Lubartowie) – polski prawnik, profesor nauk prawnych, specjalista w zakresie prawa konstytucyjnego, sędzia Trybunału Konstytucyjnego w stanie spoczynku.
Życiorys.
W 1980 ukończył studia na Wydziale Prawa Uniwersytetu Marii Curie-Skłodowskiej w Lublinie, w roku akademickim 1979/1980 pełnił funkcję prezesa SKNP UMCS. Następnie został asystentem w Zakładzie Prawa Konstytucyjnego tej uczelni. Stopień doktora nauk prawnych uzyskał w 1985, habilitował się w 1995.
Na Wydziale Prawa pracował w latach 1981–2006. Od 1993 prowadzi zajęcia w Krajowej Szkole Administracji Publicznej. Był także wykładowcą Katolickiego Uniwersytetu Lubelskiego w latach 1995–2001. Od 2003 związany z Uniwersytetem Kardynała Stefana Wyszyńskiego, na którym objął stanowisko kierownika Katedry Prawa Konstytucyjnego. W 2004 otrzymał tytuł profesora nauk prawnych. Pod jego kierunkiem w 2002 stopień naukowy doktora uzyskał Marek Dobrowolski.
W latach 1993–1996 pełnił funkcję eksperta w Kancelarii Senatu. Był też radcą orzecznictwa w Trybunale Konstytucyjnym (1996–1999) i głównym specjalistą ds. legislacji w Kancelarii Sejmu (1999–2006). Od lutego do kwietnia 2007 wchodził w skład Rady Legislacyjnej działającej przy prezesie Rady Ministrów.
Był ekspertem i członkiem rady programowej Instytutu Sobieskiego. Jest wiceprezesem Polskiego Towarzystwa Prawa Konstytucyjnego. Należy także m.in. do Lubelskiego Towarzystwa Naukowego, Towarzystwa Naukowego Katolickiego Uniwersytetu Lubelskiego oraz Francuskiego Towarzystwa Prawa Konstytucyjnego. W latach 2006–2011 pełnił funkcję redaktora naczelnego „Przeglądu Sejmowego”, do marca 2016 był członkiem kolegium redakcyjnego tego czasopisma (został odwołany wraz ze wszystkimi członkami redakcji).
Opublikował około 100 prac naukowych, w tym kilka pozycji książkowych dotyczących m.in. sądownictwa konstytucyjnego.
Wybrany przez Sejm Rzeczypospolitej Polskiej na sędziego Trybunału Konstytucyjnego 27 kwietnia 2007 większością 328 głosów, przy 45 głosach przeciw i głosach 4 wstrzymujących. Jego kandydaturę zgłosiły kluby parlamentarne LPR oraz Samoobrony RP. 8 maja tego samego roku złożył ślubowanie, obejmując urząd sędziego. Jego kadencja upłynęła 27 kwietnia 2016.

</doc>
<doc id="923690" url="https://pl.wikipedia.org/wiki?curid=923690" title="Cysterna drogowa">
Cysterna drogowa

Cysterna drogowa – zbiornik wraz z wyposażeniem obsługowym i konstrukcyjnym umieszczony w sposób trwały na
podwoziu samochodowym, naczepie lub przyczepie, a także kontener zbiornikowy.
Zgodnie z ADR oznacza zbiornik do przewozu cieczy, gazów lub ciał stałych wraz z jego wyposażeniem obsługowym i konstrukcyjnym.

</doc>
<doc id="923692" url="https://pl.wikipedia.org/wiki?curid=923692" title="Mojżesz Grawe">
Mojżesz Grawe

Mojżesz Grawe (ur. 1866 w Łodzi, zm. 17 czerwca 1913 we Wrocławiu) – polski szachista, działacz szachowy.
Grawe był aktywnym uczestnikiem życia szachowego Łodzi. W 1897 i 1898 zajął w mistrzostwach miasta III miejsce, w turnieju mistrzowskim na przełomie 1899 i 1900 uplasował się na IV miejscu. W 1903 należał do grona założycieli Łódzkiego Towarzystwa Zwolenników Gry Szachowej i wziął udział w pokazowym meczu z okazji inauguracji działalności. W 1912 zastąpił Chaima Janowskiego na stanowisku prezesa Towarzystwa.

</doc>
<doc id="923700" url="https://pl.wikipedia.org/wiki?curid=923700" title="Lluís Sastre">
Lluís Sastre

Lluís Sastre Reus (ur. 26 marca 1986 w Binisalem) – piłkarz hiszpański, występujący na pozycji pomocnika, obecnie zawodnik SD Huesca.
Życiorys.
Karierę rozpoczął w 1998 roku w Barcelonie; w latach 2005–2007 był zawodnikiem Barcelony C i Barcelony B. W pierwszej drużynie Barcy zadebiutował dnia 5 września 2006 roku przeciwko Espanyolowi w Pucharze Katalonii. Grał także na meczach towarzyskich z drużynami: AGF Aarhus, Club Tigres i Chivas Guadalajara.

</doc>
<doc id="923701" url="https://pl.wikipedia.org/wiki?curid=923701" title="Ulica Pieniężnego w Olsztynie">
Ulica Pieniężnego w Olsztynie



</doc>
<doc id="923702" url="https://pl.wikipedia.org/wiki?curid=923702" title="Sexor">
Sexor

Sexor – debiutancki album kanadyjskiego DJ-a i producenta muzycznego Tigi, wydany 6 lutego 2006 przez wytwórnię płytową Different.

</doc>
<doc id="923704" url="https://pl.wikipedia.org/wiki?curid=923704" title="Raport naukowo-techniczny">
Raport naukowo-techniczny

Raport naukowo-techniczny – dokument opisujący postęp lub rezultaty badań naukowych lub technicznych albo przegląd badań naukowych lub technicznych. Raporty naukowe lub techniczne nie są zazwyczaj recenzowane i często są przygotowane dla sponsora badań naukowych lub technicznych.
Raporty są przykładem szarej literatury.

</doc>
<doc id="923705" url="https://pl.wikipedia.org/wiki?curid=923705" title="Ulica Leonharda w Olsztynie">
Ulica Leonharda w Olsztynie



</doc>
<doc id="923707" url="https://pl.wikipedia.org/wiki?curid=923707" title="Lista staromiejskich ulic Olsztyna">
Lista staromiejskich ulic Olsztyna



</doc>
<doc id="923710" url="https://pl.wikipedia.org/wiki?curid=923710" title="Ulica Szrajbera w Olsztynie">
Ulica Szrajbera w Olsztynie



</doc>
<doc id="923712" url="https://pl.wikipedia.org/wiki?curid=923712" title="Plac Roosevelta w Olsztynie">
Plac Roosevelta w Olsztynie



</doc>
<doc id="923718" url="https://pl.wikipedia.org/wiki?curid=923718" title="Jordi Gómez">
Jordi Gómez

Jordi Gómez García-Penche (ur. 24 maja 1985 w Barcelonie) – hiszpański piłkarz występujący na pozycji pomocnika w angielskim klubie Wigan Athletic. Wychowanek Barcelony, w swojej karierze grał także w takich zespołach jak RCD Espanyol, Swansea City, Sunderland oraz Blackburn Rovers. Były reprezentant Hiszpanii do lat 17.

</doc>
<doc id="923719" url="https://pl.wikipedia.org/wiki?curid=923719" title="Halle">
Halle

Belgia:
Niemcy:
Inne:
Zobacz też:

</doc>
<doc id="923721" url="https://pl.wikipedia.org/wiki?curid=923721" title="Publikacja popularnonaukowa">
Publikacja popularnonaukowa

Publikacja popularnonaukowa – publikacja służąca upowszechnianiu wiedzy naukowej w postaci przystępnej i zrozumiałej dla niespecjalistów, ludzi niezwiązanych zawodowo z daną dyscypliną. Autorami publikacji popularnonaukowych są często naukowcy.
Formy publikacji popularnonaukowej.
Publikacje popularnonaukowe mogą przybierać zróżnicowane formy piśmiennicze i wydawnicze. Do najpopularniejszych przykładów zalicza się: 
Cechy publikacji popularnonaukowej.
Wyróżnia się następujące cechy stylu popularnonaukowego:

</doc>
<doc id="923722" url="https://pl.wikipedia.org/wiki?curid=923722" title="Scooby-Doo Magazyn">
Scooby-Doo Magazyn

Scooby-Doo magazyn – wydawany przez Media Service Zawada Sp. z o.o. magazyn powstały na podstawie serialu animowanego Scooby Doo o przygodach psa Scooby'ego Doo i jego przyjaciół: Freda, Daphne, Velmy i Kudłatego. Pierwszy numer tego miesięcznika ukazał się w środku kwietnia 2006. W każdym numerze miesięcznika jest od 1 do 4 komiksów z psem Scooby Doo i jego przyjaciółmi oraz działy:
Magazyn był liderem w sprzedaży w segmencie prasy dziecięcej w latach 2008-2013.

</doc>
<doc id="923725" url="https://pl.wikipedia.org/wiki?curid=923725" title="Français Translator">
Français Translator

Français Transaltor – komputerowy tłumacz firmy Techland. Program tłumaczy teksty z polskiego na francuski oraz z francuskiego na polski. Posiada słownik z 140 tysiącami tłumaczeń i 1,4 mln form fleksyjnych. Français Translator posiada 33 profile tłumaczeń (np. ekonomiczny, biologiczny itp.), które można dowolnie łączyć. Umożliwia on także tłumaczenie stron internetowych (ale tylko w Internet Explorerze).
Linki zewnętrzne.
Strona Français Translator

</doc>
<doc id="923726" url="https://pl.wikipedia.org/wiki?curid=923726" title="Wydział Geografii i Studiów Regionalnych Uniwersytetu Warszawskiego">
Wydział Geografii i Studiów Regionalnych Uniwersytetu Warszawskiego

Wydział Geografii i Studiów Regionalnych – wydział Uniwersytetu Warszawskiego. 
Znajduje się na terenie głównego kampusu w pałacu Uruskich-Czetwertyńskich przy Krakowskim Przedmieściu. Utworzony został w 1977. Na Wydziale pracuje 95 nauczycieli akademickich, w tym: 33 samodzielnych pracowników naukowych, 37 adiunktów, 17 wykładowców, 8 asystentów. Kadrę naukową uzupełnia 65 pracowników naukowo-technicznych, bibliotecznych, redakcyjnych, administracyjnych i obsługi.
Na Wydziale prowadzone są studia na dwóch kierunkach – geografia oraz gospodarka przestrzenna. Studia prowadzone są w systemie dziennym oraz zaocznym zarówno na I poziomie (studia licencjackie) jak i na II poziomie (studia magisterskie). Prowadzone są również studia doktoranckie oraz studia podyplomowe.
Historia.
Początki wydziału sięgają roku 1918, kiedy to na Wydziale Filozoficznym został otworzony Zakład Geograficzny zajmujący się geografią fizyczną. W 1938 roku powołany został na Wydziale Humanistycznym Zakład Antropogeografii zajmujący się geografią społeczną. W czasie wojny działalność obu zakładów została zawieszona, lecz zajęcia były prowadzone w ramach tajnego uniwersytetu. Zakład Geograficzny wznowił działalność w 1945, a Zakład Antropogeografii w 1947.
W 1951 zostały zlikwidowane oba zakłady, a w zamian powstał, w ramach Wydziału Biologii i Nauk o Ziemi, Instytut Geograficzny składający się z pięciu katedr (Geografii Fizycznej, Geografii Ekonomicznej, Geografii Regionalnej, Kartografii, Klimatologii) i jednej pracowni (Metodyki Nauczania Geografii). Siedzibą Instytutu został Pałac Uruskich. W 1969 Instytut wydzielono z Wydziału Biologii i Nauk o Ziemi w samodzielną jednostkę uniwersytecką, jednocześnie wszystkie dotychczasowe jednostki (katedry i pracownię) przekształcono w zakłady wydzielając dwa nowe zakłady (Geomorfologii i Hydrografii – do 1969 były to pracownie Katedry Geografii Fizycznej).
W 1977 Instytut Geograficzny został połączony z, powstałym w 1962, Instytutem Afrykanistycznym w Wydział Geografii i Studiów Regionalnych. Wydział składał się z trzech instytutów (Instytut Nauk Fizycznogeograficznych, Instytut Geografii Społeczno-Ekonomicznej i Regionalnej oraz Instytut Geografii Krajów Rozwijających się), jednej katedry (Kartografii), jednego zakładu (Zakład Dydaktyki Geografii) oraz stacji terenowej w Murzynowie koło Płocka (od 1980 pod nazwą Mazowieckie Obserwatorium Geograficzne). W 1985 powstał czwarty instytut – Instytut Gospodarki Przestrzennej, w 1991 Instytut ten przekształcił się w samodzielną jednostkę uniwersytecką – Europejski Instytut Rozwoju Regionalnego i Lokalnego – EUROREG. W 1992 powstała Pracownia Edukacji Komputerowej, a w 1994 Zakład Teledetekcji Środowiska. W 2006 roku wprowadzono nowy podział na jednostki.
Struktura.
Jednostki istniejące w przeszłości:
Władze.
Władze wydziału wybrane na kadencję 2016–2020
Publikacje wydziałowe.
Na Wydziale Geografii i Studiów Regionalnych wydawane są następujące wydawnictwa naukowe i popularnonaukowe:

</doc>
<doc id="923731" url="https://pl.wikipedia.org/wiki?curid=923731" title="Elektrownia Wiatrowa Zagórze">
Elektrownia Wiatrowa Zagórze



</doc>
<doc id="923733" url="https://pl.wikipedia.org/wiki?curid=923733" title="Dolina Szklarki">
Dolina Szklarki

Dolina Szklarki – dolina potoku Szklarka na Wyżynie Krakowsko-Częstochowskiej. Znajduje się na posiadającym duże walory przyrodnicze obszarze Parku Krajobrazowego Dolinki Krakowskie. Mająca ok. 9 km długości dolina ciągnie się od Jerzmanowic poprzez Szklary do Dubia, gdzie jej wylot łączy się z wylotem Doliny Racławki, a płynący dnem potok Szklarka uchodzi do Racławki. Dnem doliny biegnie asfaltowa droga, a sama dolina, mimo że jest częściowo zabudowana, jest atrakcyjna turystycznie. Posiada bowiem zalesione zbocza z licznymi skałkami wapiennymi i ostańcami wierzchowinowymi. Największe z tych ostańców to: Brodło, Witkowe Skały, Łyse Skały, Chochołowe Skały, Cisówki, Kozłowe Skały. Na niektórych z nich wspinają się wspinacze skałkowi. Dużą atrakcję dla speleologów stanowią również znajdujące się w niektórych z nich jaskinie, np. Jaskinia Kręta czy Jaskinia Ciasny Awen.
W dolinie wyróżnić można dwie różniące się części: górną w okolicy Jerzmanowic, która jest szeroka, bezleśna i w dużym stopniu zabudowana, oraz dolną, która bardziej przypomina głęboki, ciasny wąwóz i ma strome zalesione zbocza. Na wschodnim zboczu tego wąwozu wznosi się wysoko ponad wieżą nowego kościoła i lasem potężna skała Brodło. Również na wschodnich zboczach doliny w 1989 r. utworzono rezerwat przyrody Dolina Szklarki w celu ochrony dobrze zachowanych zespołów leśnych i muraw naskalnych. W jego pobliżu znajduje się źródło „Pióro” – duże wywierzysko krasowe.
U wylotu doliny w Dubiu istnieją stawy hodowlane, które założone zostały jeszcze w 1850 roku przez rodzinę Potockich. Obecnie hoduje się w nich pstrągi i inne ryby łososiowate.

</doc>
<doc id="923734" url="https://pl.wikipedia.org/wiki?curid=923734" title="Pamela Colman Smith">
Pamela Colman Smith

Pamela Colman Smith (ur. 16 lutego 1878 w Londynie, zm. 18 września 1951 w Bude) – angielska malarka, ilustratorka książek, współautorka Tarota Ridera-Waite'a.
Życiorys.
Była córką kupca Charlesa E. Smitha i Corinne Colman, siostry malarza Samuela Colmana. Jej dziadkiem był amerykański polityk i burmistrz Brooklynu – Cyrus Porter Smith. Rodzina Smithów mieszkała najpierw w Manchesterze, a później przeniosła się na Jamajkę, gdzie Charles pracował przy rozbudowie kolei. Odtąd Pamela wraz z rodziną podróżowała między Kingston, Londynem i Nowym Jorkiem. 
Od roku 1893 Pamela kształciła się artystycznie w Pratt Institute w Nowym Jorku. Po śmierci rodziców wróciła do Anglii i pracowała jako ilustratorka książek dla dzieci i zbiorów ludowych opowieści, ballad i wierszy. Pracowała także nad kostiumami i scenografią dla Lyceum Theatre w Londynie. Dzięki znajomości z aktorami Ellen Terry i Henrym Irvingiem stała się znana w świecie artystycznym ówczesnej Anglii. W jej studiu, otwartym w 1901 roku, co tydzień spotykała się londyńska bohema, jeden z takich artystycznych wieczorów opisał w swojej książce Arthur Ransome.
W roku 1903 założyła własny magazyn o sztuce The "Green Sheaf", który jednak ukazywał się tylko przez rok. Napisała także kilka książek poświęconych folklorowi Jamajki, m.in. "Annnancy Stories" (1902) i "Chim-Chim: Folk Stories from Jamaica" (1905).
W roku 1907 fotografik i wydawca Alfred Stieglitz wystawił część jej prac w słynnej galerii "291". Choć prezentowano tam wyłącznie prace fotografików, to Stieglitz zrobił wyjątek i zafascynowany talentem Smith pokazał w galerii 72 rysunki i akwarele artystki. Po pozytywnej recenzji w prasie wystawa przyciągnęła tłumy, a Pamela sprzedała prawie wszystkie swoje prace.
Była członkinią Hermetycznego Zakonu Złotego Brzasku, do którego wprowadził ją irlandzki poeta William Butler Yeats. Wielki mistrz tego zakonu, Arthur Edward Waite, zlecił Pameli namalowanie talii tarota według swojego pomysłu. Koncepcja Waite'a była nowatorska, po raz pierwszy talia miała w pełni ilustrowane Małe Arkana (dotychczasowe, w przeciwieństwie do Wielkich Arkanów, miały tylko proste symbole). Pamela Colman Smith pracowała nad talią od kwietnia do października 1909 roku, malując ją według wskazówek Waite'a. Wkład malarki w powstanie tych kart nie został uhonorowany w nazwie talii, która pochodzi tylko od nazwisk wydawcy (Rider) i współautora (Waite), jednak dla podkreślenia wagi pracy artystki wielu tarocistów używa dziś nazwy Waite-Smith Tarot lub Rider-Waite-Smith (RWS).
W roku 1911 Smith nawróciła się na katolicyzm. Po zakończeniu I wojny światowej za pieniądze uzyskane ze spadku po wuju zakupiła dom w Kornwalii i zarabiała, prowadząc ośrodek wypoczynkowy dla księży. Po jej śmierci cały majątek i wszystkie prace, w których była posiadaniu, zostały zlicytowane na poczet długów.

</doc>
<doc id="923735" url="https://pl.wikipedia.org/wiki?curid=923735" title="Michel Leiris">
Michel Leiris

Julien Michel Leiris (ur. 20 kwietnia 1901 w Paryżu, zm. 30 września 1990 w Saint-Hilaire) – francuski pisarz, etnolog, krytyk sztuki.
Życiorys.
Pochodzący z rodziny mieszczańskiej Leiris, którego talenty literackie już wcześnie dały o sobie znać, wbrew własnej woli został zmuszony przez rodziców do studiowania chemii. Mimo to po zakończeniu I wojny światowej nawiązał kontakty z awangardowymi artystami owej epoki, zwłaszcza zaś z surrealistami; niebawem zaprzyjaźnił się z Maxem Jacobem, André Massonen, Pablem Picassem, Wifredo Lamem oraz innymi. Przyjaźnie te podtrzymywał do roku 1929, gdy porzucił grupę, pragnąc zdobyć większą samodzielność artystyczną. Trwającą przez całe życie przyjaźń miał utrzymywać jedynie z André Massonen i Wifredo Lamem.
Rozpoczął studia etnologiczne – w ten sposób spotkał się z Georges’em Bataille, zaangażował się w wydawaniu jego czasopisma "Documents". Razem z Bataillem, Rogerem Caillois oraz Jules'em Monnerotem powołał do życia Collège de Sociologie – instytucję zajmującą się badaniami przejawów sacrum w życiu społecznym, działającą na zasadzie samokształceniowej. W latach 1931–1933 Leiris uczestniczył jako sekretarz-archista w ekspedycji badawczej Dakar-Dżibuti prowadzonej przez Marcela Griaule'a, kolegę z redakcji "Documents". W trakcie wyprawy badał m.in. sekretny język Dogonów oraz kult opętania "zār""." Po powrocie z ekspedycji Leiris napisał traktat na temat tego, co widział i przeżył w Afryce pt. "L'Afrique fantôme" – podróż w tropiki przedstawiał jako modus doświadczenia wewnętrznego. Ten monumentalny dziennik podróży wykorzystuje techniki badawcze etnografii, stosując je do doświadczeń codziennych i wydarzeń z podróży. Opublikowanie tej książki doprowadziło do zerwania z Griaule'em.
W latach 1929–1935 Leiris poddał się terapii psychoanalitycznej prowadzonej przez Adrien Borela – zrozumiał wówczas, że warunkiem pełnego uleczenia jest napisanie biografii intymnej. W ten sposób Leiris przystąpił do prac nad "L'Âge d'Homme" ("Wiek męski"); ciągiem dalszym tej autobiografii było opublikowane w czterech tomach w latach 1948–1975 dzieło "La Règle du Jeu". W 1957 roku Leiris został członkiem Instytutu ’patafizyki.
Karierę etnograficzną rozpoczął Leiris po powrocie z Afryki – podjął pracę badacza w stworzonym właśnie wówczas paryskim Musée de l’Homme. Po roku 1945 zbliżył się do sartre'owskiego egzystencjalizmu; był jednym z założycieli czasopisma "Les Temps Modernes". Razem z Aloiune'em Diopem, Aimé Césaire'em i Georges’em Balandierem założył w 1945 roku czasopismo "Présence Africaine". Jako przeciwnik kolonializmu podpisał słynny we Francji "Manifest 121". Do jego ważniejszych dzieł etnologicznych należy studium na temat pojęcia własności w Etiopii północnej. Znany jest także jako badacz kultów voodoo.

</doc>
<doc id="923736" url="https://pl.wikipedia.org/wiki?curid=923736" title="Żony ze Stepford (film 1975)">
Żony ze Stepford (film 1975)

Żony ze Stepford (org. The Stepford Wives) – horror, thriller science fiction z 1975 roku produkcji USA. Film oparty jest na powieści Iry Levina o tym samym tytule.
Nagrody.
Film w 1976 roku był nominowany do nagrody "Golden Scroll" (obecnie Saturn) jako najlepszy film science fiction. Katherine Ross za rolę w tym filmie zdobyła nagrodę "Golden Scroll" dla najlepszej aktorki.
Sequele.
Film doczekał się wielu kontynuacji:
Do filmu często odnoszono się w innych produkcjach kinowych lub serialach:

</doc>
<doc id="923738" url="https://pl.wikipedia.org/wiki?curid=923738" title="Leiris">
Leiris



</doc>
<doc id="923744" url="https://pl.wikipedia.org/wiki?curid=923744" title="Komunizm chrześcijański">
Komunizm chrześcijański

Komunizm chrześcijański – pogląd teologiczny, głoszący że nauki Jezusa Chrystusa który był pierwszym komunistą, zmuszają chrześcijan do wspierania komunizmu religijnego jako idealnego systemu społecznego. W swoich kazaniach Chrystus wielokrotnie ostrzegał przed niebezpieczeństwem bogactwa i kurczowym trzymaniem się majątku, dla czego czasami używał aramejskiego terminu mamona. W Kazaniu na górze wspominał o ubóstwie i groził nawet bogatym. W rozmowach i przypowieściach radził rozdawać majątek ubogim.
Chociaż nie ma uniwersalnej zgody co do dokładnych dat powstania komunistycznych idei i praktyk w chrześcijaństwie, wielu chrześcijańskich komunistów twierdzi, że dowody z Biblii sugerują, że pierwsi chrześcijanie, w tym apostołowie, założyli własne małe komunistyczne społeczności w latach po ukrzyżowaniu Chrystusa i jego zmartwychwstaniu. W związku z tym wielu zwolenników chrześcijańskiego komunizmu twierdzi, że był on nauczany przez Jezusa i praktykowany przez samych apostołów oraz że wczesny Kościół chrześcijański, taki jak ten opisany w Dziejach Apostolskich, był wczesną formą komunizmu i socjalizmu religijnego.
Ponieważ pierwsze gminy chrześcijańskie wprowadzały zasadę współposiadania (jest o tym mowa w Dziejach Apostolskich), w odniesieniu do wczesnego chrześcijaństwa mówi się czasem o „pierwotnym komunizmie chrześcijańskim”. W przeciwieństwie do komunistów pierwsi chrześcijanie nie kwestionowali jednak własności prywatnej. 

</doc>
<doc id="923747" url="https://pl.wikipedia.org/wiki?curid=923747" title="Philipp Kohlschreiber">
Philipp Kohlschreiber

Philipp Eberhard Hermann Kohlschreiber (ur. 16 października 1983 w Augsburgu) – niemiecki tenisista, reprezentant w Pucharze Davisa, zdobywca Drużynowego Pucharu Świata 2011, olimpijczyk z Rio de Janeiro (2016).
Kariera tenisowa.
Karierę zawodową rozpoczął w roku 2001 od startów w turniejach "ITF Futures" i ATP Challenger Tour. W 2002 roku wystąpił po raz pierwszy w turnieju z cyklu ATP World Tour, w Monachium, ale w 1. rundzie imprezy musiał uznać wyższość Ekwadorczyka Nicolása Lapenttiego. W 2003 roku debiutował w imprezie wielkoszlemowej, przegrywając w US Open z późniejszym półfinalistą Davidem Nalbandianem.
W 2004 roku, głównie dzięki udanym startom w turniejach ATP Challenger Tour, a także pierwszemu w karierze ćwierćfinałowi w ATP World Tour (w Adelaide, gdzie pokonał klasyfikowanego wówczas na 4. miejscu na świecie Lleytona Hewitta), awansował do czołowej setki rankingu światowego. W kolejnym sezonie wygrał swój pierwszy turniej deblowy ATP World Tour, wspólnie z Larsem Burgsmüllerem w Ho Chi Minh. W finale niemiecka para pokonała wynikiem 5:6(3), 6:4, 6:2 duet Ashley Fisher-Robert Lindstedt.
W 2006 roku zwyciężył po raz drugi w rozgrywkach deblowych, na nawierzchni ziemnej w Kitzbühel, gdzie razem ze Stefanem Koubkiem pokonał w dwóch setach Olivera Maracha i Cyrila Suka.
Pierwszy triumf w grze pojedynczej z cyklu ATP World Tour Niemiec odniósł w maju 2007 roku w Monachium. W drodze po tytuł pokonał m.in. rozstawionych Jarkko Nieminena i Marcosa Baghdatisa, a w finale rezultatem 2:6, 6:3, 6:4 Rosjanina Michaiła Jużnego. Również w Monachium wygrał zawody deblowe, grając w parze z Jużnym.
Na początku stycznia 2008 roku Kohlschreiber zwyciężył grę podwójną w Ad-Dausze. Będąc w parze z Davidem Škochem wygrał z południowoafrykańskim deblem Jeff Coetzee-Wesley Moodie. W połowie stycznia odniósł swój drugi singlowy triumf podczas rywalizacji w Auckland. Będąc rozstawionym z nr 7. Kohlschreiber stracił w całym turnieju jednego seta. W finale pokonał w dwóch setach Hiszpana Juana Carlosa Ferrero. W połowie lutego Niemiec wraz z Michaiłem Jużnym doszedł do finału zawodów w Rotterdamie, jednak w finale nie sprostał parze Tomáš Berdych-Dmitrij Tursunow. W maju Kohlschreiber wygrał swój piąty deblowy turniej, na kortach w Stuttgarcie pokonując, w parze z Christopherem Kasem, inny niemiecki duet Michael Berrer-Mischa Zverev. Drugi w sezonie singlowy finał Niemiec rozegrał w Halle. Po drodze wyeliminował grającego z nr 2. Jamesa Blake’a, lecz pojedynek finałowy przegrał ze Szwajcarem Rogerem Federerem. Do końca sezonu awansował jeszcze do finału imprezy w Bazylei w grze podwójnej, jednak decydujący o tytule mecz przegrał razem z Kasem z deblem Mahesh Bhupathi-Mark Knowles.
Rok 2009 Kohlschreiber zakończył z jednym tytułem deblowym, na trawiastych kortach w Halle (w parze z Kasem) oraz singlowym finałem w Metzu, gdzie przegrał ostatecznie z Gaëlem Monfilsem. Ponadto w maju doszedł wspólnie z reprezentacją Niemiec do finału Drużynowego Pucharu Świata. W finale Niemcy przegrały z Serbią 1:2, a Kohlschreiber przegrał swój pojedynek singlowy z Janko Tipsareviciem.
Pod koniec maja 2011 roku Kohlschreiber zdobył wraz z reprezentacją Niemiec Drużynowy Puchar Świata. Niemcy po drodze wyeliminowali Serbię, Hiszpanię i Rosję, a w finale pokonali 2:1 Argentynę. Kohlschreiber rozegrał w zawodach cztery singlowe pojedynki, z których w dwóch zwyciężył, natomiast w deblu rozegrał jeden zwycięski mecz, wspólnie z Philippem Petzschnerem, przeciwko Juanowi Ignacio Cheli i Máximo Gonzálezowi w finale. Wygrana w tym meczu zapewniła triumf w zawodach niemieckiej drużynie. W czerwcu Niemiec wygrał po raz trzeci w karierze zawody singlowe rangi ATP World Tour, na trawiastych kortach w Halle. Po drodze wyeliminował m.in. obrońcę tytułu z 2010 roku, Lleytona Hewitta, a w finale Philippa Petzschnera.
Na początku stycznia 2012 roku Kohlschreiber dotarł razem z Christopherem Kasem do finału debla w Ad-Dausze. Niemiecka para finałowy pojedynek przegrała z Filipem Poláškiem i Lukášem Rosolem. W maju tenisista niemiecki zwyciężył w czwartym turnieju singlowym. W Monachium pokonał w finale wynikiem 7:6(8), 6:3 Marina Čilicia. Pod koniec lipca w Kitzbühel Kohlschreiber dotarł do finału w którym przegrał 7:6(2), 3:6, 2:6 z obrońcą tytułu, Robinem Haase.
W styczniu 2013 roku Kohlschreiber wygrał siódmy deblowy turniej, a dokonał tego w Ad-Dausze tworząc parę z Christopherem Kasem. Finał niemiecka para zakończyła zwycięsko z deblem Julian Knowle-Filip Polášek. W tym samym miesiącu niemiecki tenisista awansował do finału singla w Auckland, gdzie w decydującym o tytule meczu nie sprostał Davidowi Ferrerowi. W maju Kohlschreiber awansował do finału w Monachium, ponosząc porażkę w ostatnim spotkaniu z Tommym Haasem. Trzeci w sezonie finał singlowy Niemiec osiągnął w lipcu w Stuttgarcie, w którym tym razem nie sprostał Fabio Fogniniemu.
W sezonie 2014 triumfował w finale zawodów w Düsseldorfie, w którym pokonał Ivo Karlovicia 6:2, 7:6(4).
Na początku maja 2015 roku Niemiec zdołał awansować do finału zawodów singlowych rozgrywanych w Monachium, w którym nie sprostał Andy’emu Murrayowi. W sierpniu Kohlschreiber zwyciężył w zawodach rozgrywanych w Kitzbühel, gdzie w finale okazał się lepszym 2:6, 6:2, 6:2 od Paula-Henriego Mathieu.
Rok później również wystąpił w finale lokalnych zawodów w stolicy Bawarii, w którym pokonał Dominica Thiema, zaliczając trzeci triumf w tym turnieju. Miesiąc później Kohlschreiber zagrał w Thiemem w finale turnieju w Stuttgarcie, tym razem ponosząc porażkę. W sierpniu zagrał w turnieju singlowym igrzysk olimpijskich w Rio de Janeiro dochodząc do 2 rundy.
W sezonie 2017 niemiecki tenisista zwyciężył w jednym turnieju, w sierpniu w Kitzbühel po finale z João Sousą. W kwietniu został finalistą zawodów w Marrakeszu ponosząc porażkę z Borną Ćoriciem. Kohlschreiber nie wykorzystał w finale z Ćoriciem pięciu piłek meczowych ostatecznie ulegając Chorwatowi 7:5, 6:7(3), 5:7.
Najwyżej sklasyfikowany w rankingu singlistów był na 16. miejscu w lipcu 2012 roku, z kolei w zestawieniu deblistów w listopadzie 2008 roku zajmował 51. pozycję.

</doc>
<doc id="923749" url="https://pl.wikipedia.org/wiki?curid=923749" title="Foodfight!">
Foodfight!

Foodfight! – amerykański animowany komputerowo film z 2012 roku wyreżyserowany przez Larry'ego Kasanoffa. Dystrybucją w Stanach Zjednoczonych zajął się Lions Gate Films, który ustalił premierę w USA na 12 lutego 2012.
Głosów w angielskiej wersji językowej użyczyli m.in. Charlie Sheen, Hilary Duff, Eva Longoria, Haylie Duff, Chris Kattan i Christopher Lloyd.
Opis fabuły.
Akcja filmu rozgrywa się w supermarkecie po jego zamknięciu. Głównymi bohaterami są produkty, które w nocy idą do klubu nocnego zwanego Copa-Banana. Pewnego dnia Lady X (Eva Longoria) i jej słudzy pojawiają się na półkach. Lady X sprzedaje Brand X Detergent, aby uzyskać władzę nad światem. Dex Dogtective (Charlie Sheen) i Daredevil Dan (Wayne Brady) muszą ją zatrzymać i obronić centrum handlowe przez Kenyą Argty.
Obsada.
Poniżej zamieszczona jest obsada dubbingu angielskiej wersji językowej filmu.
Twórcy.
Casting przeprowadzili Heidi Klein i Robin Klein. Kierownikiem muzycznym był Michael Lloyd. Producentami wykonawczymi był Gregory Cascante razem z Dannym Suhem, Tomem Ortenbergiem i Joshuą Wexler, zaś producentami byli Larry Kasanoff, Alison Savitch, George Johnsen i Robert Engelman. Opowiadanie Larry'ego Kasanoffa i Joshuą Wexlera w scenariusz przekształcił Brent V. Friedman &amp; Rebecca Swanson i Sean Catherine Derek. Reżyserował Larry Kasanoff.

</doc>
<doc id="923751" url="https://pl.wikipedia.org/wiki?curid=923751" title="Dekanat kampinoski">
Dekanat kampinoski

Dekanat kampinoski – jeden z 25 dekanatów rzymskokatolickich archidiecezji warszawskiej wchodzącej w skład metropolii warszawskiej. Dziekanem dekanatu jest ks. dziekan Dariusz Kosk, proboszcz parafii Matki Bożej Królowej Rodzin w Dziekanowie Leśnym. W skład dekanatu wchodzi 11 parafii:

</doc>
<doc id="923752" url="https://pl.wikipedia.org/wiki?curid=923752" title="Kierzki (województwo śląskie)">
Kierzki (województwo śląskie)

Kierzki (do 2009 "Kieszki") (niem. "Kierski") – wieś w Polsce położona w województwie śląskim, w powiecie lublinieckim, w gminie Herby. 1 stycznia 2009 wieś oficjalnie powróciła do tradycyjnej nazwy "Kierzki" umieszczonej np. na znakach drogowych.
W latach 1975–1998 miejscowość administracyjnie należała do województwa częstochowskiego.

</doc>
<doc id="923756" url="https://pl.wikipedia.org/wiki?curid=923756" title="Szewcy">
Szewcy

Szewcy. Naukowa sztuka ze „śpiewkami” w trzech aktach – dramat polityczny określany jako modernistyczny i groteskowy napisany przez Stanisława Ignacego Witkiewicza w latach 1927–1934; wydany w Krakowie w 1948 nakładem „Czytelnik”. „Szewcy” uznawani są za jeden z najważniejszych i najlepszych dramatów Witkacego; są także ostatnim dramatem pisarza.
Utwór w swoje treści polemizuje z „Nie-Boską komedią”, „Weselem” oraz „Promethidionem”. W dramacie Witkiewicz przedstawił obraz przyszłego społeczeństwa, ukazując również swoje katastroficzne przeczucia na jego temat. Dramat zamyka w sobie namiastkę wyobrażenia pisarza o mechanizacji społeczeństwa i następnie upadku cywilizacji, stanowi krytykę rewolucji, kapitalizmu, komunizmu i faszyzmu.
Zdaniem Jana Błońskiego w utworze „filozofia miesza się (...) z trywialnością i grubiaństwem, cynizm z rozpaczą, przenikliwość z brakiem samokontroli, tworząc osobliwe «arcydzieło złego smaku», najbardziej okrutne i prowokacyjne w całej twórczości pisarza”.
Treść.
Obsadę dramatu stanowi trzynaście ról i epizodów męskich, trzy role kobiece, Chochoł oraz bohaterzy zbiorowi: „Dziarscy Chłopcy” i strażnicy. Głównymi bohaterami są trzej szewcy, prokurator Scurvy oraz księżna Zbereźnicka-Podberezka. Akcja, której miejsce jest niedookreślone, dzieje się w „fantastycznie urządzonym gabinecie szewskim”, więzieniu oraz „warsztacie szewskim przerobionym na fantastyczny gabinet”. Czas akcji nie jest znany.
Szewcy cierpią z powodu ciężkiej, bezsensowej i bezmyślnej pracy, w której czują się wykorzystywani, upokarzani. Ich ciemiężycielem jest Robert Scurvy, który z obawy przed buntem swoich pracowników, wraz z „Dziarskimi Chłopcami” przeprowadza zamach stanu, dzięki któremu osiąga władzę. Szewcy zostają zamknięci w „leniwni” i skazani na bezczynność. Szewcy buntują się, przedostają przez przegrodę oddzielającą ich od warsztatu i wracają do nienawidzonej wcześniej pracy. Wybucha rewolucja, której zwycięzcami okazują się szewcy. Pozbywają się ciemiężycieli i swego przywódcy Sajetana. Wkrótce padają ofiarą kolejnej rewolucji, tym razem technokratycznej i biurokratycznej, niosącej ze sobą całkowitą mechanizację życia społecznego. Jej przywódcą jest Hiper-Robociarz, władzę zaś sprawują Towarzysz X i Towarzysz Abramowski.
Adaptacje teatralne.
Prapremiera spektaklu, wystawionego w 1957 w Sopocie na scenie Teatru Wybrzeże w reżyserii Zygmunta Hübnera), była dużym wydarzeniem artystycznym. Właśnie w 1957 dramaty Witkacego, cieszące się zainteresowaniem publiczności ze względu przesłanie ostrzegające przed totalitaryzmem, zostały dopuszczone na sceny przez cenzurę (przedtem GUKPPiW nie tyle nie dopuszczał do premiery gotowych przedstawień dramatów Witkiewicza, ile blokował uwzględnianie ich w planach repertuarowych).
12 grudnia 1981 odbyła się premiera „Szewców” w Teatrze Współczesnym w Szczecinie w reżyserii Witolda Skarucha (scenografia: Jan Banucha; muzyka: Piotr Hertel; ruch sceniczny: Zygmunt Zdanowicz). Zaraz po premierze teatr zamknięto, a działalność wznowiono po zakończeniu stanu wojennego tym samym spektaklem w reżyserii Skarucha. Inscenizacja była wielokrotnie nagradzana, m.in. Grand Prix XXIV Festiwalu Teatrów Polski Północnej za inscenizację oraz nagrodami za reżyserię i scenografię, a także nagrodami za role aktorskie dla Mirosława Gruszczyńskiego i Tadeusza Zapaśnika oraz wyróżnieniami dla Jolanty Bohdal i Andrzeja Kozaka. Sam spektakl pojawił się na gościnnych występach w Warszawie.
Za „udaną” inscenizację „Szewców” uznaje się spektakl w reżyserii Jerzego Jarockiego z 1971. Spektakle Tadeusza Kantora uznaje się za realizację idei postdramatyczności, do której nawiązywał Witkacy. Inscenizacje dramatów Witkiewicza w reżyserii Kantora oraz Wandy Laskowskiej w II połowie lat. 50. wpłynęły na szersze zainteresowanie twórczością Witkacego, który od II połowy lat 60. stał się, obok Aleksandra Fredry, Juliusza Słowackiego i Sławomira Mrożka, najczęściej wystawianym autorem w Polsce.
Premiera „Szewców” w Teatrze Telewizji odbyła się 28 października 1985 z okazji stulecia urodzin Witkiewicza staraniem Katowickiego Ośrodka Telewizyjnego. Spektakl nie został retransmitowany. Dramat zaprezentowany został w reżyserii Marcela Kochańczyka, który wraz z Wojciechem Klucznikiem odpowiedzialny był za scenografię. Główne role powierzone zostały aktorom związanym ze scenami warszawskimi. Autorem muzyki był Andrzej Głowiński, zaś za realizację telewizyjną odpowiadała Barbara Łuczak. Zwrócono uwagę, iż dramaty Witkacego pojawiały się w TTV „po wydarzeniach mających bezpośredni wpływ na bieg historii [Polski]”, a w związku z wprowadzeniem w kraju stanu wojennego w 1981 liczba spektakli Teatru Telewizji została ograniczona do 26 premier w ciągu najbliższych lat.

</doc>
<doc id="923758" url="https://pl.wikipedia.org/wiki?curid=923758" title="Brasowe">
Brasowe

Brasowe (do 2009 "Braszowe") (niem. "Braschowe") – przysiółek wsi Tanina w Polsce, położony w województwie śląskim, w powiecie lublinieckim, w gminie Herby.
W latach 1975–1998 przysiółek administracyjnie należał do województwa częstochowskiego.
Nazwa.
W alfabetycznym spisie miejscowości na terenie Śląska wydanym w 1830 roku we Wrocławiu przez Johanna Knie przysiółek występuje pod obecną, polską nazwą "Brasowe", która była wówczas używana zarówno w języku polskim jak i niemieckim.
Również spis geograficzno-topograficzny miejscowości leżących w Prusach z 1835 roku notuje polską nazwę miejscowości "Brasowe" podając również zgermanizowaną nazwę - "Brossow".

</doc>
<doc id="923760" url="https://pl.wikipedia.org/wiki?curid=923760" title="Cztery Kopy">
Cztery Kopy

Cztery Kopy – osada w Polsce położona w województwie śląskim, w powiecie lublinieckim, w gminie Herby.
W latach 1975–1998 miejscowość administracyjnie należała do województwa częstochowskiego.

</doc>
<doc id="923761" url="https://pl.wikipedia.org/wiki?curid=923761" title="Arboretum w Kudypach">
Arboretum w Kudypach

Arboretum w Kudypach – ogród dendrologiczny znajdujący się w miejscowości Kudypy, w odległości 4 kilometrów od Olsztyna, w rozwidleniu dróg Olsztyn-Ostróda i Olsztyn-Sząbruk. Powstałe na początku lat dziewięćdziesiątych XX wieku arboretum zajmuje obecnie powierzchnię 15,69 ha. Od 1999 roku jako jednostka organizacyjna Nadleśnictwa Kudypy należy do Rady Ogrodów Botanicznych w Polsce, a od 2005 roku posiada status ogrodu botanicznego nadany przez Ministerstwo Środowiska.
Historia.
Leśne Arboretum Warmii i Mazur w Kudypach powstało dzięki inicjatywie leśników zrzeszonych w Polskim Towarzystwie Leśnym, a szczególnie Prezesa Olsztyńskiego Oddziału PTL Zygmunta Trocińskiego. Organizacją stworzenia ogrodu botanicznego zajęli się pracownicy Nadleśnictwa Kudypy z nadleśniczym Janem Skabarą na czele. Skorzystano ponadto z merytorycznej pomocy dendrologa prof. dra hab. Jerzego Tumiłowicza, kierownika Arboretum w Rogowie oraz pracowników obecnej Katedry Botaniki i Ochrony Przyrody Uniwersytetu Warmińsko-Mazurskiego w Olsztynie, w tym kierującego katedrą prof. dra hab. Czesława Hołdyńskiego.
Kolekcja.
Arboretum w Kudypach jest parkiem leśnym o częściowo ukształtowanym przez człowieka terenie. Na obszarze ogrodu występują naturalne oczka wodne, ścieżki, drewniane zadaszenia, kładki i mostki. Kolekcja drzew i krzewów znajdująca się w Kudypach obejmuje obecnie około 1000 gatunków oraz odmian, przeważa roślinność charakterystyczna dla względnie surowego klimatu.
Ogród dendrologiczny w Kudypach podzielony został na trzy działy:
Działalność edukacyjna.
Walory edukacyjne Arboretum wzmocniło powstałe w 2011 r. Lapidarium geologiczne, prezentujące kolekcję kamieni i głazów narzutowych pochodzących z terenu Warmii i Mazur.
Nadleśnictwo Kudypy stworzyło w Arboretum także Izbę Edukacyjną. W budynku prezentowane są wystawy dotyczące: lokalnej przyrody, pracy leśników oraz geologii.Kudypskie arboretum oprócz pełnienia funkcji przyrodniczej i rekreacyjnej służy także szeroko pojętej edukacji.
Nadleśnictwo w Kudypach dzięki współpracy z najlepszymi placówkami naukowymi w Polsce (m.in. Uniwersytet Jagielloński, Uniwersytet Warszawski, Uniwersytet Marii Curie-Skłodowskiej w Lublinie, Uniwersytet Wrocławski, Uniwersytet im. Adama Mickiewicza w Poznaniu, Instytut Dendrologii Polskiej Akademii Nauk w Kórniku) prowadzi rozległą działalność dydaktyczną w zakresie leśnictwa i nie tylko. W arboretum organizowane są liczne wykłady, prelekcje i realizowane programy badawcze.
Linki zewnętrzne.
Oficjalna strona Arboretum w Kudypach

</doc>
<doc id="923763" url="https://pl.wikipedia.org/wiki?curid=923763" title="Drapacz (województwo śląskie)">
Drapacz (województwo śląskie)

Drapacz – przysiółek wsi Chwostek w Polsce, położony w województwie śląskim, w powiecie lublinieckim, w gminie Herby.
W latach 1975–1998 przysiółek administracyjnie należał do województwa częstochowskiego.

</doc>
<doc id="923764" url="https://pl.wikipedia.org/wiki?curid=923764" title="Państwowy dług publiczny">
Państwowy dług publiczny



</doc>
<doc id="923766" url="https://pl.wikipedia.org/wiki?curid=923766" title="Głąby">
Głąby

Głąby (niem. "Glomben") – przysiółek wsi Tanina w Polsce, położony w województwie śląskim, w powiecie lublinieckim, w gminie Herby.
W latach 1975–1998 przysiółek administracyjnie należał do województwa częstochowskiego.

</doc>
<doc id="923767" url="https://pl.wikipedia.org/wiki?curid=923767" title="Kolonia Lisów">
Kolonia Lisów

Kolonia Lisów (do 2009 "Lisów-Kolonia") (niem. "Liebsdorf") – wieś w Polsce położona w województwie śląskim, w powiecie lublinieckim, w gminie Herby. Do 1 stycznia 2009 nosiła oficjalnie nazwę Lisów-Kolonia.
W latach 1975–1998 miejscowość administracyjnie należała do województwa częstochowskiego.
Zobacz też.
Kolonia Lisów (Lisów) - część wsi Lisów w województwie lubelskim.

</doc>
<doc id="923768" url="https://pl.wikipedia.org/wiki?curid=923768" title="Zborowe studium Biblii">
Zborowe studium Biblii



</doc>
<doc id="923769" url="https://pl.wikipedia.org/wiki?curid=923769" title="Łęg (powiat lubliniecki)">
Łęg (powiat lubliniecki)

Łęg (niem. "Leng") – przysiółek wsi Tanina w Polsce, położony w województwie śląskim, w powiecie lublinieckim, w gminie Herby.
W latach 1975–1998 przysiółek administracyjnie należał do województwa częstochowskiego.

</doc>
<doc id="923770" url="https://pl.wikipedia.org/wiki?curid=923770" title="Biuro Polityczne KC KPZR">
Biuro Polityczne KC KPZR

Biuro Polityczne Komitetu Centralnego Komunistycznej Partii Związku Radzieckiego (w skrócie "Politbiuro") – organ Komunistycznej Partii Związku Radzieckiego, wybierany przez Komitet Centralny w celu kierowania pracą partii w okresie między obradami plenarnymi ("plenami") Komitetu Centralnego. W jego skład wchodzili kierujący wyższymi partyjnymi i państwowymi organami ZSRR.
Pierwsze Biuro Polityczne z Leninem na czele powstało na posiedzeniu Komitetu Centralnego Rosyjskiej Socjaldemokratycznej Partii Robotniczej (bolszewików) 10 (23) listopada 1917, w celu kierowania powstaniem zbrojnym. Jako organ stały zaczęło funkcjonować od VII zjazdu partii w 1919.
Liczebność Biura nie przewyższała 15 członków i 9 kandydatów. Na posiedzeniach Biura rozwiązywano najważniejsze polityczne, gospodarcze i wewnętrzne sprawy ZSRR. Większość spraw na posiedzenia przygotowywał Sekretariat KC KPZR. W celu wypracowania decyzji w oddzielnych sprawach przygotowywały je także specjalne komisje. Zgodnie z przyjętym na XIX zjeździe partii w 1952 Biuro było przekształcone w Prezydium KC KPZR. XXIII zjazd partii w 1966 w postanowieniach o częściowych zmianach w regulaminie KPZR wrócił do nazwy Biura Politycznego KC KPZR jako pełniej wyrażającego charakter działania wyższego organu partii.

</doc>
<doc id="923772" url="https://pl.wikipedia.org/wiki?curid=923772" title="Andrea Orlandi">
Andrea Orlandi

Andrea Orlandi Stabilni (ur. 3 kwietnia 1984 w Barcelonie) – hiszpański piłkarz występujący na pozycji pomocnika.
Życiorys.
Orlandi rozpoczął karierę w FC Barcelona w 2002 roku. W tym samym roku wystąpił w swoim pierwszym meczu przeciwko Deportivo Alavés. 20 maja 2006 roku wystąpił w pierwszym składzie przeciwko Athleticowi Bilbao w Pucharze Katalonii. 6 lipca 2007 przeszedł do Swansea City. W latach 2012–2014 grał w Brighton &amp; Hove Albion, a w sezonie 2014/2015 był piłkarzem Blackpool. Latem 2015 przeszedł do cypryjskiego klubu Anorthosis Famagusta, a w 2016 do APOEL FC. Następnie był zawodnikiem Novary Calcio.

</doc>
<doc id="923774" url="https://pl.wikipedia.org/wiki?curid=923774" title="Niwy (gmina Herby)">
Niwy (gmina Herby)

Niwy – przysiółek wsi Tanina w Polsce, położony w województwie śląskim, w powiecie lublinieckim, w gminie Herby.
W latach 1975–1998 przysiółek administracyjnie należał do województwa częstochowskiego.

</doc>
<doc id="923775" url="https://pl.wikipedia.org/wiki?curid=923775" title="Oleksiki">
Oleksiki

Oleksiki (niem. "Ollekschiken") – przysiółek wsi Chwostek w Polsce, położony w województwie śląskim, w powiecie lublinieckim, w gminie Herby.
W latach 1975–1998 przysiółek administracyjnie należał do województwa częstochowskiego.

</doc>
<doc id="923776" url="https://pl.wikipedia.org/wiki?curid=923776" title="Otrzęsie">
Otrzęsie

Otrzęsie (niem. "Ostrzensie") – przysiółek wsi Chwostek w Polsce, położony w województwie śląskim, w powiecie lublinieckim, w gminie Herby.
W latach 1975–1998 przysiółek administracyjnie należał do województwa częstochowskiego.

</doc>
<doc id="923777" url="https://pl.wikipedia.org/wiki?curid=923777" title="Brasiliense Futebol Clube">
Brasiliense Futebol Clube



</doc>
<doc id="923779" url="https://pl.wikipedia.org/wiki?curid=923779" title="Brasiliense Brasilia">
Brasiliense Brasilia



</doc>
<doc id="923786" url="https://pl.wikipedia.org/wiki?curid=923786" title="Podravka">
Podravka

Podravka d.d. – chorwacka firma działająca w branży spożywczej. Najsłynniejszymi produktami firmy są Vegeta i Ajvar. Oprócz nich Podravka produkuje przyprawy, wody mineralne smakowe i naturalne, pieczywo, marmolady, pasztety, przeciery pomidorowe oraz pasty warzywne, a nawet herbatę.
Firmę założyli bracia Wolf w 1934 – na początku była to przetwórnia owoców. W 1947 firmę przejęło państwo, a dwa lata później firma otrzymała obecną nazwę, "Podravka". Obecnie firma „Podravka” jest największym i najwięcej znaczącym sponsorem w Chorwacji. Najbardziej znany produkt, mieszankę przypraw Vegeta, firma wyprodukowała w 1959. Od roku 1967 przedsiębiorstwo rozpoczęło zagraniczną ekspansję – zawarło umowy z partnerami z Węgier i Rosji. Od 1972 firma zaczęła produkcję farmaceutyków. W 1993 "Podravka" została sprywatyzowana i zarejestrowana jako spółka akcyjna. W następnych latach, spółka rozwijała się budując kolejne fabryki, m.in. w 2000 w Polsce.
Firma Podravka w Polsce.
W 1992 w Skoczowie, w dzielnicy „Górny Bór” powstał zakład pakowania i dystrybucji „Vegety”, prowadzony przez polskiego przedsiębiorcę Krystiana Mężyka, który sprowadzał przyprawę bezpośrednio od producenta z Chorwacji (początkowo dowożąc ją osobiście, luzem, jako półprodukt, by uniknąć podwyższonych opłat celnych).
Zakład produkcyjny Podravki w Polsce powstał w 2000 w Kostrzynie nad Odrą w Kostrzyńsko-Słubickiej Specjalnej Strefie Ekonomicznej. Stał się największą fabryką tego koncernu w Europie Środkowej. Fabryka została zamknięta w 2015 – tym samym koncern Podravka zakończył działalność produkcyjną w Polsce.

</doc>
<doc id="923788" url="https://pl.wikipedia.org/wiki?curid=923788" title="Moskiewskie Międzynarodowe Centrum Biznesowe">
Moskiewskie Międzynarodowe Centrum Biznesowe

Moskiewskie Międzynarodowe Centrum Biznesowe (, Moskowskij Mieżdunarodnyj Diełowoj Centr), również Moskiewskie City – centralny obszar biznesowy rosyjskiej stolicy znajdujący się w rejonie Presnienskij centralnego okręgu administracyjnego.
Powstająca strefa łączy w sobie działalność biznesu, handlu i rozrywki. Zlokalizowana jest na zachód od ścisłego centrum, przy Trzeciej obwodnicy Moskwy. Do Moskiewskiego City dojeżdżać ma szybka kolej miejska łącząca największe moskiewskie lotniska: Wnukowo i Szeriemietiewo.
Budynki.
Basznia 2000.
Basznia 2000 – wieżowiec w Moskwie. Ma 104 m wysokości i 34 kondygnacje, w tym dwie podziemne. Znajduje się po prawej stronie rzeki Moskwy na obszarze nr 0. Jest pierwszym wieżowcem powstałym w Moskiewskim Międzynarodowym Centrum Biznesowym. Budynek jest połączony z główną częścią MMCB przez Most Bagration. Wieżowiec był budowany od grudnia 1996 r. do 4-go kwartału 2001. Budynek dysponuje parkingiem na 400 samochodów.Kompleks posiada parkingi podziemne, restauracje i centrum rozrywki.
Inne nazwy budynku to Tower 2000, Bashnya 2000, Reforma 2000, Bagration Tower.
Evolution Tower.
255-metrowy budynek składający się z 53 pięter miał zostać wybudowany w latach 2007–2010, jednak przestój w budowie spowodował przesunięcie daty oddania do użytku na rok 2014. Zajmuje obszary 2 i 3, oprócz powierzchni biurowej i handlowej znajdzie się w nim Muzeum Moskiewskiego Międzynarodowego Centrum Biznesu, Urząd Stanu Cywilnego oraz sala balowa o powierzchni 2000 m2 na najwyższym piętrze.
Każde piętro w budynku będzie obrócone o 3° w stosunku do poprzedniego, a łączny obrót ostatniego piętra w stosunku do pierwszego wyniesie 135°. Inspiracją dla wykręconej formy budynku była rzeźba Pocałunek Auguste Rodina. Obiekt będzie dysponował 65 000 m² powierzchni biurowej, 15 000 m² powierzchni handlowej oraz parkingiem podziemnym na 1350 samochodów.
Imperia Tower.
60-piętrowy budynek o wysokości 239 m zlokalizowany w obszarze nr 4 Moskiewskiego City. Został ukończony w większości w 2010 roku, do końca 2011 ma zakończyć się wykończenie wszystkich wnętrz. W jego skład wchodzi centrum biurowe, pięciogwiazdkowy hotel, galeria handlowa, luksusowe apartamenty, siłownia i parking.
Galeria Centralna.
Budowa galerii handlowej zajmującej obszary 6,7,8 rozpoczęła się na początku 2005 r. a zakończyła w 2014. Duża część powierzchni ulokowana jest pod ziemią. Kompleks połączony jest z dwoma stacjami metra. Koszt budowy wyniósł 300 mln $.
Gorod Stolic.
Znajduje się na terenie 9 obszaru.
Kompleks składający się przede wszystkim z dwóch wieżowców symbolizujących dwa największe miasta Rosji: Moskwę i Sankt Petersburg o wysokości odpowiednio 301,59 m oraz 256,9 m. Koniec robót nastąpił w 2010 roku. Całkowity koszt budowy kompleksu wyceniany jest na 450 milionów dolarów.
Basznia na Nabiereżnoj.
Budynek składający się z trzech wież o wysokości:
Został zbudowany w latach 2003-2007 w obszarze 10. Koszt budowy wyniósł 220 mln $.
Terminal komunikacyjny.
Dworzec powstający w obszarze nr 11 będzie punktem przesiadkowym i zawierał będzie stacje metra, szybkiej kolei oraz przystanek szybkiego tramwaju. W budynku znajdą się biura, hotele, klinika i parking. Zakończenie budowy realizowanej od początku 2005 roku planowane jest na rok 2015.
Jewrazija.
Jewrazija – wieżowiec budowany w Moskwie na terenie Moskiewskiego Międzynarodowego Centrum Biznesowego. Planowana wysokość budynku to 309 m (72 kondygnacji). Konstrukcję budynku rozpoczęto w 2004, a w 2009 r. została ona wstrzymana. Pod koniec 2011 r. pojawiła się wiadomość o planowanym wznowieniu budowy i nowym terminie oddania do użytku w połowie roku 2013. Większość powierzchni w budynku ma zostać przeznaczona na biura. Poza nim w wieżowcu znajdą się również apartamenty, bary, restauracje, sklepy oraz kasyno o pow. 3000 m². Budynek posiadał będzie 5-poziomowy parking podziemny na 953 samochody. W 72-piętrowym budynku mają się znaleźć biura, apartamenty, bary, restauracje oraz o pow. 3000 m2.
Basznia Fiedieracyja.
Kompleks składający się z dwóch wieżowców (Wieża Wschodnia oraz Wieża Zachodnia) zlokalizowany jest na 13 obszarze. Jego budowa rozpoczęła się w 2003 r. i miała zostać zakończona do 2010, jednak przez długi czas budowa była wstrzymana. Wznowienie nastąpiło w 2011, a planowany termin zakończenia to rok 2014. Po ukończeniu, z 509 metrami wysokości całkowitej będzie najwyższym budynkiem w Europie.
Od roku 2010 miał być centrum biznesowym, oraz najwyższym budynkiem Europy, jednak kryzys finansowy w latach 2007-2009 spowodował spowolnienie i ostatecznie wstrzymanie budowy. W rezultacie według najnowszych danych kompleks miałby zostać oddany do użytku dopiero w 2014 roku. Kompleks "Basznia Fiedieracyja" został zaprojektowany przez niemieckich architektów, będzie składać się on z dwóch budynków: Wschodniej (East Tower A), oraz Zachodniej Wieży (West Tower B),- która już wpisała się do Księgi rekordów Guinnessa za sprawą najwyżej położonego zegara cyfrowego na świecie. Zegar mierzy 30 metrów szerokości i 12 metrów wysokości, jest zainstalowany 230 metrów nad ziemią. Całkowity koszt budowy kompleksu ma wynieść ok. 530 milionów dolarów.
Mercury City Tower.
Mercury City Tower – najwyższy wieżowiec w Europie i tym samym w Moskwie, wchodzący w skład kompleksu wieżowców w Moskiewskim City. W dniu 1 listopada 2012 roku na dachu wieżowca na wysokości 339 metrów zawisła wiecha, wciąż jednak w budynku prowadzone są pracę wykończeniowe, a jego otwarcie planuje się w 2013 roku. Zarządzaniem budynkiem zajmie się HSG Zander. Budowa wieżowca była inwestycją finansowaną przez przedsiębiorstwo „Mercury Development” należąca do Igora Kasajewa.
Na poziomach -3,-4,-5 znajduje się parking podziemny. Poziom -1, parter oraz poziom 1 i 2 przeznaczone zostały na powierzchnie handlowe oraz restauracje. Na piętrach 4-40 znajdzie się 80 000 m² powierzchni biurowej. 42 piętro przeznaczone zostało na udogodnienia dla mieszkańców, takie jak klub, spa, fitness, sauna. Od 43 do 69 piętra usytuowanych zostanie 140 apartamentów o powierzchni od 90 do ponad 300 m2. Na 69-tym piętrze zaplanowano penthouse o pow. 450 m2. Mieszkańcy będą posiadali możliwość skorzystania z usług konsjerża.
Wieża Północna.
108-metrowy kompleks wybudowany w latach 2005-2007 składa się z przestrzeni biurowej, sali koncertowej, klubu fitness, restauracji, kawiarni oraz parkingu.

</doc>
<doc id="923790" url="https://pl.wikipedia.org/wiki?curid=923790" title="Piłka (gmina Herby)">
Piłka (gmina Herby)

Piłka (niem. "Piela") – osada w Polsce położona w województwie śląskim, w powiecie lublinieckim, w gminie Herby.
Do 2008 roku część wsi Chwostek.
W latach 1975–1998 miejscowość administracyjnie należała do województwa częstochowskiego.

</doc>
<doc id="923791" url="https://pl.wikipedia.org/wiki?curid=923791" title="Godło Francuskich Terytoriów Południowych">
Godło Francuskich Terytoriów Południowych



</doc>
<doc id="923793" url="https://pl.wikipedia.org/wiki?curid=923793" title="Clube de Regatas Brasil">
Clube de Regatas Brasil

Clube de Regatas Brasil, znany skrótowo jako CRB – brazylijski klub piłkarski z siedzibą w mieście Maceió, stolicy stanu Alagoas.
Historia.
CBR założony został 20 września 1912 roku przez Lafaiete Pacheco, byłego członka klubu Clube Alagoano de Regatas, niezadowolonego z warunków panujących w poprzednim klubie. Cztery lata później CRB zakupił sąsiednią posiadłość Pajuçara, tworząc tam boisko piłkarskie na którego miejscu dziś znajduje się klubowy stadion "Estádio Severiano Gomes".

</doc>
<doc id="923796" url="https://pl.wikipedia.org/wiki?curid=923796" title="Pustkowie (Zacharzowice)">
Pustkowie (Zacharzowice)

Pustkowie – nieoficjalny przysiółek wsi Zacharzowice w Polsce położony w województwie śląskim, w powiecie gliwickim, w gminie Wielowieś.
Położenie.
Przysiółek jest położony na południe od drogi Toszek-Kopienice, na skraju lasu, na południowy wschód od wsi Wilkowiczki, południowy zachód od wsi Zacharzowice i na północny zachód od wsi Pniów.

</doc>
<doc id="923797" url="https://pl.wikipedia.org/wiki?curid=923797" title="Gwiezdne wrota (urządzenie)">
Gwiezdne wrota (urządzenie)

Gwiezdne wrota – fikcyjne urządzenia będące centralnym punktem historii mających miejsce w Świecie Stargate. Budowniczymi wrót byli "Pradawni", jedna z najstarszych i najbardziej zaawansowanych ras w serialowym świecie. Wrota przedstawiane są jako duże, zwykle ustawione pionowo, metalowe pierścienie. Służą one do transportu ludzi i przedmiotów nieożywionych na duże (międzyplanetarne lub międzygalaktyczne) odległości. Ich działanie jest oparte na tworzeniu stabilnych tuneli czasoprzestrzennych (z ang. "wormhole", dosł. "robacza dziura"), tunele nie są jednak dwukierunkowe, a transport odbywa się z wrót, które adres wybrały, do wrót które je przyjęły. Wrota znajdują się na wielu planetach w galaktykach "Drogi Mlecznej" oraz "Pegaza", jak i innych lokalizacjach w całym wszechświecie, gdzie dotarli ich budowniczy.
W fikcyjnym języku Goa’uldów, gwiezdne wrota tłumaczy się jako "Chappa’ai" (Cza-pa-aj). To określenie, używane przez wiele światów Stargate, rozpowszechnili Goa’uldowie. Były również nazywane: "Pierścieniem bogów", "Kręgiem Stojącej Wody", "Wejściem", "Kamiennym Pierścieniem", "Pierścieniem", "Pierścieniem Przodków" i "Portalem" (głównie przez przedstawicieli mniej zaawansowanych cywilizacji, które bały się lub szanowały to urządzenie).
Każde gwiezdne wrota posiadają 9 klamer (ang.Chevron) na zewnętrznym pierścieniu oraz 39 lub 36 symboli na wewnętrznym pierścieniu. Ich średnica wynosi zazwyczaj 6,7 m (22 ft), a masa 29 ton (64 000 lbs). Wykonane są z fikcyjnego, ciężkiego minerału „Naqahdah”, który naturalnie występuje tylko na kilku planetach Drogi Mlecznej. Prawie zawsze stoją pionowo, gdyż inne usytuowanie powodowałoby brak możliwości ich pełnego wykorzystania.
Adresy gwiezdnych wrót wybierane są urządzeniem zwanym DHD, a w przypadku jego braku można wybrać adres używając superkomputerów (np. na Ziemi) lub ręcznie poruszać wewnętrznym pierścieniem, podpinając gwiezdne wrota bezpośrednio do źródła zasilania (tylko w przypadku wrót Drogi Mlecznej). Każdy adres składa się z 6 symboli, adresu wrót do których otwieramy tunel, oraz symbolu wyjściowego informującego z jakiej części galaktyki „dzwonimy”. Jeżeli chcemy, aby wrota otworzyły tunel do innej galaktyki, musimy ostatni symbol poprzedzić symbolem kierunkowym danej galaktyki oraz posiadać dość energii. Adres taki składa się z 8 symboli i można go wybrać tylko z Ziemi i Atlantydy, oraz innych planet posiadających odpowiednie DHD. Adres prowadzący na , czyli zarzucony projekt „Pradawnych”, składa się z 9 symboli. Nie jest to jednak czysty adres, lecz szyfr, po wprowadzeniu którego otwiera się tunel czasoprzestrzenny w miejscu, w którym właśnie znajduje się statek. Wrota w bazie danych „Przeznaczenia” nie posiadają DHD.
Symbole na wrotach.
Na odnalezionych na Ziemi, w Gizie, gwiezdnych wrotach znajdowało się 39 różnych symboli. Ponieważ do połączenia się z wrotami na innej planecie (lub księżycu) wybieranych było 6 symboli plus symbol pochodzenia, dawało to 137 231 006 679 możliwych kombinacji. Do podróży międzygalaktycznych potrzebny był 8 symbol, co razem dawało 5 352 009 260 481 możliwych kombinacji, jednak tylko niewielka liczba spośród nich była prawidłowa, więc praktycznie uniemożliwiało to zestawienie połączenia wybierając symbole losowo. Natomiast kombinacja z 9 symbolami to szyfr prowadzący na "Destiny", statek pradawnych. Kombinację tą można wybrać tylko z niektórych planet o bardzo specyficznym składzie.
Gwiezdne wrota Drogi Mlecznej.
W filmie pierwsze urządzenie tego typu odnaleziono na Ziemi w Gizie, w roku 1920, wraz z kamienną pokrywą i 6 symbolami, będącymi adresem wrót na planecie Abydos. W serialu Gwiezdne wrota: SG1 okazuje się, że w latach 50. wojsko sądząc, że urządzenie może być bronią, testowało wrota. Udało się je uruchomić, lecz śmiałek po wejściu „w kałużę” nie wrócił, a projekt zarzucono. Powrócono do niego około roku 1980, a w 1995 udało się wybrać adres złożony z 7 symboli. Adres wybierany jest przez zablokowanie siedmioma klamrami siedmiu (lub więcej) symboli. Podczas wybierania wewnętrzny pierścień się obraca na zmianę zgodnie z ruchem wskazówek zegara i przeciwnie, zatrzymując się podczas blokowania adresu klamrami. Klamer jest 9, lecz dwie dolne służą zwykle jako mocowanie wrót, a tym samym często są zabudowane (nie służą niczemu więcej). Wybieranie adresu zaczyna się od górnej prawej klamry i tak, zgodnie z ruchami wskazówek zegara, aż do tej na samej górze. Każdy dodatkowy symbol wybierany jest górną klamrą. Jeśli adres jest poprawny, wrota się otwierają. Tunele przychodzące blokowane są przez obracanie się pierścienia wewnętrznego i podświetlenie klamer. Symbole na wewnętrznym pierścieniu przedstawiają konstelacje Gwiazd widziane z Ziemi i wyglądają tak:
Gwiezdne wrota Galaktyki Pegaza.
Wrota w tej galaktyce są nowsze, „Pradawni” zaprojektowali je i zbudowali najpóźniej. Urządzenie nie posiada żadnych ruchomych elementów. Wybieranie adresu podobnie jak w Drodze Mlecznej odbywa się poprzez blokowanie 7 (lub więcej) symboli adresów przez 7 klamer (2 dolne są nieaktywne). W miejscu ruchomego pierścienia budowniczowie umieścili kryształowe wyświetlacze, które podczas wybierania podświetlają pojedynczo symbole, blokując je klamrami. Podobnie jak we wrotach naszej galaktyki, klamry blokowane są od górnej prawej do tej na samej górze, z tym że nie zachodzi żadna aktywność mechaniczna wrót, a klamry podświetlane są na niebiesko. Podczas zewnętrznej aktywacji (tunel przychodzący), po kolei zapalają się wszystkie symbole wraz z klamrami. Symbole na wrotach z galaktyki Pegaza również przedstawiają konstelacje jednakże zmyślone na potrzeby serialu.
Gwiezdne wrota z bazy wrót Przeznaczenia.
Wrota te zostały prawdopodobnie zaprojektowane jako pierwsze, ich produkcja odbywa się na statkach „Rozstawiaczach” poruszających się przed statkiem „Przeznaczenie”, następnie są umiejscawiane na planetach. Wrota te nie posiadają klamer blokujących, symbole (jest ich 36) wybierane są przez znajdująca się na samej górze podświetloną kulę (na statku). Wrota przypominają ziemskie wrota z tym, że nie posiadają ruchomego wewnętrznego pierścienia; porusza się cała przednia część wrót. Podobnie jak te z Drogi Mlecznej obracają się na zmianę, w prawo i w lewo. Blokowane symbole podświetlają się na biało, tak samo jak dziewięć klamer w chwili rozpoczęcia wybierania adresu. Horyzont zdarzeń wrót jest również biały. Połączenie przychodzące sygnalizowane jest poprzez obrót wrót i podświetlenie klamer. Wrota na „Przeznaczeniu” nie posiadają przesłony (inaczej niż na Ziemi i Atlantydzie), nie posiadają też rozbudowanego DHD, adres wybiera pokładowy komputer. Wrota „Przeznaczenia” posiadają dwa adresy, jeden 9 symbolowy, który otwiera tunel niezależnie od miejsca znajdowania się, drugi prawdopodobnie 6 symbolowy służy do otwieranie wrót na krótszą odległość przy użyciu mniejszej ilości energii. Adres 6 symbolowy ulega ciągłym zmianom wskutek poruszania się statku. Na wrotach znajduje się 36 symboli:

</doc>
<doc id="923800" url="https://pl.wikipedia.org/wiki?curid=923800" title="Kwas jasmonowy">
Kwas jasmonowy

Kwas jasmonowy (JA) – organiczny związek chemiczny będący przedstawicielem grupy regulatorów wzrostu i rozwoju roślin określanej jako jasmonidy.
Kwas jasmonowy to pochodna cyklopentanonu, powstaje w wyniku utleniania kwasu linolenowego. Kwas jasmonowy to inhibitor wzrostu i różnicowania komórek, a także stymulator końcowych etapów ontogenezy roślin czyli dojrzewania owoców czy też starzenia się liści. Kwas jasmonowy i jego pochodne (m.in. ester metylowy JA-Me) hamują wzrost pędów i korzeni roślin oraz fotosyntezę, modulują reakcje roślin na stres, wzmagają oddychanie komórkowe, a także mają wpływ na ekspresję genów.
Biosynteza.
Kwas jasmonowy produkowany jest przez organizmy roślinne w wieloetapowym procesie z kwasu α-linolenowego. Produktem biosyntezy jest kwas (+)-7-izojasmonowy 5a (diastereoizomer cis kwasu (−)-jasmonowego), który ulega samorzutnej izomeryzacji do trwalszego związku trans 5b.

</doc>
<doc id="923802" url="https://pl.wikipedia.org/wiki?curid=923802" title="Turza (powiat lubliniecki)">
Turza (powiat lubliniecki)

Turza (niem. "Thurze") – przysiółek wsi Tanina w Polsce, położony w województwie śląskim, w powiecie lublinieckim, w gminie Herby.
W latach 1975–1998 przysiółek administracyjnie należał do województwa częstochowskiego.

</doc>
<doc id="923803" url="https://pl.wikipedia.org/wiki?curid=923803" title="Wspólnota administracyjna Falkenstein (Bawaria)">
Wspólnota administracyjna Falkenstein (Bawaria)

Wspólnota administracyjna Falkenstein – wspólnota administracyjna (niem. "Verwaltungsgemeinschaft") w Niemczech, w kraju związkowym Bawaria, w rejencji Górny Palatynat, w regionie Ratyzbona, w powiecie Cham. Siedziba wspólnoty znajduje się w miejscowości Falkenstein.
Wspólnota administracyjna zrzesza gminę targową "(Markt)" oraz dwie gminy wiejskie "(Gemeinde)": 

</doc>
<doc id="923805" url="https://pl.wikipedia.org/wiki?curid=923805" title="Wspólnota administracyjna Stamsried">
Wspólnota administracyjna Stamsried

Wspólnota administracyjna Stamsried – wspólnota administracyjna (niem. "Verwaltungsgemeinschaft") w Niemczech, w kraju związkowym Bawaria, w rejencji Górny Palatynat, w regionie Ratyzbona, w powiecie Cham. Siedziba wspólnoty znajduje się w miejscowości Stamsried.
Wspólnota administracyjna zrzesza jedną gminę targową "(Markt)" oraz jedną gminę wiejską "(Gemeinde)": 

</doc>
<doc id="923806" url="https://pl.wikipedia.org/wiki?curid=923806" title="Alexander Henry Rhind">
Alexander Henry Rhind

Alexander Henry Rhind (ur. 1833 w Wick w Szkocji, zm. 1863) – szkocki adwokat i egiptolog amator. 
Studiował prawo na Uniwersytecie Edynburskim. W 1855 roku, dla poprawienia swego słabego zdrowia, wyjechał po raz pierwszy do Egiptu, gdzie uległ fascynacji starożytną kulturą i sztuką. Prowadził prace w Tebach i Qurna. Wiele ze znalezisk odnalezionych w czasie tych prac wzbogaciło kolekcję "The Royal Museum of Scotland" w Edynburgu. Następnie rozpoczął gromadzenie materiałów dotyczących nekropoli tebańskich, co zaowocowało wydaniem w 1862 roku pracy pod tytułem „"Thebes, its Tombs and their Tenants"”. Zorganizował własną ekspedycję archeologiczną, z którą przez dwa lata prowadził wykopaliska na terenie nekropolii tebańskich. W wyniku tych prac muzea w Edynburgu i w Londynie wzbogaciły się o wiele cennych, starożytnych zabytków egipskich. Najsłynniejsze z nich to dokumenty: Skórzany Zwój Rhind, Papirus Matematyczny Rhinda i Papirus Bremner-Rhind. Wszystkie te dokumenty zostały sprzedane do Muzeum Brytyjskiego przez pełnomocnika Rhinda – Davida Bremnera w 1865 roku i obecnie tamże się znajdują.

</doc>
<doc id="923812" url="https://pl.wikipedia.org/wiki?curid=923812" title="Wspólnota administracyjna Tiefenbach">
Wspólnota administracyjna Tiefenbach

Wspólnota administracyjna Tiefenbach – wspólnota administracyjna (niem. "Verwaltungsgemeinschaft") w Niemczech, w kraju związkowym Bawaria, w rejencji Górny Palatynat, w regionie Ratyzbona, w powiecie Cham. Siedziba wspólnoty znajduje się w miejscowości Tiefenbach.
Wspólnota administracyjna zrzesza dwie gminy wiejskie "(Gemeinde)": 

</doc>
<doc id="923814" url="https://pl.wikipedia.org/wiki?curid=923814" title="FC Barcelona Atlètic">
FC Barcelona Atlètic

FC Barcelona Atlètic – drugi zespół katalońskiego klubu FC Barcelona, w którym występują najzdolniejsi adepci szkółki, stanowiący zaplecze pierwszej drużyny. 
W Barcelonie B grało wiele czołowych graczy, którzy dzięki tej drużynie wybili się do światowej czołówki. W zespole grali m.in.: Pedro Rodríguez, Xavi, Andrés Iniesta, Lionel Messi, José Reina, Sergio Busquets oraz wiele wiele innych dzisiejszych gwiazd futbolu. Klub aktualnie występuje w Primera División RFEF. Do byłych szkoleniowców drużyny należą m.in.: Josep Guardiola, Juande Ramos, Luis Enrique, Eusebio Sacristán oraz Gerard López. 
Obecnym trenerem jest Rafael Márquez. Drużyna rozgrywa domowe mecze na Estadi Johan Cruyff.
Historia.
Drużyna rezerw oficjalnie powstała w 1990 roku, jednak jej istnienie zostało udokumentowane już w latach trzydziestych. Zespół nosił wiele nazw, zanim został nazwany FC Barceloną B.
CD España Industrial.
Klub został założony 1 stycznia 1934 roku jako Societat Esportiva Industrial Espanya, a więc trzydzieści pięć lat po powstaniu pierwszej drużyny Barcelony. Na koszulkach klubowych były pionowe niebieskie oraz białe pasy. Pierwszym właścicielem klubu był Josep Antoni de Alberta, który w 1943 roku sprawował urząd prezydenta klubu, i zmienił nazwę jego rezerw na Club Deportivo España Industrial (przekształcił nazwę z języka katalońskiego na hiszpański). Najpierw drużyna grała w ligach regionalnych. W 1950 roku awansowała do Tercera División, a dwa lata później do drugiej ligi – Segunda División. Po sezonie klub zajął drugie miejsce w tabeli, dające szansę na grę w Primera División, jednak już była tam obecna pierwsza drużyna klubu.
CD Condal.
W 1956 roku CD España Industrial stał się niezależny politycznie od Hiszpanii i zmienił nazwę na Club Deportivo Condal. Zmiana także dotyczyła koszulek – niebieskie z dwoma białymi, poziomymi pasami. Klub ku zdziwieniu działaczy innych klubów wszedł do Primera División, lecz po sezonie hiszpańska federacja piłki nożnej zdecydowała się zdegradować klub do drugiej ligi zgodnie z obowiązującymi prawami. Dwanaście lat później Condal ponownie przyłączył się do Blaugrany i zmienił stroje piłkarskie na bordowo – granatowe, z którymi gra do dziś.
Athletic Barcelona.
W 1970 roku, Agusti Montal i Galobart, który był w tym czasie prezydentem klubu zmienił nazwę CD Condal na Athletic Barcelona przyłączając Athletic Catalunya. Zaś Athletic Catalunya powstało pięć lat wcześniej z połączenia juniorskich klubów: UE Catalunya de Les Corts założonego w 1918 roku jako Catalunya Sporting Club i CD Fabra Coats założonego w 1926 roku. Dziewięć lat później zmieniono nazwę ostatecznie na FC Barcelona B. 31 maja 2022 roku, Barcelona ogłosiła, że w sezonie 2022/2023 drużyna rezerw powróci do nazwy FC Barcelona Atlètic.
Sukcesy.
"Zwycięzcy (5): 1981/82, 1990/91, 1997/98, 2001/02, 2016/17"
"Zwycięzcy (2): 1973/74, 2007/08"
Obecny skład.
"aktualny na 16 września 2022 r."
Drużyny młodzieżowe.
Juvenil A.
"aktualny na 21 lipca 2022 r."
Juvenil B.
"aktualny na 21 lipca 2022 r."

</doc>
<doc id="923815" url="https://pl.wikipedia.org/wiki?curid=923815" title="Wspólnota administracyjna Wald">
Wspólnota administracyjna Wald

Wspólnota administracyjna Wald – wspólnota administracyjna (niem. "Verwaltungsgemeinschaft") w Niemczech, w kraju związkowym Bawaria, w rejencji Górny Palatynat, w regionie Ratyzbona, w powiecie Cham. Siedziba wspólnoty znajduje się w miejscowości Wald.
Wspólnota administracyjna zrzesza dwie gminy wiejskie "(Gemeinde)": 

</doc>
<doc id="923816" url="https://pl.wikipedia.org/wiki?curid=923816" title="Roman Konik">
Roman Konik

Roman Konik (ur. 1968) – polski filozof, historyk idei, estetyk, pisarz i publicysta, 
Profesor Uniwersytetu Wrocławskiego, kieruje Zakładem Estetyki w Instytucie Filozofii. Współzałożyciel i redaktor kwartalnika filozoficznego Studia Philosophica Wratislaviensia, prezes stowarzyszenia Polskie Forum Filozoficzne.

</doc>
<doc id="923818" url="https://pl.wikipedia.org/wiki?curid=923818" title="Muzeum Ziemi Szprotawskiej">
Muzeum Ziemi Szprotawskiej

Muzeum Ziemi Szprotawskiej – muzeum regionalne w Szprotawie, ulokowane w zabytkowej Bramie Żagańskiej.
O powstaniu muzeum.
Inicjatywa powołania do życia szprotawskiego muzeum zrodziła się w 2002 roku przy organizowaniu się w mieście stowarzyszenia Towarzystwo Bory Dolnośląskie im. Klausa Haenscha. W zastępczym lokalu przy pl. Ewangelickim 1 (biuro PSL) od tego roku grzecznościowo gromadzono pierwsze eksponaty. Obsługiwano też pierwsze wycieczki i lekcje regionalne oraz interesantów. Przełomowe znaczenie miało przejęcie od gminy zabytkowego budynku Bramy Żagańskiej na jesieni 2003 roku. Przy zaangażowaniu Towarzystwa Bory Dolnośląskie oraz sympatyków, m.in. kółka historycznego z Gimnazjum nr 1 i kółka PTTK ze Szkoły Podstawowej nr 1, muzeum otwarto w dniu 18 czerwca 2004.
Praca i zadania placówki.
Pracownicy muzeum, wywodzący się z Towarzystwa Bory Dolnośląskie, obsługują placówkę społecznie. Z ramienia gminy w muzeum pracuje także opiekun. Muzeum Ziemi Szprotawskiej przyjęło od gminy zadania tj. ochronę i promocję gminnego dziedzictwa kulturowego, edukację regionalną i ekologiczną oraz promocję i informację turystyczną. W muzeum funkcjonują 4 działy: archiwaliów, archeologiczno-historyczny, przyrodniczy i turystyczny. Na przestrzeni pierwszych lat działalności, m.in. dzięki jej szerokiemu zakresowi, dużej aktywności i naciskowi na promocję, muzeum wpisało się w krajobraz kulturalny, turystyczny i topograficzny Szprotawy, będąc jednoznacznie kojarzone i przedmiotowo wykorzystywane przez szkoły, studentów i turystów. Muzeum szprotawskie jest jedyną tego typu placówką w całym regionie Borów Dolnośląskich. Od 2005 roku nosi imię dr. Felixa Matuszkiewicza (1885–1956), uznanego szprotawskiego historyka, badacza, publicysty i założyciela pierwszego w mieście muzeum (do 1945 r.). Muzeum Ziemi Szprotawskiej jest kontynuatorem tejże tradycji.
Eksponaty i przedsięwzięcia.
Do najcenniejszych eksponatów należy zaliczyć m.in.: tasak bojowy z XVI w. (kord ze Szprotawy), najstarszą kronikę miejską z XVIII w., kufer cechu szprotawskich stolarzy, pocisk kamienny z XV w., urny kultury łużyckiej. Muzeum współpracuje naukowo z podobnymi placówkami w regionie. Jest instytucją muzealną właściwą także dla gmin sąsiednich, tj. Przemkowa, Małomic i Niegosławic, wchodzących w skład dawnego powiatu szprotawskiego. 
W związku z pracami nad ustawą o usuwaniu pomników związanych z ustrojem komunistycznym, działacze Muzeum Ziemi Szprotawskiej podejmują działania mające zapobiec usuwaniu pomników powstałych zgodnie z historyczną prawdą.
Programy badawcze.
Efekty prac badawczych w ciągu istnienia Muzeum Ziemi Szprotawskiej są publikowane na łamach magazynu popularno-naukowego, a także w prasie i na stronie internetowej muzeum. Wybrane programy badawcze prowadzone przez muzeum: 
W 2020 pracownicy muzeum odnaleźli kontynuację niezidentyfikowanych kamiennych budowli liniowych pod wsią Międzylesie.

</doc>
<doc id="923819" url="https://pl.wikipedia.org/wiki?curid=923819" title="Wspólnota administracyjna Walderbach">
Wspólnota administracyjna Walderbach

Wspólnota administracyjna Walderbach – wspólnota administracyjna (niem. "Verwaltungsgemeinschaft") w Niemczech, w kraju związkowym Bawaria, w rejencji Górny Palatynat, w regionie Ratyzbona, w powiecie Cham. Siedziba wspólnoty znajduje się w miejscowości Walderbach.
Wspólnota administracyjna zrzesza dwie gminy wiejskie "(Gemeinde)": 

</doc>
<doc id="923820" url="https://pl.wikipedia.org/wiki?curid=923820" title="Feliks Sawicki">
Feliks Sawicki

Feliks Sawicki (ur. 9 października 1928 we Lwowie, zm. 12 kwietnia 1979 w Dąbrowie Górniczej) – epidemiolog, doktor habilitowany nauk medycznych, twórca polskiej statystyki medycznej. Pracował jako docent w Zakładzie Epidemiologii Państwowego Zakładu Higieny w Warszawie. Współzałożyciel warszawskiego Klubu Inteligencji Katolickiej. Animator Sekcji Młodzieżowej (Kultury).
3 maja 2007 odznaczony pośmiertnie przez Prezydenta Rzeczypospolitej Polskiej Krzyżem Oficerskim Orderu Odrodzenia Polski.

</doc>
<doc id="923822" url="https://pl.wikipedia.org/wiki?curid=923822" title="Wspólnota administracyjna Weiding">
Wspólnota administracyjna Weiding

Wspólnota administracyjna Weiding – wspólnota administracyjna (niem. "Verwaltungsgemeinschaft") w Niemczech, w kraju związkowym Bawaria, w rejencji Górny Palatynat, w regionie Ratyzbona, w powiecie Cham. Siedziba wspólnoty znajduje się w miejscowości Weiding.
Wspólnota administracyjna zrzesza dwie gminy wiejskie "(Gemeinde)": 

</doc>
<doc id="923825" url="https://pl.wikipedia.org/wiki?curid=923825" title="Lille (ujednoznacznienie)">
Lille (ujednoznacznienie)



</doc>
<doc id="923827" url="https://pl.wikipedia.org/wiki?curid=923827" title="Dokumentacja rysunkowa">
Dokumentacja rysunkowa



</doc>
<doc id="923829" url="https://pl.wikipedia.org/wiki?curid=923829" title="Wspólnota administracyjna Neumarkt in der Oberpfalz">
Wspólnota administracyjna Neumarkt in der Oberpfalz

Wspólnota administracyjna Neumarkt in der Oberpfalz – wspólnota administracyjna (niem. "Verwaltungsgemeinschaft") w Niemczech, w kraju związkowym Bawaria, w rejencji Górny Palatynat, w regionie Ratyzbona, w powiecie Neumarkt in der Oberpfalz. Siedziba wspólnoty znajduje się w mieście Neumarkt in der Oberpfalz, które jednak nie jest członkiem wspólnoty.
Wspólnota administracyjna zrzesza trzy gminy wiejskie "(Gemeinde)": 

</doc>
<doc id="923831" url="https://pl.wikipedia.org/wiki?curid=923831" title="K. K. Baczyński">
K. K. Baczyński



</doc>
<doc id="923832" url="https://pl.wikipedia.org/wiki?curid=923832" title="Odezwa do mieszkańców byłego Wielkiego Księstwa Litewskiego">
Odezwa do mieszkańców byłego Wielkiego Księstwa Litewskiego

Odezwa Naczelnego Wodza Józefa Piłsudskiego Do Mieszkańców Byłego Wielkiego Księstwa Litewskiego – odezwa wydana przez Józefa Piłsudskiego w języku polskim i litewskim, datowana na 22 kwietnia 1919 r., ogłoszona tuż po zajęciu Wilna przez wojsko polskie.
Treść.
Odezwa wydana w Wilnie stanowiła uzasadnienie zajęcia terytoriów historycznej Litwy przez Polaków, których przedstawiała nie jako kolejnych okupantów, lecz wyzwolicieli. Informowała o utworzeniu zarządu cywilnego, w którego skład mieli wchodzić mieszkańców zajętych ziem. Zarząd ten miałby zająć się przygotowaniem demokratycznych wyborów oraz organizacją doraźnej pomocy dla ludności i zapewnieniem bezpieczeństwa. W odezwie wyraźnie zaznaczono, że zarząd ten ma wspomagać wszystkich lokalnych mieszkańców, niezależnie od narodowości, czy wyznania.
Cel i reakcje.
Wydanie odezwy miało być kolejnym krokiem Piłsudskiego na drodze do realizacji jego koncepcji federalistycznej. Aby cel ten stał się realny niezbędne było pobudzenie aktywności politycznej lokalnych przywódców oraz uzyskanie ich przychylności. Odezwa jednak nie spotkała się z powszechnym entuzjazmem. Stanowiła ona nadzieję dla miejscowych, bardzo licznych wówczas Polaków, na ścisły związek z Polską, ale z drugiej strony wzburzyła ówczesny rząd litewski, który sformułował zasadniczy protest i zdecydował się przerwać negocjacje polityczne ze stroną polską. Oznaczało to klęskę pomysłu utworzenia federacji z Litwą.
Podobnym niepowodzeniem zakończyła się Umowa warszawska 1920.

</doc>
<doc id="923833" url="https://pl.wikipedia.org/wiki?curid=923833" title="Dick Heckstall-Smith">
Dick Heckstall-Smith

Dick Heckstall-Smith (ur. 26 września 1934 w Ludlow, zm. 17 grudnia 2004 w Londynie) – brytyjski innowacyjny saksofonista jazzowy, jazz rockowy i bluesowy, kompozytor i lider.
Życiorys.
Początki.
Richard Malden Heckstall-Smith urodził się 26 września 1934 r. w Ludlow, Shropshire w Walii. Uczęszczał przez 5 lat do słynnej prywatnej szkoły Gordonstoun w Szkocji a potem do Foxhole School w Dartington, gdzie zaczął się uczyć gry na klarnecie a potem na saksofonie sopranowym i altowym. Do 1952 r. prowadził szkolny zespół muzyczny. W 1953 r. rozpoczął studia w Sidney Sussex College w Cambridge. W latach 1955 i 1956 był współliderem big bandu University Jazz Band. Był wtedy pod wielkim wpływem nowoorleańskiego saksofonisty Sidneya Becheta.
W 1956 r. grał w zespole Sandy Brown's Jazzmen, z którym nagrał album. Następnie był członkiem Ronnie Smith Quintet. Lata 1957–1962 to okres, gdy Heckstall-Smith był „wolnym strzelcem” – dołączał do wielu różnych zespołów na bardzo krótko. Jego idolem stał się wówczas Lester Young, a wkrótce bardziej nowoczesny Wardell Gray. Rozpoczęła się fascynacja bebopem. Podczas sesji jazzu nowoorleańskiego w londyńskim klubie Kena Colyera Studio 5 poznał perkusistę Gingera Bakera. W 1957 r. dokonywał nagrań solowych oraz z grupą Hugh Raineya, w której perkusistą był Baker. 
Razem z National Youth Orchestra odbył tournée po Europie i Izraelu wraz ze słynnym Jerome Robbin's Ballet z USA.
Lata 60..
Na początku lat 60. Heckstall-Smith grał jednocześnie w dwu grupach jazzowych: Johnny Burch Quartet i Bert Courtley Sextet (ta grupa miała bardziej taneczny charakter). W obu tych zespołach perkusistą był Ginger Baker. Był to także okres, gdy D.H-S udzielał się w poetycko-jazzowej formacji (Live) New Departures, w której poznał saksofonistę Grahama Bonda i poetę Pete’a Browna (później napisze świetne teksty grupie Cream i Jackowi Bruce’owi). 
W lutym 1962 r. D.H-S został członkiem zespołu prekursora brytyjskiego bluesa Alexisa Kornera – Blues Incorporated do września 1963 r. Przekonał Kornera do zatrudnienia kontrabasisty i gitarzysty basowego Jacka Bruce’a i do zwolnienia perkusisty Charliego Wattsa i przyjęcia Gingera Bakera. Równocześnie Heckstall-Smith i Baker oraz Graham Bond grali w Johnny Burch Octet.
We wrześniu 1963 r. D.H-S wstąpił do grupy Graham Bond Organisation. Był to prekursorski dla jazzrocka zespół, w którym oprócz D.H-S grali Graham Bond (wokalista i już organista), Jack Bruce (gitara basowa, harmonijka, wokal) i Ginger Baker (perkusja). Latem 1967 r. D.H-S opuścił zespół i w sierpniu był już członkiem bluesowej formacji Bluesbreakers prowadzonej przez multiinstrumentalistę Johna Mayalla. Pozostał w Bluesbreakersach do lipca 1968 r.
Koniec lat 60. to udział D.H-S w kilku ważnych przedsięwzięciach muzycznych. W latach 1968 i 1969 grał w grupie Pete’a Browna Battered Ornaments. Brał udział w nagraniu znakomitej płyty Jacka Bruce’a "Things We Like" (8.1968) a potem następnej "Songs for a Tailor". Brał udział w nagraniu pierwszego albumu grupy Chicken Shack, płyty Locomotive i Wyntera K. Froga (pseudonim Micka Weavera). Grał także w zespole Sweet Pain ze znakomitym wokalistą bluesowym i multiinstrumentalistą Victorem Broxem.
Od września 1968 r. do października 1971 r. grał w słynnej, prekursorskiej grupie Colosseum. Jego instrumentalne popisy (w tym jednoczesna gra na dwóch saksofonach) były integralną częścią koncertów tego niezwykłego zespołu. Będąc jego członkiem współpracował z kompozytorem Neilem Ardleyem na dwu albumach.
Lata 70..
Wiosną 1972 r. D.H-S nagrał swój pierwszy solowy album "A Story Ended". W tym samym roku sformował grupę Manchild, z którą udał się na tournée po USA razem z Fleetwood Mac i Deep Purple. Odnieśli duży sukces, jednak podczas nagrywania drugiego albumu odezwały się stare problemy muzyka z kręgosłupem. Przez 3 lata nie mógł w ogóle grać na saksofonie, a przez 8 nie mógł być profesjonalnym muzykiem. Pojawił się dopiero w 1977 r. w grupie Pete’a Browna nagrywającej jego solowy album "My Last Band". Rozpoczyna studia nauk społecznych i w 1979 r. broni pracy doktorskiej i zostaje doktorem nauk społecznych. W 1979 r. grał w grupie Big Chief, z którą był związany przez następne 20 lat. Brał udział w obchodach 50-lecia urodzin Alexisa Kornera; koncert z tej okazji został uwieczniony na płycie "Party Album".
Lata 80..
Na początku lat 80. był członkiem grupy The Famous Blues Busters i występował w luźnej jazzowej formacji Tough Tenors (o bardzo zmiennych składach). Następnie założył własny oktet Mainsqueeze, który m.in. stał się zespołem akompaniującym legendzie bluesa i rock &amp; rolla Bo Diddleyowi, podczas jego tournée po Wielkiej Brytanii. Grupa ta nagrała 2 albumy; jeden z nich był zapisem koncertu z Bo Diddleyem. 
W 1984 r. D.H-S grał w trio 3-space i ponownie został 'wolnym strzelcem' dołączając do wielu grup w Wielkiej Brytanii a nawet Niemczech; m.in. Max Reinhardt Sextet, Julian Blahula's Electric Dream (grupa ta wykonywała jazz z wpływami afrykańskimi) i Matt Black (1988).
Od grudnia 1988 r. do 1989 grał w grupie Blodwyn Pig wybitnego gitarzysty Micka Abrahamsa, współzałożyciela Jethro Tull. W 1989 r. ukazała się autobiografia D.H-S" The Safest Place in the World".
Lata 90..
W latach 1990 i 1991 grał w swojej eksperymentalnej grupie DHS$, a potem sporadycznie do 1995 r. w Hamburger Blues Band, w którym wokalistą był Mike Harrison ze Spooky Tooth. W 1991 r. nagrał swój drugi solowy album "When One Is". Równocześnie, bo w 1992 r., powstała formacja Dick Heckstall-Smith &amp; John Etheridge Group, która wydała album "Obsession Fees". (John Etheridge był członkiem słynnej grupy Soft Machine). Mniej więcej w tym samym czasie występował także w grupie King Biscuit. 
5 lutego 1992 r. D.H-S doznał dwóch rozległych zawałów serca podczas operacji (bypass). Przez tydzień znajdował się na oddziale intensywnej terapii. Stracił zdolność myślenia i mówienia. Uczył się powoli mówić na wierszach dla dzieci.
W 1993 r. powrócił do muzyki i przez dwa lata występował we freejazzowym duecie z wybitnym perkusistą Johnem Stevensem. Duet ten nagrał dwa albumy, na drugim wsparty został gitarzystą basowym Jackiem Bruce’em. Brał udział w koncertach z okazji 50-lecia urodzin Jacka Bruce’a. W 1994 r. dołączył do zespołu Wilkinson's Rockets założonego przez byłych muzyków grup Chicken Shack i Pretty Things. 
W 1994 r. reaktywowała się słynna grupa Colosseum w klasycznym oryginalnym składzie. Została entuzjastycznie przyjęta i zdobyła nowych fanów. W tym samym roku grał razem z Clemem Clempsonem (gitarzystą Colosseum) w grupie Links. Grał także na albumie weterana wokalisty Duffy’ego Powera (firmowanego nazwą Dick &amp; Duffy) i Chrisa Farlowe’a (wokalisty Colosseum). 
W maju 1995 r. w Buxton Opera House odbył się wielki koncert z okazji 10-lecia śmierci Alexisa Kornera. D. H-S wystąpił w grupach Jacka Bruce’a, Paula Jonesa i Chrisa Farlowe’a. Ukazała się także znakomita płyta "Celtic Steppes", na której wykonywał główne partie saksofonowe.
Lata 2000..
W 2001 r. ukazała się jego trzecia solowa płyta "Blues and Beyond".
Zmarł 19 grudnia 2004 r. na raka.
Dyskografia.
Solowe płyty
Wczesne nagrania
Wczesne nagrania są bardzo trudne do zdobycia. Trzeba szukać nagrań D. H-S z Sandy Brown's Jazz Band, Bob Wallis &amp; the 
Storyville Jazzmen i Dick Heckstall-Smith Quintet. Są to przeważnie 'czwórki' (EP).
Alexis Korner
Graham Bond 
John Mayall Bluesbreakers
Davy Graham
Chicken Shack
Sweet Pain
Jack Bruce
Colosseum
Locomotive
Neil Ardley
Mainsqueeze
Hamburger Blues Band
Dick Heckstall-Smith &amp; John Stevens
Dick Heckstall-Smith &amp; John Etheridge Group
Pete Brown
The Wilkinson's Rockets
Links
Alexis Korner Memorial Concert (3 dyski) 1995

</doc>
<doc id="923838" url="https://pl.wikipedia.org/wiki?curid=923838" title="Lille (Belgia)">
Lille (Belgia)

Lille – miejscowość i gmina w Belgii, w niderlandzkojęzycznym regionie federalnym Flandrii, w prowincji Antwerpii. Powstała z połączenia miejscowości Gierle, Lille, Poederlee i Wechelderzande. 

</doc>
<doc id="923839" url="https://pl.wikipedia.org/wiki?curid=923839" title="Księżyce w Układzie Słonecznym">
Księżyce w Układzie Słonecznym



</doc>
<doc id="923848" url="https://pl.wikipedia.org/wiki?curid=923848" title="Kościół św. Wawrzyńca w Poznaniu">
Kościół św. Wawrzyńca w Poznaniu



</doc>
<doc id="923857" url="https://pl.wikipedia.org/wiki?curid=923857" title="ADS">
ADS



</doc>
<doc id="923863" url="https://pl.wikipedia.org/wiki?curid=923863" title="Droga wojewódzka nr 260">
Droga wojewódzka nr 260

Droga wojewódzka nr 260 (DW260) – droga wojewódzka o długości ok. 30 km leżąca na obszarze województwa wielkopolskiego. Trasa ta łączy Gniezno z wsią Wólka koło Słupcy.
Obiekty.
Na odcinku Gniezno – Witkowo równolegle do drogi biegnie linia kolejowa z Gniezna do Anastazewa, będąca częścią Gnieźnieńskiej Kolei Wąskotorowej. W ciągu drogi znajduje się ważący 180 ton zabytkowy wiadukt na torowiskami kolejowymi linii nr 353, który w 2021, na czas remontu, został przesunięty o kilkadziesiąt metrów.
Dopuszczalny nacisk na oś.
Na całej długości drogi wojewódzkiej nr 260 dopuszczalny jest ruch pojazdów o nacisku osi pojedynczej do 10 ton.

</doc>
<doc id="923864" url="https://pl.wikipedia.org/wiki?curid=923864" title="Regionalizacja fizycznogeograficzna województwa mazowieckiego">
Regionalizacja fizycznogeograficzna województwa mazowieckiego

Województwo mazowieckie położone jest w większości na obszarze Niżu Środkowoeuropejskiego, tylko jego niewielkie wschodnie fragmenty leżą na terenie Niżu Wschodniobałtycko-Białoruskiego, a południowe na terenie Wyżyn Polskich. Obszar Województwa zawiera się w 11 makroregionach fizycznogeograficznych i 34 mezoregionach.
Poniższa regionalizacja została opracowana przez Jerzego Kondrackiego i zmodyfikowana przez Andrzeja Richlinga (Geografia regionalna Polski, 2002, Warszawa: PWN ). Wymienione są regiony fizycznogeograficzne od poziomu prowincji po mezoregion w całości lub tylko częściowo znajdujące się w granicach administracyjnych województwa mazowieckiego.

</doc>
<doc id="923865" url="https://pl.wikipedia.org/wiki?curid=923865" title="III Liceum Ogólnokształcące im. Krzysztofa Kamila Baczyńskiego w Białymstoku">
III Liceum Ogólnokształcące im. Krzysztofa Kamila Baczyńskiego w Białymstoku

III Liceum Ogólnokształcące im. Krzysztofa Kamila Baczyńskiego – liceum ogólnokształcące znajdujące się przy ul. Pałacowej 2/1 w Białymstoku.
Dyrektorzy szkoły.
Dotychczasowi dyrektorzy III Liceum Ogólnokształcące im. Krzysztofa Kamila Baczyńskiego:
Aktualnie:

</doc>
<doc id="923867" url="https://pl.wikipedia.org/wiki?curid=923867" title="Heikki Ikola">
Heikki Ikola

Heikki Johannes Ikola (ur. 9 września 1947 w Jurvie) – fiński biathlonista, trzykrotny medalista igrzysk olimpijskich i siedmiokrotny medalista mistrzostw świata.
Kariera.
W 1971 roku wystąpił na mistrzostwach świata w Hämeenlinna, gdzie był dziesiąty w biegu indywidualnym i czwarty w sztafecie. Pierwszy sukces w karierze osiągnął na rozgrywanych rok później igrzyskach olimpijskich w Sapporo. Indywidualnie nie startował, jednak wspólnie z Esko Sairą, Juhanim Suutarinenem i Maurim Röppänenem zajął drugie miejsce w sztafecie. Srebrny medal w tej konkurencji Finowie w składzie: Simo Halonen, Heikki Flöjt, Juhani Suutarinen i Heikki Ikola wywalczyli także podczas mistrzostw świata w Mińsku w 1974 roku. Ikola był tam też czwarty w biegu indywidualnym, przegrywając walkę o podium z Torem Svendsbergetem z Norwegii o 16,6 sekundy.
Pierwszy indywidualny medal wywalczył w 1975 roku, kiedy na mistrzostwach świata w Anterselvie w 1975 roku zwyciężył w biegu indywidualnym. W zawodach tych wyprzedził Nikołaja Krugłowa z ZSRR i Esko Sairę. Dzień później był czwarty w sprincie, w walce o podium ulegając Klausowi Siebertowi z NRD. Następnie razem z Henrikiem Flöjtem, Simo Halonenem i Juhanim Suutarinenem zwyciężył również w sztafecie.
W 1976 roku wziął udział w igrzyskach olimpijskich w Innsbrucku. W biegu indywidualnym dwukrotnie nie trafił na strzelnicy i uzyskał ósmy czas biegu, co jednak pozwoliło mu zdobyć srebrny medal. Do zwycięzcy, Nikołaja Krugłowa, stracił ponad 1:30 minuty, a trzeciego na mecie Aleksandra Jelizarowa wyprzedził o 12 sekund. Parę dni później sztafeta Finlandii w składzie Henrik Flöjt, Esko Saira, Juhani Suutarinen i Heikki Ikola zajęła drugie miejsce. Z uwagi na nieobecność sprintu w programie olimpijskim rozegrano w 1976 roku również mistrzostwa świata w Anterselvie. Zawodnicy rywalizowali tam wyłącznie w sprincie, który Ikola ukończył na czwartej pozycji, tuż za Krugłowem.
Kolejne dwa medale wywalczył podczas mistrzostw świata w Vingrom w 1977 roku. W biegu indywidualnym wywalczył swój drugi tytuł mistrzowski, wyprzedzając Norwega Sigleifa Johansena i Aleksandra Tichonowa z ZSRR. W sprincie był piąty, natomiast w sztafecie ponownie zdobył srebrny medal. Tym razem sztafeta Finlandii startowała w składzie Erkki Antila, Raimo Seppänen, Simo Halonen i Heikki Ikola. W tym samym składzie Finowie zajęli też drugie miejsce na mistrzostwach świata w Ruhpolding w 1979 roku. Poza tym był siódmy w biegu indywidualnym, a w sprincie nie wystartował.
Swój ostatni medal wywalczył na mistrzostwach świata w Lahti w 1981 roku. Po raz trzeci w karierze zwyciężył tam w biegu indywidualnym, zostając drugim po Tichonowie zawodnikiem w historii, który trzykrotnie został mistrzem świata w tej konkurencji. Pozostałe miejsca na podium zajęli Frank Ullrich z NRD i Erkki Antila. W sprincie był dziewiąty, a w sztafecie szósty. Brał też udział w igrzyskach olimpijskich w Lake Placid rok wcześniej, gdzie w biegu indywidualnym zajął osiemnastą pozycję.
W zawodach Pucharu Świata zadebiutował 14 stycznia 1978 roku w Ruhpolding, zajmując piąte miejsce w sprincie. Tym samym już w swoim debiucie zdobył pierwsze punkty. Na podium zawodów tego cyklu pierwszy raz stanął 2 kwietnia 1978 roku w Sodankylä, kończąc rywalizację w tej konkurencji na drugiej pozycji. Rozdzielił tam dwóch reprezentantów ZSRR: Władimira Barnaszowa i Aleksandra Tichonowa. W kolejnych startach jeszcze jeden raz plasował się w czołowej trójce: 2 lutego 1981 roku w Lahti wygrał bieg indywidualny. W klasyfikacji generalnej sezonu 1978/1979 był dziesiąty.
Wybrany najlepszym sportowcem swego kraju w latach 1975 i 1981. W 1980 roku był chorążym reprezentacji Finlandii na ZIO 1980 roku.
Po zakończeniu kariery pracował jako trener, prowadził między innymi reprezentację Finlandii na ZIO 1988 i ZIO 1992. Następnie pracował jako komentator sportowy.

</doc>
<doc id="923868" url="https://pl.wikipedia.org/wiki?curid=923868" title="III LO w Białymstoku">
III LO w Białymstoku



</doc>
<doc id="923869" url="https://pl.wikipedia.org/wiki?curid=923869" title="Maria Lenk">
Maria Lenk

Maria Emma Hulda Lenk Zigler (ur. 15 stycznia 1915 w São Paulo, zm. 17 kwietnia 2007 w Rio de Janeiro), pływaczka brazylijska, olimpijka, rekordzistka świata.
Była córką niemieckich imigrantów, którzy osiedlili się w Brazylii trzy lata przed jaj narodzinami. Jako pierwsza kobieta z Brazylii, a także całej Ameryki Południowej, wzięła udział w letnich igrzyskach olimpijskich. Miało to miejsce w 1932 w Los Angeles, gdzie 17-latka dotarła do półfinału 200 m stylem klasycznym, a także startowała na 100 m stylem grzbietowym i 100 m stylem dowolnym. W 1935 sięgnęła po trzy złote medale mistrzostw Ameryki Południowej - na 100 m stylem grzbietowym, 200 m stylem klasycznym i w wyścigu sztafetowym. W 1936 ponownie startowała w igrzyskach olimpijskich, ale także w Berlinie nie udało się jej zdobyć medalu; starty na 200 m żabką, podobnie jak cztery lata wcześniej, zakończyła na półfinale. Zainteresowanie wzbudził jej sposób pływania, który stał się później podstawą wyodrębnienia nowego stylu pływackiego - stylu motylkowego.
W listopadzie 1939 ustanowiła rekord świata na 200 m stylem klasycznym (2:56.0), który przetrwał do sierpnia 1946 i został poprawiony przez Holenderkę Nel van Vliet. Holenderka zdobyła w tej konkurencji mistrzostwo olimpijskie w 1948 w Londynie; Marii Lenk nie było dane stanąć na olimpijskim podium - igrzyska, na których miała na to największe szanse, zostały odwołane z powodu trwającej II wojny światowej. Przez pewien czas należał do niej natomiast także rekord świata na 400 m stylem klasycznym, a także była współautorką jednego ze sztafetowych rekordów świata.
W 1942, u schyłku kariery zawodniczej, wraz z sześcioma innymi pływakami z Ameryki Południowej odbyła podróż po Stanach Zjednoczonych, w czasie której zostało ustanowionych szereg rekordów Ameryki. Lenk pozostała przez kilka lat w USA, studiując wychowanie fizyczne w Springfield College. Nie zerwała również kontaktów z pływaniem, kontynuując starty w zawodach weteranów.
Była wykładowcą Federalnego Uniwersytetu Brazylii w Rio de Janeiro, a także pierwszą kobietą powołaną do Brazylijskiej Rady Sportu. Uważana za jedną z najwybitniejszych pływaczek swojego kraju w historii, zyskała także uznanie międzynarodowe i w 1988 została wpisana do Hall of Fame światowego pływania. W 2004 Brazylijski Komitet Olimpijski przyznał jej nagrodę im. Adhemara Ferreiry da Silvy w uznaniu zasług sportowych. Lenk pozostawała wówczas nadal aktywną zawodniczką, w ramach treningów przepływającą dziennie półtora kilometra i ustanawiającą rekordy świata w seniorskich kategoriach wiekowych. W chwili śmierci należało do niej pięć rekordów świata w stylu klasycznym w kategoriach 85-89 i 90-94 lata (na długim i krótkim basenie).
W lutym 2007 jej imię nadano kompleksowi basenowemu w Rio de Janeiro, gdzie zaplanowano przeprowadzenie zawodów pływackich w czasie Igrzysk Panamerykańskich latem tegoż roku. Tej imprezy Maria Lenk już nie dożyła, zmarła w kwietniu 2007, doznawszy rozległego zawału serca w czasie pływania.

</doc>
<doc id="923870" url="https://pl.wikipedia.org/wiki?curid=923870" title="III Liceum w Białymstoku">
III Liceum w Białymstoku



</doc>
<doc id="923875" url="https://pl.wikipedia.org/wiki?curid=923875" title="Bilateralizm">
Bilateralizm

Bilateralizm – wzajemna, obustronna, a często jednoczesna realizacja zobowiązań dwóch państw lub organizacji międzynarodowych względem siebie. Zobowiązania te realizowane są w myśl wcześniej ustalonych umów dwustronnych pomiędzy zainteresowanymi krajami.
W XIX i na początku XX wieku, opierając się na teorii kosztów komparatywnych, wykazano, że wielostronność wymiany międzynarodowej (multilateralizm), wyrażając się w swobodnym przepływie towarów, usług i pieniędzy między wieloma państwami, sprzyja przyśpieszeniu rozwoju gospodarki każdego z nich. Wyrazem takiej polityki gospodarczej było znoszenie ograniczeń przywozu i wywozu, rozpowszechnienie zastosowania klauzuli największego uprzywilejowania w traktatach handlowych i zawieranie konwencji regulujących wiele problemów utrudniających wymianę międzynarodową.
Trudności gospodarcze powstałe po I i II wojnie światowej spowodowały na pewien okres powrót do polityki rozwiązywania międzynarodowych problemów gospodarczych w drodze bilateralnej. Bilateralizm zaczął być w związku z tym traktowany jako przejaw ułomności w międzynarodowych stosunkach gospodarczych. Wyrazem tego było tworzenie międzynarodowych organizacji gospodarczych o zasięgu światowym, a następnie ściślejszych związków gospodarczych państw w różnych regionach świata, zwłaszcza w Europie.
Bilateralizm przejawia się w:
Nie zawsze bilateralizm powoduje ograniczenie stosunków gospodarczych, świadczy o tym popieranie i rozwój w poszczególnych państwach bilateralnych izb skarbowych, których zadaniem jest rozwój stosunków gospodarczych między dwoma krajami.

</doc>
<doc id="923876" url="https://pl.wikipedia.org/wiki?curid=923876" title="Metta World Peace">
Metta World Peace

Metta Sandiford-Artest, ur. jako Ronald William Artest, Jr., później znany też jako Metta World Peace (ur. 13 listopada 1979 w Nowym Jorku) – amerykański koszykarz, występujący na pozycji niskiego skrzydłowego, mistrz NBA z 2010.
W 1997 wystąpił w meczu wschodzących gwiazd - Nike Hoop Summit oraz McDonald’s All-American.
16 września 2011 sąd zatwierdził wniosek Artesta o zmianę imienia i nazwiska na Metta World Peace, który ten złożył w czerwcu 2011.
Gra na uczelni.
W swoim pierwszym sezonie gry na uczelni St.John’s zdobywał średnio prawie 12 punktów i 6,3 zbiórki w meczu. Wybrany został najlepszym debiutantem swojej konferencji. Wtedy też ustanowił swoje rekordy kariery na uczelni (26 punktów i 15 zbiórek). Będąc już drugoroczniakiem wybrany został do piątki gwiazd swojej konferencji oraz do trzeciej piątki całej ligi NCAA. Jego drużyna – St. John’s awansowała do finałów regionalnych co było największym sukcesem od 1991 roku. Artest zdobywał średnio 14,5 punktu, 6,3 zbiórki, 4,2 asysty i 1,2 bloku na mecz. Zaliczył również drugie w historii swojego college'u triple-double.
Draft 1999.
Ron Artest został wybrany przez Chicago Bulls w drafcie 1999, z numerem 16.
Gra w Chicago Bulls.
W pierwszym sezonie gry zdobywał średnio 12 punktów co plasowało go na czwartym miejscu w swojej drużynie. Miał też 1,65 przechwytów na mecz. Ta średnia plasowała go w czołowej dwudziestce ligi. Rozegrał 72 spotkania, z czego 63 w pierwszej piątce. Ponadto zbierał 4,3 piłek w meczu i miał prawie 3 asysty. Na parkiecie przebywał średnio nieco ponad pół godziny w każdym meczu. Został nominowany do drugiej piątki zawodników debiutujących w NBA. W drugim sezonie z rozegranych 76 spotkań, tylko dwa rozpoczynał na ławce rezerwowych. Średnia dwóch przechwytów na mecz dawała mu 7 lokatę w całej lidze. Minimalnie pogorszył średnią zdobywanych punktów, tym razem wynosiła ona 11,9 czyli o 0,1 mniej niż rok wcześniej. Łącznie w dwóch pierwszych latach przechwycił 271 piłek, co jest rekordem w historii drużyny Chicago Bulls. Tyle przechwytów w dwóch debiutanckich sezonach nie miał nawet Michael Jordan.
W sezonie 2001-02 Ron Artest opuścił początek sezonu zasadniczego, złamał palec. Po wyleczeniu kontuzji zdążył rozegrać w zespole „Byków” 27 spotkań, w których zdobywał 15,6 pkt, 4,9 zbiórek i 2,8 przechwytów. W sumie w barwach Chicago Bulls rozegrał 175 spotkań.
Pobyt w Indianie Pacers.
Władze klubu z Chicago zdecydowały się pozbyć Artesta i razem z Bradem Millerem został oddany do Indiany Pacers. Niedługo po przyjściu do nowej drużyny zagrał jeden z najlepszych spotkań w barwach Indiany. W potyczce z Miami Heat zdobył 24 punkty, dorzucił do tego 8 asyst, 8 zbiórek i 9 przechwytów. Sezon zakończył jako drugi przechwytujący całej NBA. Również w sezonie 2001-2002 po raz pierwszy wystąpił w fazie play-off. W jednym ze spotkań w ciągu 89 sekund zaliczył 3 przechwyty.
Sezon 02-03 ekipa Indiany rozpoczęła od bilansu 8-1. W listopadzie Ron Artest został zawodnikiem tygodnia – zdobywając średnio 20,3 punktów, 4,7 zbiórek, 4,7 asyst, 2 bloki i 1,7 przechwytów w meczu. Okazał się też pożytecznym defensorem. Tacy gracze jak Alan Houston czy Dirk Nowitzki, którzy zdobywali średnio ponad 20 punktów w każdym meczu, w pojedynku z Artestem mieli skuteczność około 20%. Artest był dwa razy zawieszany. Raz za kłótnie z trenerem rywali – Patem Rileyem, oraz za zniszczenie jednej z kamer. W sumie był zawieszony na 7 spotkań. Sezon skończył na drugim miejscu w klasyfikacji przechwytów. Był nominowany do tytułu najlepszego defensora ligi. W sezonie zasadniczym 02-03 rozegrał 69 spotkań, z czego 67 w pierwszym składzie. Zdobywał 15,5 punktów w meczu, miał 5,2 zbiórek i 2,9 przechwytów. W play-offach zdobywał średnio 19 punktów, 5,8 zbiórek i 2,5 przechwytów. Na koniec sezonu zajął drugie miejsce w głosowaniu na obrońcę roku NBA.
Sezon 03-04 był najbardziej udany w dotychczasowej karierze Artesta. Wybrano go najlepszym obrońcą ligi. Zagrał też w meczu gwiazd, w którym zdobył 7 punktów. Wybrany został również do najlepszej piątki obrońców i do trzeciej piątki całej NBA. Średnio zdobywał 18,3 punktu, 5,3 zbiórek, 3,7 asyst i 2,1 przechwytów. Dwa razy został zawodnikiem tygodnia. Zawodnicy pilnowani przez Artesta w regular season zdobywali średnio ponad 8 punktów w meczu. W fazie playoff „Ron Ron” był najlepszym strzelcem drużyny w pierwszej i drugiej rundzie zdobywając średnio ponad 20 punktów. W finale konferencji przeciwko Detroit Pistons, Artest zdobywał nieco ponad 14 punktów i miał tylko około 30% skuteczności rzutów z gry.
W pierwszych siedmiu spotkaniach sezonu 04-05 Artest rzucał średnio prawie 25 punktów na mecz. Podczas wielkiego skandalu i awantury na trybunach w meczu z Detroit Pistons, został zawieszony do końca sezonu. W następnym rozegrał 16 spotkań zdobywając średnio 19,4 pkt i 2,6 przechwytów został zawieszony przez swoją drużynę, bo żądał transferu do innego teamu.
Gra w Sacramento Kings.
Ron Artest przeniósł się do Sacramento Kings. Drużyna od momentu przyjścia zawodnika, wygrała 26 spotkań, przegrała 14 i zdołała z ósmego miejsca awansować do playoff. osiągnęła z Artestem bilans 26-14 co było trzecim wynikiem w NBA i awansowała do play-off z 8 miejsca, chociaż w trakcie sezonu przez chwilę, zespół z Sacramento był na przedostatnim miejscu w konferencji.
W sezonie 06-07 drużyna Sacramento Kings nie zdołała awansować do play-offów. Artest rozegrał 70 spotkań, 65 w wyjściowej piątce. Zdobywał średnio prawie 19 punktów, miał 6,5 zbiórek, 3,4 asyst i 2,1 przechwytów. Na parkiecie przebywał średnio 37,7 minut.
Los Angeles Lakers.
Od sezonu 2009-10 gra w Los Angeles Lakers. Zdobył z tą drużyną tytuł mistrzowski w 2010 r. 11 lipca 2013, po czterech sezonach w barwach Lakers, drużyna z Los Angeles zdecydowała się użyć na World Peace'ie opcji amnestii. 24 września 2015 roku podpisał ponownie umowę z klubem z Los Angeles.
Gra w New York Knicks.
16 czerwca 2013, poinformowano o związaniu się World Peace'a dwuletnim kontraktem z New York Knicks. 24 lutego 2014 został zwolniony przez Knicks po tym, jak jego kontrakt został wykupiony.
Statystyki w NBA.
"Na podstawie Basketball-Reference.com "

</doc>
<doc id="923878" url="https://pl.wikipedia.org/wiki?curid=923878" title="Kinji Fukasaku">
Kinji Fukasaku

 – japoński reżyser filmowy. 
Ukończył studia na Wydziale Sztuk Pięknych Uniwersytetu Nihon w Tokio. Pracował w wytwórni Toei od 1951 roku. Debiutował w 1961 roku filmem "Wędrujący detektyw". Jego najsłynniejsze dzieła to dramaty wojenne "Tora! Tora! Tora!" z 1970 roku (koprodukcja amerykańsko-japońska, reżyser epizodów japońskich), "Pod sztandarem wschodzącego słońca" (jap. "Gunki hatameku moto-ni", 1972), według książki Yūki Shōjiego pod tym samym tytułem) oraz krwawy thriller "Battle Royale" (2000), którego realizacji podjął się pod wpływem wspomnień z dzieciństwa, związanych z traumą wojenną.

</doc>
<doc id="923879" url="https://pl.wikipedia.org/wiki?curid=923879" title="Diego Tristán">
Diego Tristán

Diego Tristán Herrera (ur. 5 stycznia 1976 w Sewilli) – hiszpański piłkarz grający na pozycji napastnika.
W swoim dorobku ma mistrzostwo Hiszpanii, Puchar Hiszpanii oraz Superpuchar Hiszpanii. Jest byłym zawodnikiem Realu Betis i Deportivo La Coruña. Był powoływany do reprezentacji Hiszpanii, z którą doszedł do ćwierćfinału Mistrzostw Świata w 2002 roku. W sezonie 2000/2001 został królem strzelców hiszpańskiej Primera División, a z Deportivo sięgnął po mistrzostwo kraju. Jego forma strzelecka nie trwała długo. W sezonie 2002/2003 został zmiennikiem Roya Makaaya. Przestał być powoływany do reprezentacji Hiszpanii. Na swoim koncie ma występy w Lidze Mistrzów oraz Pucharze UEFA. Diego Tristan nigdy już nie odzyskał formy z sezonu 2000/2001. Gdy skończył mu się kontrakt z Deportivo, przeszedł za darmo do RCD Mallorca. W lipcu 2007 przeszedł do Livorno, a w październiku 2008 został zawodnikiem angielskiego West Ham United. W sezonie 2008/2009 w drużynie tej rozegrał 14 ligowych spotkań, zaś później nie zaproponowano mu podpisania nowego kontraktu.

</doc>
<doc id="923882" url="https://pl.wikipedia.org/wiki?curid=923882" title="Diego Tristan">
Diego Tristan



</doc>
<doc id="923886" url="https://pl.wikipedia.org/wiki?curid=923886" title="Why? (John Porter)">
Why? (John Porter)

Why? – Antologia – zbiór 12 płyt Johna Portera i Porter Bandu wydanych od 1979 roku. Album miał swoją premierę 18 czerwca 2007 roku. Zbiór zawiera unikatowy, nigdy niewydany krążek "Psychodelikatesy", na którym zawarty jest utwór "For you" wykonany w duecie z Anitą Lipnicką.
Lista utworów.
źródło:

</doc>
