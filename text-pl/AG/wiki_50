<doc id="926958" url="https://pl.wikipedia.org/wiki?curid=926958" title="Honbasho">
Honbasho

 – oficjalny, regularny turniej zawodowych zapasów japońskich sumō. 
Termin "honbasho" (w skrócie "basho") oznacza „główny” lub „prawdziwy” turniej. Uzyskane w nich przez zawodników ("rikishi") wyniki decydują o awansowaniu w rankingu lub obniżaniu ich pozycji, także o wysokości wynagrodzenia. 
W ciągu roku rozgrywanych jest sześć turniejów, zawsze w miesiącach nieparzystych. Trzy z nich rozgrywane są w Tokio, w hali Ryōgoku Kokugikan, w styczniu, maju i wrześniu. Pozostałe trzy odbywają się w: Osace (marzec), Nagoi (lipiec) i Fukuoce (listopad). System ten obowiązuje od 1958 roku. Uprzednio odbywały się jedynie dwa turnieje rocznie. Zwycięzcą turnieju zostaje zapaśnik, który wygrał najwięcej walk. W razie potrzeby jest organizowana dogrywka pomiędzy najlepszymi.
Turniej trwa 15 dni (w przeszłości 10 dni), przy czym w każdym dniu odbywa się tylko jedna runda walk, jeden zawodnik walczy tylko raz. Przed południem walczą młodzi zawodnicy niższych grup klasyfikacyjnych, a po południu mistrzowie.
Lista turniejów:
Zobacz też.
Oficjalna strona Japońskiego Stowarzyszenia Sumo (zawiera informacje m.in. o turniejach, zawodnikach, „stajniach” itp.)

</doc>
<doc id="926959" url="https://pl.wikipedia.org/wiki?curid=926959" title="Najem lokalu">
Najem lokalu

Najem lokalu – umowa, w której wynajmujący zobowiązuje się oddać lokal do używania najemcy, na czas oznaczony lub nieoznaczony, w zamian za wynagrodzenie w postaci czynszu płaconego przez najemcę. Wynajmujący ma obowiązek wydania najemcy lokalu w stanie przydatnym do umówionego użytku i utrzymywanie go w odpowiednim stanie przez cały czas trwania umowy na swój koszt. Najemca ma obowiązek płacenia czynszu, który może być ustalony w pieniądzach lub innych świadczeniach, a także używania rzeczy w sposób przewidziany w umowie i sprawowania nad nią pieczy. Stosunek najmu wygasa automatycznie z upływem okresu na jaki umowa została zawarta. Jeśli czas nie został oznaczony, umowa wygasa na skutek wypowiedzenia jednej ze stron.
Wynajęcie i podnajęcie.
Właściciele lub najemcy lokalu, chcąc wynająć czy podnająć cały lokal lub jego część, powinni sprawdzić, czy mają do tego prawo (tylko właściciel może swobodnie dysponować lokalem). Najemca, podnajmując lokal bez zgody właściciela, ryzykuje wypowiedzenie umowy najmu ze strony wynajmującego.
Ochrona praw lokatorów.
Obowiązująca od dnia 10 lipca 2001 r. ustawa z dnia 21 czerwca 2001 r. o ochronie praw lokatorów, mieszkaniowym zasobie gminy i o zmianie Kodeksu cywilnego () wprowadza daleko idącą ochronę praw lokatorów. Umowa najmu (z wyjątkiem umowy dotyczącej lokalu socjalnego) może zostać zawarta na czas nieoznaczony lub na czas oznaczony. Umowa dot. lokalu wchodzącego w skład zasobu gminy musi być zawarta wyłącznie na czas nieoznaczony. Oprócz wspomnianej ustawy wzajemne prawa i obowiązki wynajmujących i najemców reguluje Kodeks cywilny, np.:
Obowiązki wynajmującego.
Wynajmujący jest obowiązany do zapewnienia sprawnego działania istniejących instalacji i urządzeń związanych z budynkiem umożliwiających najemcy korzystanie z wody, paliw gazowych i ciekłych, ciepła, energii elektrycznej, dźwigów osobowych oraz innych instalacji i urządzeń stanowiących wyposażenie lokalu i budynku określone odrębnymi przepisami.
W razie oddania w najem lokalu opróżnionego przez dotychczasowego najemcę, wynajmujący jest obowiązany wymienić zużyte elementy wyposażenia lokalu.
Do obowiązków wynajmującego należy w szczególności:
Obowiązki najemcy.
Najemca jest obowiązany utrzymywać lokal oraz pomieszczenia, do używania których jest uprawniony, we właściwym stanie technicznym i higieniczno-sanitarnym określonym odrębnymi przepisami oraz przestrzegać porządku domowego. Najemca jest także obowiązany dbać i chronić przed uszkodzeniem lub dewastacją części budynku przeznaczone do wspólnego użytku, jak dźwigi osobowe, klatki schodowe, korytarze, pomieszczenia zsypów, inne pomieszczenia gospodarcze oraz otoczenie budynku.
Najemcę obciąża naprawa i konserwacja:
Okazjonalny najem lokalu.
Ustawa z dnia 17 grudnia 2009 r. o zmianie ustawy o ochronie praw lokatorów wprowadza najem okazjonalny lokalu. Do 2013 roku był on zarezerwowany jedynie dla właścicieli mieszkań – osób fizycznych – które nie prowadzą działalności gospodarczej w zakresie wynajmu mieszkań. Jednak Ustawa z dnia 27 września 2013 r. o pomocy państwa w nabyciu pierwszego mieszkania przez młodych ludzi wprowadziła możliwość stosowanie najmu okazjonalnego także przez firmy. Do umowy najmu okazjonalnego lokalu załącza się w szczególności: oświadczenie najemcy w formie aktu notarialnego, w którym najemca poddał się egzekucji i zobowiązał się do opróżnienia i wydania lokalu w terminie po wygaśnięciu umowy. Przy podpisywaniu umowy najmu okazjonalnego, lokator jest zobowiązany do wskazania lokalu zastępczego na wypadek eksmisji. Dzięki temu najemca może o wiele szybciej odzyskać faktyczne prawo do swojego mieszkania. Oświadczenie w formie aktu notarialnego (art. 777 § 1 pkt 4 k.p.c.) powinien zdefiniować właściciela i najemcę, oświadczenie najemcy o poddaniu się egzekucji co do obowiązku opróżnienia lokalu, oraz wskazać na mieszkanie, w jakim zamieszka najemca po ustaniu umowy najmu.
Najem okazjonalny często budzi obawy lokatorów związane z natychmiastową eksmisją lub możliwością nagłego wypowiedzenia umowy najmu. Prawo natomiast chroni lokatorów w sposób podobny do najmu tradycyjnego. Jeżeli lokator w żaden sposób nie łamie ustalonych zasad umowy, nie może zostać wyeksmitowany w sposób natychmiastowy i bez podania przyczyny. Umowa najmu okazjonalnego obowiązuje zawsze na czas określony, maksymalnie 10 lat. Przedterminowe wypowiedzenie umowy najmu okazjonalnego może być spowodowane korzystaniem z lokalu w sposób niezgodny z umową, podnajmowaniem lokalu osobom trzecim, nieuiszczenie opłaty za wynajem przez trzy okresy płatności z rzędu lub utracenie przez wynajmującego wskazanego w umowie mieszkania zastępczego. Najemca ma 7 dni na zastosowanie się do wypowiedzenia.
Wynagrodzenie za korzystanie z lokalu.
Zawarcie umowy najmu może być uzależnione od wpłacenia przez najemcę kaucji zabezpieczającej pokrycie należności z tytułu najmu, nie wyższej niż w wysokości 12-krotności miesięcznego czynszu za dany lokal. Kaucja podlega zwrotowi w ciągu miesiąca od dnia opróżnienia lokalu w wysokości zwaloryzowanej (tj. ustalonej według stawki czynszu z dnia zwrotu kaucji).
Stawki czynszu w lokalach wchodzących w skład mieszkaniowego zasobu gminy lub innych jednostek samorządu terytorialnego oraz stanowiących własność Skarbu Państwa lub państwowych osób prawnych właściciel ustala stawki czynszu za 1 m² powierzchni użytkowej lokali z uwzględnieniem czynników podwyższających lub obniżających ich wartość użytkową, a w szczególności:
Podwyższenie czynszu lub innych opłat.
Podwyższanie czynszu lub innych opłat za używanie lokalu, z wyjątkiem opłat niezależnych od właściciela, nie może być dokonywane częściej niż co 6 miesięcy. Jednocześnie najemca ma prawo nie zgodzić się na podwyższenie opłat i wypowiedzieć umowę najmu, niezależnie od jej formy i czasu trwania. Zazwyczaj w umowie między wynajmującym a najemcą określa się, kiedy i w jakim zakresie wynajmujący może podnieść czynsz.
Obowiązek podatkowy VAT najmu.
Obowiązek wystawienia faktury VAT za najem istnieje w przypadku czynnego podatnika VAT wynajmującego dany lokal firmie prowadzącej działalność gospodarczą, a sam najem opodatkowany jest podatkiem od towarów i usług. W przypadku umowy najmu z osobą prywatną, taki obowiązek nie istnieje, o ile najemca nie żąda jej wystawienia.
Transakcje najmu dokumentuje się fakturą VAT, na której wskazany jest okres, którego dotyczy dany rachunek. Okres może zostać zdefiniowany jako przedział czasowy z określonymi datami granicznymi lub jako konkretny czas (np. dany miesiąc). Obowiązek podatkowy w przypadku transakcji najmu powstaje wraz z wystawieniem faktury, o ile została ona wystawiona przed upływem terminu płatności za najem lokalu. W przypadku braku wystawienia faktury VAT przed upływem terminu płatności za najem lokalu obowiązek podatkowy związany z najmem lub dzierżawą nieruchomości powstaje wraz z upływem terminu opłacenia usługi. Jeżeli zapłata za najem ma miejsce przed wystawieniem faktury VAT oraz przed upływem terminu płatności za lokal, zobowiązanie podatkowe powstaje wraz z wystawieniem faktury VAT lub z momentem upływu terminu płatności najmu w zależności od tego, które z tych zdarzeń ma wcześniejszą datę.
Rynek najmu w Polsce.
Najem mieszkań jest w Polsce stosunkowo mało popularny, jednak odsetek Polaków decydujących się na wynajem z roku na rok systematycznie rośnie. Według danych Eurostatu w roku 2015 mieszkania wynajmowało 4,5% Polaków, około 2 razy więcej niż w roku 2009. Należy przy tym pamiętać, że dane te opisują tylko formalnie zawarte umowy, a realnie ich liczba jest znacznie wyższa.
W Unii Europejskiej z najmu na zasadach komercyjnych korzysta 19,7% osób, z czego najmniej w Rumunii, na Litwie i w Chorwacji (około 2%), a najwięcej w Niemczech (39,9%). Jeszcze bardziej popularny jest najem w Szwajcarii, gdzie korzysta z niego 49,2% osób.
W Polsce największą grupą wśród wynajmujących są studenci i młodzi ludzie zaraz po studiach. Młodzi cenią sobie niezależność (nie decydują się na mieszkanie z rodziną), ale posiadanie mieszkania na własność jest dla nich mniej istotne niż płynność finansowa.
Rynek najmu podzielić na:

</doc>
<doc id="926961" url="https://pl.wikipedia.org/wiki?curid=926961" title="Cotzbalam">
Cotzbalam

Cotzbalam – jeden z czterech mitycznych ptaków-demonów, które pomogły majańskiemu bogowi Hurakanowi ukarać pierwszych ludzi stworzonych z drewna.
Według mitu o stworzeniu Kicze zapisanym w Popol Vuh powstanie człowieka wymagało kilku prób. Do jednej z nich bogowie wykorzystali drewno, jednak rezultat ich nie satysfakcjonował, ponieważ nowym stworzeniom brakowało serca i rozumu. Szybko zaludnili ziemię, ale zapomnieli o swoich stwórcach, niszczyli przyrodę i znęcali się nad zwierzętami. Wówczas bóg wiatru i ognia Hurakan postanowiło ich ukarać, zsyłając wielką powódź oraz ptaki-demony, które miały dokończyć zniszczenia. Trzecim z nich był Cotzbalam, który podziobał ich ciała.

</doc>
<doc id="926962" url="https://pl.wikipedia.org/wiki?curid=926962" title="Camalotz">
Camalotz

Camalotz – jeden z czterech mitycznych ptaków-demonów, które pomogły majańskiemu bogowi Hurakanowi ukarać pierwszych ludzi stworzonych z drewna.
Według mitu o stworzeniu Kicze zapisanym w Popol Vuh powstanie człowieka wymagało kilku prób. Do jednej z nich bogowie wykorzystali drewno, jednak rezultat ich nie satysfakcjonował, ponieważ nowym stworzeniom brakowało serca i rozumu. Szybko zaludnili ziemię, ale zapomnieli o swoich stwórcach, niszczyli przyrodę i znęcali się nad zwierzętami. Wówczas bóg wiatru i ognia Hurakan postanowiło ich ukarać, zsyłając wielką powódź oraz ptaki-demony, które miały dokończyć zniszczenia. Drugim z nich był Camalotz, który poucinał im głowy, gdy tonęli.

</doc>
<doc id="926963" url="https://pl.wikipedia.org/wiki?curid=926963" title="Tukumbalam">
Tukumbalam

Tukumbalam – jeden z czterech mitycznych ptaków-demonów, które pomogły majańskiemu bogowi Hurakanowi ukarać pierwszych ludzi stworzonych z drewna.
Według mitu o stworzeniu Kicze zapisanym w Popol Vuh powstanie człowieka wymagało kilku prób. Do jednej z nich bogowie wykorzystali drewno, jednak rezultat ich nie satysfakcjonował, ponieważ nowym stworzeniom brakowało serca i rozumu. Szybko zaludnili ziemię, ale zapomnieli o swoich stwórcach, niszczyli przyrodę i znęcali się nad zwierzętami. Wówczas bóg wiatru i ognia Hurakan postanowiło ich ukarać, zsyłając wielką powódź oraz ptaki-demony, które miały dokończyć zniszczenia. Czwartym i ostatnim z nich był Tukumbalam, który połamał i poszarpał ich kości oraz ścięgna, a następnie starł je w proch .

</doc>
<doc id="926964" url="https://pl.wikipedia.org/wiki?curid=926964" title="The Lucksmiths">
The Lucksmiths

The Lucksmiths to niezależna grupa popowa z Melbourne w Australii, która powstała w 1993 roku. Kojarzona jest głównie z takimi nurtami muzycznymi jak: indie pop, anti-folk i retro-pop.
Członkami grupy są: Martin "Marty" Donald (gitara), Taliesyn "Tali" White (wokal, perkusja) i Mark Monnone (gitara basowa) a od 2004 roku zatrudniono gitarzystę Mid State Orange's Louisa Richtera (druga gitara).

</doc>
<doc id="926966" url="https://pl.wikipedia.org/wiki?curid=926966" title="Podróż apostolska Benedykta XVI do Brazylii">
Podróż apostolska Benedykta XVI do Brazylii

Podróż apostolska Benedykta XVI do Brazylii odbyła się w dniach 9 maja–14 maja 2007.
Program wizyty:
9 maja 2007
10 maja 2007
11 maja 2007
12 maja 2007
13 maja 2007
14 maja 2007

</doc>
<doc id="926974" url="https://pl.wikipedia.org/wiki?curid=926974" title="PERN">
PERN

PERN S.A. (wcześniej Przedsiębiorstwo Eksploatacji Rurociągów Naftowych „Przyjaźń”) – polskie przedsiębiorstwo, zajmujące się logistyką naftową. Zarządza siecią rurociągów naftowych i produktowych, posiada około 4,1 mln m³ pojemności magazynowej na ropę naftową oraz około 2,4 mln m³ na paliwa płynne. Jest strategiczną spółką gwarantującą bezpieczeństwo energetyczne Polski.
Działalność.
Grupa PERN dysponuje morskim terminalem przeładunkowym o mocy 36 mln ton ropy naftowej oraz 4 mln ton paliw rocznie. Prowadzi działalność w zakresie transportu i magazynowania ropy naftowej oraz paliw, a także przeładunku paliw i ich składowania dla podmiotów zajmujących się handlem i dystrybucją paliw.
Grupa PERN świadczy także usługi w zakresie dozowania dodatków i biokomponentów do paliw, wykonuje badania laboratoryjne produktów naftowych, inspekcje stanu technicznego rurociągów, dzierżawi włókna światłowodowe, prowadzi transmisje danych internetowych, a także oferuje usługi kolokacji.
Celem strategicznym Grupy Kapitałowej PERN jest wzmocnienie pozycji w obszarze magazynowania i transportu ropy naftowej oraz rozwój w obszarze paliw m.in. poprzez rozbudowę pojemności magazynowych oraz sieci rurociągów.
W skład Grupy Kapitałowej wchodzą spółki sektora naftowego, realizujące usługi logistyczne w zakresie zaopatrzenia w ropę naftową i paliwa płynne (transport, magazynowanie, przeładunek). Poza tym Grupa PERN skupia spółki świadczące usługi wsparcia, które:
W skład Grupy Kapitałowej PERN wchodzą oprócz PERN S.A.: NAFTOPORT Sp. z o.o., Naftoserwis Sp. z o.o., Naftor Sp. z o.o., „Siarkopol” Gdańsk S.A. Do grupy należy także Sarmatia Sp. z o.o. – spółka o charakterze studialnym, powołana do zbadania możliwości uruchomienia Euroazjatyckiego Korytarza Transportu Ropy (EAKTR), obecnie na odcinku Baku – Odessa – Brody – Płock – Gdańsk.
3 stycznia 2018 nastąpiło połączenie PERN S.A. ze spółką „Operator Logistyczny Paliw Płynnych” sp. z o.o. (OLPP). Połączenie pozwoliło na wykorzystanie efektu synergii w wielu aspektach, w tym m.in. technicznym, rynkowym i finansowym, a jednocześnie przyczyniło się do realizacji polityki energetycznej Polski.
PERN posiada siedzibę w Płocku przy ul. Wyszogrodzkiej 133 oraz Biuro w Warszawie przy ul. Stawki 2b.
W lipcu 2022 roku zostało uruchomionych siedem kolejnych magazynów paliw, przez co pojemność magazynów paliw PERN wzrosła do 2,4 mln m³.

</doc>
<doc id="926977" url="https://pl.wikipedia.org/wiki?curid=926977" title="Atalante Migliorotti">
Atalante Migliorotti

Atalante Migliorotti (ur. 1466 r., zm. 1532 r.) – renesansowy muzyk i pomocnik Leonarda da Vinci w jego pracowni.
Urodził się z nieślubnego związku. Pobierał u Leonarda lekcje muzyki. W 1482 r. pojechał z mistrzem do Mediolanu. W tym samym roku Leonardo wykonał jego portret, który prawdopodobnie zaginął.
W 1491 r. na życzenie Izabeli d'Este zaśpiewał tytułową partię w operze "Orfeusz" wystawionej w Marmirolo. Zyskał wówczas także uznanie jako lutnik. W 1493 r. Isabella d'Este zamówiła u niego gitarę. W 1505 r. napisał do markiza Mantui z informacją, że skonstruował dwunastostrunową lirę. W tym samym roku został zatrudniony jako nadzorca robót budowlanych w bazylice św. Piotra.

</doc>
<doc id="926988" url="https://pl.wikipedia.org/wiki?curid=926988" title="Teodor Szydłowski">
Teodor Szydłowski



</doc>
<doc id="926989" url="https://pl.wikipedia.org/wiki?curid=926989" title="Planowanie (wojsko)">
Planowanie (wojsko)

Planowanie (wojsko) – to element dowodzenia polegający na decydowaniu o racjonalnym wykorzystaniu wojsk na polu walki.
Uwzględnia ono procedury planowania sojuszniczego i odgrywa szczególną rolę w procesie dowodzenia oraz kierowania wojskami. Zapewnia zachowanie elastyczności działania oraz umożliwia efektywne wykorzystanie będących w dyspozycji sił i środków.
Czynniki uwzględniane w planowaniu:
Etapy procesu planowania.
Wprowadzenie operacyjne kończy się wydaniem zarządzenia przygotowawczego "(Warning Order)" mającego na celu wprowadzenie podległych sztabów w treść nowo otrzymanego zadania"(przygotowanie ich do rozpoczęcia nowego cyklu planowania)."
Kluczowym przedsięwzięciem tego etapu jest odprawa informacyjna. Jej organizatorem oraz prowadzącym jest szef sztabu lub szef komórki operacyjnej stanowisko dowodzenia|stanowiska dowodzenia. Zasadniczym celem odprawy informacyjnej jest: przedstawienie wniosków z analizy zadania oraz sprecyzowanie zadania własnego, myśl przewodnią dowódcy. Następnie dowódca przystępuje do wydania wytycznych do dalszego planowania. Na zakończenie szef sztabu przedstawia plan pracy sztabu, w którym zawiera terminy zakończenia poszczególnych etapów procesu decyzyjnego oraz zakres zaangażowania w nich poszczególnych osób funkcyjnych.
Podczas rozważania wariantów działania należy szczegółowo porównać poszczególne składowe każdego wariantu z najbardziej prawdopodobnym wariantem działania przeciwnika. Na tej podstawie generuje się elementy wyróżniające poszczególne warianty oraz ich wady i zalety. Sposób przeprowadzenia rozważenia wariantów zależy przede wszystkim od ilości czasu jakim dysponuje dany sztab. Najefektywniejszym są tzw. gry wojenne wspomagane komputerowymi modelami symulacji pola walki.
Porównanie wariantów działania prowadzi się w celu dokonania wyboru wariantu rekomendowanego przez sztab dowódcy. W ramach porównania poszczególnych wariantów należy przeanalizować ich zalety i wady, wyniki gry wojennej każdego wariantu oraz uaktualnione oceny sztabowe. Następnie po uwzględnieniu przyjętych kryteriów porównawczych sztab dokonuje wyboru wariantu rekomendowanego dowódcy na odprawie decyzyjnej.
Celem odprawy decyzyjnej jest dokonanie przez dowódcę wyboru jednego z przedstawionych mu wariantów działania i ogłoszenie go jako swojej decyzji. Na tej podstawie sztab przystępuje do opracowania koncepcji działania "(CONOPS)".

</doc>
<doc id="926990" url="https://pl.wikipedia.org/wiki?curid=926990" title="Rudolf von Auerswald">
Rudolf von Auerswald

Rudolf Ludwig Cäsar von Auerswald (ur. 1 września 1795 w Kwidzynie – zm. 15 stycznia 1866) – pruski polityk i premier ("Ministerpräsident") w okresie Wiosny Ludów.

</doc>
<doc id="926995" url="https://pl.wikipedia.org/wiki?curid=926995" title="Denny Mendez">
Denny Mendez



</doc>
<doc id="926999" url="https://pl.wikipedia.org/wiki?curid=926999" title="Heinrich Karl Koenig">
Heinrich Karl Koenig



</doc>
<doc id="927001" url="https://pl.wikipedia.org/wiki?curid=927001" title="Łukasz Łuczaj">
Łukasz Łuczaj

Łukasz Jakub Łuczaj (ur. 27 września 1972 w Krośnie) – polski botanik, doktor habilitowany nauk biologicznych, wykładowca akademicki, kierownik Zakładu Botaniki Uniwersytetu Rzeszowskiego, popularyzator nauki, wideobloger i działacz na rzecz ochrony przyrody, autor publikacji na temat dzikich roślin jadalnych.
Życiorys.
Uczęszczał do I Liceum Ogólnokształcącego im. Mikołaja Kopernika w Krośnie. W okresie licealnym był stypendystą Krajowego Funduszu na rzecz Dzieci. W 1994 ukończył studia z biologii środowiskowej na Uniwersytecie Warszawskim. Napisał pracę magisterską na temat rozprzestrzeniania się nowych gatunków krzewów w Puszczy Białowieskiej. W 1999 również na Uniwersytecie Warszawskim uzyskał stopień doktora na podstawie pracy "Struktura roślinności i efekty brzegowe w strefie kontaktowej lasu i łąki", napisanej pod kierunkiem Janusza Falińskiego. W czasie studiów doktoranckich pracował w Ogrodzie Botanicznym w Warszawie.
Zamieszkał w Pietruszej Woli na Podkarpaciu. W swoim kilkunastohektarowym gospodarstwie założył dziki ogród, nastawiony na maksymalny poziom bioróżnorodności. Prowadzi tam eksperymenty ekologiczne. W ogrodzie w 2015 było ponad 400, a w 2021 już ponad 500 różnych gatunków drzew. Łukasz Łuczaj utrzymuje łąki kośne i pole z ginącymi gatunkami chwastów, a także próbuje odtwarzać naturalne runo leśne w młodych drzewostanach na gruntach porolnych. Jest propagatorem idei dzikiego ogrodu, a także pionierem ruchu dzikich ogrodów w Polsce. Kilka razy w roku prowadzi warsztaty dzikiej kuchni w Rzepniku.
W 2011 podjął pracę jako wykładowca na Uniwersytecie Rzeszowskim, najpierw Zamiejscowego Wydziału Biotechnologii w Weryni URz, a następnie w Instytucie Biologii i Biotechnologii. W 2012 uzyskał w Instytucie Botaniki Polskiej Akademii Nauk stopień naukowy doktora habilitowanego, przedstawiając monografię "Dziko rosnące rośliny jadalne użytkowane w Polsce od połowy XIX w. do czasów współczesnych". W tym samym roku objął stanowisko profesora nadzwyczajnego Uniwersytetu Rzeszowskiego, gdzie jest kierownikiem Zakładu Botaniki. Był promotorem w dwóch przewodach doktorskich.
Jego zainteresowania badawcze obejmują przede wszystkim ekologię roślin i etnobotanikę, z czym wiąże się również zainteresowanie taksonomią ludową i dzikimi roślinami jadalnymi. Jest członkiem redakcji czasopism naukowych „Journal of Ethnobiology and Ethnomedicine” oraz „Acta Societatis Botanicorum Poloniae” i twórcą nowego polskiego pisma „Etnobiologia Polska”. Naukowo zajmuje się uporządkowaniem archiwalnych danych etnobotanicznych z terenu Polski, Słowacji, Ukrainy i Białorusi oraz prowadzi badania terenowe nad użytkowaniem roślin m.in. w Chinach, w Laosie, na Kaukazie i na Bałkanach.
Znalazł się w opracowanym przez badaczy z Uniwersytetu Stanforda, opublikowanym w październiku 2020 na łamach „PLOS Biology” rankingu, uwzględniającym niemal 160 tys. najlepszych naukowców na świecie (w tym 726 naukowców z Polski). Ranking oceniał dorobek naukowy na podstawie indeksu bibliometrycznego, z uwzględnieniem takich kryteriów jak: indeks Hirscha, liczba cytowań, Impact Factor, miejsce i rola na liście autorów.
Jest zaangażowany w działania na rzecz ochrony przyrody na Podkarpaciu. Działa m.in. na rzecz ochrony rzek przed regulacją. Stworzył mieszanki nasion łąkowych, które umożliwiają samodzielne tworzenie kwietników z występujących w Polsce, niejednokrotnie zagrożonych gatunków. Były to pierwsze tego typu rodzime mieszanki w Polsce (od 1999 roku). Apelował do władz Rzeszowa o rzadsze koszenie miejskich łąk, aby te mogły swobodniej rosnąć. Interesuje się technikami przeżycia w dzikiej przyrodzie. Organizuje warsztaty poświęcone tej tematyce i odtwarzaniem trybu życia zbieraczy-łowców.
Jest publicystą i popularyzatorem nauki. Przez szereg lat był współpracownikiem miesięczników „Wróżka” i „Kuchnia”, gdzie pisał o dzikich roślinach jadalnych. Publikuje teksty w kwartalniku „Przekrój”. Prowadzi blogi po polsku (www.lukaszluczaj.pl) i angielsku (www.thewildfood.org). Jest wideoblogerem, jego polskojęzyczny kanał zasubksrybowało na YouTube ponad 73 tys. osób. Prowadzi też anglojęzyczny kanał The Wild Food.
Jego siostra Justyna Łuczaj-Salej jest reżyserką filmową, razem stworzyli cykl telewizyjny "Dziki obiad Łukasza Łuczaja" (Kuchnia+ 2011).
W 2016 powstał film dokumentalny o Łukaszu Łuczaju "Świat według Łukasza" w reżyserii Piotra Sochy, nagrodzony na Festiwalu Filmów Optymistycznych „Happy End” w Rzeszowie.
Publikacje (wybór).
Książki popularnonaukowe i eseistyczne
Publikacje naukowe

</doc>
<doc id="927009" url="https://pl.wikipedia.org/wiki?curid=927009" title="Amoneburg">
Amoneburg



</doc>
<doc id="927010" url="https://pl.wikipedia.org/wiki?curid=927010" title="Amoeneburg">
Amoeneburg



</doc>
<doc id="927014" url="https://pl.wikipedia.org/wiki?curid=927014" title="Szaniec Mewi">
Szaniec Mewi

Szaniec Mewi (niem. "Möwenschanze") – dzieło fortyfikacyjne w Gdańsku, wzniesione w latach 1844-46 i 1874-76 przez Prusaków na miejscu wcześniejszego (niezachowanego) obiektu z epoki napoleońskiej. Leży na terenie portu gdańskiego u nasady Półwyspu Westerplatte, przy Zakręcie Pięciu Gwizdków, na północ od Twierdzy Wisłoujście.
Historia.
Szaniec Mewi powstał, by bronić ujścia Wisły, które w związku ze zmianami położenia brzegu Zatoki Gdańskiej odsunęło się od pełniącej dawniej tej rolę Twierdzy Wisłoujście. W l. 1811-13 Francuzi usypali bezpośrednio nad brzegiem morza okrągłą, ziemną redutę z baterią artyleryjską, połączoną z Twierdzą obwałowaną linią komunikacyjną. Dzieło to zostało poważnie zniszczone przez powódź na Wiśle w 1829 r. W latach 1844-46 Prusacy usypali nowe dzieło obronne w formie ziemnej pięciobocznej lunety otoczonej nawodnioną fosą, z murowaną reditą na planie krzyża. W latach 1874-76 Szaniec Mewi przebudowano na fort mieszczący baterię artylerii nadbrzeżnej, umieszczając na wale prawego czoła trzy stanowiska dla ciężkich armat gwintowanych kalibru 210 mm. Fort był otoczony wodną fosą z bramą i mostem zwodzonym od strony południowej. Do konstrukcji działobitni i schronów amunicyjnych zastosowano eksperymentalnie używany w tych czasach beton w miejsce dotychczas stosowanych stropów drewniano-ziemnych. W 1895 wskutek postępu sztuki fortyfikacyjnej fort uznano za przestarzały, działa zdemontowano i przeniesiono do fortu w Brzeźnie na terenie dzisiejszego parku brzeźnieńskiego. W 1912 Szaniec został zdemilitaryzowany i porzucony przez wojsko. W następnych latach wały i fosę zniwelowano, a na wolnym miejscu wzniesiono budynki warsztatów portowych.
W okresie międzywojennym Mewi Szaniec służył przez kilka lat Polskiemu Klubowi Morskiemu.
Podczas obrony Westerplatte w dniach 1-7 września 1939 r. z rejonu Szańca Mewiego wychodziły niemieckie natarcia w kierunku polskiej Wojskowej Składnicy Tranzytowej. Po kapitulacji, szaniec stał się pierwszym tymczasowym obozem jenieckim wziętych do niewoli żołnierzy polskich.
Stan obecny.
Po przekształceniach, jakie nastąpiły w najbliższej okolicy w drugiej połowie XX wieku (budowa Portu Północnego, poszerzanie toru wodnego od strony Zakrętu Pięciu Gwizdków), relikty Szańca Mewiego znajdują się w pewnym oddaleniu od Zatoki Gdańskiej, natomiast niemal bezpośrednio nad Martwą Wisłą, przy Nabrzeżu Mew, na terenie bazy oznakowania nawigacyjnego Urzędu Morskiego w Gdyni. We w miarę dobrym stanie przetrwały: murowana z cegły redita krzyżowa, mur nasady z bramą, nad którą znajduje się kamienny zwornik z napisem „Erbaut 1846”, a wyżej pozostałości metalowych liter tworzących napis „MOEWENSCHANZE”, ceglana prochownia zachodnia, trzy betonowo-ceglane stanowiska armat kalibru 210 mm i schrony. Obiekty te są zagrożone w związku z planami rozwoju portu gdańskiego i dalszego poszerzania toru wodnego.
31 sierpnia 2009 podpisano na Mewim Szańcu Akt Erekcyjny Społecznego Muzeum Wojskowej Składnicy Tranzytowej na Westerplatte, które miało tam być utworzone, ale nigdy nie powstało. Obiekty zostały zdewastowane, skradziono kratę forteczną, pancerne drzwi w schronach i metalowe elementy windy amunicyjnej. Po interwencjach pasjonata historii Romualda Szymańskiego Wojewódzki Konserwator Zabytków w Gdańsku za środki uzyskane od wojewody pomorskiego zabezpieczył obiekt tymczasowo poprzez zamurowanie wejść i okien do obiektów fortu. Na jego terenie dokonano także częściowej wycinki samosiejek.

</doc>
<doc id="927017" url="https://pl.wikipedia.org/wiki?curid=927017" title="Teodor Kajetan Szydłowski">
Teodor Kajetan Szydłowski

Teodor Kajetan Szydłowski herbu Lubicz (ur. około 1714, zm. 1792) – kasztelan mazowiecki w latach 1768-1779, chorąży ziemi warszawskiej, wojewoda płocki w latach 1779-1791, rotmistrz Kawalerii Narodowej w latach 1783-1786, sędzia grodzki warszawski w 1764 roku, właściciel miasta Praga (dziś Warszawa).
Życiorys.
Ojciec Marianny Szymanowskiej, pierwszej żony Dyzmy Szymanowskiego, szambelana króla Augusta III, Ewy, matki Moniki Sobolewskiej i Marianny Gutakowskiej, Józefy Kickiej, żony Onufrego Kickiego (babki Natalii Kickiej) oraz Elżbiety z Szydłowskich Grabowskiej, kochanki króla Stanisława Augusta Poniatowskiego.
Poseł na sejm 1762 roku z ziemi nurskiej. Konsyliarz konfederacji Czartoryskich w 1764 roku, poseł na sejm konwokacyjny (1764) z ziemi warszawskiej. Poseł na sejm elekcyjny 1764 roku z ziemi warszawskiej. Był elektorem Stanisława Augusta Poniatowskiego w 1764 roku z ziemi warszawskiej, jako deputat od Rzeczypospolitej podpisał jego "pacta conventa". W 1764 roku na sejmie koronacyjnym wyznaczony do komisji do "compositio inter status".
Poseł na sejm 1766 roku z ziemi warszawskiej. Marszałek ziemi warszawskiej w konfederacji radomskiej W 1767 roku jako poseł na Sejm Repninowski, wszedł w skład delegacji, wyłonionej pod naciskiem posła rosyjskiego Nikołaja Repnina, powołanej w celu określenia ustroju Rzeczypospolitej.
Na Sejmie Rozbiorowym 1773-1775 wszedł w skład delegacji wyłonionej pod naciskiem dyplomatów trzech państw rozbiorczych, mającej przeprowadzić rozbiór. 18 września 1773 roku podpisał traktaty cesji przez Rzeczpospolitą Obojga Narodów ziem zagarniętych przez Rosję, Prusy i Austrię w I rozbiorze Polski. Członek konfederacji Andrzeja Mokronowskiego w 1776 roku.
Na sejmie 1780 roku został konsyliarzem Rady Nieustającej. Członek Departamentu Policji Cudzoziemskich Rady Nieustającej w 1783 roku.
Był członkiem konfederacji Sejmu Czteroletniego w 1788 roku. Członek Komisji Wojskowej Obojga Narodów w 1788 roku.
W 1780 odznaczony Orderem Orła Białego, w 1766 roku został kawalerem Orderu Świętego Stanisława.
Bibliografia.
 

</doc>
<doc id="927021" url="https://pl.wikipedia.org/wiki?curid=927021" title="Ił-96">
Ił-96

Ił-96 (ros. Ил-96) – rosyjski samolot pasażerski zaprojektowany w biurze konstrukcyjnym Iljuszyna. Pierwszy lot odbył się w 1988 roku, natomiast w 1993 roku maszyna weszła do produkcji seryjnej. Ił-96 jest jednym z nowocześniejszych rosyjskich samolotów pasażerskich. Maszyny tej serii służą do przewozu najwyższych władz Rosji – prezydenta i premiera.
Projekt.
Ił-96 to skrócona konstrukcja pierwszego radzieckiego samolotu szerokokadłubowego Ił-86. Oprócz tego zwiększono zasięg maszyny, czyniąc ją samolotem dalekodystansowym, oraz zastosowano nowoczesną awionikę i szklany kokpit z sześcioma kolorowymi wyświetlaczami LCD. Samolot jest przystosowany do lotów z dwuosobową załogą oraz pozwala na lądowanie w trudnych warunkach pogodowych (kategoria ILS III A). Skrzydła samolotu zakończone są wingletami, a sterowanie samolotem odbywa się za pomocą systemu Fly-by-wire. Pierwszy lot miał miejsce we wrześniu 1988 roku, a certyfikacja płatowca zakończyła się w 1992 roku. Pierwsza wersja, która weszła do użytku to Ił-96-300. Wersje rozwojowe to Ił-96M/T i Ił-96-400.
Ił-96-300 w standardowej konfiguracji dwuklasowej zabiera na pokład 262 pasażerów, w tym 18 miejsc z odstępem 54 cali (140 cm) między fotelami, pozostałe 244 miejsca z odstępem 32 cali (81 cm) w układzie 3-3-3. Możliwy jest także bardziej komfortowy układ 2-4-2. Choć cena katalogowa jednego Iła-96-300 jest około 30% niższa od popularnych zachodnich samolotów tej wielkości, to samoloty te nie są chętnie kupowane przez linie lotnicze. 
W 2006 roku w służbie cywilnej było tylko 17 samolotów Ił-96 – 6 w liniach Aerofłot, 2 w KrasAir, 3 w Domodedovo Airlines, 1 w Atlant-Soyuz Airlines, 3 w Cubana de Aviación oraz 2 w Rossiya Airlines. Linie lotnicze Aerofłot oraz Transaero zostały zwolnione z podatku od sprowadzanych samolotów z zachodu, w zamian miały zamówić kilka sztuk samolotów Ił-96. Air Zimbabwe złożyły zamówienia na 5 maszyn Ił-96, jednak po rozmowach z władzami rosyjskimi zamówienia zostały anulowane.
11 sierpnia 2009 rosyjski minister przemysłu i handlu Wiktor Christienko ogłosił, że produkcja samolotów dalekiego zasięgu Ił-96 będzie anulowana ze względu na wyniki tych maszyn odbiegające od popularnych Airbusów i Boeingów. Ponadto zakłady produkcyjne nie wprowadziły masowej produkcji, co znacznie zmniejszyłoby koszty. Samoloty towarowe Ił-96T będą nadal produkowane.
Warianty.
Ił-96-300.
Model bazowy całej serii. Wyposażony w 4 silniki turbowentylatorowe Aviadvigatel PS-90A, każdy o sile ciągu 157 kN. Prace nad tym samolotem zaczęły się w połowie lat 80. Pierwszy egzemplarz wzniósł się w powietrze 28 września 1988. Pierwszy Ił-96 wszedł do służby w 1993. Samolot zabiera na pokład 262 pasażerów, jego zasięg to około 11 000 km, który umożliwia m.in. bezpośrednie loty z Moskwy do Los Angeles. Dwa takie egzemplarze wykorzystywane są przez prezydenta Rosji. 
Wersja ze zwiększonym zasięgiem została oznaczona jako Ił-96-300V
Ił-96M.
Samolot przeznaczony na eksport. Kadłub został wydłużony o 10 m, a jego masa zwiększyła się o 15 ton. Zamontowano zachodnią awionikę, napęd stanowiły 4 silniki Pratt &amp; Whitney PW2337, każdy o ciągu 165 kN. Zabiera na pokład 312 pasażerów lub 92 tony ładunku. Jego zasięg to 10 400 km. Samolot jest porównywany do Airbusa A330-300 lub do MD-11CF, jednak jest od nich o wiele tańszy. Wyprodukowano jedynie jeden egzemplarz, maszyna nigdy nie weszła do czynnej służby cywilnej. Jednym z powodów był ograniczony dostęp do zachodniej awioniki i silników.
Ił-96T.
Wersja towarowa samolotu Ił-96M oraz Ił-96-400. Napędzana przez silniki turbowentylatorowe Aviadvigatel PS-90A.
Ił-96-400.
Oparty na kadłubie Iła-96M jednak z rosyjskimi silnikami oraz awioniką. Napędzany jest przez silniki turbowentylatorowe Aviadvigatel PS-90A1. Maksymalnie może pomieścić do 436 pasażerów. Jego zasięg w trzyklasowej konfiguracji (315 pasażerów) wynosi 10 000 km.
Operatorzy.
Stan na 2 maja 2021:

</doc>
<doc id="927023" url="https://pl.wikipedia.org/wiki?curid=927023" title="Huttrisch">
Huttrisch

Huttrisch (czytaj: "hutrisz") – dialekt języka niemieckiego, używany w społecznościach protestanckiej grupy religijnej huterytów, przede wszystkim w Stanach Zjednoczonych i Kanadzie (także w trzech osadach huteryckich w Japonii i Nigerii). Liczbę użytkowników tego dialektu ocenia się na 49 000.
Huttrisch pochodzi z dialektu południowobawarskiego, używanego w Tyrolu (obecnie niemal wymarłego w Europie). Zachował się w społecznościach huteryckich, ulegając modyfikacjom, głównie pod wpływem standardowego języka niemieckiego, który jest w tych społecznościach jedynym językiem literackim. Dzieci huteryckie uczą się "huttrisch" jako języka ojczystego, którym posługują się tylko w mowie. W szkole (obowiązkowej do 15 roku życia) uczą się języka niemieckiego, który jest językiem Biblii i literatury religijnej, a także języka angielskiego, który jest mało używany, mimo faktu przebywania huterytów od 140 lat w otoczeniu anglojęzycznym (na skutek doktrynalnego izolacjonizmu tej grupy religijnej).

</doc>
<doc id="927026" url="https://pl.wikipedia.org/wiki?curid=927026" title="Saint-Beat">
Saint-Beat



</doc>
<doc id="927027" url="https://pl.wikipedia.org/wiki?curid=927027" title="Bazyli Walicki">
Bazyli Walicki

Bazyli Walicki herbu Łada (ur. ok. 1726, zm. 28 grudnia 1802) – generał ziem rawskich w 1782 roku, generał major wojsk koronnych, wojewoda rawski w latach 1774-1789, kasztelan sochaczewski w latach 1758-1772, chorąży rawski do 1759 roku, rotmistrz Kawalerii Narodowej w latach 1777-1790, członek Sejmu Czteroletniego i zwolennik Konstytucji 3 Maja, senator, asesor Kompanii Manufaktur Uprzywilejowanej w 1769 roku.
Życiorys.
Ukończył studia we Francji, zwolennik i propagator reform, doradca i przyjaciel króla Stanisława Augusta. Elektor Stanisława Augusta Poniatowskiego w 1764 roku z województwa rawskiego, jako delegowany od Rzeczypospolitej do "pacta conventa", podpisał je. Był członkiem Komisji Dobrego Porządku Miasta Starej Warszawy w 1765 roku.
Na Sejmie Rozbiorowym 1773–1775 przystąpił do konfederacji Adama Ponińskiego, powołany do Komisji Skarbowej Koronnej. Członek konfederacji Andrzeja Mokronowskiego w 1776 roku jako komisarz z Senatu. Członek Departamentu Policji Rady Nieustającej w 1777 roku. Był członkiem konfederacji Sejmu Czteroletniego. W styczniu 1793 r. przystąpił do konfederacji targowickiej. Sejm grodzieński (1793) nominował go do Rady Nieustającej.
W małżeństwie z Rozalią Nieborską herbu Lubicz (ślub 1748 r.) miał siedmioro dzieci – dwóch synów (Józefa i Kazimierza) oraz pięć córek.
Zbudował pałac w Małej Wsi, oddany do użytku w 1786 roku. W 1776 roku założył tamże park.
W 1775 roku odznaczony Orderem Orła Białego. W 1767 roku został kawalerem Orderu Świętego Stanisława.

</doc>
<doc id="927028" url="https://pl.wikipedia.org/wiki?curid=927028" title="Barbara Carrera">
Barbara Carrera



</doc>
<doc id="927029" url="https://pl.wikipedia.org/wiki?curid=927029" title="Zygmunt Pioch">
Zygmunt Pioch

Zygmunt Pioch (ur. 30 października 1939 w Gowidlinie) – polski szachista, arcymistrz gry korespondencyjnej.
Kariera szachowa.
W latach 70. pięciokrotnie wystąpił w finałach indywidualnych mistrzostw Polski mężczyzn, najlepsze wyniki osiągając w latach 1973 w Gdyni (XVI m.) i 1974 w Zielonej Górze (XVII m.). W 1977 r. otrzymał tytuł mistrza krajowego. Wielokrotnie zajmował medalowe miejsca w mistrzostwach kraju "weteranów" (m.in. Szczecinek 2004 – II m. i Rowy 2006 – III m.) oraz w mistrzostwach Wojska Polskiego (m.in. trzykrotnie III miejsca w Kołobrzegu 2003 i 2005 oraz we Wrocławiu 2006).
Największe sukcesy osiągnął w szachach korespondencyjnych. Dwukrotnie zdobył tytuły indywidualnego mistrza Polski (w latach 1972 i 1974). W 1972 r. zdobył złoty medal w drużynowych mistrzostwach kraju, zdobywając na I szachownicy 12½ pkt w 15 partiach. Reprezentował Polskę na VIII i X olimpiadzie w latach 1972–1974 (wynik 8½ z 11 partii na V szachownicy) oraz 1982–1987 (wynik 9½ z 11 partii na I szachownicy). W 1991 r. osiągnął duży sukces, zwyciężając w memoriale Władimira Simagina i otrzymując (jako trzeci Polak w historii, po Stefanie Brzózce i Ryszardzie Skrobku) tytuł arcymistrza w szachach korespondencyjnych.

</doc>
<doc id="927031" url="https://pl.wikipedia.org/wiki?curid=927031" title="Verwaltungsgemeinschaft Aidenbach">
Verwaltungsgemeinschaft Aidenbach

Verwaltungsgemeinschaft Aidenbach – wspólnota administracyjna w Niemczech, w kraju związkowym Bawaria, w rejencji Dolna Bawaria, w regionie Donau-Wald, w powiecie Passau. Siedziba wspólnoty znajduje się w miejscowości Aidenbach.
Wspólnota administracyjna zrzesza jedną gminę targową ("Markt") oraz jedna gminę wiejską ("Gemeinde"):

</doc>
<doc id="927034" url="https://pl.wikipedia.org/wiki?curid=927034" title="Verwaltungsgemeinschaft Rotthalmünster">
Verwaltungsgemeinschaft Rotthalmünster

Verwaltungsgemeinschaft Rotthalmünster – wspólnota administracyjna w Niemczech, w kraju związkowym Bawaria, w rejencji Dolna Bawaria, w regionie Donau-Wald, w powiecie Pasawa. Siedziba wspólnoty znajduje się w miejscowości Rotthalmünster.
Wspólnota administracyjna zrzesza jedną gminę targową ("Markt") oraz jedną gminę wiejską ("Gemeinde"):

</doc>
<doc id="927036" url="https://pl.wikipedia.org/wiki?curid=927036" title="Verwaltungsgemeinschaft Tittling">
Verwaltungsgemeinschaft Tittling

Verwaltungsgemeinschaft Tittling – wspólnota administracyjna w Niemczech, w kraju związkowym Bawaria, w rejencji Dolna Bawaria, w regionie Donau-Wald, w powiecie Passau. Siedziba wspólnoty znajduje się w miejscowości Tittling.
Wspólnota administracyjna zrzesza jedną gminę targową ("Markt") oraz jedną gminę wiejską ("Gemeinde"):

</doc>
<doc id="927038" url="https://pl.wikipedia.org/wiki?curid=927038" title="Wspólnota administracyjna Ruhmannsfelden">
Wspólnota administracyjna Ruhmannsfelden

Wspólnota administracyjna Ruhmannsfelden – wspólnota administracyjna (niem. "Verwaltungsgemeinschaft") w Niemczech, w kraju związkowym Bawaria, w rejencji Dolna Bawaria, w regionie Donau-Wald, w powiecie Regen. Siedziba wspólnoty znajduje się w miejscowości Ruhmannsfelden.
Wspólnota administracyjna zrzesza jedną gminę targową "(Markt)" oraz trzy gminy wiejskie "(Gemeinde)": 

</doc>
<doc id="927039" url="https://pl.wikipedia.org/wiki?curid=927039" title="Feliks Antoni Łoś">
Feliks Antoni Łoś

Feliks Antoni Łoś herbu Dąbrowa (1737-1804) – generał lejtnant wojsk koronnych, wojewoda pomorski (1779–1790), podstoli żydaczowski w latach 1761-1779, starosta wiszeński i skarszewski, bibliofil i kolekcjoner. 
Rodzina.
Był synem Ludwika Michała - chorążego czerwonogrodzkiego, kasztelana kamienieckiego i lwowskiego, marszałka Trybunału Koronnego i rotmistrza kawalerii narodowej, senatora i kawalera orderu Orła Białego, oraz Heleny ze Skarbków - kasztelanki kalickiej. Miał brata Joachima Łosia i siostrę Urszulę Ewę Łoś.
Kariera.
W młodości przebywał za granicą. Po powrocie do kraju był starostą wiszeńskim i skarszewskim. Poseł na sejm 1761 roku z województwa bełskiego. W 1764 r., jako poseł ziemi przemyskiej podpisał elekcję Stanisława Augusta Poniatowskiego, dzięki czemu był przyjęty w poczet dygnitarzy i osób należących do otoczenia króla. Był posłem powiatu żydaczowskiego na sejm koronacyjny 1764 roku. Poseł na sejm 1766 roku z województwa podolskiego. Na sejmie w 1768 r. protestował przeciwko wywiezieniu senatorów do Kaługi. Był członkiem konfederacji Sejmu Czteroletniego.
W 1768 roku wyznaczony ze stanu rycerskiego do Asesorii Koronnej. 
4 września 1792 roku w Warszawie złożył przysięgę na wierność konfederacji targowickiej.
W 1770 r. odznaczony został orderem Św. Stanisława a w 1779 r. orderem Orła Białego.
W r. 1765 ożenił się z Marią Urszulą Moszczeńską (zmarłą w 1798 r.)- wojewodzianką inowrocławską Pałac, jaką jedną z piękniejszych rezydencji w Polsce w Narolu wybudował Antoni Feliks Łoś w latach 1776–1781. Miejscowość ta należała do Łosiów od 1753 do 1876 roku. 
Prawo do pozostałych po nim dóbr otrzymał Maurycy Łoś.(Estr., Teki Dworzaka, dod do t. XXII, I).

</doc>
<doc id="927040" url="https://pl.wikipedia.org/wiki?curid=927040" title="Reakcja Cannizzara">
Reakcja Cannizzara



</doc>
<doc id="927042" url="https://pl.wikipedia.org/wiki?curid=927042" title="KSZO">
KSZO



</doc>
<doc id="927045" url="https://pl.wikipedia.org/wiki?curid=927045" title="Wspólnota administracyjna Bad Birnbach">
Wspólnota administracyjna Bad Birnbach

Wspólnota administracyjna Bad Birnbach – wspólnota administracyjna (niem. "Verwaltungsgemeinschaft") w Niemczech, w kraju związkowym Bawaria, w rejencji Dolna Bawaria, w regionie Landshut, w powiecie Rottal-Inn. Siedziba wspólnoty znajduje się w miejscowości Bad Birnbach.
Wspólnota administracyjna zrzesza jedną gminę targową "(Markt)" oraz jedną gminę wiejską "(Gemeinde)": 

</doc>
<doc id="927048" url="https://pl.wikipedia.org/wiki?curid=927048" title="Wspólnota administracyjna Ering">
Wspólnota administracyjna Ering

Wspólnota administracyjna Ering – wspólnota administracyjna (niem. "Verwaltungsgemeinschaft") w Niemczech, w kraju związkowym Bawaria, w rejencji Dolna Bawaria, w regionie Landshut, w powiecie Rottal-Inn. Siedziba wspólnoty znajduje się w miejscowości Ering.
Wspólnota administracyjna zrzesza dwie gminy wiejskie "(Gemeinde)": 

</doc>
<doc id="927049" url="https://pl.wikipedia.org/wiki?curid=927049" title="XIII Liceum Ogólnokształcące w Szczecinie">
XIII Liceum Ogólnokształcące w Szczecinie

XIII Liceum Ogólnokształcące – szczecińska szkoła ponadpodstawowa, najlepsze liceum w Polsce w latach 2004–2010 oraz 2016–2018. Należy do Zespołu Szkół Ogólnokształcących nr 7 w Szczecinie.
Powstało w roku 1991 na mocy porozumienia Rektora Uniwersytetu Szczecińskiego i Kuratora Oświaty. W latach 2004–2010 oraz 2016–2018 zajmowało pierwsze miejsce w ogólnopolskim rankingu szkół ponadgimnazjalnych miesięcznika "Perspektywy" i dziennika "Rzeczpospolita". W rankingu „Szkoły 15-lecia” zajęło 1. miejsce. W rankingu „Ranking XX-lecia” również zajęło 1. miejsce.
Od 2011 roku patronat nad przedmiotami ścisłymi w liceum i gimnazjum sprawuje Politechnika Warszawska. Dzięki temu uczniowie m.in.:
W ramach sprawowanego od 2014 roku przez Uniwersytet Szczeciński patronatu nad XIII Liceum Ogólnokształcącym:
XIII Liceum Ogólnokształcące od 1991 roku jest członkiem Towarzystwa Szkół Twórczych, do którego należy 30 liceów z całego kraju. Celem TST, jak to zapisano w statucie, jest współdziałanie szkół w zakresie doskonalenia procesu nauczania i wychowania poprzez projektowanie, wdrażanie i upowszechnianie innowacji pedagogicznych. „Trzynastka” prowadzi m.in. Międzyszkolne Koła Matematyczne. Przy szkole (w ramach ZSO nr 7) od 1999 roku działają klasy gimnazjalne w ramach Gimnazjum nr 16 w Szczecinie, a po reformie oświaty z 2017 roku także klasy siódme i ósme, a docelowo także młodsze klasy szkoły podstawowej w ramach Szkoły Podstawowej nr 6 w Szczecinie.
Troje nauczycieli XIII Liceum Ogólnokształcącego: Marek Golka, Beata Bogdańska i Jolanta Konieczna posiada tytuł Profesora oświaty.
W 2016 roku szkoła znów znalazła się na 1. miejscu w rankingu szkół ponadgimnazjalnych miesięcznika "Perspektywy", także w roku 2017 i 2018 XIII Liceum Ogólnokształcące znalazło się na szczycie tego rankingu.
Dyrektorem w latach 1991–1996 była Elżbieta Drelich, a w 1996 roku został nim Cezary Urban.
W 2007 roku uczniowie XIII LO odkryli planetoidę 2007 TY172.

</doc>
<doc id="927051" url="https://pl.wikipedia.org/wiki?curid=927051" title="Wspólnota administracyjna Falkenberg">
Wspólnota administracyjna Falkenberg

Wspólnota administracyjna Falkenberg – wspólnota administracyjna (niem. "Verwaltungsgemeinschaft") w Niemczech, w kraju związkowym Bawaria, w rejencji Dolna Bawaria, w regionie Landshut, w powiecie Rottal-Inn. Siedziba wspólnoty znajduje się w miejscowości Falkenbergu.
Wspólnota administracyjna zrzesza trzy gminy wiejskie "(Gemeinde)": 

</doc>
<doc id="927052" url="https://pl.wikipedia.org/wiki?curid=927052" title="Kolana hamburskie">
Kolana hamburskie



</doc>
<doc id="927053" url="https://pl.wikipedia.org/wiki?curid=927053" title="Wspólnota administracyjna Massing">
Wspólnota administracyjna Massing

Wspólnota administracyjna Massing – wspólnota administracyjna (niem. "Verwaltungsgemeinschaft") w Niemczech, w kraju związkowym Bawaria, w rejencji Dolna Bawaria, w regionie Landshut, w powiecie Rottal-Inn. Siedziba wspólnoty znajduje się w miejscowości Massing.
Wspólnota administracyjna zrzesza jedną gminę targową "(MArkt)" oraz jedną gminę wiejską "(Gemeinde)": 

</doc>
<doc id="927054" url="https://pl.wikipedia.org/wiki?curid=927054" title="Andy Garcia">
Andy Garcia



</doc>
<doc id="927055" url="https://pl.wikipedia.org/wiki?curid=927055" title="Wspólnota administracyjna Tann">
Wspólnota administracyjna Tann

Wspólnota administracyjna Tann – wspólnota administracyjna (niem. "Verwaltungsgemeinschaft") w Niemczech, w kraju związkowym Bawaria, w rejencji Dolna Bawaria, w regionie Landshut, w powiecie Rottal-Inn. Siedziba wspólnoty znajduje się w miejscowości Tann.
Wspólnota administracyjna zrzesza jedną gminę targową ("Markt") oraz jedną gminę wiejską ("Gemeinde"):

</doc>
<doc id="927057" url="https://pl.wikipedia.org/wiki?curid=927057" title="Volkov Commander">
Volkov Commander

Volkov Commander – narzędziowy program komputerowy, menedżer plików pracujący w systemie operacyjnym MS-DOS (może być uruchamiany także pod Windows), wzorowany na programie Norton Commander, lecz w stosunku do swego pierwowzoru jest bardziej funkcjonalny. Napisany w asemblerze dlatego zajmuje jedynie około 64 kB pamięci dyskowej, a przez to doskonale nadawał się na dyskietkę systemową.
Przydatne cechy aplikacji to m.in.: śledzenie stanu wykorzystywania zasobów pamięci, dzielenie i łączenie plików, porównywanie zawartości katalogów, przypisywanie odpowiednich zdarzeń do określonych rozszerzeń.

</doc>
<doc id="927058" url="https://pl.wikipedia.org/wiki?curid=927058" title="Mikkel Kessler">
Mikkel Kessler

Mikkel Kessler (ur. 1 marca 1979 w Kopenhadze) – duński bokser, były zawodowy mistrz świata organizacji WBC oraz WBA w kategorii super średniej (do 168 funtów).
Kariera amatorska.
Jego kariera amatorska trwała krótko – stoczył tylko 49 pojedynków, z których 44 wygrał. W 1995 zdobył mistrzostwo Europy juniorów do lat 17.
Kariera zawodowa.
Przeszedł na zawodowstwo w 1999, wieku 19 lat. Pierwsze kilkanaście walk stoczył w kategoriach wagowych junior średniej i średniej, ale największe sukcesy zaczął odnosić w wadze super średniej.
22 listopada 2002 pokonał byłego mistrza świata w kategorii lekkiej (WBA i WBO) i super średniej (WBC), Dingaana Thobelę.
Po tej walce stoczył jeszcze cztery zwycięskie pojedynki (m.in. znokautował już w pierwszej rundzie byłego mistrza świata WBA w kategorii średniej – Julio Césara Greena), a następnie nieoczekiwanie dostał szansę zdobycia pasa mistrzowskiego WBA. Mistrz tej organizacji, Manny Siaca, miał walczyć z innym Duńczykiem, Madsem Larsenem, który jednak krótko przed walką doznał kontuzji i Kessler zastąpił go, nie mając czasu na poważne treningi przed walką. Mimo to zdobył tytuł po tym, jak Siaca nie był w stanie kontynuować pojedynku w ósmej rundzie
W 2005 stoczył tylko jedną walkę w obronie swojego tytułu, wygrywając z Anthonym Mundine. W następnym roku najpierw wygrał z Érikiem Lucasem, a następnie stoczył pojedynek unifikacyjny z Marcusem Beyerem, mistrzem organizacji WBC. Kessler zakończył pojedynek nokautem już w trzeciej rundzie.
24 marca 2007 obronił swoje dwa tytuły pokonując Librado Andrade. Walka była jednostronna (według wszystkich sędziów Duńczyk nie przegrał żadnej rundy), ale mimo olbrzymiej przewagi Duńczyka Meksykanin zdołał dotrwać do końca pojedynku. 3 listopada 2007 doszło do walki unifikacyjnej WBC, WBA i WBO z Joe Calzaghe. Kessler przegrał z Walijczykiem na punkty i stracił oba mistrzowskie tytuły.
Na ring powrócił 21 czerwca 2008 roku, nokautując w dwunastej rundzie Dimitrija Sartisona. Stawką pojedynku był wakujący tytuł mistrza świata WBA. Cztery miesiące później znokautował w trzeciej rundzie Danilo Danilo Häußlera. Dla Niemca była to ostatnia walka w karierze. 12 września 2009 roku pokonał przez techniczny nokaut w czwartej rundzie Gusmyra Perdomo.
21 listopada 2009 roku w ramach turnieju Super Six przegrał z Andre Wardem. Walka została przerwana w jedenastej rundzie, ze względu na rozcięcia na twarzy Kesslera. Sędziowie w momencie przerwania walki punktowali zwycięstwo Warda 98-92, 98-92 oraz 97-93. 24 kwietnia 2010 pokonał na punkty Carla Frocha 117-111, 115-113 i 116-112. 2 czerwca 2011 po ponad rocznej przerwie spowodowanej poważną kontuzją oka, która była powodem wycofania się z turnieju Super Six powrócił na ring stając naprzeciw francuskiego pięściarza Mehdi Bouadla i kończąc pojedynek zwycięstwem przez techniczny nokaut szóstej rundzie.
25 maja 2013 w Londynie zmierzył się z Carlem Frochem rewanżowym pojedynku. Przegrał jednogłośnie na punkty 112:116, 113:115 i 110:118. Stawką pojedynku był należący do Duńczyka tytuł mistrza WBA.

</doc>
<doc id="927069" url="https://pl.wikipedia.org/wiki?curid=927069" title="Wspólnota administracyjna Aiterhofen">
Wspólnota administracyjna Aiterhofen

Wspólnota administracyjna Aiterhofen – wspólnota administracyjna (niem. "Verwaltungsgemeinschaft") w Niemczech, w kraju związkowym Bawaria, w rejencji Dolna Bawaria, w regionie Donau-Wald, w powiecie Straubing-Bogen. Siedziba wspólnoty znajduje się w miejscowości Aiterhofen. Powstała w 1978.
Wspólnota administracyjna zrzesza dwie gminy wiejskie "(Gemeinde)": 

</doc>
<doc id="927074" url="https://pl.wikipedia.org/wiki?curid=927074" title="Wspólnota administracyjna Hunderdorf">
Wspólnota administracyjna Hunderdorf

Wspólnota administracyjna Hunderdorf – wspólnota administracyjna (niem. "Verwaltungsgemeinschaft") w Niemczech, w kraju związkowym Bawaria, w rejencji Dolna Bawaria, w regionie Donau-Wald, w powiecie Straubing-Bogen. Siedziba wspólnoty znajduje się w miejscowości Hunderdorf. Powstała w 1978.
Wspólnota administracyjna zrzesza trzy gminy wiejskie "(Gemeinde)": 

</doc>
<doc id="927076" url="https://pl.wikipedia.org/wiki?curid=927076" title="Wspólnota administracyjna Mitterfels">
Wspólnota administracyjna Mitterfels

Wspólnota administracyjna Mitterfels – wspólnota administracyjna (niem. "Verwaltungsgemeinschaft") w Niemczech, w kraju związkowym Bawaria, w rejencji Dolna Bawaria, w regionie Donau-Wald, w powiecie Straubing-Bogen. Siedziba wspólnoty znajduje się w miejscowości Mitterfels. Powstała w 1978.
Wspólnota administracyjna zrzesza jedną gminę targową "(Markt)" oraz trzy gminy wiejskie "(Gemeinde)": 

</doc>
<doc id="927078" url="https://pl.wikipedia.org/wiki?curid=927078" title="Wspólnota administracyjna Rain (powiat Straubing-Bogen)">
Wspólnota administracyjna Rain (powiat Straubing-Bogen)

Wspólnota administracyjna Rain – wspólnota administracyjna (niem. "Verwaltungsgemeinschaft") w Niemczech, w kraju związkowym Bawaria, w rejencji Dolna Bawaria, w regionie Donau-Wald, w powiecie Straubing-Bogen. Siedziba wspólnoty znajduje się w miejscowości Rain.
Wspólnota administracyjna zrzesza cztery gminy wiejskie "(Gemeinde)": 

</doc>
<doc id="927079" url="https://pl.wikipedia.org/wiki?curid=927079" title="Wspólnota administracyjna Schwarzach">
Wspólnota administracyjna Schwarzach

Wspólnota administracyjna Schwarzach – wspólnota administracyjna (niem. "Verwaltungsgemeinschaft") w Niemczech, w kraju związkowym Bawaria, w rejencji Dolna Bawaria, w regionie Donau-Wald, w powiecie Straubing-Bogen. Siedziba wspólnoty znajduje się w miejscowości Schwarzach. Powstała w 1978.
Wspólnota administracyjna zrzesza jedną gminę targową "(Markt)" oraz trzy gminy wiejskie "(Gemeinde)": 

</doc>
<doc id="927080" url="https://pl.wikipedia.org/wiki?curid=927080" title="Wspólnota administracyjna Stallwang">
Wspólnota administracyjna Stallwang

Wspólnota administracyjna Stallwang – wspólnota administracyjna (niem. "Verwaltungsgemeinschaft") w Niemczech, w kraju związkowym Bawaria, w rejencji Dolna Bawaria, w regionie Donau-Wald, w powiecie Straubing-Bogen. Siedziba wspólnoty znajduje się w miejscowości Stallwang. Powstała w 1978.
Wspólnota administracyjna zrzesza trzy gminy wiejskie "(Gemeinde)": 

</doc>
<doc id="927083" url="https://pl.wikipedia.org/wiki?curid=927083" title="Wspólnota administracyjna Straßkirchen">
Wspólnota administracyjna Straßkirchen

Wspólnota administracyjna Straßkirchen – wspólnota administracyjna (niem. "Verwaltungsgemeinschaft") w Niemczech, w kraju związkowym Bawaria, w rejencji Dolna Bawaria, w regionie Donau-Wald, w powiecie Straubing-Bogen. Siedziba wspólnoty znajduje się w miejscowości Straßkirchen. Powstała w 1978.
Wspólnota administracyjna zrzesza dwie gminy wiejskie "(Gemeinde)": 

</doc>
<doc id="927086" url="https://pl.wikipedia.org/wiki?curid=927086" title="Hendrik van Gent">
Hendrik van Gent

Hendrik van Gent (ur. 1900, zm. 29 marca 1947) – astronom holenderski. W 1928 przeprowadził się do Południowej Afryki, by prowadzić obserwacje południowej części nieba z Union Observatory w Johannesburgu. Jest odkrywcą 39 planetoid. Odkrył trzy komety jednopojawieniowe: C/1941 K1 (van Gent), C/1943 W1 (van Gent-Peltier-Daimaca) oraz C/1944 K2 (van Gent). Prowadził także obserwacje gwiazd. Zmarł na atak serca w Amsterdamie, gdy odwiedzał ojczystą Holandię. Jego imieniem nazwano krater księżycowy Van Gent, położony na niewidocznej z Ziemi stronie Księżyca, oraz planetoidę (1666) van Gent.

</doc>
<doc id="927091" url="https://pl.wikipedia.org/wiki?curid=927091" title="SN 2006gy">
SN 2006gy

 
SN 2006gy – druga co do jasności supernowa spośród odkrytych do tej pory (zgodnie z obliczeniami Roberta Quimby'ego SN 2005ap osiągnęła wyższą jasność absolutną). Rozbłysła w galaktyce NGC 1260 w gwiazdozbiorze Perseusza. Odkryli ją uczestnicy projektu Texas Supernova Search. Najprawdopodobniej jest supernową typu "pair instability", możliwe jest także, że była to nowa kwarkowa.
Odkrycie.
SN 2006gy została wykryta 18 września 2006 przez automatyczny teleskop optyczny pracujący w ramach projektu Texas Supernova Search. Przez 70 dni powoli zwiększała swoją jasność, osiągając ostatecznie wartość około 10-krotnie wyższą niż galaktyka, w której rozbłysła (czyli 50 miliardów razy wyższą od Słońca). Jej maksymalna jasność absolutna wyniosła około -22. Potem rozpoczęła powolne wygasanie.
Niezwykła jasność.
Jasność maksymalna, powolny jej wzrost i spadek i całkowita ilość energii wypromieniowanej przez supernową powodują, że nie daje się ona sklasyfikować do żadnego ze znanych do tej pory typów. Jedna z możliwych interpretacji zakłada, że SN 2006gy eksplodowała wewnątrz gęstej chmury gazu. Pozostałości gwiazdy zderzałyby się z gazem, wytwarzając falę uderzeniową, przetwarzającą energię wybuchu na światło.
Kolejne obserwacje przeprowadzone przy użyciu teleskopów optycznych w Kalifornii i na Hawajach wykazały, że pozostałości po gwieździe poruszają się z prędkością bliską prędkości światła w próżni ku otaczającej gwiazdę chmurze oddalającej się z szybkością 700 tys. km/h. Chmura została prawdopodobnie wyrzucona przez gwiazdę przed eksplozją.
Dane pozyskane przez teleskop kosmiczny Chandra 56 dni po wybuchu, pokazały, że SN 2006gy jest stosunkowo słabym źródłem promieni X. Pomimo zderzeń pozostałości supernowej z otaczającą chmurą, jest ona zbyt rzadka, aby wyjaśnić obserwowaną jasność SN 2006gy.
Inne możliwe wyjaśnienie zakłada, że w wyniku wybuchu powstała duża ilość radioaktywnego izotopu niklu 56Ni. Jego rozpad, m.in. do kobaltu, mógłby dostarczyć pozostałościom po gwieździe dostateczną ilość energii, aby na kilka miesięcy podwyższyć jasność supernowej. Sytuacja taka zdarza się, gdy biały karzeł o masie maksymalnie 1,4 masy Słońca staje się niestabilny i zostaje rozerwany przez wybuch termojądrowy, w wyniku którego powstaje, obok innych pierwiastków ciężkich, radioaktywny nikiel, w ilości rzędu ułamka masy Słońca. Aby osiągnąć niezwykłą jasność SN 2006gy potrzeba jednak około 50-krotnie większej ilości 56Ni, co wyklucza, aby jej przodek był białym karłem, którego masa wynosiłaby maksymalnie 1,4 M☉.
Nowa droga ewolucji gwiazd.
Pięćdziesięciokrotnie większa masa przodka również nie rozwiązuje problemu. Obliczenia teoretyczne wskazują, że gwiazdy o masie ok. 40 M☉ i wyższej zapadają się bezpośrednio do czarnej dziury z pominięciem eksplozji supernowej.

</doc>
<doc id="927096" url="https://pl.wikipedia.org/wiki?curid=927096" title="Kasr as-Souk">
Kasr as-Souk



</doc>
<doc id="927098" url="https://pl.wikipedia.org/wiki?curid=927098" title="Urobor">
Urobor



</doc>
<doc id="927099" url="https://pl.wikipedia.org/wiki?curid=927099" title="Kasr as-Suk">
Kasr as-Suk



</doc>
<doc id="927100" url="https://pl.wikipedia.org/wiki?curid=927100" title="Antonín Cyril Stojan">
Antonín Cyril Stojan

ThDr. Antonín Cyril Stojan (ur. 22 maja 1851 w Beňovie, zm. 29 września 1923 w Ołomuńcu) – czeski duchowny i polityk, 10. arcybiskup ołomuniecki i metropolita morawski (1921–1923), Sługa Boży Kościoła katolickiego.

</doc>
<doc id="927106" url="https://pl.wikipedia.org/wiki?curid=927106" title="Budy-Folwark">
Budy-Folwark

Budy-Folwark – część wsi Budy w Polsce położona w województwie wielkopolskim, w powiecie złotowskim, w gminie Jastrowie.
W latach 1975–1998 miejscowość administracyjnie należała do województwa pilskiego.

</doc>
<doc id="927107" url="https://pl.wikipedia.org/wiki?curid=927107" title="Tymoteusz Ortym">
Tymoteusz Ortym

Tymoteusz Ortym, Tymoteusz Ortym-Prokulski (właśc. Tymoteusz Prokulski) (ur. 29 września 1898 w Skierniewicach, zm. 15 maja 1963 w USA) – polski reżyser, konferansjer i impresario teatralny, twórca polskiego teatru dla dzieci, autor piosenek i utworów scenicznych.
Życiorys.
Urodził się 29 września 1898 w Skierniewicach w rodzinie Stanisława Prokulskiego i Janiny z Adamowskich. Naukę na poziomie szkoły średniej odbywał w gimnazjach we Lwowie i Petersburgu, natomiast na poziomie szkoły wyższej kontynuował na uniwersytecie w Kijowie. Jako aktor debiutował w 1916 w zespole operetki i farsy w polskim „Ogniwie” w Kijowie. W sezonie 1917/1918 występował w kijowskim Teatrze Polskim. Do Polski wrócił w lipcu 1921. Był twórcą teatru dla dzieci w Polsce i autorem kilkudziesięciu baśni scenicznych, które grano na wielu scenach teatralnych. Spod jego pióra wyszły m.in. teksty piosenek "Serce" (z frazą "Serce to najpiękniejsze słowo świata"; polski tekst do piosenki z filmu "Świat się śmieje" Grigorija Aleksandrowa) oraz "W maleńkiej kawiarence" (muz. Fred Raymond) z repertuaru Mieczysława Wojnickiego. Pseudonimy Makors, Meteor, Tym-Ortym. Od 1929 działał też jako organizator, kierownik, autor tekstów, konferansjer zespołów kabaretowych i teatralnych.
Zarządzeniem z dnia 19 kwietnia 1937 został mu nadany Srebrny Krzyż Zasługi.
Zmarł 15 maja 1963 na terytorium Stanów Zjednoczonych.

</doc>
<doc id="927108" url="https://pl.wikipedia.org/wiki?curid=927108" title="2 Pułk Kolejowy">
2 Pułk Kolejowy

2 Pułk Kolejowy (2 Pułk Mostów Kolejowych) - oddział Zgrupowania Wojsk Kolejowych i Drogowych Sił Zbrojnych PRL.
Historia pułku.
15 czerwca 1957 w Przemyślu 3 Batalion Wojsk Kolejowych przeformowany został w 2 Pułk Kolejowy. Jednostkę tworzyło 121 oficerów i podoficerów, 896 żołnierzy służby zasadniczej i 8 pracowników cywilnych. Pułk zajmował się m.in. budową leśnej kolei wąskotorowej w Bieszczadach. W styczniu 1960 przeniesiony do Inowrocławia. Pod koniec lat 80. XX wieku 2 Pułk Mostów Kolejowych przeformowany został w 2 Wojskowe Zakłady Budownictwa Kolejowego. Do 31 października 1990 zakłady przeformowane zostały w 2 Pułk Mostów Kolejowych. 15 sierpnia 1995 oddział przeformowany został w 2 Inowrocławski Pułk Komunikacyjny im. gen. Jakuba Jasińskiego.
Żołnierze pułku.
Pułkiem dowodzili:

</doc>
<doc id="927111" url="https://pl.wikipedia.org/wiki?curid=927111" title="Drzewiec (powiat złotowski)">
Drzewiec (powiat złotowski)

Drzewiec – osada leśna w Polsce położona w województwie wielkopolskim, w powiecie złotowskim, w gminie Jastrowie.
W latach 1975–1998 miejscowość administracyjnie należała do województwa pilskiego.

</doc>
<doc id="927112" url="https://pl.wikipedia.org/wiki?curid=927112" title="Udżda">
Udżda



</doc>
<doc id="927113" url="https://pl.wikipedia.org/wiki?curid=927113" title="Demjan Korotczenko">
Demjan Korotczenko

Demjan Serhijowycz Korotczenko, ukr. Дем'ян Сергійович Коротченко (ur. we wsi Pohribky w guberni czernihowskiej, zm. 7 kwietnia 1969 w Kijowie) – radziecki działacz komunistyczny, premier USRR.
Życiorys.
Do partii komunistycznej wstąpił w 1918. W latach 1919–1920 był komisarzem Armii Czerwonej. W latach 30. przewodniczył wielu rejonowym komitetom partii. Od 19 lutego 1938 do 28 lipca 1939 był przewodniczącym Rady Komisarzy Ludowych USRR.
W czasie II wojny światowej był organizatorem komunistycznego ruchu partyzanckiego na Ukrainie.
W latach 1947–1954 był przewodniczącym Rady Ministrów USRR.

</doc>
<doc id="927114" url="https://pl.wikipedia.org/wiki?curid=927114" title="Piaski (powiat złotowski)">
Piaski (powiat złotowski)

Piaski – osada leśna w Polsce położona w województwie wielkopolskim, w powiecie złotowskim, w gminie Jastrowie, na Pojezierzu Wałeckim, pomiędzy jeziorami Trzebieszki i Krąpsko Łękawe.
W latach 1975–1998 miejscowość administracyjnie należała do województwa pilskiego.
Zobacz też: Piaski

</doc>
<doc id="927115" url="https://pl.wikipedia.org/wiki?curid=927115" title="Sypniewko-Folwark">
Sypniewko-Folwark

Sypniewko-Folwark – osada w Polsce położona w województwie wielkopolskim, w powiecie złotowskim, w gminie Jastrowie.
W latach 1975–1998 miejscowość administracyjnie należała do województwa pilskiego.

</doc>
<doc id="927116" url="https://pl.wikipedia.org/wiki?curid=927116" title="Przejście graniczne Terespol-Brześć (drogowe)">
Przejście graniczne Terespol-Brześć (drogowe)

Przejście graniczne Terespol-Brześć – polsko-białoruskie drogowe przejście graniczne położone w województwie lubelskim, w powiecie bialskim, w gminie Terespol, w miejscowości Terespol.
Opis.
Przejście graniczne Terespol-Brześć. Czynne jest przez całą dobę. Dopuszczony jest ruch osobowy i towarowy pojazdami o dopuszczalnej masie całkowitej do 3,5 tony bez względu na ich obywatelstwo lub przynależność państwową oraz mały ruch graniczny.
Do przejścia granicznego dochodzi od polskiej strony droga krajowa nr 2 (przed 1985 rokiem droga międzynarodowa E8), a od białoruskiej droga lokalna.
Odprawa graniczna dokonywana jest na 18 pasach ruchu:
Podmioty odpowiedzialne.
Podmioty odpowiedzialne za dokonywanie kontroli osób, towarów i pojazdów przekraczających granicę:
Administracja przejścia:
Powierzchnia terenu w zasięgu terytorialnym przejścia granicznego: 10,10 ha (w tym odcinek drogi krajowej nr 2 – od szlabanu wyjazdowego do granicy państwa).
Stanowiska odpraw, miejsca postojowe.
Potokowa organizacja ruchu – kontrola graniczna i celna osób i pojazdów odbywa się na pasach odpraw:
Na płycie północnej (wjazdowej do RP) są dwa pasy , usytuowane przy osi przejścia.
Łączna liczba stanowisk kontrolerskich w pawilonach kontroli paszportowo–celnej przy pasach odpraw – 80 (po 40 dla obu służb).
Przejścia graniczne polsko-radzieckie.
W okresie istnienia Związku Radzieckiego funkcjonowało w tym miejscu drogowe przejście graniczne Terespol, będące jednym z dwóch na całej polsko-radzieckiej granicy. Dopuszczony był ruch osobowy i towarowy. Czynne było przez cały rok w godz. 7.00–21.00 (lata 60. XX w.). Od 1972 roku czynne już od 1 maja do 30 października całą dobę, od 31 października do 30 kwietnia w godz. 7.00–21.00, a od 20 lutego 1979 r. codziennie przez całą dobę. Dopuszczony był ruch osobowy i towarowy. Od 24 stycznia 1986 r. rozszerzono o uproszczony ruch graniczny na podstawie przepustek. Kontrolę graniczną osób, towarów oraz pociągów wykonywała Graniczna Placówka Kontrolna Terespol.
W październiku 1945 roku na granicy polsko-radzieckiej, w ramach tworzących się Wojsk Ochrony Pogranicza utworzono Przejściowy Punkt Kontrolny Terespol (PPK Terespol) – drogowy III kategorii, przy szosie Biała Podlaska–Brześć–Kobryń.

</doc>
<doc id="927117" url="https://pl.wikipedia.org/wiki?curid=927117" title="Sypniewo-Kolonia">
Sypniewo-Kolonia

Sypniewo-Kolonia – część wsi Sypniewo w Polsce położona w województwie wielkopolskim, w powiecie złotowskim, w gminie Jastrowie.
W latach 1975–1998 miejscowość administracyjnie należała do województwa pilskiego.

</doc>
<doc id="927119" url="https://pl.wikipedia.org/wiki?curid=927119" title="Trzebieszki">
Trzebieszki

1 jezioro w Polsce:
1 miejscowość w Polsce:

</doc>
<doc id="927125" url="https://pl.wikipedia.org/wiki?curid=927125" title="Trzebieszki (województwo wielkopolskie)">
Trzebieszki (województwo wielkopolskie)

Trzebieszki – osada w Polsce położona w województwie wielkopolskim, w powiecie złotowskim, w gminie Jastrowie, na Pojezierzu Wałeckim, pomiędzy jeziorami Krąpsko Długie i Trzebieszki, przy trasie drogi krajowej nr 22.
W latach 1975–1998 miejscowość administracyjnie należała do województwa pilskiego.

</doc>
<doc id="927127" url="https://pl.wikipedia.org/wiki?curid=927127" title="Przejście graniczne Terespol-Brześć">
Przejście graniczne Terespol-Brześć



</doc>
<doc id="927132" url="https://pl.wikipedia.org/wiki?curid=927132" title="Odmowa odbycia służby wojskowej">
Odmowa odbycia służby wojskowej

Odmowa odbycia służby wojskowej – jedno z podstawowych praw człowieka (wolność sumienia i wyznania). Odmawiającego odbycia obowiązkowej służby wojskowej z powodów religijnych, moralnych lub etycznych nazywa się obdżektorem.
Tło historyczne.
Odmowa pełnienia służby wojskowej, pochodzącej z obowiązkowego poboru, występowała w wielu społeczeństwach i kulturach. Podstawa ze względu na przekonania poświadczona została już w Cesarstwie Rzymskim. Żydzi odmawiali służby w armii, ponieważ zakładała ona złożenie przysięgi, w której uznana była boskość cezara. Również pierwsi chrześcijanie odmawiali służby wojskowej powołując się na ewangeliczne zasady miłości, nakazy miłowania nieprzyjaciół. W Europie odmowa służby wojskowej występuje zwłaszcza od XVI wieku, w związku z rozwojem protestanckich grup religijnych, głoszących bezwarunkowy pacyfizm (tzw. pacyfizm chrześcijański) (np. mennonici, bracia polscy, amisze, huteryci, szwenkfeldyści, tzw. Kościoły pacyfistyczne). Kolejny impuls do rozwoju tej formy obywatelskiego nieposłuszeństwa dało oświecenie i rozwój pojęcia praw człowieka.
W Azji (współcześnie na wszystkich kontynentach) idee pacyfizmu głoszą takie religie jak hinduizm i buddyzm (które doktrynalnie ograniczają uczestnictwo w wojnie tylko do wydzielonych grup ludności i potępiają odbieranie życia i wszelką przemoc).
W Europie od wieków dominował negatywny stosunek do osób odmawiających służby wojskowej (poza duchownymi); określano ich mianem „zdrajców” i „tchórzy”. Regułą było surowe represjonowanie takich osób, stosowanie kary śmierci, więzienia i tortur. Państwa europejskie zmuszały do emigracji (głównie do Stanów Zjednoczonych) te grupy religijne, które głosiły pacyfizm. W rezultacie obecnie większość takich grup wyznaniowych występuje w Europie w stopniu marginalnym.
Na świecie dopiero w XX wieku nastąpiło prawne uznanie odmowy odbycia służby wojskowej jako jednego z podstawowych praw człowieka (wolność sumienia i wyznania). Komisja Praw Człowieka ONZ wezwała w rezolucjach z 1987 i 1989 roku do powszechnego uznania prawa do odmowy służby wojskowej ze względów sumienia. Parlament Europejski w rezolucji z 1989 roku wezwał do zagwarantowania poborowym takiego prawa ze względów sumienia i uznania, że indywidualne motywacje poborowego powinny wystarczyć do uzyskania odpowiedniego statusu. Komitet Ministrów Rady Europy w 1987 roku wydał zalecenia dla państw członkowskich Rady Europy, zawierające zasady i reguły, które stanowią punkt odniesienia dla rozwiązań legislacyjnych w państwach członkowskich.
Jedną z największych grup religijnych, konsekwentnie odmawiających pełnienia służby wojskowej są Świadkowie Jehowy. Z tego powodu w czterech krajach (Erytrea, Singapur, Tadżykistan, Turkmenistan) są skazywani na karę pozbawienia wolności. Równocześnie w większości krajów świata podyktowana sumieniem odmowa służby wojskowej jest uznawana jako wystarczający powód do niepowoływania do tej służby, a odmawiający jej nie są karani. W krajach tych na mocy ustawodawstwa zazwyczaj albo obowiązuje zawodowa służba wojskowa albo wprowadzono alternatywną służbę cywilną, której podlegają Świadkowie Jehowy.
Sytuacja współczesna.
Mimo faktu, że organizacje międzynarodowe (ONZ, Rada Europy) popierają prawo do odmowy służby wojskowej z powodów światopoglądowych, jako jedno z praw człowieka, to prawo to ciągle nie jest uznawane w wielu krajach. Na około 100 państw z obowiązkową służbą wojskową zaledwie 30 uznaje prawo do odmowy odbycia tej służby (z tego 25 państw europejskich). W Europie tylko Grecja, Cypr, Turcja, Rosja i Finlandia nie mają prawnych regulacji tego problemu na czas wojny. Niemcy uznają prawo do odmowy służby wojskowej za prawo konstytucyjne. Obecnie obserwuje się w Europie stały wzrost liczby osób (tzw. obdżektorów), odmawiających służby wojskowej (np. w Niemczech z 1% do prawie 50% w 2003 roku).
Kraje pozaeuropejskie, przede wszystkim te znajdujące się w stanie wojny surowo karzą osoby odmawiające służby wojskowej.
Polska.
 Sytuacja nie uległa zmianie w okresie międzywojennym, a także w PRL, która przymusowo wcielała do wojska lub karała więzieniem wszystkich mężczyzn, domagających się zwolnienia ze służby wojskowej z powodów religijnych lub światopoglądowych (z wyjątkiem duchownych, przede wszystkim wyświęconych księży katolickich, jednocześnie jednak do Ludowego Wojska Polskiego wcielano kleryków). W drugiej połowie lat 80. XX w. osoby odmawiające odbycia służby wojskowej współtworzyły Ruch Wolność i Pokój. Co roku ze względu na odmowę pełnienia służby wojskowej kary więzienia odbywało około 300–350 Świadków Jehowy w Polsce. Wyroki skazujące związane z odmową pełnienia służby w wojsku zaprzestano wydawać w Polsce w 1988 roku.
Złagodzenie tej postawy nastąpiło w III Rzeczypospolitej, która uznaje prawo niektórych osób do odmawiania służby wojskowej głównie z powodów religijnych; są to przede wszystkim wyznawcy skrajnie pacyfistycznych grup religijnych: Hare Kryszna, buddyści zen i Świadkowie Jehowy (problematyczne jest uznawanie odmowy, pochodzącej od osób innych wyznań), a także osoby o poglądach pacyfistycznych. W Polsce prawo do odmowy odbycia służby wojskowej jest prawem konstytucyjnym. Wynika bezpośrednio z art. 85 ust. 3 Konstytucji RP stanowiącego, że osoba, której przekonania religijne nie pozwalają na służbę wojskową kierowana jest do odbycia obowiązkowej służby zastępczej.
Po zawieszeniu obowiązkowego poboru wystarczy ustna odmowa odbycia służby wojskowej przed komisją poborową. Poborowy zostaje wtedy z urzędu przeniesiony do rezerwy.
Armenia.
Armenia uznaje prawo do odmowy służby wojskowej. Po wyrokach Europejskiego Trybunału Praw Człowieka w roku 2011 i 2012 została wprowadzona alternatywna służba cywilna, głównie dla obdżektorów będących Świadkami Jehowy. 5 grudnia 2019 roku Europejski Trybunał Praw Człowieka jednomyślnie orzekł na korzyść 22 Świadków Jehowy z Armenii, których niesłusznie skazano w 2012 roku za uchylanie się od obowiązkowej służby wojskowej. Przyznał im łącznie ponad 242 000 euro odszkodowania.
Azerbejdżan.
Azerbejdżan nie uznaje odmowy służby wojskowej z powodów religijnych czy etycznych. Taka odmowa karana jest zawsze więzieniem. W 2001 roku Azerbejdżan przystąpił do Rady Europy, zobowiązując się do wprowadzenia od stycznia 2003 roku cywilnej służby zastępczej dla osób odmawiających odbywania służby wojskowej ze względów religijnych. Mimo to Świadkowie Jehowy w Azerbejdżanie nadal są skazywani z tego powodu na podstawie kodeksu karnego, przewidującego w takiej sytuacji karę pozbawienia wolności do lat 2. Przypadki takie mają miejsce, pomimo tego że możliwość odbywania służby zastępczej przewiduje artykuł 76. Konstytucji Azerbejdżanu. 6 lipca 2018 roku Sąd Rejonowy w Bərdə skazał Emila Mehdijewa na rok więzienia w zawieszeniu za uchylanie się od służby wojskowej. Skazany nie został pozbawiony wolności lecz nie może zmieniać miejsca zamieszkania ani wyjeżdżać z Azerbejdżanu. 17 października 2019 roku Europejski Trybunał Praw Człowieka wydał orzeczenie stwierdzające, że wyznawcy w Azerbejdżanie, którzy kierując się sumieniem odmawiają odbycia służby wojskowej, nie powinni być karani. Orzeczenie to potwierdza, że karanie obdżektorów stanowi naruszenie wolności sumienia, myśli i wyznania. 30 maja 2022 roku Rojal Karimow odmówił służby wojskowej i poprosił o przydzielenie mu alternatywnej służby cywilnej. Jego prośba została odrzucona. 25 lipca 2022 roku został aresztowany przez władze. 22 września 2022 roku Sąd Rejonowy w Goranboy skazał 22-letniego Świadka Jehowy Sejmura Mammadowa na dziewięć miesięcy za odmowę obowiązkowej służby wojskowej ze względu na sumienie. 12 grudnia 2022 roku Rojal Karimow i Sejmur Mammadow zostali zwolnieni z aresztu.
Belgia.
Belgia przyznała obdżektorom możliwość odbycia służby zastępczej dopiero w 1963 roku. W 1994 roku zniesiono przymusowy pobór do wojska
Białoruś.
Na Białorusi do 2010 roku ze względu na brak zastępczej służby wojskowej tamtejsi Świadkowie Jehowy skazywani byli przez sądy na wysokie grzywny. Chociaż konstytucja kraju gwarantuje prawo wyboru alternatywnej służby cywilnej, nie ma dotąd żadnych przepisów regulujących tę kwestię. W połowie marca tego samego roku "Sąd Najwyższy" rozpoczął anulowanie wcześniejszych kar grzywny.
Bułgaria.
W Bułgarii w roku 2001 zwolniono jako obdżektorów tamtejszych Świadków Jehowy z obowiązku odbywania służby wojskowej. Alternatywą jest służba cywilna, podlegająca administracji cywilnej.
Czechy.
W 1999 roku czeski Trybunał Konstytucyjny w Brnie wydał orzeczenie, stwierdzające, że nie można dwa razy skazywać tej samej osoby za zgodną z jej sumieniem odmowę pełnienia służby wojskowej. Do tej zmiany w czeskim prawie przyczyniła się neutralna postawa Świadków Jehowy w Czechach, odmawiających pełnienia służby wojskowej. Od maja 2017 roku Sąd Najwyższy Republiki Czeskiej anulował wyroki skazujące 45 Świadków Jehowy, którzy w czasach komunizmu odmówili odbycia służby wojskowej.
Erytrea.
Erytrea nie uznaje prawa do odmowy służby wojskowej. Przed wprowadzeniem obowiązkowej służby wojskowej władze Erytrei umożliwiały odbycie cywilnej służby zastępczej. W przeszłości skorzystało z tego wielu Świadków Jehowy. Władze wydawały im wtedy „Zaświadczenie o odbyciu służby na rzecz kraju” i często chwaliły ich za wykonaną pracę. Jednak na podstawie dekretu prezydenta siły bezpieczeństwa prześladują, więżą i torturują Świadków Jehowy, żeby skłonić ich do wyrzeczenia się wiary. Do kwietnia 2021 roku w więzieniach przebywało 20 obdżektorów będących Świadkami Jehowy.
Finlandia.
Finlandia uznaje prawo do odmowy oraz do służby zastępczej tylko w okresie pokoju od 1931 roku. W praktyce często było ono nierespektowane. Na skutek egzekucji pacyfisty (Arndt Pekurinen), dodatkowo zagwarantowane w 1941. Brak gwarancji prawnych w przypadku wojny. Około 10% poborowych wybiera służbę zastępczą. Aż do 1987 roku, ze względu na odmowę pełnienia służby wojskowej Świadków Jehowy w Finlandii skazywano na kary więzienia. Na początku lat 60. XX wieku wydawano wyroki 27 miesięcy więzienia. W 1987 roku weszła w życie ustawa o obowiązku odbycia służby wojskowej. Młodzi ochrzczeni mężczyźni dostawali trzy lata odroczenia lub odłożenia służby, dopóki nie zostali z niej całkowicie zwolnieni. W kwietniu 2019 roku prawo to zostało uchylone, a władze proponują młodym Świadkom Jehowy cywilną służbę zastępczą, którą ze względu na sumienie mogą, ale nie muszą przyjąć.
Francja.
Francja przyznała obdżektorom prawo do odbywania służby zastępczej dopiero w 1963. Od 2001 zniesiono przymusowy pobór do wojska.
Górski Karabach.
Górski Karabach nie uznaje prawa do odmowy służby wojskowej. Obdżektorów będących Świadkami Jehowy w Górskim Karbachu karano pobytem w więzieniu.
Grecja.
W 1992 roku przekształcono obóz wojskowy w Sindos w Grecji na więzienie przeznaczone wyłącznie dla Świadków Jehowy odmawiających pełnienia służby wojskowej. W roku 1997 wprowadzono alternatywną zastępczą służbę cywilną dla osób uchylających się od pełnienia służby wojskowej ze względów sumienia. Obecnie (2022 rok) z tego prawa korzysta około 100 Świadków Jehowy. W 1998 roku zaprzestano skazywania Świadków Jehowy w Grecji z tego powodu. Do tego czasu za swoją neutralną postawę kary więzienia otrzymało w sumie 3788 Świadków Jehowy.
Hiszpania.
W Hiszpanii prawo do odmowy zagwarantowane konstytucyjnie w 1978. Tzw. "insumisos" są kierowani do służby zastępczej. Od roku 1937 kilkunastu młodych Świadków Jehowy w Hiszpanii zostało aresztowanych, ponieważ odmówili służby wojskowej w oddziałach militarnych gen. Franco. Niektórzy z nich zostali skazani na śmierć. Pierwszym z nich był Antonio Gargallo, który w roku 1937 został zastrzelony w Saragossie.
Kirgistan.
Kirgistan uznaje prawo do odmowy służby wojskowej. Istnieje alternatywna służba cywilna. 29 czerwca 2015 roku wprowadzono poprawki do przepisów dotyczących służby wojskowej, zapewniając osobom odmawiającym jej ze względu na sumienie możliwość podjęcia służby alternatywnej, która nie podlega kontroli wojskowej.
Korea Południowa.
Począwszy od 1953 ponad 18 000 młodych Świadków Jehowy w Korei Południowej odbyło w więzieniach karę 2 lat pozbawienia wolności za odmowę pełnienia służby wojskowej, podyktowaną sumieniem (średnio każdego miesiąca do 2018 roku 70 z nich było wtrącanych do więzień. "Trybunał Konstytucyjny Korei" i "Koreańska Krajowa Komisja Praw Człowieka" ("NHRC") wezwały rząd do stworzenia zastępczej służby cywilnej. Kwestia ta była rozpatrywana przez koreański "Trybunał Konstytucyjny" 11 listopada 2010, który stwierdził, że kierowanie osób uchylających się od ćwiczeń wojskowych sił rezerwy oraz służby wojskowej, narusza ich wolność sumienia. Rozprawy w "Sądzie Konstytucyjnym" w Seulu i 488 przypadków skarg, wniesionych do Komisji Praw Człowieka ONZ (UHRC), (która stwierdziła, że Republika Korei Południowej naruszyła zobowiązania, wynikające z 18 artykułu "Międzynarodowego Paktu Praw Obywatelskich i Politycznych") doprowadziły do tego, że 24 marca 2011 komisja UNHRC orzekła po raz trzeci, że Korea Południowa pogwałciła zapis "ICCPR", aresztując osoby, postępujące zgodnie ze swoim sumieniem. Pomimo tego międzynarodowego uznania praw osób, uchylających się od służby wojskowej ze względu na sprzeciw sumienia, orzeczenie koreańskiego "Sądu Najwyższego" z 30 sierpnia 2011 pozwalało na (jako niesprzeczne z Konstytucją) dalsze więzienie koreańskich obywateli, odmawiających pełnienia służby wojskowej ze względu na sprzeciw sumienia. 25 października 2012 "Komisja Praw Człowieka ONZ" orzekła, „"że Korea Południowa pogwałciła prawa 388 Świadków Jehowy, którzy ze względu na sumienie odmówili pełnienia służby wojskowej, i musi zrekompensować im poniesione szkody"”. W 2014 roku na podstawie wniosków płynących ze spotkania w grudniu 2012 pomiędzy przedstawicielami koreańskich Świadków Jehowy i przedstawicielami koreańskiej służby więziennej postanowiono odseparować Świadków uwięzionych za neutralność od więźniów skazanych za morderstwa i udział w gangach. Ponad 70% uwięzionych Świadków zostało oddzielonych od więźniów skazanych za poważne przestępstwa i umieszczonych razem z innymi Świadkami Jehowy. W 2013 roku wydano również broszurę zwracającą uwagę na nieuznawanie przez rząd koreański prawa do podyktowanej sumieniem odmowy służby wojskowej. 14 stycznia 2015 roku "Komitet Praw Człowieka ONZ" uznał Koreę Południową za winną niesprawiedliwego uwięzienia 50 osób odmawiających służby wojskowej ze względu na sumienie. 1 listopada 2018 roku Sąd Najwyższy Korei Południowej postanowił, że podyktowana sumieniem odmowa służby wojskowej ze względów religijnych nie jest przestępstwem, lecz stanowi „uzasadnioną podstawę” niewyrażenia zgody na powołanie do wojska. To orzeczenie sądu najwyższej instancji umożliwiało uznanie za niewinnych ponad 900 koreańskich głosicieli, których sprawy oczekiwały na rozpatrzenie w sądach różnych instancji.
30 listopada 2018 roku Ministerstwo Sprawiedliwości postanowiło zwolnić 57 z 64 pozostających w więzieniach głosicieli. Pozostali opuścili więzienia po odsiedzeniu 6 miesięcy z zasądzonej kary. W grudniu 2019 roku wprowadzono 36 miesięczną alternatywną służbę cywilną, która według Amnesty International, jest najdłuższa na świecie. „Ograniczanie ludzi do pracy w więzieniu, prawie dwa razy dłużej niż normalna służba wojskowa, nie szanuje ich prawa do wolności myśli, sumienia, religii lub przekonań” – stwierdził Arnold Fang z Amnesty International. W Korei Południowej powodem uwięzienia w 2022 roku młodego Świadka Jehowy była odmowa pełnienia służby wojskowej. Został uwięzieny pomimo tego, iż Sąd Najwyższy uznał, że podyktowana sumieniem odmowa służby wojskowej nie jest przestępstwem i uniewinnił wcześniej ponad 300 Świadków Jehowy za taką odmowę.
Singapur.
Singapur nie uznaje prawa do odmowy służby wojskowej. Obdżektorów będących Świadkami Jehowy w Singapurze skazuje się na ponad 3-letnie kary więzienia. Według danych z grudnia 2022 roku takich osób było 14.
Słowacja.
Od 2015 roku słowackie sądy anulowały wyroki skazujące Świadków Jehowy, którzy w czasach komunizmu odmówili odbycia służby wojskowej. 8 września 2015 roku sąd na Słowacji zrehabilitował Martina Boora, który w 1925 roku został skazany za podyktowaną sumieniem odmowę służby wojskowej. Do 2018 roku słowackie sądy całkowicie zrehabilitowały 51 Świadków Jehowy, którzy za odmowę pełnienia służby wojskowej, byli skazani przeważnie w latach 1948–1989.
Stany Zjednoczone.
w Stanach Zjednoczonych od 1 lipca 1973 formalnie zniesiono powszechny i obowiązkowy pobór do wojska; istnieje tylko ochotnicza, zawodowa armia. Jednak od 1980 przywrócono możliwość wprowadzenia takiego poboru w razie konieczności (prowadzona jest rejestracja wszystkich potencjalnych poborowych w Selective Service System). Wobec odmawiających odbycia służby wojskowej istnieje niejasna sytuacja prawna. Od lat 30. XX wieku praktykuje się zwolnienie wyznawców radykalnych pacyfistycznych grup religijnych (amisze, huteryci) ze służby wojskowej oraz służby zastępczej, a także Świadków Jehowy ze służby wojskowej. Za odmowę pełnienia służby wojskowej osadzono w więzieniach federalnych przeszło 4300 Świadków Jehowy w Stanach Zjednoczonych. Korzystne orzeczenie Sądu Najwyższego Stanów Zjednoczonych z roku 1950 wobec Anthony’ego Sicurelli, Świadka Jehowy odmawiającego pełnienia służby wojskowej ze względu na przekonania, stało się precedensem, który pomógł innym obdżektorom w Stanach Zjednoczonych. Chociaż Sąd Najwyższy uznał w 1965 i 1970 prawo do odmowy służby wojskowej z powodów innych niż religijne, to wątpliwości budzi respektowanie tego prawa w czasie wojny (każda prośba o zwolnienie ze służby w wojsku musi być starannie umotywowana).
Szwecja.
W maju 1966 roku władze Szwecji zezwoliły na zwalnianie Świadków Jehowy w Szwecji z obowiązku pełnienia służby wojskowej.
Tadżykistan.
Tadżykistan nie uznaje prawa do odmowy odbycia służby wojskowej. Pomimo tego, że prawo tadżyckie dotyczące służby wojskowej umożliwia zastąpienie jej alternatywną służbą cywilną, Biuro Prokuratury Wojskowej stwierdziło, że nie jest ona dostępna w Tadżykistanie, ponieważ nie została wdrożona przez rząd. Dlatego 13 października 2017 roku sąd wojskowy w Duszanbe skazał obdżektora, Świadka Jehowy z Tadżykistanu na sześć miesięcy pozbawienia wolności. Był nim Danił Islamow, który wystąpił z wnioskiem o skierowanie do alternatywnej służby cywilnej, która jednak nie została mu przydzielona. Ponieważ Izba Wojskowa Sądu Najwyższego odrzuciła kasację, Islamow opuścił więzienie 13 kwietnia 2018 roku, po odbyciu pełnego wyroku. Za odmowę odbycia służby wojskowej do 21 września 2021 roku był uwięziony Rustamdżon Norow, skazany na trzy i pół roku pobytu w kolonii karnej.
Tajwan.
Tajwan od roku 2000 umożliwia osobom odmawiającym odbycia służby wojskowej skorzystanie z alternatywnej służby cywilnej. 10 grudnia 2000 roku oczyszczono z zarzutów 19 Świadków Jehowy na Tajwanie skazanych za religijnie umotywowaną odmowę pełnienia obowiązkowej służby wojskowej.
Turcja.
Turcja nie uznaje odmowy służby wojskowej z powodów religijnych czy etycznych. Taka odmowa karana jest zawsze więzieniem. W styczniu 2006 Europejski Trybunał Praw Człowieka skazał Turcję za „nieludzkie traktowanie” obdżektora, podobne wyroki zapadły 22 listopada 2011 i 17 stycznia 2012 roku. 29 marca 2012 Komitet Praw Człowieka wyraził pogląd, że w wypadku kolejnych Świadków Jehowy „odmowa odbycia obowiązkowej służby wojskowej podyktowana jest wierzeniami religijnymi” i że „kolejne oskarżenia oraz wyroki stanowią naruszenie ich wolności sumienia”. 3 czerwca 2014 roku Europejski Trybunał Praw Człowieka jednogłośnie uznał, że skazując czterech Świadków Jehowy z Turcji za odmowę pełnienia służby wojskowej ze względu na sumienie, Turcja naruszyła postanowienia Europejskiej Konwencji Praw Człowieka.
Turkmenistan.
Turkmenistan nie uznaje prawa do odmowy służby wojskowej. 22 października 2014 prezydent Turkmenistanu objął amnestią ośmiu Świadków Jehowy z Turkmenistanu, którzy zostali uwięzieni za podyktowaną sumieniem odmowę służby wojskowej, a w lutym-marcu 2015 roku zwolniono jeszcze dwóch. Według turkmeńskiego prawa osoby odmawiające służby wojskowej z powodu przekonań mogą być oskarżane o uchylanie się od niej więcej niż raz. Dlatego też sąd skazał dwóch Świadków Jehowy, Eldora Saburowa i Sandżarbeka Saburowa na dwa lata pozbawienia wolności za podyktowaną sumieniem odmowę służby wojskowej, pomimo tego, że w 2017 i 2018 roku byli oni już skazani odpowiednio na dwa lata prac społecznych i oddawanie państwu 20 procent swoich zarobków i na dwa lata dozoru sądowego. W latach 2011–2021 za ten czyn było więzionych 46 młodych Świadków Jehowy. Niektórzy z nich otrzymali kolejny drugi wyrok za ten sam czyn 8 maja 2021 roku zwolniono z więzienia wszystkich 16 Świadków Jehowy, którzy zostali skazani za podyktowaną sumieniem odmowę służby wojskowej.
Ukraina.
23 czerwca 2015 roku Wyższy Sąd Specjalistyczny Ukrainy do spraw Cywilnych i Karnych potwierdził, że osoby odmawiające pełnienia służby wojskowej ze względu na sumienie mają prawo ubiegać się o alternatywną służbę cywilną nawet podczas niepokojów społecznych i wojny.
Wielka Brytania.
Podczas I wojny światowej, w marcu 1916 roku, po raz pierwszy w Wielkiej Brytanii przeprowadzono obowiązkowy pobór nieżonatych mężczyzn w wieku od 18 do 40 lat jednocześnie wprowadzając zwolnienie ze służby osobom, których postawa opierała się na „przekonaniach religijnych lub moralnych”. Prawo nie zawsze umożliwiało zwolnienie ze służby osobom odmawiającym pełnienia służby wojskowej. W 1916 roku osoby, którym nie przyznano zwolnienia umieszczano w więzieniach w Dartmoor lub w Richmond.
Włochy.
Od lat 50. do końca lat 90. XX wieku co najmniej 14 180 młodych Świadków Jehowy odbyło w więzieniach łącznie karę 9732 lat pozbawienia wolności za odmowę pełnienia służby wojskowej, podyktowaną sumieniem. Na początku lat 60. XX wieku późniejszy premier Włoch Giulio Andreotti, który był w tym okresie ministrem obrony spotkał się osobiście z niektórymi więzionymi wtedy Świadkami Jehowy, żeby zrozumieć przyczyny ich odmowy pełnienia służby wojskowej. Pierwsza ustawa uznająca prawo do odmowy służby wojskowej została wprowadzona w 1972 roku. Ustanawiała ona alternatywną służbę cywilną, która jednak pozostawała pod nadzorem władz wojskowych. 8 lipca 1998 roku rząd Włoch wprowadził alternatywną służbę cywilną niezależną od władz wojskowych, z której korzystali młodzi Świadkowie Jehowy, którzy do tamtej pory byli więzieni za odmowę służby wojskowej. W styczniu 2005 roku weszła w życie ustawa z sierpnia 2004 roku, w której Włochy zawiesiły obowiązkową służbę wojskową.

</doc>
<doc id="927139" url="https://pl.wikipedia.org/wiki?curid=927139" title="Domy studenckie Wittigowo we Wrocławiu">
Domy studenckie Wittigowo we Wrocławiu

Wittigowo – nieformalne określenie kompleksu domów studenckich Politechniki Wrocławskiej położonego u zbiegu ulic Edwarda Wittiga (od której pochodzi nazwa) i Zygmunta Wróblewskiego na wrocławskim osiedlu Dąbie. W jego skład wchodzą cztery duże domy: T-15, T-16, T-17 i T-19 oraz Hotel Asystenta T-18, w którym dwa wydzielone piętra (siódme i ósme) pełnią funkcję mniejszego domu studenckiego T-22. Osiedle znajduje się w pobliżu rzeki Odry, Ogrodu Zoologicznego i Parku Szczytnickiego i jest również centrum życia studenckiego.
Historia.
Numeracja DS.
Domy studenckie Wittigowa budowane były stopniowo przez Zarząd Inwestycji Szkół Wyższych we Wrocławiu w kolejności zgodnie z numeracją. Zaczynając od T-15 w 1975 roku, a skończywszy na T-19 w 1980 roku.
Pacyfikacja Wittigowa w stanie wojennym.
W akademikach Wittigowowa 31 stycznia 1982 r. zorganizowano protest przeciw wprowadzeniu stanu wojennego.
Przy zgaszonych światłach i zapalonych w oknach świecach, uderzano w parapety robiąc hałas by zainteresować przechodniów.
Śpiewano hymn i skandowano hasła solidarnościowe. Dzień później akcję powtórzono. Wtedy do akcji wkroczyła milicja (ZOMO). Wylegitymowano ponad 500 studentów, przeszukano pokoje. Najbardziej aktywni studenci zostali zatrzymani. Po tych wydarzeniach wszyscy mieszkańcy akademika T-19 zostali wyrzuceni. Akcja była jedną z inicjatyw Akademickiego Ruchu Oporu (ARO).
Imprezy cykliczne.
Wielkie Grillowanie.
Na początku maja na Wittigowie organizowana jest impreza dla fanów pieczonej kiełbasy i piwa. Zwyczajowo odbywa się w środę podczas Juwenaliów.
Wittigalia.
Wittigalia to lokalna nazwa Juwenaliów Politechniki Wrocławskiej organizowanych na terenie akademików. Nazwa wzięła się od ulicy Wittiga. Oprócz koncertów i wielu rozgrywek sportowych prowadzone są też zawody para-sportowe jak bieg piwny, czy wyścigi rydwanów (jazda w kontenerach na śmieci). Od 2007 podczas juwenaliów organizowane są pokazy Potężnego Indeksowanego Wyświetlacza Oknowego.
Student Rokk Festival.
Student Rokk Festival był imprezą o formie otwartego konkursu, który miał na celu promocję młodych zespołów. Organizowany był w latach 2006 i 2007.
Zaplecze kulturalno-sportowe.
Osiedle Wittigowo oferuje dla studentów:
Każdy dom studencki dysponuje pokojem do nauki oraz salą telewizyjną.
Klub Studencki Bajer.
Początki działalności klubowej sięgają 1978 roku. Statutowym celem klubu jest animacja życia kulturalnego. Dawniej działalność skupiała się na projekcjach filmów oraz autorskich pokazach kabaretowych tworzonych przez członków Klubu. Aktualnie skupia się na organizowaniu imprez tematycznych oraz koncertów.
Telewizja Styk.
Styk – Telewizja Studencka Politechniki Wrocławskiej, która powstała w 1988 roku. Jej odbiorcami są studenci mieszkający w pięciu domach studenckich Politechniki Wrocławskiej. Szacuje się, że liczba osób oglądających Styk to około 3000.
Organizacje międzynarodowe.
Na terenie Wittigowa, a dokładniej w budynku T-16 mieści się także biuro organizacji studenckich zajmujących się projektami wymian studenckich (AIESEC, Erasmus Student Network, IAESTE). W miejscu tym możliwe jest uzyskanie informacji a propos wymian oraz rekrutacji.

</doc>
<doc id="927140" url="https://pl.wikipedia.org/wiki?curid=927140" title="Edaphosaurus">
Edaphosaurus



</doc>
<doc id="927142" url="https://pl.wikipedia.org/wiki?curid=927142" title="Alvaro Mesen">
Alvaro Mesen



</doc>
<doc id="927145" url="https://pl.wikipedia.org/wiki?curid=927145" title="Álvaro Mesen">
Álvaro Mesen



</doc>
<doc id="927152" url="https://pl.wikipedia.org/wiki?curid=927152" title="Edward Hoffmann">
Edward Hoffmann

Edward Hoffmann (ur. 6 października 1792, zm. 15 marca 1865 w Warszawie) – prawnik.
Był najstarszym synem lekarza i farmaceuty Jakuba Fryderyka, profesora Królewskiego Uniwersytetu Warszawskiego, i Henrietty z Thiempondtów (1770-1838). Uczęszczał do Liceum Warszawskiego, które ukończył ok. 1810 i rozpoczął studia prawnicze na Królewskim Uniwersytecie Warszawskim. O jego wczesnej karierze nic nie wiadomo. W roku wybuchu powstania listopadowego (1830) został mianowany prokuratorem przy Trybunale Cywilnym Mazowieckim. Wziął udział w powstaniu listopadowym w randze kapitana sztabu Gwardii Narodowej. Po powstaniu pracował m.in. jako prokurator przy Sądzie Apelacyjnym.
Hoffmann był także w latach młodości aktywnym wolnomularzem w loży Rycerze Gwiazdy. Od 1830 był radcą prawnym parafii ewangelicko-augsburskiej w Warszawie, pierwszym w jej historii, w 1854 został członkiem Konsystorza.
Żonaty z Adeliną Wandą Barbarą Zawadzką (ur. 3 marca 1814 w Warszawie, zm. 1896 w Warszawie i pochowaną na Powązkach) córką Rocha Zawadzkiego i Teresy z Wołowskich. Pochowany został na cmentarzu ewangelickim w Warszawie (aleja 58, grób 45)

</doc>
<doc id="927153" url="https://pl.wikipedia.org/wiki?curid=927153" title="Armatohaubica">
Armatohaubica



</doc>
<doc id="927177" url="https://pl.wikipedia.org/wiki?curid=927177" title="Biskupi prascy">
Biskupi prascy



</doc>
<doc id="927178" url="https://pl.wikipedia.org/wiki?curid=927178" title="Gigabitowa Pasywna Sieć Optyczna">
Gigabitowa Pasywna Sieć Optyczna

Gigabitowa Pasywna Sieć Optyczna (ang. "Gigabit-capable Passive Optical Networks", "GPON") – międzynarodowy standard ITU-T G.984.x, opisujący sposób działania jednego z wariantów pasywnej sieci optycznej (PON), pozwalającego na uzyskiwanie prędkości rzędu 2488 Mb/s (od jednostki OLT do ONT) oraz 1244 Mb/s (od ONT do OLT).
Standard został opracowany przez grupę roboczą zwaną FSAN (z ang. "Full Service Access Network") jako następca standardu APON/BPON, lecz pozwalający na uzyskiwanie większych prędkości.
GPON to standard, który swoim zakresem obejmuje warstwę pierwszą i drugą modelu ISO/OSI. Wykorzystuje architekturę punkt-wielopunkt (P2MP). GPON działa w oparciu o sieć PON, w której część pasywną nazywamy ODN (z ang. "Optical Distribution Network"). Parametry optyczne zostały zdefiniowane w standardzie G.984.2. Maksymalna liczba wspieranych ONT na port OLT to 256.
Maksymalna odległość między OLT a ONT wynosi 60 km, z czego rozpiętość sieci nie może być większa niż 20 km. W związku z tym, jeżeli ostatni terminal jest na 60 km, to pierwszy ONT nie może być podłączony wcześniej, niż na 40 km. Zasięg może być jednak skrócony przez zbyt duże tłumienie. Do określenia budżetu mocy optycznej stosowane są klasy sieci ODN, w której B+ określa sieć z tłumieniem do 28 dB, natomiast C+ do 32 dB. Standard dodatkowo zakłada możliwość stosowania kodowania Forward Error Correction (FEC) w celu poprawy ewentualnych błędów w transmisji kosztem 7% przepustowości łącza. FEC może być włączony w obu kierunkach.GPON wykorzystuje światłowód jednomodowy do transmisji dwukierunkowej dzięki multiplikacji z podziałem długości fal (WDM). Standard zdefiniował 3 długości fal:
W kierunku od ONT do OLT dodatkowo wykorzystywana jest multiplikacja z podziałem czasu (TDMA). Każdy terminal ONT w zależności od potrzeb dynamicznie otrzymuje swój slot czasowy, w którym może nadawać (DBA). W kierunku od OLT od ONT transmisja jest rozgłaszana do wszystkich terminali; aby uniknąć podsłuchu GPON wspiera szyfrowanie enkapsulowanych danych za pomocą Advanced Encryption Standard (AES) z 128-bitowym kluczem oraz hasłem nadawanym przez terminal.
Do enkapsulacji danych w ramkach ethernetowych pomiędzy OLT i ONT wykorzystywany jest GEM (GPON Encapsulation Method). Ten nowy typ ramki jest bardzo efektywny dzięki czemu standard GPON może być także użyty w aplikacjach Mobile Backhaul.
OLT.
GPON OLT (Optical Line Terminal) to koncentrator, do którego schodzą się włókna magistralne ze spliterów optycznych. Zazwyczaj jednostka OLT posiada kilka do kilkudziesięciu portów OLT. Zazwyczaj są to porty typu SFP na specjalne wkładki. Oprócz tego wyposażona jest w kilka portów GigabitEthernet lub 10 GigabitEthernet. Jednostka centralna zarządza, monitoruje oraz konfiguruje jednostki ONT. W zależności od producenta OLT może agregować od 256 terminali do nawet 20 tysięcy.
ONT.
GPON ONT ("Optical Network Terminal") to jednostka abonencka. W Europie przyjęto, że jest to jednostka wewnątrzbudynkowa i zazwyczaj znajduje się w lokalu abonenta i jest także zasilana z gniazdka prądowego abonenta. Posiada wbudowany przetwornik optyczny, a także w zależności od modelu może mieć kilka portów Fast/GigabitEthernet, WiFi, porty FXS czy port RF na potrzeby świadczenia telewizji analogowej bądź cyfrowej DVB.
XGS-PON.
Coraz częściej można spotkać operatorów wykorzystujących nowszą technikę XGS-PON (G.9807.1). Oferuje ona symetryczne przepływności 9953,28 Mbit/s. Do 40 km zwiększony został zasięg różnicowy (odległość pomiędzy skrajnymi ONTami). Do pojedynczego portu PON na urządzeniu dostępowym (OLT) może być podłączonych do 256 klientów.
Ponieważ XGS-PON pracuje na innych długościach fali niż GPON mogą one działać równolegle w pojedynczym włóknie optycznym.
Wstrzyknięcie dwóch systemów transmisyjnych do jednego włókna wymaga zastosowania dodatkowego multipleksera optycznego na początku toru. Zwykle tym multiplekserem jest WDM1r zdefiniowany w rekomendacji ITU-T G.984.5
Technika XGS-PON jest wstecznie kompatybilna z ONTami wspierającymi starszą techniką XG-PON (G.987.1) oferującą asymetryczne przepływności 9953,28 Mbit/s w kierunku do użytkownika i 2488.32 Mbit/s w kierunku od użytkownika.
W Polsce technologia XGSPON została zaproponowana w październiku 2018 r. przez operatora INEA dla 30 tys. klientów z Poznania w formie łącza symetrycznego 10 Gb/s. Orange Polska w listopadzie rozpoczął testy usługi dla biznesu oferując dwie usługi – łącze asymetryczne 5 Gb/s przy pobieraniu danych i 1 Gb/s przy wysyłaniu oraz łącze symetryczne 2 Gb/s. Usługa jest dostępna dla 100 firm na terenie Warszawy, a testy objęły 5 firm.

</doc>
<doc id="927187" url="https://pl.wikipedia.org/wiki?curid=927187" title="Stanisław Woźniak (generał)">
Stanisław Woźniak (generał)

Stanisław Franciszek Woźniak (ur. 4 października 1946 w Pruszczu) – generał brygady doktor nauk wojskowych.
Życiorys.
Stanisław Franciszek Woźniak urodził się 4 października 1946 roku w Pruszczu. Absolwent I Liceum Ogólnokształcącego w Bydgoszczy. W latach 1964–1967 był podchorążym Oficerskiej Szkoły Wojsk Rakietowych i Artylerii im. gen. Józefa Bema w Toruniu.
Po ukończeniu szkoły i promocji na stopień podporucznika, pełnił służbę w garnizonie Kołobrzeg, w 32 Budziszyńskim pułku zmechanizowanym, a następnie w 4 pułku artylerii. W latach 1971–1974 był słuchaczem Akademii Sztabu Generalnego WP im. gen. broni Karola Świerczewskiego w Warszawie-Rembertów. Po ukończeniu studiów i uzyskaniu tytułu zawodowego oficera dyplomowanego został przeniesiony do Zarządu II Sztabu Generalnego WP. W latach 1980–1984 był zastępcą attaché wojskowego, morskiego i lotniczego Ambasady PRL w Londynie, a w latach 1987–1990 attaché obrony, wojskowym, morskim i lotniczym przy Ambasadzie PRL / RP w Waszyngtonie.
Po powrocie do Polski został wyznaczony na stanowisko Szefa Biura Studiów i Analiz Wojskowych Służb Informacyjnych. W latach 1993–1995 był Dyrektorem Departamentu Wojskowych Spraw Zagranicznych MON. Główny autor polskiego dokumentu prezentacyjnego programu „Partnerstwo dla Pokoju”.
11 listopada 1993 roku Prezydent RP, Lech Wałęsa wręczył mu nominację na stopień generała brygady.
W okresie od 1 kwietnia 1995 roku do 30 września 1997 roku dowodził Tymczasowymi Siłami Narodów Zjednoczonych w Libanie (UNIFIL), (ang. "Lieutenant general") i tytułem Zastępcy Sekretarza Generalnego ONZ. Na tym stanowisku uzyskał najwyższe oceny za profesjonalne kierowanie ponad pięciotysięcznymi siłami międzynarodowymi, w skład których wchodziły wydzielone kontyngenty wojskowe z 12 państw w tym Rzeczypospolitej Polskiej. Był drugim polskim generałem w ponad 50-letniej historii ONZ, który dowodził drugimi co do wielkości, siłami utrzymania pokoju tej organizacji.
W okresie 2000–2004 był attaché obrony, wojskowym, morskim i lotniczym przy Ambasadzie RP w Moskwie oraz dziekanem wojskowego korpusu dyplomatycznego tamże.
Jest absolwentem podyplomowych studiów: wojskowej służby zagranicznej SG WP, bezpieczeństwa narodowego i stosunków międzynarodowych przy Uniwersytecie Warszawskim. doktor nauk wojskowych.
Jako dyplomata był zapraszany do wygłaszania wykładów w Akademii Sił Powietrznych oraz Akademii Wojennej Sił Lądowych Stanów Zjednoczonych.
W latach 2004–2006 był Dyrektorem Departamentu Zwierzchnictwa Prezydenta RP nad Siłami Zbrojnymi w Biurze Bezpieczeństwa Narodowego.
4 października 2006 roku, po 42 latach służby wojskowej i osiągnięciu górnej granicy wieku emerytalnego, został przeniesiony w stan spoczynku.
3 marca 2007 roku objął obowiązki Prezesa Zarządu Głównego Stowarzyszenia Kombatantów Misji Pokojowych ONZ.
Ambasador Światowej Federacji Weteranów przy ONZ w latach 2015–2018..
4 września 2015 roku został wybrany na stanowisko Wiceprezydenta Światowej Federacji Weteranów, przewodniczącego Stałego Komitetu ds Europy.
Wybór został dokonany jednomyślnie – na okres trzech lat, podczas obrad 28. Zgromadzenia Ogólnego Światowej Federacji Weteranów w Sopocie w dniach 31.08-4.09.2015 roku.
Żona Ewa Maria oraz dzieci: Monika (absolwentka Uniwersytetu Warszawskiego) i Piotr (absolwent Szkoły Głównej Handlowej).
Zainteresowania: stosunki międzynarodowe, historia wojskowości, szybownictwo.

</doc>
<doc id="927190" url="https://pl.wikipedia.org/wiki?curid=927190" title="Równina Tarnobrzeska">
Równina Tarnobrzeska

Równina Tarnobrzeska (512.45) "(Równina Rozwadowska)" – mezoregion fizycznogeograficzny w południowo-wschodniej Polsce, północna część Kotliny Sandomierskiej. Graniczy od zachodu i północnego zachodu z Niziną Nadwiślańską, od wschodu i północnego wschodu z Doliną Dolnego Sanu, od południa z Płaskowyżem Kolbuszowskim, a od południowego zachodu na niewielkim odcinku z Doliną Dolnej Wisłoki.
Region jest równiną zbudowaną z piasków rzecznych, obecnie zwydmionych. W podłożu Równiny Tarnobrzeskiej zalegają utwory mioceńskie z pogipsową serią siarkonośną – bogate złoża siarki przyczyniły się do przemysłowego (gospodarczego) rozwoju regionu, w okresie pomiędzy 1953 rokiem a latami 90. XX wieku.
Na terenie Równiny Tarnobrzeskiej znajdują się pozostałości Puszczy Sandomierskiej (sosna, dąb).
Głównymi rzekami regionu są Trześniówka i Łęg (dopływy Wisły). Najważniejszym miastem (od którego pochodzi nazwa regionu) jest Tarnobrzeg, ponadto na pograniczu regionu leży Stalowa Wola.

</doc>
<doc id="927192" url="https://pl.wikipedia.org/wiki?curid=927192" title="Równina Rozwadowska">
Równina Rozwadowska



</doc>
<doc id="927196" url="https://pl.wikipedia.org/wiki?curid=927196" title="Pomnik Małego Powstańca">
Pomnik Małego Powstańca



</doc>
<doc id="927197" url="https://pl.wikipedia.org/wiki?curid=927197" title="Clostridium">
Clostridium

Clostridium – rodzaj bakterii Gram-dodatnich, beztlenowych, wytwarzających spory laseczek z typu "Firmicutes", tworzących przetrwalniki. Rodzaj ten obejmuje ok. 200 gatunków drobnoustrojów, powszechnie występujących przede wszystkim w glebie oraz przewodzie pokarmowym zwierząt (w tym człowieka), narządach rodnych kobiet, a także w wodzie i ściekach. Bakterie te cechują się możliwością wiązania azotu atmosferycznego oraz redukcji siarczynów. Wytwarzają lotne kwasy tłuszczowe. Większość bakterii z tego rodzaju to saprofity, przeprowadzające procesy fermentacyjne oraz rozkładające celulozę i pektyny. Niektóre gatunki mają właściwości chorobotwórcze, uwarunkowane wytwarzaniem silnych egzotoksyn, inne są drobnoustrojami oportunistycznymi.
Bakterie z rodzaju "Clostridium" wytwarzają spory zawierające DNA, mały fragment cytoplazmy, błonę komórkową, peptydoglikan, niewielkie ilości wody i grubą osłonkę keratynopodobną - najważniejszy czynnik decydujący o trwałości przetrwalników. Spory są odporne na wysokie temperatury, odwodnienie, promieniowanie i środki chemiczne. Ułożenie spór na komórce jest nierzadko charakterystyczne dla danego gatunku i pozwala na rozróżnienie gatunków pod mikroskopem. Np. dla "C. tetani" spory są położone terminalnie (tzw. pałeczki dobosza), a dla "C. difficile" subterminalnie.
"Clostridium sp." wykorzystuje się w roszarnictwie.
Gatunki.
Rodzaj "Clostridium" liczy ok. 200 gatunków, główni przedstawiciele to:
Innym ważnym gatunkiem jest "C. acetobutylicum", znana także jako "organizm Weizmana", użyta po raz pierwszy przez Chaima Weizmana do produkcji acetonu i biobutanolu ze skrobi, zaś w 1916 do produkcji prochu oraz trotylu.
Z punktu widzenia chorób człowieka najważniejsze są 4 pierwsze z wymienionych gatunków z rodzaju "Clostridium." Więcej informacji nt. znaczenia klinicznego tych patogenów można znaleźć w artykułach poświęconych konkretnym gatunkom.
Znaczenie sanitarne.
Bakterie z rodzaju "Clostridium" są ważnym wskaźnikiem stanu sanitarnego wód naturalnych, gdyż dzięki możliwości wytwarzania przetrwalników mają zdolność przeżycia w niekorzystnych warunkach, śmiertelnych dla bakterii z grupy "coli". Ich obecność, przy niestwierdzeniu występowania bakterii z grupy "coli", świadczy o dawno powstałym zanieczyszczeniu wody odchodami.
W wodach pitnych bakterie te nie mogą występować, ilość w innych rodzajach wód nie jest normowana.
Wykrywanie bakterii z rodzaju "Clostridium" przeprowadza się na dwa sposoby. Najczęściej stosuje się metodę trójprobówkowej hodowli, bez dostępu tlenu, na podłożach płynnych zawierających siarczyny oraz cytrynian żelaza. Zredukowane siarczyny tworzą z żelazem ciemno zabarwiony siarczek żelaza(II). Stosowana jest także metoda filtrów membranowych.

</doc>
<doc id="927199" url="https://pl.wikipedia.org/wiki?curid=927199" title="Clodoaldo">
Clodoaldo

Clodoaldo Tavares de Santana (ur. 26 września 1949 w Aracaju) – brazylijski piłkarz, pomocnik. Mistrz świata z roku 1970.
W reprezentacji Brazylii w latach 1969-1974 rozegrał 40 oficjalnych spotkań. Podczas MŚ 70 był graczem podstawowej jedenastki i wystąpił we wszystkich meczach Brazylii w finałach, strzelając jedną bramkę. Przez kilkanaście sezonów grał w Santosie FC (1966-1979). Był także zawodnikiem amerykańskiego Tampa Bay Rowdies (1980) i Nacional Futebol Clube (1981)

</doc>
<doc id="927200" url="https://pl.wikipedia.org/wiki?curid=927200" title="Jerzy Kirkow">
Jerzy Kirkow

Jerzy Kirkow (ur. 1811, Warszawa, zm. 1847 tamże) – polski prawnik i kupiec, bliski przyjaciel Fryderyka Chopina.
Kirkow pochodził ze strony ojca, kupca Michała Kirkowa (1762–1842) z greckiej mniejszości warszawskiej i wyznawał religię grecko-prawosławną, matką była Katarzyna z Duczyńskich (zm. ok. 1842). Uczęszczał do Liceum Warszawskiego, które ukończył w 1827, po czym studiował prawo na UW. Magisterium uzyskał ok. 1831, ale zawodu prawnika nie wykonywał, lecz prowadził wraz z ojcem i bratem istniejącą od 50 lat firmę rodzinną.
W czasie nauki w Liceum należał do bliskiego grona przyjaciół Fryderyka Chopina i należał do grupy kolegów, którzy żegnali muzyka w 1830 przed jego wyjazdem do Niemiec.
O stosunkach rodzinnych Kirkowa nic nie wiadomo. Pochowany został obok rodziców i brata w kwaterze grecko-prawosławnej cmentarza ewangelickiego w Warszawie (Al.15 nr 21). Rodzina posiada okazały neogotycki nagrobek.

</doc>
<doc id="927202" url="https://pl.wikipedia.org/wiki?curid=927202" title="Clodoaldo Tavares de Santana">
Clodoaldo Tavares de Santana



</doc>
<doc id="927205" url="https://pl.wikipedia.org/wiki?curid=927205" title="Nadgodziny">
Nadgodziny

Nadgodziny (lub godziny nadliczbowe) – zakres czasu przepracowany poza normalnym wymiarem godzin pracy.
Podstawową liczbę godzin pracy ustala się zwykle na kilka sposobów:
W większości krajów nadgodziny regulowane są prawami mającymi na celu zapobieganie zmuszaniu pracowników do przedłużania godzin pracy. Prawa te uzasadniane są nie tylko względami humanitarnymi, ale także takimi, jak ogólny wzrost poziomu zatrudnienia w gospodarce danego kraju. Jednym z powszechnych sposobów regulacji nadgodzin jest wymaganie, by pracodawcy wynagradzali pracowników wyższą stawką niż podstawowa. Przedsiębiorstwa mogą same decydować się na wyższe wynagrodzenia za nadgodziny, nawet jeśli nie są do tego prawnie zobowiązane, w szczególności kiedy uważają, że grozi im wystąpienie zawracającej krzywej podaży pracy.
Godziny nadliczbowe w polskim prawie pracy.
Zgodnie z Kodeksem pracy, pracą w godzinach nadliczbowych jest praca wykonywana ponad obowiązujące pracownika normy czasu pracy, a także praca wykonywana ponad przedłużony dobowy wymiar czasu pracy, wynikający z obowiązującego pracownika systemu i rozkładu czasu pracy.
Praca w godzinach nadliczbowych jest dopuszczalna w razie:
Liczba godzin nadliczbowych przepracowanych w związku ze szczególnymi potrzebami pracodawcy nie może przekroczyć dla poszczególnego pracownika 150 godzin w roku kalendarzowym.
Za pracę w godzinach nadliczbowych, oprócz normalnego wynagrodzenia, przysługuje dodatek w wysokości:
Fałszowanie ewidencji czasu pracy.
Niektórzy pracodawcy wymagają od swoich zatrudnionych nieodpłatnej pracy poprzez fałszowanie ewidencji czasu pracy, nierejestrowanie faktycznego czasu pracy, niepłacenie za przerwy na posiłek i odpoczynek, odmawianie zwrotu kosztów delegacji, podróży, uczestnictwa w szkoleniach, posiedzeniach czy wykładach. Pracodawcy tacy nie płacą za wcześniejsze stawienie się do pracy w celu przygotowania stanowiska i założenia odzieży ochronnej, oczekiwanie na zalogowanie się, dyżury przy telefonie; zmuszają pracowników do pracy w weekendy bez odbijania karty pracy, bądź też zmuszają swych podwładnych do rejestrowania mniejszej ilości godzin niż faktycznie przepracowanych. W świetle prawa o nadgodzinach takie praktyki są zabronione.
W Japonii fałszowanie ewidencji jest nagminnym problemem, będącym prawie normą w miejscu pracy i, w ekstremalnych sytuacjach, może prowadzić do zjawiska zwanego po japońsku "Karoshi" – czyli śmierci przez przepracowanie (najczęściej w wyniku udaru niedokrwiennego bądź samobójstwa). Firma może opłacić 20 godzin nadliczbowych w ciągu miesiąca, ale aby dotrzymać terminów i sprostać oczekiwaniom swoich przełożonych, pracownicy zmuszani są do przepracowania większej liczby godzin, które nie zostaną oficjalnie wykazane. Praktyka ta nazwana została "sabisu zangyo", gdzie "sabisu" znaczy "usługa", a "zangyo" – "nadgodziny", czyli ogólnie rzecz ujmując – "darmowe nadgodziny".

</doc>
<doc id="927207" url="https://pl.wikipedia.org/wiki?curid=927207" title="Ostrowski">
Ostrowski

Osoby o nazwisku Ostrowski:

</doc>
<doc id="927209" url="https://pl.wikipedia.org/wiki?curid=927209" title="Edwyn Collins">
Edwyn Collins

Edwyn Collins (ur. 23 sierpnia 1959 w Edynburgu) – szkocki muzyk rockowy. Gra muzykę z pogranicza popu, rocka i bluesa.
Kariera.
Członek zespołu rockowego Orange Juice powstałego w 1979 na bazie Nu-Sonic. Największym przebojem grupy było „Rip it up” z 1983. Po rozpadzie grupy w 1985 Edwyn Collins rozpoczął karierę solową. W lutym 2005 roku przeżył udar mózgu. Ma problemy z poruszaniem się.
Nigdy nie zyskał dużej popularności, choć piosenka „A Girl Like You” z 1994 (wykorzystana później w filmie ) była bardzo popularna w rozgłośniach radiowych. Umiarkowaną popularnością cieszył się także singel „Magic Piper of Love” z 1997.
Collins produkował również płyty innych artystów m.in. zespołów The Proclaimers, The Cribs i Little Barrie.

</doc>
<doc id="927210" url="https://pl.wikipedia.org/wiki?curid=927210" title="Płaszczkokształtne">
Płaszczkokształtne



</doc>
<doc id="927211" url="https://pl.wikipedia.org/wiki?curid=927211" title="Płaskowyż Tarnowski">
Płaskowyż Tarnowski

Płaskowyż Tarnowski (512.43) – mezoregion fizycznogeograficzny w południowej Polsce, południowa część Kotliny Sandomierskiej. Graniczy od północy i zachodu z Niziną Nadwiślańską, od wschodu z Doliną Dolnej Wisłoki, od południa z Pogórzem Ciężkowickim i (na krótkim odcinku) z Pogórzem Rożnowskim.
Region jest płaskowyżem o rzeźbie erozyjno-denudacyjnej, położonym na wysokości 200–260 m n.p.m. Zbudowany jest z osadów morskich miocenu, pokrytych glinami i piaskami czwartorzędowymi.
Gleby regionu są słabe, rozwinięte jest tu jednak rolnictwo. Region posiada również niewielkie obszary leśne.
Głównym miastem (od którego pochodzi nazwa regionu) jest Tarnów.

</doc>
<doc id="927214" url="https://pl.wikipedia.org/wiki?curid=927214" title="Hieronim Kubiak">
Hieronim Kubiak

Hieronim Eugeniusz Kubiak (ur. 30 września 1934 w Rudzie Pabianickiej koło Łodzi) – polski socjolog, działacz polityczny, w latach 1981-1986 członek Biura Politycznego KC PZPR, profesor zwyczajny Uniwersytetu Jagiellońskiego na Wydziale Filozoficznym Instytutu Socjologii. 
Życie i działalność.
Urodził się w rodzinie rodzinie robotniczej jako syn Mariana i Genowefy z domu Szmich. Absolwent Wydziału Filologii Rosyjskiej (1956) oraz Socjologii (1964) Uniwersytetu Jagiellońskiego. Od 1961 Pracownik naukowo-dydaktyczny Instytutu Socjologii Uniwersytetu Jagiellońskiego oraz Krakowskiej Akademii im. Andrzeja Frycza Modrzewskiego. Publikował prace z zakresu socjologii narodu i religii, migracji międzynarodowych, socjologii polityki oraz pionierskich badań Polonii w ZSRR. Doktorat obronił w 1968 roku, a tytuł profesora nadzwyczajnego otrzymał w 1978 roku. Dyrektor Polonijnego Ośrodka Naukowo-Dydaktycznego Uniwersytetu Jagiellońskiego (1973-1981), redaktor naczelny „Przeglądu Polonijnego” (od 1976), sekretarz naukowy Komitetu Badań Polonii Polskiej Akademii Nauk (1975-1981).
Od 1953 do 1990 należał do Polskiej Zjednoczonej Partii Robotniczej. Był m.in. członkiem egzekutywy Komitetu Krakowskiego PZPR. W 1955 kierownik Komisji Kultury Rady Uczelnianej, przewodniczący Rady Okręgowej ZSP (1964), a od 1976 członek honorowy Zrzeszenia Studentów Polskich. W latach stanu wojennego (1981–1982) w najwyższych władzach PZPR. Sekretarz KC PZPR (1981–1982), członek Biura Politycznego KC (1981–1986). Od lipca 1981 do listopada 1982 z ramienia kierownictwa KC PZPR odpowiadał za oświatę. W latach 1981-1986 przewodniczący Komisji Kultury KC PZPR, w latach 1981-1983 przewodniczący Komisji KC PZPR powołanej dla wyjaśnienia przyczyn i przebiegu konfliktów społecznych w dziejach Polski Ludowej. Członek Rady Krajowej PRON w 1983.
Od 1986 przewodniczący Ogólnopolskiego Komitetu Pokoju. Członek Fundacji Kultury Polskiej (od 1987), współzałożyciel Stowarzyszenie Kuźnica w Krakowie (od 1976), członek Polskiej Rady Badań Pokoju (od 1986), przewodniczący (od 1990), członek Fundacji „Semper Polonia” (od 1998).
Jako reprezentant strony rządowo-koalicyjnej był uczestnikiem obrad Okrągłego Stołu w zespole ds. reform politycznych.

</doc>
<doc id="927221" url="https://pl.wikipedia.org/wiki?curid=927221" title="Stożnowo">
Stożnowo

Stożnowo – część wsi Jadeszki położona w Polsce w województwie podlaskim, w powiecie monieckim, w gminie Jaświły.
W latach międzywojennych należała do gminy Dolistowo Stare. Posiadłość ziemską miał tu Stanisław Kossakowski (60 mórg).
W latach 1975–1998 miejscowość należała administracyjnie do województwa białostockiego.

</doc>
<doc id="927224" url="https://pl.wikipedia.org/wiki?curid=927224" title="Dolina Dolnej Wisłoki">
Dolina Dolnej Wisłoki

Dolina Dolnej Wisłoki (512.44) – mezoregion fizycznogeograficzny w południowej Polsce, środkowa część Kotliny Sandomierskiej. Graniczy od zachodu z Płaskowyżem Tarnowskim, od wschodu z Płaskowyżem Kolbuszowskim, Pradoliną Podkarpacką i Pogórzem Strzyżowskim, od północy z Niziną Nadwiślańską i Równiną Tarnobrzeską a od południa z Pogórzem Ciężkowickim.
Region jest doliną w górnym biegu Wisłoki o szerokości od 3 do 10 km, o dwóch stopniach tarasowych: piaszczystym prawym (wyższym) i łąkowym lewym (wysokość względna 13–25 m). Region jest tylko częściowo zalesiony.
Głównymi miastami w Dolinie Dolnej Wisłoki są Mielec, Dębica i Pilzno.

</doc>
<doc id="927225" url="https://pl.wikipedia.org/wiki?curid=927225" title="Silesia Superior">
Silesia Superior

Związek Akademików Górnoślązaków Silesia Superior – organizacja polskich studentów i absolwentów pochodzących z Górnego Śląska, działająca w latach 1924-1939 w niemieckim Wrocławiu.
Założony w Opolu, wkrótce przeniesiony do Wrocławia. Jego członkami byli studenci z Górnego Śląska studiujący w tym czasie na Uniwersytecie Wrocławskim, np.: Karol Knosała (pierwszy prezes), Mirosław Spychalski (prezes w 1926), Paweł Kwoczek (prezes w 1926-1927), Tadeusz Kania (prezes w 1928), Józef Fikus (prezes w 1930), Franiszek Gralla (prezes w 1931-1932), Ludwik Affa (prezes w 1932), Józef Mehl (prezes w 1933), Leon Głogowski (prezes w 1934), Paweł Nantka-Namirski (prezes w 1934-1935), Augustyn Kośny (był prezesem), Maksymilian Kośny.
Celem Związku, wyrażonym w statucie z 1930 r., było krzewienie kultury polskiej oraz działanie na rzecz społeczności Górnoślązaków - Polaków w tej części Górnego Śląska, która pozostawała w obrębie Niemiec. Oprócz aktualnie studiujących zrzeszał także absolwentów uczelni i członków honorowych. Po powstaniu ogólnoniemieckiego Związku Akademików Polaków w 1934-1935 większość działaczy i wszyscy aktualni studenci Silesia Superior przenieśli się do nowej organizacji, a w Silesi została część absolwentów. Od tego momentu aktywność Silesii bardzo zmalała, choć działa do likwidacji przez władze nazistowskie w 1939 r. 
Po II wojnie światowej tradycje Silesii Superior kontynuowali członkowie Koła Akademików Opolan w Poznaniu.
Losy działaczy polskich związków studenckich w czasie II wojny światowej.
Prawie wszyscy opolscy akademicy byli prześladowani przez władze niemieckie. W czasie II wojny światowej zostali zamordowani m.in.: 
Wielu młodszych działaczy Koła walczyło w mundurach niemieckich, niektórzy z nich zginęli.

</doc>
<doc id="927227" url="https://pl.wikipedia.org/wiki?curid=927227" title="The Emphatic Diaglott">
The Emphatic Diaglott

The Emphatic Diaglott – bilingwiczny grecko-angielski przekład Nowego Testamentu, opracowany przez tłumacza Biblii Benjamina Wilsona (Anglika z pochodzenia, zamieszkałego w amerykańskim stanie Illinois). Dzieło swoje ukończył w 1864 roku w mieście Geneva w Stanach Zjednoczonych i w tym samym roku zostało po raz pierwszy wydane. 
Opis przekładu.
Benjamin Wilson zamieścił w tym przekładzie tekst grecki Johanna J. Griesbacha (wydanie z lat 1796–1806) oraz międzywierszowy dosłowny przekład na język angielski, a w prawej szpalcie własne tłumaczenie; wyróżnił w nim wyrazy, na które należy położyć większy nacisk.
W przekładzie 18 razy występuje imię Boże w formie „Jehovah” (pl. Jehowa).
Towarzystwo Strażnica w 1902 roku nabyło od koncernu wydawniczego Flower and Wells formy drukowe wraz z prawem do wydawania i dystrybucji tego przekładu. Kiedy rozprowadzono wydrukowane już egzemplarze, następny nakład udostępniono w 1903 r. W grudniu 1926 r. wydano go po raz drugi (tym razem druk odbywał się we własnej drukarni w Biurze Głównym). Do roku 1993 wydrukowano 427 924 egzemplarze tej Biblii.

</doc>
<doc id="927228" url="https://pl.wikipedia.org/wiki?curid=927228" title="Dawid Milman">
Dawid Milman

Dawid Milman (ur. 1912 w Czeczelniku, zm. 12 lipca 1982 w Tel Awiwie) – radziecki matematyk pochodzenia żydowskiego specjalizujący się w analizie funkcjonalnej. Był jedną z głównych postaci radzieckiej szkoły matematycznej. W latach siedemdziesiątych wyemigrował do Izraela i podjął pracę na Uniwersytecie w Tel Awiwie.
Milman uzyskał tytuł doktora na Uniwersytecie w Odessie w roku 1939 pod kierunkiem Marka Krejna. Milman wraz ze swym promotorem udowodnili twierdzenie dotyczące zbiorów wypukłych, nazwane później na ich cześć twierdzeniem Krejna-Milmana.
Milman zyskał sławę dzięki opracowaniu metod analizy funkcjonalnej, szczególnie w teorii operatorów. Skupił się na konkretnych problemach fizyki matematycznej, w szczególności równaniach różniczkowych i modów normalnych.
Dawid Milman był ojcem dwóch matematyków: Vitaliego Milmana i Pierre’a Milmana.

</doc>
<doc id="927235" url="https://pl.wikipedia.org/wiki?curid=927235" title="Neidan">
Neidan

Neidan () – w alchemii taoistycznej system synkretycznych doktryn i praktyk ezoterycznych, mających prowadzić do zespolenia z dao i w konsekwencji osiągnięcia nieśmiertelności.

</doc>
<doc id="927242" url="https://pl.wikipedia.org/wiki?curid=927242" title="Stasiak-Ceramika Opoczno">
Stasiak-Ceramika Opoczno



</doc>
<doc id="927248" url="https://pl.wikipedia.org/wiki?curid=927248" title="Majestic">
Majestic



</doc>
<doc id="927256" url="https://pl.wikipedia.org/wiki?curid=927256" title="Dzikarz">
Dzikarz

Dzikarz – nieduży, często krótkonogi pies rasowy lub nierasowy, ułożony do polowania na dziki. Na dzikarzy wybierane są psy, które odznaczają się pasją myśliwską i ciętością, mają skłonność do pracy szperacza i posokowca, a dzięki niedużym rozmiarom mogą pracować w norach. Mimo drobnej budowy ciała mają bardzo silne szczęki i zęby. Zadaniem dzikarzy jest wyszukiwanie w miocie dzików, osaczenie, oszczekiwanie ich i wyprowadzanie na linię myśliwych.

</doc>
<doc id="927266" url="https://pl.wikipedia.org/wiki?curid=927266" title="Nizina Nadwiślańska">
Nizina Nadwiślańska

Nizina Nadwiślańska (512.41) "(Dolina Wisły)" – mezoregion fizycznogeograficzny w południowej Polsce, północno-zachodnia część Kotliny Sandomierskiej, na pograniczu Wyżyny Małopolskiej i Podkarpacia Północnego. 
Graniczy od zachodu i północnego zachodu z Rowem Skawińskim, Pomostem Krakowskim, Płaskowyżem Proszowickim, Doliną Nidy, Niecką Solecką, Garbem Pińczowskim, Niecką Połaniecką i Pogórzem Szydłowskim, od północy z Wyżyną Sandomierską, Małopolskim Przełomem Wisły, Wzniesieniami Urzędowskimi i Równiną Biłgorajską, od wschodu z Doliną Dolnego Sanu i Równiną Tarnobrzeską, od południa z Doliną Dolnej Wisłoki, Płaskowyżem Tarnowskim, Pogórzem Rożnowskim, Podgórzem Bocheńskim i Pogórzem Wielickim.
Region jest szeroką doliną w górnym biegu Wisły, ciągnącą się od Krakowa po Zawichost. Region obejmuje również dolinę dolnego Dunajca i przebiega przez niego końcowy odcinek rzeki Wisłoki. Nizina Nadwiślańska składa się z trzech tarasów: tarasu zalewowego, wyższego tarasu piaszczystego (częściowo zwydmionego) oraz tarasu przykrytego lessem. Główne miejscowości to: Kraków, Niepołomice, Nowe Brzesko, Tarnów, Nowy Korczyn, Szczucin, Mielec, Baranów Sandomierski, Sandomierz i Zawichost.

</doc>
<doc id="927267" url="https://pl.wikipedia.org/wiki?curid=927267" title="Franciszek Józef I Liechtenstein">
Franciszek Józef I Liechtenstein

Franciszek Józef I Liechtenstein, właśc. Franz de Paula Josef I Johann Nepomuk Andreas von Liechtenstein (ur. 19 listopada 1726 w Mediolanie, zm. 18 sierpnia 1781 w Metz) – książę Liechtensteinu w latach 1772-1781, tytularny książę karniowski i opawski, hrabia Rietbergu.
Życiorys.
Franciszek Józef przyszedł na świat 19 listopada 1726 roku jako syn Emanuela von Liechtensteina i jego żony Marii Anny Dietrichstein. Jego ojciec był młodszym bratem księcia Józefa Wacława I. Po nieoczekiwanej śmierci Jana Napomucena Karola w 1748 roku i przejęciu władzy przez Józefa Wacława I, którego żona była już w podeszłym wieku, Franciszek Józef I stał się następcą tronu. 
6 czerwca 1750 roku ożenił się z hrabiną Marią Leopoldyną von Sternberg, z którą miał ośmioro dzieci:
Często przebywał ze swoim wujkiem Józefem Wacławem, towarzysząc mu m.in. w bitwie pod Piacenzą w 1748 roku czy w podróży do Parmy po wybrankę arcyksięcia Józefa II – Izabelę Parmeńską w 1760 roku. Znał się również z księciem Karolem Lotaryńskim, któremu towarzyszył podczas mianowania na wielkiego mistrza zakonu krzyżackiego w 1761. Na prośbę rodziny cesarskiej w 1763 roku udał się do Madrytu, gdzie z powodzeniem prosił o rękę księżniczki Marii Ludwiki Burbon w imieniu przyszłego cesarza Leopolda II. W 1767 roku został powołany do tajnej rady cesarskiej, a cztery lata później odznaczony Orderem Złotego Runa. Przez większość życia Franciszek Józef zajmował się głównie zarządzaniem swoim majątkiem.
10 lutego 1772 roku zmarł Józef Wacław I, a władzę nad Domem Książęcym i Księstwem Liechtensteinu przejął Franciszek Józef I. Swoje działania skupił na rozwoju gospodarczym i zreformowaniu majątku, który wymagał odnowienia, po kosztownych misjach Józefa Wacława.
Franciszek Józef I zmarł 18 sierpnia 1781 roku w Metz, w drodze do Paryża. Władzę po nim odziedziczył jego najstarszy syn Alojzy I.

</doc>
<doc id="927271" url="https://pl.wikipedia.org/wiki?curid=927271" title="Kolcomysz złotawa">
Kolcomysz złotawa

Kolcomysz złotawa ("Acomys russatus") – gatunek ssaka z podrodziny sztywniaków (Deomyinae) w obrębie rodziny myszowatych (Muridae).
Zasięg występowania.
Kolcomysz złotawa występuje na Bliskim Wschodzie zamieszkując w zależności od podgatunku:
Taksonomia.
Gatunek po raz pierwszy zgodnie z zasadami nazewnictwa binominalnego opisał w 1840 roku niemiecki zoolog Johann Andreas Wagner nadając mu nazwę "Mus russatus". Holotyp pochodził z Synaju, w Egipcie. 
"A. russatus" był zawsze uważany za odrębny gatunek na podstawie jego morfologii i analiz molekularnych. Ma niezwykły garnitur chromosomowy (2n = 66, FN = 66 lub większy), podobny do "A. lewisi" z Jordanii (2n = 66, FN = 76); "A. lewisi" został zsynonimizowany z "A. russatus" w 1986 roku. Autorzy "Illustrated Checklist of the Mammals of the World" rozpoznają dwa podgatunków.
Morfologia.
Długość ciała (bez ogona) 100–120 mm, długość ogona 68–78 mm, długość ucha 19–22 mm, długość tylnej stopy 20–21 mm; masa ciała 40–77 g.
Ekologia.
Nie potrafi kopać, więc na pustyni szuka dziur w dużych skałach. Jej największymi wrogami to myszy domowe ("Mus musculus") przywiezione tam przez człowieka i węże. Gdy myszy domowe są najbardziej aktywne, kolcomysz złotawa potrafi zmienić tryb życia na dzienny.
W 1 miocie na świat przychodzi 6-8 młodych.
Żywi się przede wszystkim owadami.

</doc>
<doc id="927272" url="https://pl.wikipedia.org/wiki?curid=927272" title="Baza namiotowa w Podwilku">
Baza namiotowa w Podwilku

Studencka baza namiotowowa „Madejowe Łoże” w Podwilku powstała w lipcu 1989 roku z inicjatywy Studenckiego Klubu Górskiego i Oddziału Międzyuczelnianego PTTK. Należy do Unii Baz Namiotowych oraz do Studenckich Baz Namiotowych. Jest czynna w lipcu i sierpniu.
Położenie.
Baza jest położona w dolinie Bębeńskiego Potoku, u stóp Madejowej, ok. 1,5 km od Podwilka. Znajduje się ok. 3 km od niebieskiego szlaku turystycznego wiodącego z Policy przez Przełęcz Spytkowicką, Żeleźnicę i Przełęcz Sieniawską (stacja PKP Pyzówka) na Stare Wierchy w Gorcach. 

</doc>
<doc id="927273" url="https://pl.wikipedia.org/wiki?curid=927273" title="Dudek (nazwisko)">
Dudek (nazwisko)



</doc>
<doc id="927281" url="https://pl.wikipedia.org/wiki?curid=927281" title="Komunikacja wojskowa">
Komunikacja wojskowa

Komunikacja wojskowa – całokształt przedsięwzięć logistycznych związanych z utrzymaniem, budową i odbudową dróg kołowych (wojskowa droga samochodowa), linii kolejowych, mostów i innych budowli inżynierskich mających na celu zapewnienie ciągłości dostaw pododdziałów, oddziałów i zaopatrzenia na pole walki

</doc>
<doc id="927289" url="https://pl.wikipedia.org/wiki?curid=927289" title="Jermain Taylor">
Jermain Taylor

Jermain Taylor (ur. 11 sierpnia 1978 w Little Rock) – amerykański bokser, były zawodowy mistrz świata organizacji WBC, WBO i IBF w wadze średniej (do 160 funtów), brązowy medalista olimpijski z Sydney z 2000.
Kariera amatorska.
Taylor zdobył brązowy medal na Igrzyskach Olimpijskich w Sydney w 2000 (w półfinale przegrał z późniejszym mistrzem olimpijskim, Jermachanem Ibraimowem).
Jest wicemistrzem Stanów Zjednoczonych z 1997. Rok później zdobył brązowy medal.
Kariera zawodowa.
Taylor zaczął walczyć zawodowo w styczniu 2001. Po trzech i pół roku, w swojej 21 walce, pokonał byłego mistrza świata organizacji IBF w kategorii junior średniej, Raula Marqueza. Jeszcze w tym samym roku wygrał z kolejnym byłym mistrzem – Williamem Joppy.
Te zwycięstwa były przepustką do walki o najwyższą stawkę. 16 lipca 2005 zmierzył się z Bernardem Hopkinsem, niekwestionowanym mistrzem kategorii średniej, który posiadał pasy mistrzowskie wszystkich czterech głównych organizacji bokserskich, i uznanym przez "Ring Magazine" za najlepszego wtedy boksera bez względu na kategorie wagowe. Taylor zaczął walkę w dobrym stylu, był wyraźnie szybszy od starszego od siebie o 13 lat rywala. Jednak w drugiej części walki Hopkins wyraźnie ożywił się i zaczął niwelować początkową przewagę pretendenta do tytułu. Ostatecznie pojedynek skończył się niejednogłośną decyzją na punkty na korzyść Taylora. Został on tym samym nowym niekwestionowanym mistrzem świata w kategorii średniej.
Zarówno Hopkins jak i wielu obserwatorów uznało ten wynik za mocno kontrowersyjny. W konsekwencji w grudniu tego samego roku doszło do pojedynku rewanżowego między obu pięściarzami. Aby do walki mogło dojść, Taylor musiał zrezygnować z tytułu mistrza świata IBF. Ich drugie starcie także zakończyło się wygraną Taylora na punkty, tym razem po jednogłośnej decyzji sędziowskiej.
W 2006 Taylor walczył dwa razy. W czerwcu zmierzył się z Ronaldem Wrightem. Spotkanie, bardzo wyrównane, zakończyło się remisem. Początkowo w grudniu miało dojść do walki rewanżowej obu pięściarzy, ale po wycofaniu się Wrighta Taylor zmierzył się z Kassimem Oumą. Po dość jednostronnej walce wygrał decyzją sędziów na punkty i zachował oba swoje tytuły.
19 maja 2007 Taylor przystąpił do kolejnej obrony swoich pasów mistrzowskich. Jego przeciwnikiem był Cory Spinks, mistrz świata organizacji IBF w kategorii junior średniej i były niekwestionowany mistrz w kategorii półśredniej. Po wyrównanej walce Taylor wygrał niejednogłośną decyzją sędziów.
29 września 2007 stracił swoje tytuły mistrzowskie, przegrywając przez techniczny nokaut w siódmej rundzie z Kelly Pavlikiem (mimo że w drugiej rundzie Pavlik leżał na deskach). 16 lutego 2008 doszło do walki rewanżowej między oboma pięściarzami. Stawką pojedynku nie były pasy mistrzowskie WBC i WBO, ponieważ strony ustaliły limit wagowy przewyższający kategorię średnią i wynoszący 166 funtów. Walkę wygrał ponownie Pavlik, tym razem na punkty po jednogłośnej decyzji sędziów.
15 listopada 2008 pokonał na punkty Jeffa Lacy w pojedynku eliminacyjnym WBC w kategorii super średniej. 25 kwietnia 2009 w walce o mistrzostwo świata WBC w kategorii super średniej Taylor przegrał przez techniczny nokaut w ostatniej, dwunastej rundzie z Carlem Frochem. Froch już w trzeciej rundzie był liczony i przegrywał całą walkę na punkty, jednak w ostatniej rundzie najpierw położył Taylora na deski, a na czternaście sekund przed końcem pojedynku zdołał go znokautować, broniąc tym samym mistrzowskiego pasa.
Po tej walce wystartował w turnieju "Super Six" – pojedynku sześciu najlepszych pięściarzy w kategorii super średniej. 17 października 2009, w pierwszej walce z tego cyklu, został znokautowany w ostatniej, dwunastej rundzie przez Arthura Abrahama. W chwili nokautu do końca walki pozostawało sześć sekund. Nokaut okazał się na tyle ciężki, że Taylor zdecydował się na wycofanie z turnieju "Super Six". Został zastąpiony przez Allana Greena.
Na ring powrócił 30 grudnia 2011, a jego przeciwnikiem był Jessie Nicklow, którego pokonał przez techniczny nokaut w ósmej rundzie.
W 2012 roku Taylor stoczył dwa zwycięskie, dziesięciorundowe pojedynki z rodakami. Pierwszy 20 kwietnia w Biloxi w Mississippi, wygrywając na punkty Caleba Truax′a (18-0-1), a drugi 12 października w Saint Charles w Missouri, nokautując w drugiej rundzie Raula Munoza (22-15-1). 
14 grudnia 2013 w San Antonio w Teksasie wygrał przez techniczny nokaut w siódmej rundzie z Kolumbijczykiem Juanem Carlos Candelo (32-12-4).
8 października 2014 w Biloxi w stanie Missisipi wygrał niejednogłośnie na punkty (116:111, 115:109, 116:109) z Australijczykiem Samem Solimanem (32-4-1), odbierając mu tytuł mistrza świata federacji IBF w wadze średniej. W związku zatrzymaniem w styczniu 2015 przez policję oraz obawą o stan psychiczny pięściarza, federacja IBF pozbawiła go tytułu mistrza.
Problemy z prawem.
Pięściarz został zatrzymany 20 stycznia 2015 roku w związku ze swoim zachowaniem podczas parady w dniu 19 stycznia 2015 r. Rozwścieczony Taylor, wygrażając, wycelował broń w trójkę dzieci, gdy wraz z rodzicami pozowały do zdjęcia. Jedno z nich upuściło jego mistrzowski pas. Podczas zatrzymania znaleziono przy pięściarzu marihuanę. Po wydaniu oświadczenia, że nie przyznaje się do winy i po wpłacie 50 tysięcy dolarów kaucji opuścił areszt. Sąd wycofał kaucje z uwagi na jego wcześniejsze problemy z prawem i 21 stycznia 2015 r. bokser ponownie został zatrzymany.

</doc>
<doc id="927292" url="https://pl.wikipedia.org/wiki?curid=927292" title="Płochacz">
Płochacz

Płochacz – pies używany od wielu stuleci do polowania na drobną zwierzynę (w tym ptaki), przy czym ich rola polegała na wyszukiwaniu i wypłaszaniu jej z krzewów i szuwarów oraz aportowaniu po strzale. Obecnie płochacze są w myślistwie dość często stosowane, choć wiele ras hoduje się jako psy pokojowe towarzyszące ze względu na ich urodę i charakter.

</doc>
<doc id="927303" url="https://pl.wikipedia.org/wiki?curid=927303" title="Adam Milczanowski">
Adam Milczanowski

Adam Milczanowski (ur. 24 grudnia 1970 w Sanoku) – polski hokeista, wychowanek i zawodnik hokejowej sekcji klubu Stali Sanok oraz STS Sanok.
Życiorys i kariera.
Absolwent Zespołu Szkół Mechanicznych w Sanoku z 1988 (zasadnicza szkoła zawodowa o specjalności ślusarz mechanik). Karierę hokejową rozwijał od 1981/1982 w ówczesnej Stali Sanok. W kolejnych kategoriach wiekowych jego trenerem był Tadeusz Garb. Pod koniec lat 80. zadebiutował w drużynie seniorskiej. Następnie grał w kontynuatorze Stali, Sanockim Towarzystwie Sportowym, z którym wywalczył awans do I ligi. W premierowym I-ligowym sezonie 1992/1993 był najskuteczniejszym zawodnikiem drużyny w rundzie zasadniczej (14 punktów w 18 meczach). Zakończył karierę zawodniczą po sezonie 1994/1995.
Uwagi.
We wcześniejszych latach historii sanockiego klubu występował inny Adam Milczanowski (zakończył karierę w 1988), a także Marek Milczanowski i Zbigniew Milczanowski. W ostatnim dwumeczu sezonu II ligi 1987/1988 w dniach 12 i 13 marca 1988 przeciwko Dolmelowi Wrocław w pierwszym spotkaniu gola zdobył Adam Milczanowski senior (wynik 8:1), a w drugim Adam Milczanowski junior (wynik 6:3).

</doc>
<doc id="927305" url="https://pl.wikipedia.org/wiki?curid=927305" title="Niccolò Piccinni">
Niccolò Piccinni

Niccolò Piccinni lub Piccini (ur. 16 stycznia 1728 w Bari, zm. 7 maja 1800 w Passy k. Paryża) – włoski kompozytor operowy.
Życiorys.
Kształcił się w ośrodku operowym w Neapolu (u Leonardo Leo i Francesco Durante). Od 1776 roku działał w Paryżu, jako główny przedstawiciel "opery włoskiej". Wbrew intencjom został uznany za głównego rywala Christopha Willibalda Glucka, którego twórczość wysoko cenił (z wzajemnością). Konflikt zwolenników "opery włoskiej" i opery zreformowanej przez Glucka nasilił się po sukcesie oper Piccinni'ego wystawionych w Paryżu w latach 1778–1780. Spory te przeszły do historii jako " wojna ”piccinistów” z ”gluckistami”". W 1779 Gluck przeniósł się do Wiednia, a Piccinni rozpoczął rywalizację z Sacchinim.
W czasie rewolucji francuskiej Piccinni przebywał w Neapolu, ale w roku 1798 powrócił do Paryża, uzyskawszy poparcie Napoleona Bonaparte.
Twórczość.
Piccinni pisał opery (buffa i seria) we włoskim stylu, ponadto oratoria i kantaty.
Ważniejsze opery:
Oratoria (m. in):

</doc>
<doc id="927309" url="https://pl.wikipedia.org/wiki?curid=927309" title="Nicola Piccini">
Nicola Piccini



</doc>
<doc id="927310" url="https://pl.wikipedia.org/wiki?curid=927310" title="Cmentarz Żołnierzy Armii Czerwonej w Katowicach">
Cmentarz Żołnierzy Armii Czerwonej w Katowicach

Cmentarz Żołnierzy Armii Czerwonej jest zlokalizowany w parku im. Tadeusza Kościuszki w Katowicach.
Żołnierze Armii Czerwonej, którzy polegli w Katowicach w 1945, zostali pochowani w miejscu obecnego Pomnika Powstańców Śląskich. Gdy postanowiono wybudować pomnik, prochy żołnierzy przeniesiono w 1967 do parku im. Tadeusza Kościuszki. Cmentarz ogrodzono i ustawiono na nim monument (ogrodzenie do 2017 roku posiadało wyobrażenia sierpa i młota, potem zastąpione czerwonymi gwiazdami).
W dniu 14 maja 2014 z cokołu na pl. Wolności zdemontowano pomnik żołnierzy radzieckich i po renowacji w Gliwickich Zakładach Urządzeń Technicznych przeniesiono go na cmentarz w parku im. T. Kościuszki.

</doc>
<doc id="927311" url="https://pl.wikipedia.org/wiki?curid=927311" title="Robert Baldwin Ross">
Robert Baldwin Ross

Robert Baldwin Ross (ur. 25 maja 1869, zm. 5 października 1918) – brytyjski dziennikarz i krytyk literacki. 
Był kochankiem i przyjacielem oraz wydawcą dzieł Oscara Wilde’a.

</doc>
<doc id="927323" url="https://pl.wikipedia.org/wiki?curid=927323" title="Marianna Marchocka">
Marianna Marchocka

Marianna Marchocka (herbu Ostoja, imię zakonne Teresa od Jezusa Marchocka; ur. 25 czerwca 1603 w Stróżach, zm. 19 kwietnia 1652 w Warszawie) – polska zakonnica katolicka, karmelitanka bosa, mistyczka i Służebnica Boża; pierwsza Polka, która napisała autobiografię. 
Życie.
Była drugim dzieckiem Pawła Marchockiego oraz Elżbiety z Modrzejewskich. Rodzina Marchockich pieczętowała się herbem Ostoja. Ojciec był wielokrotnym posłem na sejm. Miała dwoje rodzeństwa; siostra Elżbieta wstąpiła do klarysek w Starym Sączu, brat Mikołaj studiował w Akademii Krakowskiej. Mimo znacznego oporu rodziców (z tego powodu była nawet bita), pod wpływem spotkań z o. Piotrem Kordońskim oraz lektury biografii Teresy Wielkiej, w dniu 26 kwietnia 1620 roku Marianna Marchocka wstąpiła do klasztoru karmelitanek bosych pw. św. Marcina w Krakowie. W zakonie przybrała imię Teresa od Jezusa na cześć św. Teresy z Avili, hiszpańskiej reformatorki zakonu. W 1637 roku została obrana przełożoną zakonu. Pełniła funkcję mistrzyni nowicjatu w latach 1630–1639. W 1642 roku wyjechała do Lwowa, aby założyć tam nową placówkę zakonu. Była przełożoną i mistrzynią pierwszego pokolenia lwowskich karmelitanek bosych. 
W 1648 roku, z powodu powstania Chmielnickiego, karmelitanki musiały uchodzić do Krakowa, skąd następnie przeniosły się do Warszawy, gdzie 2 czerwca w uroczystym wprowadzeniu zgromadzenia do prowizorycznego klasztoru wzięli udział król Polski Jan Kazimierz oraz nuncjusz apostolski. Również w Warszawie sprawowała funkcję przeoryszy. Wielki kult do niej żywiła królowa Ludwika Maria Gonzaga, która, gdy tylko ona chorowała, często ją odwiedzała w towarzystwie króla Jana Kazimierza:
Od 1650 roku zdrowie m. Teresy zaczęło się pogarszać, doznała częściowego paraliżu. W styczniu 1652 roku ustąpiła z urzędu przeoryszy. Zmarła 19 kwietnia 1652 roku. Jej szczątki w 1818 roku przeniesiono do Krakowa i złożono w klasztorze Sióstr Karmelitanek Bosych.
Mistyka.
Marianna Marchocka zaczęła doświadczać pierwszych przeżyć mistycznych w wieku 21 lat. Zapisy z epoki sugerują, że Marchocka miała dar bilokacji oraz stygmaty. Doświadczała także ekstaz i okresów oschłości duchowych. Nadto, po śmierci jej ciało miało nie ulec rozkładowi i po kasacie zakonu warszawskiego zostało przewiezione do Krakowa.
Życie Marianny Marchockiej, w tym jej doświadczenia mistyczne, przedstawia pisany barwną prozą (bliski stylu wypowiedzi ustnej) "Żywot". Został spisany na polecenie spowiednika, a później kierownika duchowego, o. Ignacego od św. Jana Ewangelisty (zm. 1677). Matka Teresa zaczęła pisać go 3 maja 1647 roku. Inne źródła podają, że zaczęła go pisać w 1632 roku w formie listów do swojego spowiednika. Jest to pierwsza autobiografia kobiety polskiej, a zarazem ważne dzieło literatury mistycznej polskiego baroku, porównywane już przez współczesnych z autobiograficznie ujętym "Życiem" św. Teresy z Avili. Książkę tę przetłumaczono na język francuski. Pozostawiła też pisane prozą poetycką modlitewne "Akty". Zachowały się także jej dwa listy.
Proces beatyfikacyjny.
Zbieranie dokumentacji historycznej do procesu beatyfikacyjnego rozpoczął św. Rafał Kalinowski. Proces beatyfikacyjny rozpoczął się 21 grudnia 2007 w Krakowie. 24 kwietnia 2015 nastąpiło zamknięcie procesu beatyfikacyjnego na szczeblu diecezjalnym, po czym akta zostały przekazane Kongregacji Spraw Kanonizacyjnych w Rzymie. Postulatorem procesu wyznaczono o. Romano Gambalungę OCD.

</doc>
<doc id="927324" url="https://pl.wikipedia.org/wiki?curid=927324" title="Splicing alternatywny">
Splicing alternatywny

Splicing alternatywny – w procesie splicingu łączenie ze sobą różnych egzonów z pre-mRNA na różne sposoby, niekoniecznie po kolei (według genu), czasem z pominięciem niektórych egzonów lub z zachowaniem niektórych intronów. W ten sposób z jednego genu może powstać więcej niż jedna cząsteczka mRNA, co jest źródłem zmienności białek. Jeśli warianty splicingowe mRNA dotyczą sekwencji kodującej, powstałe na matrycy takich mRNA białka różnią się sekwencją aminokwasową, co może powodować np. zróżnicowanie ich funkcji lub lokalizacji w komórce. Splicing alternatywny obszarów niekodujących może wpływać na obecność elementów regulatorowych w mRNA, np. sekwencji wzmacniających translację (enhancerów) czy sekwencji wpływających na stabilność mRNA, a zatem wpływać na ilość produkowanego przez komórkę białka. 
Rekord ilości możliwych wariantów splicingowych należy do genu "Dscam" "Drosophila melanogaster", który może ich mieć 38 016. Ocenia się, że od 35 do 75% ludzkich genów podlega alternatywnemu splicingowi.
Istnieją cztery drogi alternatywnego splicingu:

</doc>
<doc id="927330" url="https://pl.wikipedia.org/wiki?curid=927330" title="Ryo Nishikido">
Ryo Nishikido



</doc>
<doc id="927331" url="https://pl.wikipedia.org/wiki?curid=927331" title="Bartłomiej Krauz">
Bartłomiej Krauz

Bartłomiej Krauz (ur. 9 marca 1975 w Łańcucie) – polski akordeonista, chórzysta, nauczyciel, związany z warszawskim Kabaretem Moralnego Niepokoju.
Życiorys.
Edukację muzyczną rozpoczął w wieku 10 lat w Społecznym Ognisku Muzycznym w Markowej, skąd pochodzi. Następnie ukończył Państwową Szkołę Muzyczną I stopnia w Łańcucie i PSM II stopnia w Rzeszowie. W 1999 ukończył studia na Akademii Muzycznej w Warszawie.
Współpracował m.in. z Hadrianem Filipem Tabęckim, Krystyną Tkacz, Markiem Richterem czy Jackiem Bończykiem. Członek zespołu Kameleon pod kierownictwem Hadriana Filipa Tabęckiego. Regularnie występuje z warszawskim Kabaretem Moralnego Niepokoju. Jest chórzystą m.in. Chóru Kameralnego Warszawskiej Opery Kameralnej. Ponadto prowadzi klasę akordeonu w PSM I i II stopnia w Żyrardowie.

</doc>
<doc id="927332" url="https://pl.wikipedia.org/wiki?curid=927332" title="Rudolf Ludwig Cäsar von Auerswald">
Rudolf Ludwig Cäsar von Auerswald



</doc>
<doc id="927333" url="https://pl.wikipedia.org/wiki?curid=927333" title="Otto Theodor von Manteuffel">
Otto Theodor von Manteuffel



</doc>
<doc id="927334" url="https://pl.wikipedia.org/wiki?curid=927334" title="Adolf Heinrich von Arnim-Boitzenburg">
Adolf Heinrich von Arnim-Boitzenburg



</doc>
<doc id="927335" url="https://pl.wikipedia.org/wiki?curid=927335" title="Franciszek Emil Lauber">
Franciszek Emil Lauber

Franciszek Emil Lauber (ur. 26 listopada 1809 w Warszawie, zm. 9 marca 1852 tamże) – duchowny ewangelicki, kolega szkolny z klasy Fryderyka Chopina.
Życiorys.
Franciszek pochodził z dwujęzycznej rodziny, która od paru pokoleń wydawała pastorów ewangelickich: i ojciec, superintendent Karol Beniamin Lauber, znana postać warszawska, i dziadek Gottlob Beniamin, proboszcz luterański w Śmiglu obrali ten zawód. Matką Franciszka była Anna Dorota z domu Riedel (1775 – 1849). W domu Lauberów często bywał Fryderyk Chopin i zapewne tam nauczył się niemieckiego.
Franciszek uczęszczał razem z Fryderykiem do Liceum Warszawskiego, a po jego ukończeniu ok. 1827 studiował teologię na uniwersytecie im. Fryderyka Wilhelma we Wrocławiu. Po ukończeniu studiów był proboszczem ewangelickim w Przasnyszu. W roku 1835 poślubił Natalię Karolinę z Herbstów, z którą miał czworo dzieci. Synowie Maurycy, prawnik, Emil (1838 – 1890) i Zygmunt (1840 – 1899) wzięli wszyscy udział w Powstaniu Styczniowym i otrzymali kary katorgi w Rosji. Wiele więcej o życiu pastora Laubera nie wiadomo, ale jest jednym z bohaterów "Opowiadań o starej Warszawie" Wiktora Gomulickiego i często był wspominany w korespondencji Chopina.
Wszyscy Lauberowie zostali pochowani na cmentarzu ewangelickim w Warszawie (Al.6 nr 8).

</doc>
<doc id="927336" url="https://pl.wikipedia.org/wiki?curid=927336" title="Znikający człowiek">
Znikający człowiek



</doc>
<doc id="927342" url="https://pl.wikipedia.org/wiki?curid=927342" title="Jerzy Koziński">
Jerzy Koziński

Jerzy Koziński (ur. 14 września 1949 w Legnicy) – polski działacz i menadżer piłkarski z Dolnego Śląska. Były prezes klubu piłkarskiego Zagłębie Lubin oraz były dyrektor Miedzi Legnica.
Życiorys.
Absolwent Wyższej Szkoły Pedagogicznej im. T.Kotarbińskiego w Zielonej Górze oraz Podyplomowego Studium Organizacji i Zarządzania w Warszawie. Menedżer Sportu (Resortowe Centrum Metodyczno-Szkoleniowe Kultury Fizycznej i Sportu, 1994), Mistrz Zarządzania Sportem (Polska Korporacja Menadżerów Sportu, 1996) i Menedżer Edukacji Sportowej (Polska Korporacja Menedżerów Sportu, 2005). Honorowy Członek Polskiego Związku Piłki Nożnej (1999), Honorowy Prezes Dolnośląskiego Związku Piłki Nożnej (2010), Honorowy Prezes Okręgowego Związku Piłki Nożnej Legnica (2000).
Działalność klubowa.
W latach 1986-1991 pełnił funkcję dyrektora ds. piłki nożnej w Zagłębiu Lubin. W okresie 1991-1993 sprawował obowiązki dyrektora w klubie Miedź Legnica. Od 17 czerwca 2002 do 4 kwietnia 2003 był Prezesem Zarządu Zagłębia Lubin. Ponownie piastował to stanowisko w okresie 21.07.2009 – 29.04.2011.
Działalność w strukturach związkowych.
W latach 1991-2008 zasiadał w Zarządzie Polskiego Związku Piłki Nożnej. Funkcję tę łączył również z członkostwem w Prezydium Zarządu PZPN. W 1995 został także Wiceprezesem PZPN ds. organizacyjnych. W latach 1991-2000 pełnił funkcję Prezesa Okręgowego Związku Piłki Nożnej w Legnicy. Od 16 maja 2000 r. do 21 lipca 2009 r. sprawował funkcję Prezesa Zarządu Dolnośląskiego ZPN.

</doc>
<doc id="927357" url="https://pl.wikipedia.org/wiki?curid=927357" title="Klasyczna muzyka indyjska">
Klasyczna muzyka indyjska

Klasyczna muzyka indyjska sięga korzeniami najstarszych dokumentów tradycji hinduistycznej, Wed. Samaweda, jeden z czterech zbiorów wchodzących w skład Wed, szeroko zajmuje się muzyką.
Klasyczna muzyka indyjska jest jednym z najbardziej złożonych i kompletnych systemów muzyki. Podobnie jak klasyczna muzyka Zachodu, dzieli oktawę na 12 półtonów, z których 8 podstawowych to (kolejno) Sa Re Ga Ma Pa Dha Ni Sa, odpowiadające Do Re Mi Fa Sol La Si Do. Jednak w odróżnieniu od (nowożytnej) klasycznej muzyki Zachodu, w której przeważa strój równomiernie temperowany, w muzyce indyjskiej używa się stroju naturalnego. Należy dodać, że w muzyce azjatyckiej oktawę dzieli się na 22 tzw. śruti, będących z definicji najmniejszą słyszalną odległością między dźwiękami. Na podstawie 12 półtonów buduje się różne skale, podczas gdy śruti służą do wykonywania melizmatów.
Klasyczna muzyka indyjska jest z natury monofoniczna i opiera się na pojedynczej linii melodycznej osnutej wokół jednego tonu. Wykonania tej muzyki bazują melodycznie na ragach, a rytmicznie na talach.
Instrumenty.
Typowe instrumenty używane w muzyce północnych Indii to między innymi sitar, sarod, tambura, bansuri, shehnai, sarangi i tabla. Instrumenty wykorzystywane w muzyce południowych Indii to głównie gottuvadyam, vina, mridanga, kanjira i skrzypce.
Najważniejsza książka na ten temat, "Bharatiya Sangeet Vadya", powstała na podstawie wieloletnich badań, które przeprowadził dr Lalmani Misra.
Główne style.
Dwa główne nurty klasycznej muzyki indyjskiej to:
Muzyka północnych Indii.
W muzyce północnych Indii grający na tabli (rodzaj bębna) zwykle nadają rytm. Innym popularnym instrumentem jest strunowa tambura, która nadaje tło do wykonywanej ragi. W zależności od ragi tło może się różnić, najczęściej składa się jednak z toniki i kwinty (bądź kwarty) granych w akordzie. Zadanie grania na tym instrumencie tradycyjnie przypada uczniowi solisty i choć może się wydawać monotonne to jest w rzeczywistości zaszczytem i wyjątkową okazją dla tego ucznia. Obydwa instrumenty stanowią bazę (rytm i harmoniczne tło) do improwizacji solisty (wokalisty lub instrumentalisty).
W muzyce północnych Indii utwór zwykle zaczyna się powolną improwizacją ragi, zwaną alap. Ten wstęp może być bardzo długi (30–40 minut) lub bardzo krótki (2–3 minuty), w zależności od stylu i wyboru muzyka. Po wprowadzeniu ragi ornamentacja wokół skali muzycznej staje się bardziej rytmiczna i powoli przyspiesza. Ta sekcja nosi nazwę jor. W końcu dołącza bębniarz z tala (rytm) i następują kolejne części: najczęściej (Bandish), zakończone .
Muzyka południowych Indii.
Muzyka południowoindyjska jest na ogół bardziej uporządkowana niż muzyka z Północy, a improwizacje ragi są znacznie szybsze i krótsze. Fragment otwierający nazywa się varnam i stanowi dla muzyków rozgrzewkę. Po nim następuje inwokacja i prośba o błogosławieństwo, oraz seria wymian między ragami i talami. W tej części występują również krithi (hymny), po czym następują pallavi (temat ragi). Charakterystyczne dla muzyki z Południa jest istnienie kanonu ustalonych kompozycji, znanych i popularnych wśród publiczności – podczas występów doświadczonych muzyków często zaczyna ona składać zamówienia, pozwalające artyście popisać się znajomością kilku tysięcy istniejących krithi.
Muzyka południowoindyjska jest również (jak północnoindyjska) w dużej części improwizowana, jednak w większym stopniu jest podporządkowana teorii i ściślejszym zasadom. Podkreśla raczej mistrzostwo w operowaniu głosem niż instrumentami. Za ojca tej muzyki uważany jest Sri Purandara Dasa (1480 – 1564), a jej klasyczną postać ukształtowali Tyagaraja (1759 – 1847), Muthuswami Dikshitar (1776 – 1827) oraz Syama Sastri (1762 – 1827).
Wykonawcy.
Najwybitniejsi wykonawcy muzyki północnych Indii to między innymi Allauddin Khan, Vilayat Khan, Omkarnath Thakur, Bismillah Khan, Gangubai Hangal, Bhimsen Joshi, Pandit Jasraj, Ravi Shankar, Vijay Raghav Rao, Hariprasad Chaurasia, Zakir Hussain, Shivkumar Sharma, Annapurna Devi, Ali Akbar Khan, Aashish Khan, Kishori Amonkar i Satyasheel Deshpande.
Najbardziej popularni współcześni wykonawcy muzyki północnych Indii to między innymi D.K. Pattammal, Dr M. Balamuralikrishna, Dr K.J. Yesudas, T.V. Sankaranarayanan, Madurai T.N. Seshagopalan i T.N. Krishnan. Jedną z największych wokalistek tego gatunku była M.S. Subbulakshmi. Słynni muzycy ostatniego stulecia to między innymi M.L. Vasanthakumari, G.N. Balasubramaniam, Dr S. Ramanathan, Chembai Vaidyanatha Bhagavatar, Vidwan i Gopala Pillai.

</doc>
<doc id="927363" url="https://pl.wikipedia.org/wiki?curid=927363" title="Decentracja">
Decentracja

W psychologii decentracja to umiejętność wyobrażenia sobie formy przedmiotów z punktu widzenia osoby siedzącej naprzeciwko (eksperyment z górami u Piageta). Przeciwieństwo centracji myślenia – tj. koncentracja na swoim stanowisku, ujmowanie wszystkiego z własnego punktu widzenia.
Decentracja interpersonalna to postawa stanowiąca przeciwieństwo egocentryzmu, tworzenie w umyśle struktur „poza-ja”. Jest warunkiem trafnego poznawania innych ludzi, oznacza postawienie się w sytuacji osoby innej niż ja i uświadomienie sobie inności nie tylko własnych stanów emocjonalnych; to przyjęcie odmiennego punktu widzenia. W tym wypadku jednostka może odbierać świat, jakby patrząc oczyma „innego”, co pociąga za sobą m.in. działania altruistyczne. Rola „ja” zostaje pomniejszona lub zastąpiona przez reprezentację „innego”, lub „ty”.
Przed osiągnięciem decentracji interpersonalnej poznanie charakteryzuje się znacznym stopniem subiektywizmu, co nazywa się egocentryzmem poznawczym. 
W handlu: perspektywa klienta.

</doc>
<doc id="927369" url="https://pl.wikipedia.org/wiki?curid=927369" title="Fiwix">
Fiwix

Fiwix - jądro systemu operacyjnego dla platformy x86 bazowane na architekturze UNIX. Z założenia jest w pełni kompatybilne z systemem operacyjnym GNU/Linux dlatego można na nim używać wielu aplikacji GNU. Jądro Fiwix zostało zaprojektowane głównie na potrzeby edukacyjne, w związku z tym kod źródłowy jest bardzo prosty. 
Ostatnia wersja nosi numer 0.3.1 i została wydana 2 maja 2007 roku. System jest w bardzo wczesnej fazie rozwoju (na przykład główny system plików ext2 jest dostępny na razie tylko do odczytu). Źródła Fiwiksa zostaną udostępnione na "otwartej licencji" kiedy zaimplementowane zostaną najważniejsze funkcje (wersja będzie nosiła numer 1.0).
Twórcą Fiwiksa jest Jordi Sanfeliu. 
Linki zewnętrzne.
Strona domowa projektu

</doc>
<doc id="927376" url="https://pl.wikipedia.org/wiki?curid=927376" title="Starszy zboru">
Starszy zboru

Starszy zboru (, "presbyteros") – przywilej w niektórych chrześcijańskich kościołach i związkach wyznaniowych.
Protestantyzm.
W wielu Kościołach protestanckich, niezależnie od urzędu pastora, istnieje także funkcja starszego zboru. Niektóre społeczności mają więcej niż jednego starszego, skupiając ich w radzie starszych. W większości denominacji starszymi zboru są osoby świeckie, choć np. w niektórych kościołach metodystycznych funkcję tę sprawują starsi duchowni. Niektóre wspólnoty ordynują na to stanowisko również kobiety.
W Polsce urząd starszych zboru występuje m.in. w:
Świadkowie Jehowy.
Funkcja starszego zboru istnieje w społecznościach badackich, takich jak: Świadkowie Jehowy, Świecki Ruch Misyjny „Epifania” czy Zrzeszenie Wolnych Badaczy Pisma Świętego.
W zborach Świadków Jehowy starszym zboru, zwanym również nadzorcą zboru jest ochrzczony doświadczony mężczyzna sprawujący nadzór nad zborem. Biblijne kryteria wyboru: 1Tm 3:1–7, Tyt 1:5–9 także: Jk 3:13, 17, 18. W organizacji Świadków Jehowy funkcja starszego zboru odpowiada biblijnej funkcji prezbitera (gr. "πρεσβυτερος", "presbyteros"). Nie ma ograniczeń co do liczebności starszych (nadzorców) w jednym zborze. Starszy, który przestałby spełniać te kryteria, traci funkcję. Określenia „starszy” (wskazuje na dojrzałość duchową danego mężczyzny) i „nadzorca” (wskazuje na obowiązki, jakie ma on pełnić) odnoszą się do tej samej funkcji w zborze.
Starszy jest zalecany przez miejscowe grono starszych zboru, spośród sług pomocniczych usługujących w zborze. W trakcie wizyty w danym zborze nadzorca obwodu, po omówieniu zaleceń z miejscowym gronem starszych oraz po poznaniu kandydatów do zamianowania, mianuje ich na starszych i sług pomocniczych w danym zborze.
Starszy nie wyróżnia się spośród innych członków zboru, ani ubiorem ani tytułami. Nie otrzymuje żadnych gratyfikacji za sprawowanie tej funkcji. Starszy przewodzi w działalności kaznodziejskiej zboru, naucza w nim oraz udziela pokrzepienia, rad oraz zachęt duchowych pozostałym członkom zboru.
W Polsce w 2021 roku usługiwało 9153 starszych zboru.
Zadania.
W zborze starszym (nadzorcom) przydzielane są funkcje:
Tych trzech nadzorców tworzy miejscowy Zborowy Komitet Służby – wypełniają i podpisują różne formularze, np. zestawienia i zamówienia na publikacje Świadków Jehowy (otrzymują je od sługi pomocniczego – sługi literatury i sługi), czuwają nad kontami zboru (dobrowolne datki ze skrzynek na Sali Królestwa). Rozważają prośby o udostępnienie Sali Królestwa na uroczystości ślubne i pogrzebowe członkom wspólnoty, przydzielają głosicieli do grup służby. Zatwierdzają zgłoszenia do stałej i pomocniczej służby pionierskiej. Działają pod nadzorem wszystkich starszych zboru.
Co tydzień różni starsi (oraz słudzy pomocniczy), przedstawiają punkty w programie zebrań zborowych, wygłaszają również publiczne wykłady biblijne, współpracują z pionierami i głosicielami w służbie kaznodziejskiej, starsi co tydzień na zmianę prowadzą "zborowe studium Biblii".
Starsi spotykają się również z kandydatami na głosiciela czy kandydatami do chrztu, omawiając z nimi podstawowe wymagania biblijne. Odwiedzają poszczególnych członków zboru (tzw. "wizyty pasterskie"), zachęcając ich i udzielając rad biblijnych. W przypadku kiedy okaże się, że ochrzczony członek zboru postępuje wbrew zasadom biblijnym lub publicznie odejdzie od istotnej doktryny wiary czy popełni jakiś grzech, a nie okaże szczerej skruchy i głębokiego żalu za swoje złe postępowanie, starsi zboru powołują spośród swego grona trzyosobowy "Komitet Sądowniczy", który może go wykluczyć ze społeczności, a po pewnym czasie, gdy zmieni swe postępowanie ten sam komitet może go przywrócić do społeczności wyznawców.
Inne funkcje.
Starsi mogą też nadzorować również inne działy (funkcjonujące na zasadzie wolontariatu) m.in.:
Szkolenia.
Starsi zboru biorą udział w przeznaczonych dla nich specjalnych szkoleniach/kursach:

</doc>
<doc id="927377" url="https://pl.wikipedia.org/wiki?curid=927377" title="Ewa Gulbinowa">
Ewa Gulbinowa

Ewa Gulbinowa, z domu Makowska (ur. 19 maja 1891 w Wilnie, zm. 25 kwietnia 1950 w Lublinie) – polska nauczycielka, autorka podręczników i prac historycznych, instruktorka harcerska.
Życiorys.
Była córką księgarza wileńskiego Wacława Leona Makowskiego i Apolonii z Chełmińskich, kształciła się w Wilnie i Warszawie. Od 1914 pracowała jako nauczycielka w Wilnie, w okresie I wojny światowej konspiracyjnie; opracowała w tym czasie kilka podręczników – "Moje czytanki" (1916), "Snopek z naszej niwy" (1916, do 1935 10 wydań), "Plon" (1916). Udzielała się również w harcerstwie, pełniąc do 1920 funkcję komendantki chorągwi w Wilnie. W 1920 wyszła za mąż za Kazimierza Gulbina. W tym samym roku podjęła studia historyczne na Uniwersytecie Wileńskim i pod kierunkiem Feliksa Konecznego przygotowała pracę "Wileńskie cechy tkackie do 1795 r." (częściowo opublikowana w „Ateneum Wileńskim”, 1924). Działała w Kole Historyków Uniwersytetu Wileńskiego.
Od 1924 pracowała w wileńskim szkolnictwie (m.in. w Państwowej Szkole Przemysłowo-Handlowej żeńskiej im. E. Dmochowskiej), dochodząc do stanowiska wizytatora. W prasie wileńskiej i okolicznościowych księgach pamiątkowych ogłosiła szereg artykułów poświęconych własnej działalności harcerskiej i niepodległościowej z lat 1915–1920. Opracowała także biografię harcerki "Jadwigi Tejszerskiej" (1932).

</doc>
<doc id="927378" url="https://pl.wikipedia.org/wiki?curid=927378" title="Gottfried Ludolf Camphausen">
Gottfried Ludolf Camphausen

Gottfried Ludolf Camphausen (ur. 10 stycznia 1803, zm. 3 grudnia 1890) – pruski polityk, premier ("Ministerpräsident") w okresie Wiosny Ludów.

</doc>
<doc id="927382" url="https://pl.wikipedia.org/wiki?curid=927382" title="August Lampe">
August Lampe

August Lampe (ur. 1810, w Warszawie, zm. 1879 tamże) – polski garbarz.
August uczęszczał wraz z Chopinem i m.in. Wilhelmem Kolbergiem i Julianem Fontana do tej samej klasy Liceum Warszawskiego, ale po jego ukończeniu nie podjął studiów wyższych, lecz zajął się prowadzeniem rodzinnej garbarni. O jego życiu niewiele wiadomo: był przez 39 lat członkiem Rady Kościelnej warszawskiej parafii ewangelickiej pw. Św. Trójcy i Rady Nadzorczej Szpitala Ewangelickiego. Poślubił Annę z domu Hoch (1822 – 1845) i miał dwóch synów: Henryka Daniela (1843 – 1893), uczestnika Powstania Styczniowego, sybiraka, i Emila (1841- 1863), również powstańca styczniowego, który poległ w bitwie pod Kobylanką.
August i Henryk Daniel zostali pochowani na cmentarzu ewangelickim w Warszawie (Al.7 nr 18).

</doc>
<doc id="927385" url="https://pl.wikipedia.org/wiki?curid=927385" title="Franciszek Ksawery Kęszycki">
Franciszek Ksawery Kęszycki

Franciszek Ksawery Kęszycki herbu Nałęcz (1742-1789) – wojewoda gnieźnieński od 1786, kawaler Orderu Orła Białego i Orderu Świętego Stanisława, marszałek Trybunału Głównego Koronnego w Lublinie w 1782 roku, rotmistrz Kawalerii Narodowej, poseł na Sejm Czteroletni. 
Życiorys.
Kolejno: kasztelan gnieźnieński (od 18 września 1781), kasztelan kaliski (od ok. 25 kwietnia 1782), wojewoda gnieźnieński (od 6 lutego 1786). W 1771 otrzymał starostwo mosińskie.
Członek konfederacji Andrzeja Mokronowskiego w 1776 roku. Poseł na sejm 1776 roku z powiatu kościańskiego, sędzia sejmowy w 1776 roku z województwa poznańskiego. Poseł na sejm 1778 roku z województwa poznańskiego. Był członkiem Komisji Dobrego Porządku dla miast królewskich województwa poznańskiego w 1779 roku.

</doc>
<doc id="927390" url="https://pl.wikipedia.org/wiki?curid=927390" title="Hieronim Bednarski">
Hieronim Bednarski

Hieronim Emil Bednarski ps. „Nawrócony” (ur. 19 listopada 1921 w Zwięczycy, zm. 29 marca 1953 w Opolu) – starszy strzelec, żołnierz Batalionów Chłopskich i Gwardii Ludowej w rejonie Rzeszowa, pionu dywersji podokręgu Rzeszów AK i dowódcą „Straży” Obwodu/Rejonu Rzeszów DSZ-WiN, członek Krajowej Armii Podziemnej w Szybowicach.
Życiorys.
Wczesne życie.
Urodził się 19 listopada 1921 w Zwięczycy jako syn Piotra i Marii z domu Kruczek. Jako nastolatek uczestniczył w spotkania Organizacji Młodzieży Towarzystwa Uniwersytetu Robotniczego oraz Akcji Katolickiej. Z zawodu był spawaczem. Do wybuchu II wojny światowej pracował w Wytwórni Sprzętu Komunikacyjnego „PZL-Rzeszów”.
II wojna światowa i amnestia.
W latach 1939–1941 pomagał rodzicom w pracy w gospodarstwie. Na początku 1943 złożył przysięgę przed miejscowym dowódcą oddziału Gwardii Ludowej oraz jej szefem okręgowych struktur wywiadu Józefem Augustynem, który nadał mu pseudonim „Nawrócony”. Po rozbiciu oddziału Augustyna przeszedł do oddziału Armii Krajowej pod dowództwem „Burzy”. W marcu 1944 przeszedł do oddziału pod dowództwem Piotra Zielińskiego ps. „Zagłoba”. Następnie został wcielony do Wojska Polskiego i skierowany do szkoły oficerskiej w Przemyślu. Po 3 miesiącach zdezerterował i wrócił do oddziału „Zagłoby”. We wrześniu 1945 szukając pracy przybył do Jeleniej Góry, gdzie został zatrzymany przez Informację WP za dezercję. Po aresztowaniu zdołał uciec i powrócił w okolice Rzeszowa. 18 marca 1948, ujawnił się przed komisją amnestyjną Wojewódzkiego Urzędu Bezpieczeństwa Publicznego w Rzeszowie, otrzymując zaświadczenie o ujawnieniu. Ujawniając się, zdał posiadaną broń: pistolet maszynowy PPSz, pistolet TT i granat.
Krajowa Armia Podziemna.
Zamieszkał w Szybowicach koło Prudnika. 27 stycznia 1950 roku funkcjonariusz PUBP w Prudniku Józef Pleban sporządził notatkę służbową, w której stwierdził, że Hieronim Bednarski poinformował sekretarza komitetu gminnego PZPR w Moszczance o istnieniu Krajowej Armii Podziemnej. Bednarski został później aktywnym członkiem KAP.
W 1951 z jego inicjatywy dokonano napadu na posterunek Milicji Obywatelskiej w innym województwie w celu zdobycia broni i oryginalnych legitymacji milicyjnych. 4 maja 1951 przeprowadzono zbrojny napad na Spółdzielnię „Samopomoc Chłopska” w Lipowej. 21 maja 1951 dokonano napadu na członka PZPR Józefa Chudego. Chudy został pobity we własnym domu, przy okazji zrabowano pewną kwotę pieniędzy, zegarki, biżuterię i inne przedmioty. 25 lipca 1951 dokonano napadu na Spółdzielnię Spożywców w Charbielinie. Wartość łupu wynosiła około 30000 zł.
Aresztowanie i śmierć.
5 stycznia 1952 r. został aresztowany przez PUBP w Morągu. 31 października 1952 został skazany na dwukrotną karę śmierci. Wyrok wykonano 29 marca o godzinie 3:00 w więzieniu karno-śledczym w Opolu. Został pochowany bez trumny na cmentarzu ewangelicko-augsburskim przy ul. Wrocławskiej, po ekshumacji w 2010 jego szczątki przeniesiono na cmentarz w Rzeszowie–Zwięczycy.

</doc>
<doc id="927393" url="https://pl.wikipedia.org/wiki?curid=927393" title="Kataklazyt">
Kataklazyt

Kataklazyt – skała metamorficzna, kataklastyczna. Jest to silnie przeobrażona skała stanowiąca, produkt metamorfizmu dyslokacyjnego, zmielona tektonicznie skała pierwotna. Powstaje w obrębie stref tektonicznych (uskoków) na drodze czysto mechanicznej, w wyniku procesu zwanego kataklazą. Kataklazyty charakteryzują się słabą odpornością na wietrzenie, większym rozdrobnieniem skały. Odłamki skalne są ostrokrawędziste i silnie spękane mogą być nieznacznie przemieszczone względem siebie, a pomiędzy nimi może lokalnie występować miazga mylonityczna. Kataklazyty objęte są w niewielkim stopniu rekrystalizacją metamorficzną. Zbudowane są z drobnych pokruszonych i roztartych ziaren skał, ich skład mineralny jest podobny do składu pierwotnej skały sprzed kataklazy. Tekstura kataklazowa, bezkierunkowa. Struktura zwykle nierównoziarnista, heteroblastyczna lub średnioblastyczna.
Kataklazyty występują najczęściej w strefie uskoków lub nasunięć tektonicznych spotykane są również na większych obszarach zbudowanych ze skał krystalicznych, które uległy kataklazie podczas regionalnych przeobrażeń całych kompleksów skalnych w Polsce występują w podłożu Wyżyny Śląsko-Krakowskiej oraz na Lirniku w Górach Sowich.

</doc>
<doc id="927403" url="https://pl.wikipedia.org/wiki?curid=927403" title="Anna Piwkowska">
Anna Piwkowska

Anna Piwkowska (ur. 12 lutego 1963 w Pruszkowie) – polska poetka i eseistka.
Życiorys.
Córka Włodzimierza Piwkowskiego, historyka sztuki, i Danuty z domu Marcinkiewicz. Absolwentka studiów w zakresie filologii polskiej na Uniwersytecie Warszawskim, magistrantka profesora Romana Taborskiego, poetka i pisarka. Jest autorką powieści inspirowanej biografią i wierszami austriackiego poety Georga Trakla "Ślad łyżwy" oraz książki eseistycznej "Achmatowa czyli kobieta". Obie książki otrzymały Nagrodę Warszawskiej Premiery Literackiej. W roku 2002 uhonorowana Wyróżnieniem Fundacji Kościelskich za tomik "Po". Jej wiersze tłumaczone były między innymi na język angielski, niemiecki, włoski, słoweński, francuski, hiszpański, kataloński, słowacki i publikowane w licznych antologiach, między innymi w Rosji w antologii "Polskije poetessy" (2002) oraz w Anglii w antologii "Six Polish Poets" (2009). Za powieść dla młodzieży "Franciszka" otrzymała główną nagrodę polskiej sekcji IBBY dla najlepszej książki dla młodzieży roku 2014 oraz Nagrodę Literacką m.st. Warszawy. Książka została przetłumaczona na język litewski i słoweński. W roku 2015 w serii wydawniczej „Biblioteka Więzi” ukazała się książka pod tytułem "Achmatowa, czyli Rosja", która jest kontynuacją zainteresowań Piwkowskiej literaturą i poezją rosyjską. W roku 2017 Piwkowska opublikowała kolejną biografię "Wyklęta. Poezja i miłość Mariny Cwietajewej", która otrzymała Nagrodę Warszawskiej Premiery Literackiej za najlepszą książkę miesiąca. Opublikowany w roku 2019 tom "Między monsunami" znalazł się w finałowej piątce Nagrody Poetyckiej im. Konstantego Ildefonsa Gałczyńskiego „Orfeusz” oraz został uhonorowany Nagrodą im. Cypriana Kamila Norwida.
Poetka współpracuje z radiem, teatrem, filmem oraz licznymi literackimi periodykami. Swoje wiersze publikowała m.in. w „Więzi”, „Res Publice”, „Twórczości”, „Dekadzie Literackiej”, „Kresach”, „Zeszytach Literackich”, „Odrze”, „Tytule”, „Czasie Kultury”, „Tygodniku Powszechnym”. Jej twórczość tłumaczona była na rosyjski, niemiecki, słoweński, angielski, włoski, hiszpański, kataloński, hebrajski i litewski. Współpracowała z „Nowymi Książkami” i z „Zeszytami Literackimi”. Napisała teksty piosenek i słów "Prologu" do XVIII-wiecznej opery Macieja Kamieńskiego "Nędza uszczęśliwiona" w reżyserii Krzysztofa Kolbergera, wystawianej w Teatrze Wielkim w Warszawie i w Poznaniu, a także wiersze do filmu Barbary Sass "Jak narkotyk" (1999). Przedmiotem jej eseistycznych zainteresowań jest literatura rosyjska: głównie życie i twórczość Anny Achmatowej i Mariny Cwietajewej.
Stypendystka Biblioteki polskiej w Paryżu w roku 1999, kilkukrotna stypendystka Ministra Kultury i Dziedzictwa Narodowego.
Jest członkiem polskiego PEN Clubu, należała do Stowarzyszenia Pisarzy Polskich do sierpnia 2020 roku.
W latach 1987–1998 pracowała jako kustosz w Muzeum Teatralnym w Teatrze Wielkim w Warszawie. W latach 2001–2017 była nauczycielką języka polskiego w Zespole Szkół „Bednarska” w Warszawie. Organizatorka ogólnopolskiego konkursu literackiego dla dzieci i młodzieży „Podróżuj, śnij, odkrywaj”.

</doc>
<doc id="927416" url="https://pl.wikipedia.org/wiki?curid=927416" title="Kataklaza">
Kataklaza

Kataklaza – typ metamorfizmu dynamicznego. Proces zachodzący w skorupie ziemskiej pod wpływem ciśnienia górotwórczego polegający na tektonicznym kruszeniu, obracaniu i przemieszczaniu ziaren mineralnych w skale i samej skały, bez jej przebudowy chemicznej i krystalograficznej. Najłatwiej kataklazie ulegają skały twarde i kruche, mało podatne na reakcje chemiczne, np. granity, gnejsy, kwarcyty.
Efektem tego zjawiska są kataklazyty.

</doc>
<doc id="927432" url="https://pl.wikipedia.org/wiki?curid=927432" title="Luigi Allemandi">
Luigi Allemandi

Luigi Allemandi (ur. 18 listopada 1903 w San Damiano Macra, zm. 1978 w Pietra Ligure) - włoski piłkarz, obrońca, reprezentant kraju. Mistrz świata z 1934.
Karierę zawodniczą rozpoczął w 1921 roku w AC Legnano. Potem reprezentował barwy klubów: Juventus F.C., Inter Mediolan, AS Roma, SSC Venezia. Karierę piłkarską kończył w S.S. Lazio w sezonie 1938/39.

</doc>
<doc id="927434" url="https://pl.wikipedia.org/wiki?curid=927434" title="Sytuacja homoseksualistów w USA">
Sytuacja homoseksualistów w USA



</doc>
<doc id="927436" url="https://pl.wikipedia.org/wiki?curid=927436" title="Sytuacja homoseksualistów w Stanach Zjednoczonych Ameryki">
Sytuacja homoseksualistów w Stanach Zjednoczonych Ameryki



</doc>
<doc id="927437" url="https://pl.wikipedia.org/wiki?curid=927437" title="Sytuacja homoseksualistów w Stanach Zjednoczonych">
Sytuacja homoseksualistów w Stanach Zjednoczonych



</doc>
<doc id="927438" url="https://pl.wikipedia.org/wiki?curid=927438" title="Klepacze (przystanek kolejowy)">
Klepacze (przystanek kolejowy)

Klepacze – przystanek kolejowy w Klepaczach, w województwie podlaskim, w Polsce.
W roku 2017 przystanek obsługiwał 0–9 pasażerów na dobę.

</doc>
<doc id="927439" url="https://pl.wikipedia.org/wiki?curid=927439" title="Shao Jiayi">
Shao Jiayi

Shao Jiayi (; ur. 10 kwietnia 1980 w Pekinie), piłkarz chiński grający na pozycji lewego pomocnika.
Kariera klubowa.
Shao jest wychowankiem klubu Beijing Guo’an. W 1999 roku w jego barwach zadebiutował w Chinese Super League. W 2000 roku grał już w wyjściowej jedenatsce stołecznego klubu, a największy sukces osiągnął w 2002 roku, gdy zajął z nim 3. miejsce w chińskiej ekstraklasie.
Zimą 2003 roku Shao przeszedł do klubu niemieckiej Bundesligi, TSV 1860 Monachium. W lidze zadebiutował 1 lutego w przegranym 0:1 meczu z Hannoverem. Na koniec sezonu zajął ze swoją drużyną 10. miejsce, jednak w sezonie 2003/2004 był już tylko rezerwowym i wystąpił tylko w 5 ligowych spotkaniach, a TSV 1860 zostało zdegradowane do drugiej ligi. Na drugim froncie Shao grał przez 2 sezony, ale nie zdołał awansować z klubem z Monachium do pierwszej ligi.
Latem 2006 Jiayi został wypożyczony do Energie Cottbus, grającego w pierwszej lidze. W Energie zadebiutował 12 sierpnia w przegranym 0:2 meczu z Borussią Mönchengladbach. Od początku sezonu udanie wprowadził się do pierwszego składu Energie i swoją postawą przyczynił się do utrzymania beniaminka w lidze.
Kariera reprezentacyjna.
W reprezentacji Chin Shao Jiayi zadebiutował 5 października 2000 roku w przegranym 0:2 meczu z Arabią Saudyjską. W 2002 roku wziął udział w Mistrzostwach Świata w Korei Południowej i Japonii, na których wystąpił w dwóch spotkaniach grupowych: przegranym 0:4 z Brazylią oraz 0:3 z Turcją, w tym drugim w 60. minucie dostając czerwoną kartkę. Brał także udział w nieudanych dla Chin eliminacjach do Mistrzostw Świata w Niemczech.

</doc>
<doc id="927442" url="https://pl.wikipedia.org/wiki?curid=927442" title="Hortobágyi Nemzeti Park">
Hortobágyi Nemzeti Park



</doc>
<doc id="927447" url="https://pl.wikipedia.org/wiki?curid=927447" title="Prętnik wargacz">
Prętnik wargacz

Prętnik wargacz ("Trichogaster labiosa") - gatunek ryby zaliczany do rodziny guramiowatych. Hodowany w akwariach.
Występowanie.
Występuje na Półwyspie Indochińskim. Do Europy sprowadzono go po raz pierwszy w 1904 roku.
Charakterystyka.
Jego ciało jest eliptyczne i bocznie spłaszczone. Dorasta do 9 cm. Na ogólnym niebieskozielonym tle występują nieregularne, ciemnoczerwone pręgi poprzeczne, szczególnie wyraźne w tylnej części ciała. Płetwy brzuszne - u samicy czerwone, u samca bezbarwne - mają kształt prętów i służą za narządy zmysłu smaku. Prętnik wargacz ma dodatkowy narząd oddechowy, zwany labiryntem, umożliwiający pobieranie tlenu z otoczenia.
Warunki hodowlane.
Są to ryby nieco lękliwe, ale spokojne, mogą zamieszkiwać więc akwarium wspólnie z mniejszymi gatunkami. Wymagają zbiorników średniej wielkości, dostatecznie obsadzonych roślinami. Optymalna temperatura to 22 °C.
Rozmnażanie.
Gdy temperatura wody i powietrza wynosi około 26 °C, samiec buduje na powierzchni wody gniazdo z piany, pod którym przystępuje ze swoją partnerką do tarła. Ikra opada na dno, skąd samiec przenosi ją w pyszczku do gniazda i troskliwie pielęgnuje. Wylęg zaczyna swobodnie pływać dopiero po trzech dniach od wyklucia się z jaj. Żywi się go delikatnym pokarmem żywym lub sproszkowanym żółtkiem.

</doc>
<doc id="927456" url="https://pl.wikipedia.org/wiki?curid=927456" title="Wasilis Lakis">
Wasilis Lakis

Wasilis Lakis (ur. 4 września 1976 w Salonikach) – grecki piłkarz, który występował na pozycji prawoskrzydłowego. W trakcie kariery mierzył 177 cm, ważył 72 kg.
Kariera.
Wasilis Lakis zaczynał karierę na pozycji obrońcy w 1992 w małym klubiku FAS Naoussa, gdzie grał przez 4 lata, po czym przeniósł się do Paniliakosu. Tu występował do 1998. Następnym zespołem w karierze 30-letniego pomocnika był słynny AEK Ateny. Po ME 2004 Lakis wyemigrował do Anglii, gdzie przez jeden sezon grał dla londyńskiego Crystal Palace. W tym zespole Grekowi nie wiodło się dobrze – w Premiership rozegrał zaledwie 10 meczów, więc postanowił wrócić do AEK. W Atenach grał do końca sezonu 2006/2007 i wtedy to przeszedł do PAOK–u Saloniki. Po dwóch latach spędzonych w tej drużynie odszedł do beniaminka pierwszej ligi – AO Kawala.
W reprezentacji Grecji Lakis debiutował 28 sierpnia 1999 w towarzyskim meczu z Salwadorem. W 2004 wraz z kolegami zdobył Mistrzostwo Europy, lecz Wasilis wystąpił tylko w 2 meczach wchodząc z ławki rezerwowych. Łącznie w kadrze zawodnik rozegrał 35 meczów i zdobył 3 bramki.

</doc>
<doc id="927461" url="https://pl.wikipedia.org/wiki?curid=927461" title="Xinzhu">
Xinzhu

Xinzhu () – miasto w północno-zachodnim Tajwanie. W 2010 roku liczyło 415 344 mieszkańców. 
Miasto graniczy od północy i wschodu z powiatem Xinzhu, powiatem Miaoli na południu oraz Cieśniną Tajwańską na zachodzie.
Gospodarka.
Miasto jest ośrodkiem przemysłu nowoczesnych technologii. Park przemysłowy Hsinchu Science and Technology Industrial Park skupia około 360 przedsiębiorstw z dziedziny high-tech m.in. TSMC, Philips, United Microelectronics Corporation czy AU Optronics. W rezultacie miasto ma najwyższy poziom dochodów w kraju. Ustanowienie parku miało na celu stworzenie odpowiednich warunków dla rozwoju nowych technologii na Tajwanie, a także zapewnienie pracy miejscowej ludności poprzez przyciągnięcie inwestycji oraz zbudowanie bazy dla przemysłu high-tech. Od jej utworzenia w 1978 roku, rząd tajwański zainwestował już ok. 30,8 miliardów NTD w tworzenie oprogramowania i sprzętu komputerowego. Do 2001 roku, zabudowano 625 akrów terenu parku oraz 118 akrów obszaru w południowym Xinzhu, przyciągając inwestycje 312 przedsiębiorstw z dziedziny nowych technologii.
Ponadto ośrodek regionu wydobycia ropy naftowej, węgla kamiennego, rud żelaza i srebra oraz handlu. Rozwinięty przemysł petrochemiczny, hutniczy, maszynowy, chemiczny i spożywczy. 
Podział administracyjny.
Miasto Xinzhu dzieli się na 3 dzielnice:

</doc>
<doc id="927468" url="https://pl.wikipedia.org/wiki?curid=927468" title="Port lotniczy Wilno">
Port lotniczy Wilno

Międzynarodowy port lotniczy Wilno (lit. "Tarptautinis Vilniaus oro uostas", kod IATA: VNO, kod ICAO: EYVI) – międzynarodowe lotnisko w Wilnie, na Nowym Świecie, 6 km na południe od Starego Miasta; największy port lotniczy Litwy, w 2018 obsłużył 4 922 949 pasażerów.
Historia.
Działalność komunikacyjną port lotniczy Wilno-Porubanek rozpoczął 17 sierpnia 1932. Otwarto wówczas linię lotniczą Warszawa-Wilno-Ryga-Tallin. Uczestnikami uroczystości byli m.in. prezydent Ignacy Mościcki, premier Aleksander Prystor, marszałek sejmu Kazimierz Świtalski, marszałek senatu Władysław Raczkiewicz, naczelnik państwa Estonii Karol Einbund, minister komunikacji Alfons Kühn, wiceminister komunikacji Witold Czapski, wiceminister spraw wojskowych gen. dyw. Kazimierz Fabrycy, szef Gabinetu Wojskowego Prezydenta RP płk Jan Głogowski, sekretarz marszałka senatu Aleksander Mohl, poseł RP Konrad Libicki, dyrektor PLL LOT Wacław Makowski, sekretarz PLL LOT Stanisław Wilczyński. 
Porubanek to nazwa sąsiadującej wówczas z lotniskiem wsi (obecnie dzielnica Kirtimai). Przed II wojną światową lotnisko Porubanek obsługiwało ruch krajowy do Warszawy, jak i zagraniczny do Rygi, a od 15 kwietnia 1939 również do Kowna. Podczas wojny było wykorzystywane jako lotnisko wojskowe. Wznowiło działalność cywilną 17 lipca 1944 roku.
Terminal.
Lotnisko jest godne uwagi ze względu na budynek terminala przylotów z lat 50. Jest to standardowy wzór radzieckich terminali lotniskowych, pierwotnie przeznaczonego na lotnisko do 20 operacji lotniczych dziennie. Na zewnątrz, ozdobiony rzeźbami żołnierzy, pracowników i pilotów, a wewnętrzne ściany i sufity wyposażone w wieńce, liście laurowe i gwiazdy, i do początku lat 90, radziecki sierp i młot, stanowi typowy wystrój dla sowieckich budynków publicznych wczesnych lat powojennych.
W listopadzie 2007 otwarto nowy budynek terminalu dla poprawy zdolności i zaplecza lotniska, jest on zgodny z wymogami umowy z Schengen. Przepustowość pasażerów terminalu wzrosła, jakość obsługi pasażerów została poprawiona i wprowadzono bardziej rygorystyczne środki ochrony lotnictwa. Nowy obszar terminalu ma powierzchnię 3462 m². Jest wyposażony w 6 rękawów lotniczych, nowoczesny sprzęt odprawy pasażerów, nowe usługi i sklepy wolnocłowe zostały otwarte, jak i salonik biznesowy i VIP Lounge.
Dojazd.
Pociąg.
Bezpośrednie połączenia kolejowe między lotniskiem ("Oro uostas" na rozkładach) i centralnym dworcem rozpoczęto w październiku 2008 roku. Odległość z lotniska do Dworca Centralnego wynosi 4,3 km, podróż trwa 7 minut. Jest to najszybszy sposób, aby dotrzeć na lotnisko z centrum miasta. Pociągi kursują codziennie od 5:45 do 21:10. Przerwy między kursami wynosi od 37 minut w godzinach szczytu do 1 h 31 minut poza godzinami szczytu.
Autobus.
Autobusy łączą lotnisko z głównym dworcem kolejowym w Wilnie, centrum miasta i północną częścią miasta. Bezpośrednie międzymiastowe linie ekspresowe działają z lotniska do Kłajpedy i Rygi (poprzez Poniewież i Bauska).

</doc>
<doc id="927472" url="https://pl.wikipedia.org/wiki?curid=927472" title="Idee odniesienia">
Idee odniesienia



</doc>
<doc id="927475" url="https://pl.wikipedia.org/wiki?curid=927475" title="Akademia Muzyczna im. Feliksa Nowowiejskiego">
Akademia Muzyczna im. Feliksa Nowowiejskiego



</doc>
<doc id="927476" url="https://pl.wikipedia.org/wiki?curid=927476" title="703 Dywizja Piechoty (III Rzesza)">
703 Dywizja Piechoty (III Rzesza)

703 Dywizja Piechoty – niemiecka dywizja z czasów II wojny światowej, sformowana w IJmuiden na mocy rozkazu z 22 marca 1945 roku, poza falą mobilizacyjną przez ?? Okręg Wojskowy.
Struktura organizacyjna.
219., 495. i 579. pułk grenadierów, 703. batalion fizylierów, 973. oddział przeciwpancerny;

</doc>
<doc id="927489" url="https://pl.wikipedia.org/wiki?curid=927489" title="650 Dywizja Piechoty (III Rzesza)">
650 Dywizja Piechoty (III Rzesza)

650 Dywizja Piechoty (, ) – związek taktyczny kolaboracyjnych „Sił Zbrojnych Komitetu Wyzwolenia Narodów Rosji” złożony z Rosjan, pod koniec II wojny światowej.
Historia.
17 stycznia 1945 r. Naczelne Dowództwo Niemieckich Sił Zbrojnych (OKH) wydało rozkaz o utworzenie drugiej dywizji piechoty Sił Zbrojnych Komitetu Wyzwolenia Narodów Rosji gen. Andrieja A. Własowa. W nomenklaturze niemieckiej otrzymała ona nazwę 650 Dywizji Piechoty. Formowanie rozpoczęło się w marcu 1945 r. w V Okręgu Wojskowym na poligonie wojskowym Heuberg. W jej skład wchodzili żołnierze rosyjscy z rozwiązanych 427 Batalionu Wschodniego, 600 Batalionu Wschodniego, 642 Batalionu Wschodniego, 667 Wschodniego Batalionu Strzeleckiego, 851 Sapersko-Budowlanego Batalionu Wschodniego i III Batalionu 714 Pułku Grenadierów oraz 621 Wschodniego Oddziału Artylerii, a także ochotnicy wywodzący się spośród robotników przymusowych i jeńców wojennych z Armii Czerwonej. Liczebność dywizji w marcu osiągnęła ok. 13 tys. ludzi. Dowództwo objął gen. mjr Grigorij A. Zwieriew. Dywizja miała osiągnąć pełną gotowość bojową w czerwcu. Ze względu na ofensywę Armii Czerwonej gen. G. A. Zwieriew wydał rozkaz o przejściu na teren Czech, gdzie było wyznaczone miejsce koncentracji wszystkich oddziałów „własowskich”. 2 Dywizja Piechoty 19 kwietnia wyruszyła z Heubergu. Brakowało dział i moździerzy, zaś wyposażenie w karabiny maszynowe było niepełne. Do dywizji dołączył szef sztabu Sił Zbrojnych KONR gen. Fiodor I. Truchin. Po połączeniu się z żołnierzami sił lotniczych Sił Zbrojnych KONR gen. Wiktora I. Malcewa i oddziałów rezerwowych została utworzona tzw. Południowa Grupa ROA, licząca ok. 22 tys. ludzi. Do 4 maja przemaszerowała ona w rejon Strakonic koło Pragi. 5 maja rozpoczęły się rozmowy ze stroną amerykańską o poddaniu wojsk. Amerykanie dali „własowcom” 36 godzin na dotarcie do wyznaczonego miejsca i zdania broni. Doszło na tym tle do konfliktu pomiędzy gen. G. A. Zwieriewem a gen. Michaiłem A. Mieandrowem, pełniącym funkcję komendanta szkoły oficerskiej ROA. Dowódca 2 DP Sił Zbrojnych KONR, którego żona popełniła samobójstwo, pozostał w miejscu koncentracji oddziałów „własowskich”, podczas gdy gen. M. A. Mieandrow szybkim marszem na czele części żołnierzy udał się w kierunku wyznaczonym przez Amerykanów. W rezultacie większość dywizji została wzięta do niewoli przez radziecką 297 Dywizję Strzelecką. Generał G. A. Zwieriew został ranny podczas wymiany ognia. Tylko jeden pułk poddał się Amerykanom w rejonie miasta Český Krumlov 8–10 maja. Żołnierze pułku zostali kilka miesięcy później wydani Sowietom.

</doc>
<doc id="927491" url="https://pl.wikipedia.org/wiki?curid=927491" title="Ogowe-Ivindo">
Ogowe-Ivindo

Ogowe-Ivindo (fr. "Ogooué-Ivindo") jest jednym z dziewięciu prowincji Gabonu. Sąsiaduje z prowincjami: Górne Ogowe, Ogowe-Lolo, Ngounié, Środkowe Ogowe i Woleu-Ntem. Stolicą prowincji jest Makokou.
Departamenty.
Ogowe-Ivindo jest podzielony na 4 departamenty:

</doc>
<doc id="927498" url="https://pl.wikipedia.org/wiki?curid=927498" title="560 Dywizja Piechoty (III Rzesza)">
560 Dywizja Piechoty (III Rzesza)

560 Dywizja Piechoty (niem. "560. Infanterie-Division") – jedna z niemieckich dywizji piechoty. Utworzona przez X Okręg Wojskowy 1 sierpnia 1944 roku jako dywizja 30 fali mobilizacyjnej w Moss w Norwegii. Jeszcze w tym samym miesiącu, 10 sierpnia, została przekształcona w 560 Dywizję Grenadierów Ludowych ("560. Volksgrenadier-Division"). Dowodził nią generał porucznik Erich Hofmann.
Dywizja wzięła udział w operacji ardeńskiej w ramach 5 Armii Pancernej w grudniu 1944 roku. Później została włączona do II Korpusu Pancernego SS i działała w regionie Eifel. Szlak bojowy zakończyła w kotle Ruhry 16 kwietnia 1945 r.

</doc>
<doc id="927503" url="https://pl.wikipedia.org/wiki?curid=927503" title="AJD">
AJD



</doc>
<doc id="927512" url="https://pl.wikipedia.org/wiki?curid=927512" title="Hellfire Club (album)">
Hellfire Club (album)



</doc>
<doc id="927516" url="https://pl.wikipedia.org/wiki?curid=927516" title="Błędne ogniki">
Błędne ogniki

Błędne ogniki – zjawisko dostrzegalne nocami nad bagnami, mokradłami i torfowiskami, mające postać niewielkich światełek unoszących się ponad powierzchnią. Od wieków wiązane w wielu kulturach świata ze sferą zjawisk nadprzyrodzonych i światem duchów (łac. "ignis fatuus", ang. "will-o'-the-wisp" etc.).
W rzeczywistości zjawisko błędnych ogników związane jest z samozapłonem gazów (głównie metanu) zawierających samozapalny fosforowodór, wydobywających się z gnijących szczątków roślin i zwierząt, lub też ze zjawiskiem bioluminescencji występującym u owadów z rodziny świetlikowatych.
W kulturze.
U Słowian w zależności od regionu określane były mianem ogników, świetlików bagiennych, świczków itp. Uważano je za pokutujące po śmierci dusze ludzi niegodziwych, zwłaszcza oszukańczych geometrów i niesprawiedliwych właścicieli ziemskich. Zazwyczaj uważano je za nieprzychylne ludziom, mogące wywieść wędrowców na manowce. Niekiedy błędne ognie wiązano także z ukrytymi w ziemi skarbami – w tym wypadku miałyby być światłami z latarni krasnoludków.

</doc>
<doc id="927519" url="https://pl.wikipedia.org/wiki?curid=927519" title="Karol Szwanke">
Karol Szwanke

Karol Szwanke (ur. 4 października 1887 w Łodzi - zm. 21 listopada 1959 w Przasnyszu) – lekarz, społecznik, związany z Ciechanowem i ziemią ciechanowską.
Życiorys.
Urodził się w rodzinie ewangelickiej. Był synem Fryderyka i Anny. Maturę w Łodzi otrzymał z opóźnieniem, ponieważ był relegowany ze szkoły za udział w proteście na rzecz wprowadzenia języka polskiego. Studiował w Dorpacie (dziś Tartu w Estonii), dyplom lekarski otrzymał z wyróżnieniem w 1913. Krótko pracował w Wołkowysku na Białorusi, w czasie I wojny światowej wcielony został do carskiego wojska. Przedostał się do legionów J. Piłsudskiego i otrzymał stopień kapitana. Bezpośrednio po wojnie pracował w Wiedniu, gdzie specjalizował się w położnictwie i ginekologii. Brał udział w wojnie polsko-bolszewickiej, następnie pracował w Łodzi. 
W 1927 osiadł na stałe w Ciechanowie, gdzie został dyrektorem szpitala komunalnego przy ul. Płońskiej. Miał opinię wrażliwego i ofiarnego lekarza gotowego do niesienia pomocy w każdych okolicznościach. We wrześniu 1939 pracował w szpitalu dniem i nocą operując rannych, Następnie ewakuował się do Warszawy, gdzie podjął pracę w szpitalu ewangelickim. W październiku 1939 wrócił do Ciechanowa. Jako Polak pochodzenia niemieckiego w dalszym ciągu kierował szpitalem. Wspomagał ruch oporu, szkolił potajemnie siostry szpitalne, udzielał pomocy Żydom, odważnie wobec Niemców występował w obronie prześladowanych. Po wkroczeniu wojsk sowieckich został aresztowany przez NKWD, ale wkrótce zwolniony. W 1945 zorganizował nowy szpital przy ul. Sienkiewicza. Z żoną Heleną Sabiną nie mieli własnych dzieci, ale wychowywali dwie dziewczynki. 
Na skutek intryg i szykan tzw. czynników politycznych zmuszony został w 1954 do wyjazdu z Ciechanowa. Osiadł w Przasnyszu, gdzie został przyjęty z najwyższym szacunkiem przez środowisko lekarskie i społeczeństwo. Po pięciu latach pobytu w Przasnyszu zmarł nagle, a przyczyną śmierci był wylew krwi do mózgu. Pochowany został początkowo w Ciechanowie, przy ul. Płońskiej. Jego pogrzeb stał się wielką manifestacją ludności. Po śmierci żony prochy doktora przeniesiono na cmentarz Powązkowski w Warszawie (kwatera 63-5-1/2).

</doc>
<doc id="927520" url="https://pl.wikipedia.org/wiki?curid=927520" title="Ancohuma">
Ancohuma

Ancohuma (ajmara: "Janq'u Uma") – jeden z dwóch szczytów w masywie wulkanicznym w Cordillera Real (Andy Środkowe), w Boliwii, 6 427 m n.p.m. (trzeci co do wysokości szczyt w tym kraju).
Ancohuma jest drugim szczytem masywu Cordillera Real. Pierwszym szczytem jest Illampu (6368 m n.p.m.) Szczyt został zdobyty w roku 1919 przez Rudolfa Diensta i Adolfa Schulze.
Niektóre opracowania (w tej liczbie część polskich atlasów,
) podają wysokość Ancohumy równą 7014 m n.p.m., co czyniłoby Ancohumę najwyższym szczytem obu Ameryk, degradując Aconcaguę.

</doc>
<doc id="927521" url="https://pl.wikipedia.org/wiki?curid=927521" title="Colisa labiosa">
Colisa labiosa



</doc>
<doc id="927522" url="https://pl.wikipedia.org/wiki?curid=927522" title="Obdżektor">
Obdżektor

Obdżektor – określenie (pochodzące od ang. słów: "conscientious objector") osoby odmawiającej odbycia obowiązkowej służby wojskowej z powodów religijnych, moralnych lub etycznych.
Powody religijne.
To wyznawcy religii:
Niektórzy obdżektorzy twierdzą, że oni, jako np. katolicy, luteranie czy prawosławni nie mogą służyć w wojsku. Taka opinia nie ma żadnego oparcia w oficjalnym stanowisku tych Kościołów, które w wielu armiach posiadają ordynariaty polowe.
Powody etyczne i moralne.
To członkowie lub sympatycy organizacji propagujących pacyfizm i antymilitaryzm. Najczęściej głoszą oni konieczność likwidacji wojska lub utworzenia armii wyłącznie zawodowych.

</doc>
<doc id="927527" url="https://pl.wikipedia.org/wiki?curid=927527" title="Musée de l’Armée">
Musée de l’Armée

Musée de l’Armée – Muzeum Armii, znajduje się w Les Invalides, w Paryżu. Dzieli się ono na 2 sekcje:

</doc>
<doc id="927535" url="https://pl.wikipedia.org/wiki?curid=927535" title="Dwoinki">
Dwoinki



</doc>
<doc id="927538" url="https://pl.wikipedia.org/wiki?curid=927538" title="Płaszczki właściwe">
Płaszczki właściwe



</doc>
<doc id="927544" url="https://pl.wikipedia.org/wiki?curid=927544" title="Higher Ground">
Higher Ground

Higher Ground – piosenka R&amp;B napisana przez Stevie Wondera. Po raz pierwszy się ukazała w 1973 roku, w albumie "Innervisions". Słowa piosenki zakładają, że religia i reinkarnacja mogą stanąć do walki z ciemnymi stronami natury człowieka. Piosenka uzyskała 261 numer liście 500 utworów wszech czasów magazynu Rolling Stone
Cover Red Hot Chili Peppers.
Piosenka została również umieszczona przez zespół Red Hot Chili Peppers w 1989 roku w albumie "Mother’s Milk". Cover został puszczony w filmach: (1995), Center Stage (2000), Walking Tall (2004) oraz w The Longest Yard (2005). Pojawił się również w grze Guitar Hero oraz w grze Rocksmith. Ponadto piosenkę nagrał Marcus Miller.

</doc>
<doc id="927547" url="https://pl.wikipedia.org/wiki?curid=927547" title="Plerocerkoid">
Plerocerkoid

Plerocerkoid ("plerocercoidus", z gr. = pełny, kompletny + = ogon) – trzecie stadium larwalne tasiemców z rzędu Pseudophyllidea (np. bruzdogłowca szerokiego). Charakteryzuje się robakowatym kształtem ciała i dwoma bruzdami przyssawkowatymi. Pasożytuje głównie w rybach, drugim żywicielu pośrednim larw tego typu, ale spotykany jest również u płazów, gadów i ssaków.

</doc>
<doc id="927548" url="https://pl.wikipedia.org/wiki?curid=927548" title="Sytuacja homoseksualistów na świecie">
Sytuacja homoseksualistów na świecie



</doc>
<doc id="927559" url="https://pl.wikipedia.org/wiki?curid=927559" title="Procerkoid">
Procerkoid

Procerkoid – jedna z form pierwszego stadium larwalnego w cyklu życiowym tasiemców Pseudophyllidea, między innymi bruzdogłowca szerokiego ("Diphyllobothrium latum"). Postać ta ma kształt robakowaty z tylnym końcem ciała u większości gatunków zaopatrzonym w trzy pary haków. Pasożytuje w skorupiaku, pierwszym żywicielu pośrednim tego tasiemca. Drugim żywicielem jest ryba lub inny kręgowiec, w którego organizmie procerkoid zamienia się w plerocerkoid.

</doc>
<doc id="927573" url="https://pl.wikipedia.org/wiki?curid=927573" title="Napęd SSD">
Napęd SSD

Napęd SSD, dysk SSD, napęd półprzewodnikowy (ang. "solid-state drive", SSD) – urządzenie pamięci masowej zbudowane w oparciu o pamięć flash.
Nazwa.
Angielski termin "solid-state" nawiązuje do fizyki ciała stałego ("solid-state physics") i zwykle oznacza zastosowanie w danym urządzeniu tranzystorów, w odróżnieniu od technologii wykorzystujących lampy elektronowe. W odniesieniu do SSD określenie "solid-state" akcentuje ponadto zastosowanie w tym urządzeniu wyłącznie elementów nieruchomych – inaczej niż w dyskach twardych, zawierających również mechanizmy.
Interfejs.
Aby zachować zgodność z wcześniejszymi rozwiązaniami, większość urządzeń półprzewodnikowych wyposażono w interfejs SATA (szeregowy ATA), charakterystyczny dla współczesnych dysków twardych, stąd też skrótowiec SSD tłumaczony jest błędnie jako "solid-state disk", w analogicznym odniesieniu do "hard disk".
Dostępne są także napędy półprzewodnikowe zainstalowane na kartach PCI Express.
Szybko zyskują na popularności dyski półprzewodnikowe korzystające z interfejsu M.2, który oferuje dużo wyższą przepustowość niż SATA III. Takie dyski są też znacznie mniejsze przez co można je łatwiej zmieścić do małych obudów komputerów przenośnych. Najszybsze dyski M.2 wykorzystują nowy protokół - NVMe.
Historia.
Pierwsze próby wykorzystywały nieulotne pamięci ferrytowe i ulotne półprzewodnikowe. W latach 70. i 80., wraz z rozwojem elektroniki półprzewodnikowej, idea SSD odżyła, tym razem w formie trwałej pamięci zbudowanej z półprzewodników. Zastosowano je w pierwszych wersjach superkomputerów firmy IBM: Amdahl i Cray, jednak bardzo wysoka cena powodowała niewielkie zainteresowanie i niski popyt.
Ciekawym rozwiązaniem był własny standard przenośnych kart pamięci PnP wprowadzony przez firmę Atari do palmtopów Portfolio (rok 1989). Domyślnie miał to być rodzaj krzemowej dyskietki, gdyż w latach osiemdziesiątych dane przenosiło się głównie na tym nośniku. Każdy model tego przenośnego komputera był wyposażony w czytnik owych kart, a sama karta prezentowała się jako poręczna, płaska, plastikowa karta (rozmiar papierowej karty do gry). Obsługa była podobna do obsługi typowej dyskietki lub pamięci typu pendrive (stosowanych znacznie później). Były też wyposażone w przełącznik blokujący zapis, na tylnej ściance znajdowała się instrukcja o potrzebie wykonywania kopii zapasowych oraz szereg zasad użytkowania o tyle istotnych, że nośniki tego typu były ówcześnie nieznane dla konsumentów.
Pojemności kart pamięci firmy Atari, nazywanych "Memory Card", były stosunkowo małe (np. 32, 64, 128 KB), ale dość duże jak na tak nowatorskie ówcześnie rozwiązanie pamięci masowej. Z drugiej strony nośniki te były dość drogie, co jest nieco podobne do dzisiejszych dysków półprzewodnikowych i pamięci flash, których stosunek pojemności do ceny jest niezadowalający. Cena kart spowodowała, że były spotykane w Polsce jedynie w ilościach śladowych.
Na większą skalę zaczęto produkować urządzenia oparte na pamięci półprzewodnikowej od połowy lat 90. XX wieku, głównie przez korporację SanDisk, z przeznaczeniem dla przemysłu i wojska. Ze względu na wciąż bardzo wysoką cenę, niedopracowaną technologię i brak standaryzacji, napędy półprzewodnikowe miały małe pojemności (kilkanaście lub kilkadziesiąt MB) oraz nietypowe wymiary (1,3", 1,8" oraz 2,5"). Na początku XXI wieku rozwój technik informatycznych przyniósł wzrost zapotrzebowania na pamięci flash. Objawiło się to stale wzrastającym popytem na karty pamięci o coraz większych pojemnościach, spadkiem cen tychże kart oraz szybkim rozwojem stosowanej do nich technologii. Z czasem opłacalność dysków SSD wzrosła i coraz więcej komputerów posiada fabrycznie zamontowany dysk półprzewodnikowy, zamiast tradycyjnego dysku HDD.
Działanie.
Zasada działania pamięci w urządzeniu półprzewodnikowym jest podobna do stosowanej w pamięciach flash.
Podstawową zaletą SSD jest brak ruchomych części. Dodatkowo napędy te charakteryzują się zdecydowanie krótszym czasem dostępu do danych (kilkadziesiąt razy), bezgłośną pracą oraz o wiele większą odpornością na uszkodzenia mechaniczne (powodowane na przykład wstrząsami w czasie pracy lub upadkiem z wysokości). Wraz ze zwiększaniem się liczby bitów na 1 komórkę pamięci flash maleje jednak pewność zapisu (wzrasta prawdopodobieństwo przekłamania pojedynczych bitów zapisanych danych).
Inną sprawą jest wykorzystanie pamięci półprzewodnikowych w komputerach przemysłowych, gdzie nie jest istotna duża pojemność, jak to ma miejsce w przypadku klasycznych dysków, lecz przede wszystkim pewność działania i odporność na wibracje. Pamięci półprzewodnikowe w zastosowaniach przemysłowych nie wymagają pojemności rzędu 50–100 GB, gdyż w praktyce wykorzystywane są pojemności rzędu 1–8 GB i to w zupełności wystarcza, by, przy relatywnie niskich kosztach, pamięć spełniała swoją rolę. Koszty nośników flash o niskich pojemnościach są porównywalne z dyskami twardymi o dużych pojemnościach, lecz przewaga w pewności działania, stabilności i czasie dostępu jest po stronie nośników półprzewodnikowych w wykonaniu przemysłowym ("industrial-grade SSD"). Dodatkowo, markowe nośniki półprzewodnikowe cechują się zaawansowanymi technikami usprawniającymi pracę i podnoszącymi trwałość całej pamięci poprzez wysoce zaawansowane algorytmy rozpraszania danych po powierzchni dysku.
Istotną cechą jest także szeroki zakres temperatur pracy, których magnetyczne dyski twarde nie były w stanie znieść przez wiele lat. Dyski półprzewodnikowe mogą być przystosowane do stałej pracy w zakresie temperatur pracy od -40 °C do +85 °C – jednak dotyczy to wyłącznie dysków opartych na pamięci NAND flash typu SLC (bariera technologiczna nie pozwala tańszym dyskom SSD MLC pracować w temperaturach niższych od -25 °C, gdyż wówczas szybko „gubią” dane). Odporność na długotrwałe działanie wysokiej temperatury jest bardzo istotną cechą tych nośników, gdyż wersje przemysłowe często znajdują się w halach, w skrzynkach na zewnątrz budynków i w pobliżu maszyn wytwarzających spore ilości ciepła.
Wprowadzenie pamięci półprzewodnikowych do masowej produkcji będzie wiązało się z obniżeniem ich ceny. Bezpośrednio ma to związek z rozwojem technologii Multi Level Cell (MLC) stanowiącej podstawę dla rozwoju konstrukcji SSD.

</doc>
<doc id="927574" url="https://pl.wikipedia.org/wiki?curid=927574" title="Ognik">
Ognik



</doc>
<doc id="927579" url="https://pl.wikipedia.org/wiki?curid=927579" title="Cysticerkus">
Cysticerkus

Cysticerkus, bąblowiec prosty, finna, wągier – jedna z form drugiego stadium larwalnego niektórych tasiemców. Powstaje z onkosfery. Ma postać pęcherzyka, wewnątrz którego znajduje się płyn i, osadzony na wewnętrznej ścianie, wpuklony zawiązek główki tasiemca. Cysticerkus jest larwą ocystowaną, ale bez wyodrębnionego cerkomeru. Jego skoleks jest wciągnięty w rejon szyjki. Jama pierwotna otaczająca rejon szyjki tworzy duży pęcherz wypełniony płynem. Ten typ larwy wykazuje dużą różnorodność budowy. W odpowiednich warunkach główka wynicowuje się i rozwija się strobila.
Występuje między innymi u tasiemca uzbrojonego ("Taenia solium") i tasiemca nieuzbrojonego ("Taenia saginata").
Nazwa wągier często stosowana jest w szerszym znaczeniu – jako określenie szeregu postaci larwalnych tasiemców właściwych (cysticerkus, cysticerkoid, dityrydium i strobilocerkus).

</doc>
<doc id="927586" url="https://pl.wikipedia.org/wiki?curid=927586" title="Solid state disk">
Solid state disk



</doc>
<doc id="927593" url="https://pl.wikipedia.org/wiki?curid=927593" title="Cenurus">
Cenurus

Cenurus, cenur, mózgowiec ("coenurus") – jedna z form drugiego stadium larwalnego niektórych tasiemców z rzędu Cyclophyllidea, np. tasiemca kręćkowego ("Taenia multiceps"). Cenurus powstaje z onkosfery. Umiejscawia się w ośrodkowym układzie nerwowym żywiciela pośredniego. Ma postać pęcherzyka, wewnątrz którego w wyniku pączkowania wewnętrznego powstaje wiele główek tasiemca, które później wynicowują się.

</doc>
<doc id="927595" url="https://pl.wikipedia.org/wiki?curid=927595" title="Cysticerkoid">
Cysticerkoid

Cysticerkoid ("cysticercoidus") – jedna z form drugiego stadium larwalnego niektórych tasiemców z rzędu Cyclophyllidea. Powstaje z onkosfery. Budowa jest różna u poszczególnych gatunków. Zwykle ma postać kulistego lub w różnym stopniu wydłużonego pęcherzyka, w którym położona jest główka z szyjką. U większości gatunków występuje przydatek ogonowy – wyrostek utworzony z uwypuklenia zewnętrznej ściany pęcherzyka, u niektórych gatunków zaopatrzony w 6 haków. Taka odmiana cysticerkoida nazywana jest cerkocystusem.
Cysticerkoid występuje między innymi u tasiemca psiego ("Dipylidium caninum") i tasiemca karłowatego ("Hymenolepis nana").

</doc>
<doc id="927609" url="https://pl.wikipedia.org/wiki?curid=927609" title="Auto da fé (powieść)">
Auto da fé (powieść)

Auto da fé – powieść Eliasa Canettiego, wydana w 1935 roku. W oryginale tytuł brzmiał "Die Blendung", został on jednak zmieniony przy tłumaczeniu angielskim i w tej formie był powielany w innych językach.
Zarys fabuły.
Akcja utworu prawdopodobnie rozgrywa się w Wiedniu. Miasto jednak nie zostało dokładnie określone. Głównym bohaterem jest wybitny sinolog, profesor Kien, znany z ekscentrycznych zachowań. Jest on postacią oderwaną od codziennej rzeczywistości, poświęca się wyłącznie swojej pracy. Główną jego miłością są książki, które w jego hierarchii wartości stoją wyżej niż ludzie. Pomimo to pod wpływem nagłego impulsu postanawia poślubić swoją służącą Teresę, choć sam przyznaje, że kobiety nigdy go nie interesowały. Życie rodzinne, które okazuje się bolesnym zderzeniem z przyziemną i ograniczoną małżonką, prowadzi do załamania uporządkowanego świata Kiena. Pojawiają się w nim kolejni ludzie, których główny bohater nie miał zamiaru poznać.
Powieść kończy się śmiercią Kiena w pożarze biblioteki, którą sam podpala. Canetti wyjaśniał, że inspirację do tego finału czerpał z zamieszek robotników z końca lat dwudziestych. Wtedy to autor zauważył mężczyznę na uboczu, ciągle powtarzającego, że płoną akta. Eliasa bardzo zirytował człowiek, który zamiast losem ludzi był zajęty aktami, dzięki temu jednak stał się on prototypem postaci Kiena, który wcześniej zresztą nosił nazwisko Kant, jednak przed wydaniem książki zostało ono zmienione.

</doc>
<doc id="927611" url="https://pl.wikipedia.org/wiki?curid=927611" title="Aaron Aedy">
Aaron Aedy

Aaron Aedy (ur. 19 grudnia 1969) – brytyjski muzyk i gitarzysta. Członek zespołu Paradise Lost. 

</doc>
<doc id="927620" url="https://pl.wikipedia.org/wiki?curid=927620" title="Die Blendung">
Die Blendung



</doc>
<doc id="927634" url="https://pl.wikipedia.org/wiki?curid=927634" title="Jeff Singer">
Jeff Singer

Jeff Singer (ur. 31 marca 1971 w Manchesterze, Anglia) – brytyjski perkusista. W latach 2004-2008 członek zespołu Paradise Lost, w latach późniejszych współpracował z grupą jako muzyk koncertowy.
Nagrał także trzy płyty z grupą BLAZE.

</doc>
<doc id="927643" url="https://pl.wikipedia.org/wiki?curid=927643" title="Auto-da-fé (ujednoznacznienie)">
Auto-da-fé (ujednoznacznienie)



</doc>
<doc id="927644" url="https://pl.wikipedia.org/wiki?curid=927644" title="Anegada">
Anegada

Anegada to najdalej na północ wysunięta wyspa Brytyjskich Wysp Dziewiczych, położona ok. 15 km na północ od Virgin Gordy. W przeciwieństwie do pozostałych wysp tej brytyjskiej kolonii na Morzu Karaibskim, Anegada jest płaska, jej najwyższe wzniesienie osiąga 8 m n.p.m.
Wyspa zbudowana jest z koralowców i wapieni, jej powierzchnia wynosi 36 km² (18 km długości i do 5 km szerokości). Zamieszkuje ją 200 stałych mieszkańców, w większości w głównej miejscowości wyspy: The Settlement (po polsku: "Osada").
Głównym źródłem dochodu mieszkańców jest turystyka. Wyspa jest rzadko zaludniona, co daje możliwość odizolowania się, lecz jest atrakcyjna także dla zwolenników aktywnych form wypoczynku: nurkowania i wędkarstwa.
Anegadę otacza trzecia co do wielkości na świecie i największa na Karaibach rafa koralowa Horseshoe, długości 18 km. W znacznym stopniu utrudnia ona nawigację w rejonie wyspy i dostęp do niej. Rozbiło się na niej kilkaset statków i okrętów, w tym HMS Astrea czy Donna Paula. Ich wraki stanowią obecnie jedną z atrakcji dla nurków.
Wyspa znana jest także z kilometrów białych plaż oraz unikatowej fauny. W latach 30. XIX wieku w tamtejszych stawach żyły tysiące flamingów, zostały one jednak wybite przez kłusowników poszukujących jedzenia i piór na przełomie XIX i XX wieku i zniknęły w latach 50. XX wieku. Obecnie podejmuje się próby ponownego wprowadzenia ich na te tereny. Ptaki te są atrakcją dla turystów, ale władze starają się ograniczyć liczbę gości wkraczających na tereny przez nie zamieszkiwane, aby ich populacja nie zmalała.
Na wyspę można dostać się samolotem (posiada niewielkie lotnisko Auguste George Airport), promem (kursuje 3 razy w tygodniu z Virgin Gorda), lub wynajętą prywatną łodzią.

</doc>
<doc id="927647" url="https://pl.wikipedia.org/wiki?curid=927647" title="Steve Edmondson">
Steve Edmondson

Steve Edmondson (ur. 30 grudnia 1969) – brytyjski basista. Członek i współzałożyciel zespołu Paradise Lost.

</doc>
<doc id="927656" url="https://pl.wikipedia.org/wiki?curid=927656" title="Maria Józefina Sabaudzka">
Maria Józefina Sabaudzka

Maria Józefina Ludwika Sabaudzka (ur. 2 września 1753 w Turynie, zm. 13 listopada 1810) – księżniczka Sardynii i Piemontu, tytularna królowa Francji jako żona Ludwika XVIII Burbona.
Życiorys.
Urodziła się w Turynie jako "Maria Giuseppina Luigia" – trzecie dziecko (druga córka) króla Sardynii – Wiktora Amadeusza III, i jego żony - Marii Antonietty Burbon, infantki hiszpańskiej. Młodszą siostrą Marii Józefiny była Maria Teresa – żona Karola d’Artois, młodszego brata Ludwika XVIII. Ich kuzynką była księżniczka de Lamballe (późniejsza przyjaciółka królowej Marii Antoniny Austriaczki), dzięki której zresztą ich małżeństwa zostały zawarte.
Królowa Francji de iure.
16 kwietnia 1771 Maria Józefina poślubiła młodszego brata ówczesnego króla Francji - Ludwika Stanisława Ksawerego Burbona, hrabiego Prowansji. Małżeństwo pozostało bezdzietne.
Kiedy we Francji wybuchła rewolucja francuska Maria Józefina i jej mąż, podobnie jak większość Burbonów, uciekli z Francji i udali się na wygnanie. Rewolucjoniści ścięli króla Ludwika XVI – szwagra Marii Józefiny, a monarchiści obwołali nowym królem małoletniego syna zmarłego - Ludwika XVII. Mąż Marii Józefiny obwołał się natychmiast regentem w imieniu bratanka, ale ten zmarł niespodziewanie, w więzieniu Temple, w Paryżu (8 czerwca 1795). Wtedy hrabia Prowansji ogłosił się kolejnym królem Francji i przybrał imię Ludwika XVIII (16 czerwca 1795), a Maria Józefina została tytularną królową Francji.
Śmierć.
Maria Józefa nie doczekała oficjalnej koronacji męża, ponieważ zmarła w Hartwell House, rezydencji rodziny królewskiej na wygnaniu. Została pochowana w katedrze w Cagliari, stolicy Sardynii. Jej młodszy brat – król Karol Feliks, wystawił na jej grobie monument, znajduje się na nim napis opisujący zmarłą: "sapiens, prudens, pientissima" oraz dopisek: "Galliarum Regina" (Królowa Galów), tzn. Królowa Francji.

</doc>
<doc id="927658" url="https://pl.wikipedia.org/wiki?curid=927658" title="Hierós gámos">
Hierós gámos



</doc>
<doc id="927659" url="https://pl.wikipedia.org/wiki?curid=927659" title="Hieros gamos">
Hieros gamos



</doc>
<doc id="927660" url="https://pl.wikipedia.org/wiki?curid=927660" title="Marko Pantelić">
Marko Pantelić

Marko Pantelić, cyr. Марко Пантелић (ur. 15 września 1978 w Belgradzie) – serbski piłkarz występujący na pozycji napastnika.
Kariera.
Po nieudanych sezonach w Iraklisie Saloniki i Paris Saint-Germain, Marko Pantelić zmienił klub na słabszy, szwajcarski Lausanne Sports. Tu wiodło mu się zdecydowanie lepiej – w 21 meczach strzelił 14 goli. Następnie wyjechał do hiszpańskiej Celty Vigo. Ten transfer okazał się bardzo nieudany. W Vigo wytrzymał raptem miesiąc. Nie rozegrał tam żadnego meczu. Wówczas Pantelić został wypożyczony do austriackiego klubu Sturm Graz. Niewiele dłużej było mu dane przebywać w klubie ze Styrii, bo tylko 3 miesiące, w ciągu których rozegrał tylko 3 mecze. Po tym nieudanym epizodzie, Serb ponownie trafił do Szwajcarii, tym razem do Yverdon-Sport FC, gdzie również rozegrał tylko 3 mecze. Po roku wyjechał do rodzimego klubu, Obilicia Belgrad. Po sezonie przeniósł się do FK Smederevo. Grał tam tylko sezon. Następnie był zawodnikiem Crvenej Zvezdy, której jest wychowankiem. W tym klubie był bardzo skuteczny – 26 strzelonych goli w 41 meczach. Ten wyśmienity okres w karierze Pantelicia zaowocował transferem do niemieckiego klubu, Herthy BSC, gdzie występował przez 4 lata. 30 sierpnia 2009 roku podpisał kontrakt z Ajaksem Amsterdam. Następnie grałw greckim Olympiakosie. W 2013 roku odszedł z tego klubu.
Reprezentacja Serbii.
W reprezentacji Serbii Pantelić zadebiutował w 2003 roku, a pierwszego gola strzelił 16 sierpnia 2006 roku w wygranym 3:1 towarzyskim meczu z Czechami. Jak dotąd w kadrze narodowej napastnik Olympiakosu Pireus rozegrał 43 mecze i strzelił 10 goli.

</doc>
<doc id="927669" url="https://pl.wikipedia.org/wiki?curid=927669" title="Jan Kawulok">
Jan Kawulok

Nazwisko to nosili lub noszą:

</doc>
<doc id="927676" url="https://pl.wikipedia.org/wiki?curid=927676" title="1 Litre no Namida">
1 Litre no Namida

 – japoński serial (Fuji TV), składający się z 11 odcinków głównych i 1 odcinka specjalnego. Opowiada historię dziewczyny, u której w wieku 15 lat wykryto ataksję rdzeniowo-móżdżkową, zmarła w wieku 25 lat.
Fabuła oparta jest na prawdziwej historii Japonki - Ayi Kitō, która cierpiała na ww. chorobę. Spisywała ona dzienniki do czasu, kiedy mogła utrzymać w dłoni długopis. Aya chciała żyć jak najdłużej mogła, a głównym powodem pisania dzienników było ciągłe przypominanie sobie, aby się nie poddawać. Bardzo często płakała, miała jednak wsparcie w swojej rodzinie i przyjaciołach. Dzienniki - "1 Litre of Tears" zostały opublikowane krótko po jej śmierci.

</doc>
<doc id="927681" url="https://pl.wikipedia.org/wiki?curid=927681" title="Józef Kosacki">
Józef Kosacki

Józef Stanisław Kosacki (ur. 21 kwietnia 1909 w Łapach, zm. 26 kwietnia 1990 w Warszawie) – naukowiec, wynalazca, inżynier, porucznik saperów Polskich Sił Zbrojnych podczas II wojny światowej. Wynalazł ręczny wykrywacz min, co było istotnym wkładem w zwycięstwo aliantów.
Życiorys.
W 1928 po ukończeniu Gimnazjum i Liceum im. Henryka Sienkiewicza w Częstochowie, wstąpił na Wydział Elektryczny Politechniki Warszawskiej, uzyskując w roku 1933 dyplom inżyniera elektryka. Po studiach odbył służbę wojskową: przeszkolenie w Szkole Podchorążych Rezerwy Saperów w Modlinie (wrzesień 1933 – lipiec 1934) i praktyki jako plutonowy podchorąży w Batalionie Elektrotechnicznym w Nowym Dworze Mazowieckim (lipiec – wrzesień 1934 i w 1935). Na stopień podporucznika został mianowany ze starszeństwem z 1 stycznia 1936 i 23. lokatą w korpusie oficerów rezerwy inżynierii i saperów.
Pracę zawodową rozpoczął w 1934 roku w Państwowym Instytucie Telekomunikacyjnym w Warszawie na stanowisku kierownika Działu Wzmacniaków Telefonicznych, gdzie pracował do wybuchu wojny.
II wojna światowa.
4 września 1939 zgłosił się na ochotnika do wojska i został przydzielony do Grupy Technicznej w Oddziale Specjalnym Łączności. Grupa ta podczas obrony Warszawy uruchomiła uszkodzoną przez Niemców radiostację Rozgłośni Polskiego Radia Warszawa II, przez którą do ostatnich chwil obrony miasta przemawiał prezydent Warszawy Stefan Starzyński. Po opuszczeniu Warszawy, podczas ewakuacji Oddziału, Józef Kosacki został internowany wraz z jednostką wojskową na Węgrzech. W grudniu 1939 uciekł z obozu i używając paszportu wystawionego mu na fałszywe nazwisko: „Józef Lewandowski” przez konsulat RP w Budapeszcie, przedarł się przez Włochy do Paryża. Tam zgłosił się do Wojska Polskiego we Francji.
Po upadku Francji przedostał się do Wielkiej Brytanii. Tam skierowano go do Szkocji i przydzielono do Centrum Wyszkolenia Łączności w Dundee, przeniesionego potem do pobliskiego miasta uniwersyteckiego St. Andrews, gdzie pracował do 1943 roku. Następnie do końca wojny pracował w Wojskowej Wytwórni Łączności w Londynie na stanowisku konstruktora sprzętu i kierownika kontroli.
3 kwietnia 1941 roku wydarzył się wypadek, który bardzo poruszył por. Kosackiego i miał istotny wpływ na powstanie jego najsłynniejszego wynalazku: na plaży koło Arbroath w Szkocji rotmistrz Stanisław Górski i kapral Stanisław Stasiak z 14 pułku ułanów zginęli na polu minowym. To tragiczne zdarzenie stało się impulsem do rozwinięcia swojego dawnego przedwojennego pomysłu wykorzystania fal radiowych do wykrywania znajdujących się w ziemi przedmiotów metalowych. Kolejne trzy miesiące doświadczeń, prób i udoskonaleń przybrały kształt ostatecznego prototypu wykrywacza min (jedyny oryginalny prototyp znajduje się obecnie w muzeum WITI – Wojskowego Instytutu Techniki Inżynieryjnej im. prof. Józefa Kosackiego we Wrocławiu). Po dalszych testach, eksperymentach i konkursach brytyjskiego Ministerstwa Zaopatrzenia, wykrywacz min Kosackiego „Polish Mine Detector” wygrał konkurencję z sześcioma projektami konstruktorów brytyjskich.
Wykrywacz ten po raz pierwszy został użyty w II bitwie pod El Alamein w 1942, gdzie znacznie przyczynił się do zwycięstwa Aliantów. Józef Kosacki zrzekł się dobrowolnie patentu na opracowany wynalazek, który później – po pewnych modyfikacjach – stosowany był w wielu armiach aż do lat 90. XX wieku.
Okres powojenny.
Po zakończeniu wojny do czasu wyczekiwanej repatriacji, która pozwoliłaby mu spotkać po latach okupacji najbliższą rodzinę, zwłaszcza chorą matkę, pracował w Londynie w Stacji Badawczej Poczty Brytyjskiej, projektując zaawansowane systemy telekomunikacyjne.
Po długim oczekiwaniu udało się mu powrócić do kraju 22 kwietnia 1947 roku. Ogromną rolę w tej decyzji miał jego bliski kolega, prof. Janusz Groszkowski, który za punkt honoru postawił sobie ściągnięcie do kraju wybitnego naukowca i wynalazcy. Po repatriacji J. Kosacki powrócił do przedwojennego miejsca pracy – Państwowego Instytutu Telekomunikacji na to samo stanowisko Kierownika Działu Wzmacniaków, a po reorganizacji, pracował w Przemysłowym Instytucie Telekomunikacyjnym na stanowisku Kierownika Zakładu Transmisji Przewodowej. W 1955 uzyskał stopień naukowy docenta.
Od 1956 do przejścia na emeryturę (w 1976 r.) pracował w Instytucie Badań Jądrowych (początkowo w Warszawie, następnie w Świerku koło Otwocka) na stanowisku Kierownika Działu Elektroniki. Kierował tam podówczas bardzo nowatorskimi pracami m.in. nad wielokanałowymi analizatorami amplitudy i czasu. Od 1957 roku został jednocześnie powołany na stanowisko kierownika Katedry Urządzeń Łączności Przewodowej Wojskowej Akademii Technicznej w Warszawie. W styczniu 1964 uchwałą Rady Państwa został powołany na stanowisko profesora nadzwyczajnego w Wojskowej Akademii Technicznej.
Po przejściu na emeryturę odnalazł więcej wolnego czasu, który mógł poświęcić rodzinie oraz swojemu hobby: filatelistyce, był aktywnym działaczem Polskiego Związku Filatelistów. Zmarł po długiej, ciężkiej chorobie w dniu 26 kwietnia 1990 roku. Został pochowany z pełnymi honorami wojskowymi na cmentarzu Bródnowskim w Warszawie.
W 2005 roku Wojskowy Instytut Techniki Inżynieryjnej (WITI) we Wrocławiu przyjął imię profesora Józefa Kosackiego. W siedzibie Instytutu zgromadzono kolekcję pamiątek po patronie WITI, w tym jedyny prototyp polskiego wykrywacza min oraz oryginalny mundur patrona z czasu wojny.
Kontrowersje wokół nazwiska.
Wśród zainteresowanych tematem, szeroko komentowana jest kwestia kontrowersji związanych z nazwiskiem wynalazcy wykrywacza min. W celu ochrony rodziny J. Kosackiego przebywającej w okupowanej Polsce przed możliwymi represjami lub szantażem ze strony Niemców, nazwisko Kosackiego zostało utajnione. We wszelkich publikacjach, doniesieniach prasowych, książkowych, naukowych, audycjach radiowych czy oficjalnych dokumentach, występował pod różnymi nazwiskami: najczęściej jako Józef Kos, ale także Kozacki, Kozak. Po wojnie nie wyjaśniono od razu tej taktyki dezinformacyjnej, zwłaszcza ze względów politycznych, władze w komunistycznej Polsce nie informowały o sukcesach rodaków z Polskich Sił Zbrojnych na Zachodzie, a sam wynalazca był z tych samych względów najmniej zainteresowany, by temat jego działalności na Zachodzie wyszedł na światło dzienne. Dlatego wiele powojennych źródeł w różnych krajach używa czasem tych konspiracyjnych pseudonimów zamiast właściwego nazwiska. Dopiero zmiany ustrojowe w 1989 roku pozwoliły na zainteresowanie się twórcą wykrywacza min, który, po licznych modyfikacjach, był skutecznie używany aż do 1991 roku w Zatoce Perskiej i Iraku.
Miejsce spoczynku.
Pochowany na cmentarzu Bródnowskim w Warszawie (kwatera 44C-3-8).

</doc>
<doc id="927697" url="https://pl.wikipedia.org/wiki?curid=927697" title="Mistrzostwa Europy w pięcioboju nowoczesnym">
Mistrzostwa Europy w pięcioboju nowoczesnym

Mistrzostwa Europy w pięcioboju nowoczesnym – coroczne zawody w pięcioboju nowoczesnym. Do 1997 roku odbywały się co dwa lata.
Edycje.
Mężczyźni
Kobiety

</doc>
<doc id="927698" url="https://pl.wikipedia.org/wiki?curid=927698" title="Logistyka wojskowa">
Logistyka wojskowa

Logistyka wojskowa (ang. "military logistics") – część logistyki obronnej, służba powołana do organizowania i realizacji dostaw zaopatrzenia i świadczenia usług związkom operacyjnym, związkom taktycznym oraz pozostałym jednostkom i instytucjom sił zbrojnych.
&lt;br&gt;To dział sztuki wojennej o planowaniu i realizacji dostaw zaopatrzenia i świadczenia usług.
Każde państwo ponosi z zasady odpowiedzialność za zabezpieczenie logistyczne swoich sił zbrojnych, a także wraz z właściwym dowództwem NATO odpowiada wspólnie za wielonarodowe operacje NATO. Ułatwia to standaryzacja oraz zamienność sprzętu (zamienność części i podzespołów, uzbrojenia i sprzętu wojskowego, paliwa oraz głównych środków bojowych), a także zastosowanie odpowiednich procedur. Jednak wykonywanie wspólnych zadań, jak również sytuacje nadzwyczajne, mogą wymusić wzajemną pomoc logistyczną – w tym także w zakresie uzupełnienia środków bojowych i materiałowych.
Logistyka wojskowa w ujęciu historycznym.
Militarny aspekt postrzegania logistyki wywodzi się z języka francuskiego, w którym "logistique" odnosi się do spraw zakwaterowania, zaopatrzenia i przemieszczania wojsk. W taki właśnie sposób po raz pierwszy logistykę zdefiniował w swojej książce "Zarys sztuki wojennej" Antoine-Henri Jomini.
Wykazał, że klęska wojsk napoleońskich pod Moskwą w dużej mierze spowodowana była słabością systemu zaopatrywania. Nie potwierdziło się powiedzenie, że „Teren żywi armię”, a strategia wojsk rosyjskich polegająca na „wciąganiu” wojsk w głąb nieprzyjaznego terytorium oraz taktyka „spalonej ziemi” załamała ofensywę francuską. W swoich pracach podkreślał, że problematykę zaopatrywania wojsk walczących należy rozpatrywać w ścisłym powiązaniu z zapleczem krajowym.
Nieco później teorię i praktykę logistyki wojskowej (militarnej) rozwijali przedstawiciele amerykańskich sił morskich. Do prekursorów współczesnej logistyki obronności należy zaliczyć admirała A.T. Mahana. Utożsamiał on logistykę z całokształtem procesów gospodarczych niezbędnych do zabezpieczenia sprawnego funkcjonowania sił morskich, a problematykę analiz i przygotowań wojennych rozszerzył o procesy związane z mobilizacją i gotowością gospodarki narodowej do wsparcia sił zbrojnych.
Kolejnym prekursorem logistyki był komandor G.C. Thorpe. W swojej książce "Logistyka czysta, nauka o przygotowaniu wojny" z 1917, przedstawił naukowe podstawy funkcjonowania wojskowego systemu logistycznego. Według niego logistyka obok strategii decyduje o sukcesie militarnym. W strukturze logistyki wyróżniał logistykę teoretyczną, która określa cel, zakres i metody funkcjonowania oraz logistykę praktyczną w skład której wchodzi zaopatrywanie, transport, finanse oraz produkcja na potrzeby sił zbrojnych i zamówienia wojskowe. Opowiadał się za wprowadzeniem do sił zbrojnych logistycznych organów kierowania i powoływania funkcjonalnych pionów logistyki pod kierownictwem szefa sztabu.
Po II wojnie światowej globalny zakres działań wojennych narzucił logistyce bardzo szeroki zakres zadań związanych z zabezpieczeniem logistycznym walczących wojsk. Postrzegano go w wymiarze obejmującym gospodarkę i siły zbrojne. Do upowszechnienia teorii nowoczesnej logistyki szczególnie zasługi położył kontradmirał H.E. Eccles. W swoich publikacjach postrzegał logistykę jako ogniwo spinające gospodarkę narodową z siłami zbrojnymi. Klasyfikując sztukę wojenną podzielił ją na trzy dyscypliny: strategię, taktykę i logistykę.
Zabezpieczenie logistyczne wojsk.
Proces dostaw zaopatrzenia oraz świadczenia usług specjalistycznych i gospodarczo-bytowych niezbędnych wojskom do szkolenia i walki to "zabezpieczenie logistyczne wojsk".
Celem zabezpieczenia logistycznego jest utrzymanie wysokiej zdolności bojowej wojsk, w określonym czasie, pozwalającym na osiągnięcie zamierzonych celów. Nakierowane ono jest na zaspokojenie potrzeb wojsk w zakresie uzbrojenia i sprzętu wojskowego oraz środków bojowych i materiałowych niezbędnych do szkolenia i walki, utrzymanie w sprawności technicznej uzbrojenia i sprzętu wojskowego w okresie pokoju oraz zachowanie zdolności stanów osobowych sprawności technicznej uzbrojenia i sprzętu wojskowego do prowadzenia działań bojowych
Zabezpieczenie logistyczne obejmuje:
System logistyczny.
System logistyczny tworzą logistyczne organy kierowania oraz jednostki logistyczne dysponujące potencjałem: materiałowym, technicznym, medycznym i transportowym. Ponadto w procesie dostaw zaopatrzenia i świadczenia usług walczącym wojskom wykorzystywany jest również terenowy potencjał logistyczny.
Logistyczne organy kierowania pod względem kompetencyjnym dzielą się na koncepcyjno-planistyczne oraz organizacyjno-wykonawcze.
Terenowy potencjał logistyczny – to zakłady, urządzenia i instalacje świadczące usługi specjalistyczne i gospodarczo-bytowe oraz sprzęt techniczny i środki materiałowe znajdujące się na obszarze prowadzonych działań, które w ramach współdziałania wojskowo-cywilnego mogą być wykorzystane w zabezpieczeniu logistycznym walczących wojsk.
Mobilne jednostki logistyczne to pułki, bataliony i kompanie logistyczne posiadające w swojej strukturze organizacyjnej pododdziały zaopatrzenia, remontowe lub medyczne, a także samodzielne oddziały i pododdziały: zaopatrzenia, transportowe, remontowe, ewakuacji sprzętu, wzmocnienia medycznego, samochodów sanitarnych, masowego tankowania, rurociągów dalekosiężnych oraz rurociągów przeprawowych.
Stacjonarne jednostki logistyczne to rejonowe bazy materiałowe, okręgowe warsztaty techniczne i rejonowe warsztaty techniczne oraz wojskowe rejony lecznicze, samodzielne bazy amunicji, stacjonarne kompanie remontowe i wojskowe komendy transportu.

</doc>
<doc id="927699" url="https://pl.wikipedia.org/wiki?curid=927699" title="Liceum Ogólnokształcące im. Stefana Batorego w Chorzowie">
Liceum Ogólnokształcące im. Stefana Batorego w Chorzowie



</doc>
<doc id="927701" url="https://pl.wikipedia.org/wiki?curid=927701" title="Jan Kawulok (narciarz)">
Jan Kawulok (narciarz)

Jan Kawulok (ur. 27 stycznia 1946 w Wiśle, zm. 23 listopada 2021) – polski narciarz, kombinator norweski, skoczek narciarski, olimpijczyk.
Przebieg kariery.
W sezonie 1963/1964 został uznany przez Polski Związek Narciarski najlepszym juniorem MP. Wygrał wówczas mistrzostwa kraju w skokach i w kombinacji, wicemistrzostwa w skokach i w sztafecie, a także brązowy medal w biegu otwartym grupy B.
Kawulok startował w kombinacji norweskiej na zimowych igrzyskach olimpijskich w 1968 w Grenoble, gdzie zajął 20. miejsce. Uczestniczył także w mistrzostwach świata w 1970 w Wysokich Tatrach, gdzie był 17.
Dwukrotnie zdobył mistrzostwo Polski – jako skoczek w 1971 na skoczni normalnej i jako biegacz w sztafecie 4 × 10 km w 1972. W 1968 zdobył brąz w skokach, a w 1969 i w 1971 – w kombinacji.
W sezonie 1978/1979 występował w sekcji piłki nożnej klubu KS Wisła, która rozgrywała wówczas swoje mecze w B-klasie.
Po zakończeniu kariery.
Kawulok był trenerem młodych skoczków w Wiśle. Jego wychowankami byli m.in. Jan Szturc, Jan Łoniewski i Andrzej Kamiński.
30 września 2012 w wiślańskiej Alei Gwiazd Sportu odsłonięto tablicę poświęconą Kawulokowi.

</doc>
<doc id="927708" url="https://pl.wikipedia.org/wiki?curid=927708" title="Jacek Radziński">
Jacek Radziński

Jacek Radziński (ur. 21 maja 1968) – polski aktor i prezenter telewizyjny.
Życiorys.
W 1991 ukończył krakowską PWST (oddział we Wrocławiu). Tego samego roku, 7 grudnia zadebiutował w teatrze na scenie Teatru im. Wilama Horzycy w Toruniu w przedstawieniu „Białe małżeństwo” (w roli Czarnego Myśliwego).
Następnie występował w teatrach: Współczesnym we Wrocławiu (1993–1994), Dramatycznym w Wałbrzychu (1994), Dramatycznym w Legnicy (1995–1996), Nowym w Warszawie (1996–1998) i Operze Bałtyckiej w Gdańsku (1998).
W latach 1998–2000 na antenie TVN prowadził program „Zwariowana forsa”. W 2001 r. na antenie Polsatu prowadził reality show „Dwa światy”.

</doc>
<doc id="927710" url="https://pl.wikipedia.org/wiki?curid=927710" title="Gremio Barueri">
Gremio Barueri



</doc>
<doc id="927711" url="https://pl.wikipedia.org/wiki?curid=927711" title="Lys Assia">
Lys Assia

Lys Assia, właśc. Rosa Mina Schärer (ur. 3 marca 1924 w Rapperswilu, zm. 24 marca 2018 w Zurychu) – szwajcarska piosenkarka, zwyciężczyni 1. Konkursu Piosenki Eurowizji w 1956, trzykrotna reprezentantka Szwajcarii w konkursie: w 1956, 1957 i 1958.
Kariera muzyczna.
Karierę rozpoczynała jako tancerka. Podczas jednego z występów w 1940 zaproponowano jej pojawienie się na miejscu brakującego wokalisty. Wtedy zaczęła zajmować się śpiewaniem. Podczas II wojny światowej pracowała w wenezuelskiej firmie nadawczej. W czasach powojennych wystąpiła w kilku filmach: "Palace Hotel" (1952) i "Ein Mann Vergißt die Liebe" (1955). W tamtym czasie nagrała też kilka singli: „Moulin Rouge (Ein Lied aus Paris)” (1953), „O Mein Papa”, „Schwedenmädel” (1954) i and „Jolie Jacqueline” (1955). W tym czasie podpisała też siedmioletni kontrakt płytowy z amerykańską wytwórnią MCA Records, należącą do MCA Inc.
W 1956 otrzymała zaproszenie do reprezentowania Niemiec i Szwajcarii w 1. Konkursie Piosenki Eurowizji. W niemieckich selekcjach do konkursu bez powodzenia wystąpiła z piosenką „Ein kleiner Goldner Ring”, a w szwajcarskich eliminacjach z pięcioma utworami („Sei doch nicht so eifersüchtig”, „Das alte Karussell”, „Le bohémien”, „Addio bella Napoli”, „Refrain”). 24 maja w Lugano wystąpiła w konkursie z utworami „Das alte Karussell” i „Refrain”, z którym zwyciężyła w finale konkursu. W 1957, reprezentując Szwajcarię z utworem „L’enfant que j’étais”, zajęła ósme miejsce w finale 2. Konkursu Piosenki Eurowizji. W 1958 trzeci rok z rzędu reprezentowała kraj w konkursie, a 12 marca z piosenką „Giorgio” zajęła drugie miejsce w finale 3. Konkursu Piosenki Eurowizji.
W 1963 wydała dwa albumy studyjne: "Songs" i "Lys Assia". W 1974 zaprezentowała pierwszy album kompilacyjny pt. "O Mein Papa", którego reedycja miała premierę w 1995.
W 2007 nawiązała współpracę z Beatrice Egli, z którą nagrała materiał na album pt. "Sag mir wo wohnen die Engel". W 2011 wydała składankę przebojów, zatytułowaną po prostu "Lys Assia". Również w 2011 wyraziła chęć ponownego udziału w Konkursie Piosenki Eurowizji oraz uczestniczyła z utworem „C’était ma vie” w szwajcarskich eliminacjach do 57. Konkursu Piosenki Eurowizji. Była gościem honorowym podczas Eurowizji 2012 w Baku.
W 2013 wyraziła chęć udziału z utworem „All in Your Head” (nagranym z hip-hopową formacją New Jack) w programie "Die grosse Entscheidungs Show" wyłaniającym reprezentanta Szwajcarii w 58. Konkursie Piosenki Eurowizji. Utwór jednak nie dostał się do finału programu, a Assia nie kryła rozczarowania wynikami. Pojawiły się także doniesienia w mediach, jakoby miała reprezentować San Marino na Eurowizji 2013, co sama podsycała dwuznacznymi wpisami na portalach społecznościowych, jednak kilka dni później zdementowała plotki. Pojawiła się jako gość honorowy podczas konkursu.
Życie prywatne.
11 stycznia 1957 poślubiła Johanna Heinricha Kunza, który zmarł dziewięć miesięcy później na skutek poważnej choroby.
Komunikowała się biegle w ośmiu językach: niemieckim, francuskim, włoskim, angielskim, hiszpańskim, portugalskim, szwedzkim i duńskim.
W sylwestrową noc z 2004 na 2005 została zaatakowana i pobita przez złodzieja, który usiłował okraść ją w jej domu w Cannes. Po napadzie musiała poddać się operacji oka.
24 marca 2018 zmarła w szpitalu Zollikerberg Hospital w Zurychu.

</doc>
<doc id="927715" url="https://pl.wikipedia.org/wiki?curid=927715" title="Postrzeżenie">
Postrzeżenie

Postrzeżenie - bezpośrednie odbicie przedmiotów, zjawisk realnego świata, które oddziałuje na nasze narządy zmysłowe. Podstawę do postrzeżenia stanowi obiektywne i niezależne od świadomości i postrzegania ludzkiego, istnienie przedmiotów. 
W przeciwieństwie do wrażenia, które odzwierciedla poszczególne własności, jakości przedmiotu. Rolą postrzeżenia jest odbijanie przedmiotu jego cech i przymiotów.
Charakter danego postrzeżenia zależy od poprzedniego doświadczenia podmiotu i jego stosunku do tego co jest postrzegane. 
Przykładem może być człowiek, który obcy dla niego język postrzega jako chaos dźwięków, natomiast człowiek, który zna dany język, rozumie go i widzi jego sens oraz znaczenie.

</doc>
<doc id="927730" url="https://pl.wikipedia.org/wiki?curid=927730" title="MTV Video Music Award">
MTV Video Music Award



</doc>
<doc id="927731" url="https://pl.wikipedia.org/wiki?curid=927731" title="Écris L'histoire">
Écris L'histoire

"Écris L'histoire" – wydany 29 marca 2005 roku pierwszy singel z debiutanckiej płyty francuskiego piosenkarza, Grégory'ego Lemarchala, pod tytułem "Je Deviens Moi". Singel jeszcze w marcu 2005 roku stał się numerem drugim francuskiej listy przebojów i osiągnął miano platyny.

</doc>
<doc id="927740" url="https://pl.wikipedia.org/wiki?curid=927740" title="Amsterdam (wyspa)">
Amsterdam (wyspa)

Wyspa Amsterdam (, zwana też "Nowy Amsterdam") – wyspa na południowym Oceanie Indyjskim, należąca do Francji i będąca częścią Francuskich Terytoriów Południowych i Antarktycznych. Razem z mniejszą, położoną 85 km na południe Wyspą Świętego Pawła tworzy dystrykt Wyspy Świętego Pawła i Amsterdam (fr. "Saint-Paul-et-Amsterdam").
W bazie Martin-de-Viviès, która pełni rolę stolicy tego terytorium, mieszka na stałe ok. 20 naukowców.
Topografia i klimat.
Wyspa ta jest pochodzenia wulkanicznego, choć nie zaobserwowano na niej aktywności od 1792 r. Ma ona powierzchnię 58 km². Od strony zachodniej brzeg wyspy tworzą strome klify, wznoszące się od 400 do 700 m. Najwyższy szczyt wyspy, Mont de la Dives, ma wysokość 881 m n.p.m.
Klimat na wyspie jest umiarkowany, morski, ze stale wiejącym wiatrem zachodnim. Średnia temperatura równa jest 13 °C, a najniższą zanotowaną w przeciągu ostatnich 50 lat było 1,7 °C.
Fauna i flora.
Duża wilgotność sprawia, że na wyspie rośnie bujna roślinność, m.in. drzewa "Phylica arborea", spotykane również na atlantyckich wyspach Tristan da Cunha. Występują tu liczne gatunki ptaków morskich, uchatki i słonie morskie. Gnieździ się tu endemiczny gatunek albatrosa – albatros białolicy.
Na wyspie żyje też dzikie stado bydła, sprowadzonego tu przez ludzi.
Historia.
Wyspa ta została odkryta w 1522 r. przez Juana Sebastiana Elcano, podczas pierwszej wyprawy dookoła Ziemi, rozpoczętej przez Magellana. Nazwę nadał jej w 1633 r. holenderski kapitan Antonio van Diemen, na cześć swojego statku "Nieuw Amsterdam". Wyspa ta była w latach 1841–1851 własnością Polaka – Adama Piotra Mierosławskiego. Została mu ona nadana przez rząd francuski po jej ponownym odkryciu przez Mierosławskiego w 1840 r.
W 1924 r. wyspy zostały zaliczone do terytorium Madagaskaru, stając się kolonią francuską.

</doc>
<doc id="927747" url="https://pl.wikipedia.org/wiki?curid=927747" title="Antropologia kognitywna">
Antropologia kognitywna

Antropologia kognitywna (poznawcza) – metoda badań nad językiem, który odzwierciedla świat. Za pomocą metod lingwistycznych bada się inne niż językoznawstwo dziedziny życia. Badania te miały pomóc w poznaniu kultury symbolicznej. Przedstawiciel: Ward Goodenough.
Antropologia kognitywna rozwinęła się jako kierunek w amerykańskiej antropologii kulturowej starający się opisać systemy poznawcze różnych kultur. Antropologia kognitywna używa w tym celu formalnych procedur i metod opartych na lingwistyce strukturalnej. Innymi słowy stara się badać język, który odzwierciedla rzeczywistość. Innym określeniem używanym na antropologię kognitywną jest etnonauka, która narodziła się w połowie lat 50. XX wieku. Największe nasilenie badań przypadło na lata 60. Powstało wówczas wiele prac zbiorowych. Termin jest zastępowany nieco szerszym pojęciem antropologii poznawczej, inaczej kognitywnej, która jest kontynuacją i rozszerzeniem wcześniejszych założeń teoretyczno-metodologicznych. Jeszcze inne określenia na antropologię kognitywną to etnosemantyka, semantyka etnograficzna czy „nowa etnografia”.
Etnonauka i jej twórcy.
Za twórców etnonauki uważa się W. H. Goodenougha, F. G. Lounsburry’ego i H. C. Conklina, którzy wypracowali jej teorię (tzn. gramatykę kultury) oraz metody badawcze (wśród których zasadnicze znaczenie ma analiza składnikowa). Innymi przedstawicielami klasycznego okresu rozwoju antropologii poznawczej byli: Charles O. Frake, Anthony F.C. Wallace, J. Atkins, Roy G. D’ Andrade, Stephen A. Tyler (który obecnie jest krytykiem tego kierunku), A. Kimball Romney oraz Brent Berlin. Należy mieć na uwadze sprzeczność jaką łatwo można osiągnąć przy tego rodzaju badaniach czy analizach kognitywnych. Etnonaukowcy muszą uważać na opisywanie obcej kultury poprzez własny współczynnik humanistyczny i własny, ojczysty język i kod kulturowy, który może znacznie zniekształcać ważne treści będące częścią języka odmiennej kultury, gdzie występować mogą różnice semantyczne. Etnonauka wykorzystuje także metody matematyczne. Matematyka służy tutaj do wnikliwszego rozpatrzenia danej sytuacji. Czyni to przy pomocy np. teorii grup czy teorii grafów.
Najwybitniejszym przedstawicielem antropologii kognitywnej był Ward Hunt Goodenough, który urodził się w 1919 roku. Był amerykańskim antropologiem i profesorem na uniwersytecie w Pensylwanii. Jego najważniejsza praca to: "Culture, Language and Society, Property, Kin and Community of Truk, Native Astronomy in the Central Carolinas".
Antropologia kognitywna dzisiaj.
Współcześnie antropologia poznawcza zajmuje się:
Antropologia poznawcza jako dyscyplina:
Cechy antropologii kognitywnej.
Antropologia kognitywna kładzie największy nacisk na dostęp do wiedzy, pojęć i sądów zawartych w kulturze i poszukuje komunikaty językowe, które w danej kulturze opisują rzeczywistość. To przez formy językowe czy zwroty semantyczne dowiadujemy się w jaki sposób ludzie postrzegają świat zarówno przyrodniczy, jak i społeczny. Dowiadujemy się w jaki sposób interpretują i konceptualizują rzeczywistość ich otaczającą. Podstawowym zjawiskiem każdej indywidualnej organizacji doświadczenia jest katalog form, które jednostka „narzuca” na doświadczaną rzeczywistość, na jej odpowiedni fragment. Tak wyodrębnione formy stają się kategoriami pojęciowymi zjawisk i procesów. To właśnie język dostarcza zbioru form pojęciowych, które tym samym stają się rodzajem kodu semantycznego dla wszelkich innych form kulturowych.
Antropologia kognitywna przejęła od językoznawstwa gamę założeń fundamentalnych. Są to m.in. takie twierdzenia:
Antropologia kognitywna w odniesieniu do różnych kwestii teoretycznych i ontologicznych wyróżnia dodatkowo kilka różnych orientacji. Niektórzy badacze nadal podkreślają znaczenie – dla procesu kulturowego i poznawczego – nieświadomych struktur psychologicznych. Jest to jednak sprzeczne z zasadą, iż antropologia dąży do odsłonięcia i pokazania tubylczego punktu widzenia, a więc pragnie opisywać kulturę w kategoriach podmiotowych. Akceptacja tego ostatniego punktu skierowała wielu kognitywistów na badanie struktur symbolicznych w powiązaniu z zachowaniem, (Roy D’ Adrade, Cecil Brown, Stephen Tyler). Są jeszcze tacy, którzy pragną uwolnić się od jakiegokolwiek mentalizmu, implikujące wspomniane już spory wokół problemu realności psychologicznej, na rzecz analiz społeczno-behawioralnych (Charles Frake, Dell Hymes, Michael K. Foster). Jeszcze inni pragną uniknąć pułapek analiz podmiotowych („emicznych”) i pomijają zagadnienia rekonstrukcji subiektywnych wyobrażeń. Na przykład Lawrence Fischer i Oswald Werner (1978) tak konstruują pojęcie emic, by nie ograniczać go do tego, co jednostki świadomie myślą.
Antropologia kognitywna a antropologia symboliczna.
Aby zrozumieć podstawowe założenia antropologii kognitywnej skontrastujmy ją z założeniami innego, bardziej popularnego, szczególnie w Europie, nurtu badawczego jakim jest antropologia symboliczna. Obydwie są do siebie podobne i łączy je wiele wspólnych celów oraz w najogólniejszym sensie, postrzeganie kultury jako systemu semiotycznego. Nieco inne okazują się jednak artykulacje ich zamierzeń i sposoby ich opisu. Antropologia kognitywna skupia się na problemach tego, w jaki sposób poszczególne zjawiska są istotne dla kultury i w jaki są one zorganizowane. Język jest traktowany zarówno jako odbicie struktur poznawczych, jak i modulator tych struktur; rozumienie znaczeń języka jest przy tym literalne. Relacja między znaczącym i znaczonym ma więc istotne znaczenie, choć naczelnym zadaniem pozostaje opisanie wiedzy kulturowej. Natomiast antropologia symboliczna traktuje kulturę jako, w pierwszym rzędzie, system symboli, tworzący podstawy do konstruowania rzeczywistości. Kultura jest efektem bezustannego napięcia pomiędzy indywidualnym doświadczeniem a społecznie ustalonymi formami jego wyrażania. Środki figuratywne i kojarzenie pojęć służyć mają konceptualizacji świata, który interpretowany jest przy tym w różnorodnych sytuacjach kulturowych.
Semantyczne, często wzorowane na językoznawstwie, spojrzenie na kulturę i sposoby myślenia stanowi w ostatnich latach dostateczny impuls dla swoistej konwergencji antropologii kognitywnej i symbolicznej. Wyraz temu dali badacze obydwu kierunków w dwóch specjalnych tomach czasopisma "American Ethnologist" poświęconym problemowi "Symbolism and Cognition".
Istnieje jednak niemało cech, które nadal kontrastują obydwa podejścia. Wymieńmy kilka z nich. Po pierwsze, antropologia kognitywna skupia się na jednostkach analizy rozumianych jako jednostki formalne, zaś antropologia symboliczna na treści i skojarzeniach związanych z danymi jednostkami. Po drugie dla antropologii kognitywnej celem naczelnym pozostaje przybliżenie się do rzeczywistej organizacji poznania w umyśle, zaś dla antropologii symbolicznej celem tym jest interpretacja znaczenia i struktury tekstu, m.in. za pomocą metod hermeneutycznych. Po trzecie, antropologia kognitywna koncentruje swą uwagę na związkach w obrębie danej dziedziny semantycznej, podczas gdy antropologię symboliczną interesują relacje pomiędzy dziedzinami w obrębie systemu kulturowego. Po czwarte antropologia kognitywna analizuje przede wszystkim sekwencje decyzyjne i ich konsekwencje instrumentalne, natomiast antropologia symboliczna bada sekwencje performatywne i ich konsekwencje emotywne. Po piąte, antropologię kognitywną cechuje formalizm metod, a antropologię symboliczną literackość i retoryczność form idiomatycznych, które podkreślają polisemiczność znaczeń. Po szóste wreszcie, antropologia kognitywna kładzie nacisk na wąsko rozumiane struktury eidologiczne, zaś antropologia symboliczna na szeroko rozumiane struktury eidologiczne i sposoby wyrażania w nich ethosu.
Kulturę uznaje się za narzędzie i sposób porządkowania uniwersum ludzkiego. Z powyższych ustaleń wynika jednak, że różne mogą być rozumienia owej kultury – np. symboliczny i kognitywny. Emiko Ohnuki–Tireney (1981) proponuje, by w ludzkim poznawaniu i opisywaniu świata wyróżnić poszczególne fazy: percepcji, konceptualizacji i symbolizacji. Reprezentują one odmienne stopnie abstrakcji w procesie formowania naszych pojęć. W tym sensie antropologia kognitywna zajmuje się głównie tą fazą, w której ustanawia się kody pamięciowe. Klasyfikacja symboliczna dotyczy etapu, na którym ustanawia się kody analogiczne. Dlatego zdaniem E.Ohnuki–Tierneya, antropologia kognitywna i antropologia symboliczna pozostają kierunkami komplementarnymi a zarazem wzajemnie dla siebie niezbędnymi.

</doc>
<doc id="927754" url="https://pl.wikipedia.org/wiki?curid=927754" title="Gliese 581 d">
Gliese 581 d

Gliese 581 d – niepotwierdzona planeta pozasłoneczna typu superziemia, orbitująca wokół gwiazdy Gliese 581.
Nazwa.
Pierwsza część nazwy, „Gliese 581”, określa że planeta okrąża gwiazdę opisaną w Katalogu Gliesego. Litera „d” oznacza, że była to trzecia odkryta planeta w tym układzie planetarnym.
Odkrycie.
Planeta została odkryta przez zespół Stéphane’a Udry’ego z Observatoire de Genève w Szwajcarii, odkrycia dokonano za pomocą należącego do Europejskiego Obserwatorium Południowego urządzenia do pomiarów radialnych prędkości gwiazd HARPS, zainstalowanego na 3,6-metrowym teleskopie ESO w Obserwatorium La Silla w Chile.
Kontrowersje.
W 2014 roku opublikowano wyniki analiz prędkości radialnej Gliese 581, dowodzące, że planety Gliese 581 d i Gliese 581 g w rzeczywistości nie istnieją. Po analizie danych z instrumentów HARPS oraz HIRES, zainstalowanego w Obserwatorium Kecka na Hawajach astronomowie doszli do wniosku, że sygnał brany za dowód istnienia planet d i g w systemie Gliese 581 pochodzi w rzeczywistości od samej gwiazdy i zachodzących na jej powierzchni zjawisk podobnych do cyklu plam słonecznych. Różnica między sygnałem pochodzącym od aktywności gwiazdy a tym przypisywanym planecie d, miała być powodem pojawienia się sygnału, zinterpretowanego jako dowód istnienia planety Gliese 581 g. Według autorów, po wprowadzeniu poprawek wynikających z obserwacji cyklu słonecznego gwiazdy i wyznaczeniu jej okresu obrotu, równego 130 ± 2 dni, prawdopodobieństwo istnienia planety Gliese 581 d zostaje prawie całkowicie wyeliminowane, co pociąga także za sobą wyeliminowanie istnienia Gliese 581 g.
W 2015 roku ukazała się odpowiedź na tę krytykę, podająca w wątpliwość zastosowaną metodę statystyczną. Autorzy stwierdzili, że metoda ta jest nieadekwatna dla tak małych planet jak Gliese 581 d i kwestionowanie istnienia tego ciała jest nieuzasadnione, niezależnie od aktywności gwiazdy. 
Charakterystyka.
Gliese 581 d była pierwszą odkrytą superziemią znajdującą się w ekosferze teoretycznie pozwalającej na powstanie na niej życia.
Gliese 581 d znajduje się prawdopodobnie w synchronicznej rotacji z jej słońcem, co powoduje, że jedna strona planety zawsze jest zwrócona ku gwieździe i bardzo gorąca, a druga jest bardzo zimna i ciemna. Takie warunki, zdaniem niektórych naukowców, bardzo zmniejszają prawdopodobieństwo powstania na niej życia, jednak nie wykluczają takiej możliwości. Niektóre komputerowe symulacje wskazują, że gęsta atmosfera oparta na dwutlenku węgla może stworzyć środowisko pozwalające na powstanie życia, nawet pomimo panowania na planecie tak niesprzyjających warunków
A Message From Earth.
W październiku 2008 członkowie witryny sieciowej Bebo wysłali tzw. "A Message From Earth" („Wiadomość z Ziemi”), silny sygnał radiowy w stronę układu Gliese 581, przy użyciu radioteleskopu Eupatoria RT-70 należącego do Narodowej Agencji Kosmicznej Ukrainy. Wiadomość ma przybyć do układu Gliese 581 w 2029 roku. Najszybsza ewentualna odpowiedź może zostać odebrana w 2049 roku.

</doc>
<doc id="927756" url="https://pl.wikipedia.org/wiki?curid=927756" title="Zmienność fluktuacyjna">
Zmienność fluktuacyjna

Zmienność fluktuacyjna (zmienność modyfikacyjna) - wpływ czynników środowiska na przejawienie się genów. Nie jest ona dziedziczona i dotyczy zwykle tylko jednego pokolenia. 

</doc>
<doc id="927762" url="https://pl.wikipedia.org/wiki?curid=927762" title="Piłonosy">
Piłonosy



</doc>
<doc id="927763" url="https://pl.wikipedia.org/wiki?curid=927763" title="Pristiophoridae">
Pristiophoridae



</doc>
<doc id="927764" url="https://pl.wikipedia.org/wiki?curid=927764" title="Bród (Gutów)">
Bród (Gutów)

Bród – przysiółek wsi Gutów w Polsce, położony w województwie mazowieckim, w powiecie radomskim, w gminie Jedlińsk.
Prywatna wieś szlachecka, położona była w drugiej połowie XVI wieku w powiecie radomskim województwa sandomierskiego. W latach 1975–1998 przysiółek administracyjnie należał do województwa radomskiego.
Historia.
W roku 1880 miejscowość opisana jest jako: wieś Bród, nad rzeką Radomką w powiecie radomskim, gminie Błotnica, parafii Jankowice. Liczyła 15 domów, 122 mieszkańców, 204 mórg. ziemi włościańskiej i 33 dworskiej.

</doc>
<doc id="927767" url="https://pl.wikipedia.org/wiki?curid=927767" title="Budki Wierzchowskie">
Budki Wierzchowskie

Budki Wierzchowskie – część wsi Czarny Ług w Polsce, położona w województwie mazowieckim, w powiecie radomskim, w gminie Jedlińsk.
W latach 1975–1998 Budki Wierzchowskie administracyjnie należały do województwa radomskiego.
Wierni kościoła rzymskokatolickiego należą do parafii Niepokalanego Serca Najświętszej Maryi Panny w Bierwcach.
Historia.
Podczas II Wojny Światowej we wsi znajdował się poligon, miejsce stacjonowania i szkoleń wojsk niemieckich.
Położenie.
Wieś Znajduje się w odległości 98 km od Warszawy i 23 km od Radomia. Graniczy z Pięcioma miejscowościami:
W pobliżu przebiega linia kolejowa łącząca Warszawę z Radomiem i Krakowem - przystanek Kruszyna.
Edukacja.
W miejscowości nie ma żadnych szkół. Wszystkie miejscowe dzieci uczą się w Szkole Podstawowej i Gimnazjum w Wierzchowinach. Najbliższe licea i szkoły wyższe znajdują się w Radomiu.

</doc>
<doc id="927769" url="https://pl.wikipedia.org/wiki?curid=927769" title="Czarna Rola (Jedlanka)">
Czarna Rola (Jedlanka)

Czarna Rola – przysiółek wsi Jedlanka w Polsce, położony w województwie mazowieckim, w powiecie radomskim, w gminie Jedlińsk.
W latach 1975–1998 przysiółek administracyjnie należał do województwa radomskiego.
Wierni Kościoła rzymskokatolickiego należą do parafii Świętych Apostołów Piotra i Andrzeja w Jedlińsku.

</doc>
<doc id="927775" url="https://pl.wikipedia.org/wiki?curid=927775" title="Gryzów">
Gryzów

Gryzów – przysiółek wsi Mokrosęk w Polsce, położony w województwie mazowieckim, w powiecie radomskim, w gminie Jedlińsk. Według rady gminy Jedlińsk (2014) Gryzów jest miejscowością wchodzącą w skład sołectwa Mokrosęk. Dawniej miejscowość podstawowa o statusie kolonii.
Wierni kościoła rzymskokatolickiego należą do parafii Świętych Apostołów Piotra i Andrzeja w Jedlińsku.
Geografia.
Gryzów położony jest w obrębie Wzniesień Południowomazowieckich na Równinie Radomskiej. W jego rejonie znajduje się dopływ rzeki Tymianki.
Podstawowym źródłem zaopatrzenia w wodę gospodarstw domowych w Gryzowie jest wodociąg grupowy „Jedlińsk” zasilany z ujęcia Jedlińsk o wydajności 85 m³/h (awaryjna studnia o wydajności 72 m³/h).
Historia.
Według Sebastiana Piątkowskiego nazwa "Gryzów" może „wiązać się zarówno z nazwą osobową Gryz, jak i «gryzlem», czyli gruboziarnistym piaskiem lub też grubo zmieloną mąką jęczmienną”.
Miejscowość została wydzielona z majątku Gutów w 1871 r, kiedy jego właścicielami zostali Joanna i Julian Kowalewscy. Pierwotnie nazywała się "Nowin vel Gryzowa".
Została opisana później w „Słowniku geograficznym Królestwa Polskiego” z 1881 roku:
W latach 1975–1998 przysiółek administracyjnie należał do województwa radomskiego.
Polityka i administracja.
Przynależność administracyjna.
W latach 1933-1954 kolonia Gryzów należała do jednostki pomocniczej gmin – gromady Mokrosęk (w jej skład wchodziły również wieś Mokrosęk, kolonia Mokrosęk i kolonia Gutów-Norty) w gminie Błotnica, a w latach 1954-1961 wchodziła w skład nowo utworzonej gromady Ludwików. 31 grudnia 1961 gromadę tę zniesiono, a obszar Urbanowa włączono do gromady Jedlińsk. 1 stycznia 1973 miejscowość przyłączono do reaktywowanej gminy Jedlińsk (początkowo w granicach województwa kieleckiego, w latach 1975–1998 w województwie radomskim, zaś od 1999 w powiecie radomskim województwa mazowieckiego).
Parlamentarzyści.
Mieszkańcy Gryzowa wybierają radnych do sejmiku województwa w okręgu nr 4, z kolei posłów na Sejm – z okręgu wyborczego nr 17. W gminie Jedlińsk jako część sołectwa Mokrosęk miejscowość przynależy do obwodu głosowania nr 2 z siedzibą w Publicznej Szkole Podstawowej w Ludwikowie.

</doc>
<doc id="927778" url="https://pl.wikipedia.org/wiki?curid=927778" title="Je Deviens Moi">
Je Deviens Moi

„Je Deviens Moi” - debiutancki album francuskiego piosenkarza Grégory'ego Lemarchala, zwycięzcy czwartej edycji programu "Star Academy". Jest to jedyna płyta artysty, która została nagrana i wydana za jego życia.
Album został wydany 17 kwietnia 2005 roku nakładem wytwórni Universal. Krążek okazał się numerem jeden na listach przebojów i sprzedał się w liczbie ponad miliona kopii.
Płyta została wydana w dwóch wersjach:

</doc>
<doc id="927781" url="https://pl.wikipedia.org/wiki?curid=927781" title="Józefów (gmina Jedlińsk)">
Józefów (gmina Jedlińsk)

Józefów – kolonia w Polsce położona w województwie mazowieckim, w powiecie radomskim, w gminie Jedlińsk.
W latach 1975–1998 miejscowość administracyjnie należała do województwa radomskiego.
Wierni kościoła rzymskokatolickiego należą do parafii Świętych Apostołów Piotra i Andrzeja w Jedlińsku.

</doc>
<doc id="927783" url="https://pl.wikipedia.org/wiki?curid=927783" title="USS Ohio (SSGN-726)">
USS Ohio (SSGN-726)

USS Ohio (SSGN-726) - amerykański okręt podwodny z napędem atomowym typu "Ohio" zbudowany pierwotnie jako nosiciel pocisków balistycznych. W 2006 zakończono jego przebudowę na nosiciela 154 pocisków manewrujących typu UGM-109 Tomahawk. Okręt jest piątą jednostką w historii US Navy noszącą nazwę 17 stanu.
Historia.
Kontrakt na budowę USS "Ohio" został przyznany stoczni Electric Boat Division 1 lipca 1974. Stocznię wybrano ponieważ oferowała najniższą cenę budowy okrętu. Stępkę pod budowę jednostki położono 10 kwietnia 1976, wodowanie miało miejsce 7 kwietnia 1979. Oddanie okrętu do służby nastąpiło 11 listopada 1981. Jako jednostka przenosząca pociski balistyczne okręt otrzymał oznaczenie USS "Ohio" (SSBN-726).
W październiku 1982 "Ohio" wypłynął ze swojego macierzystego portu w Bangor, w stanie Waszyngton w swój pierwszy patrol z pociskami Trident na pokładzie.
W czerwcu 1993 na okręcie rozpoczęły się trwające rok prace modernizacyjne obejmujące sonar, system kierowania ogniem i nawigacji."Ohio" ponownie rozpoczął misje patrolowe w styczniu 1995 w ramach Podwodnych Sił Oceanu Spokojnego. Na skutek decyzji Prezydenta Billa Clintona a także w związku z postanowieniami układu START II, podjęto decyzję o zmianie przeznaczenia i dokonaniu głębokiej przebudowy umożliwiającej przenoszenie 154 pocisków manewrujących BGM-109 Tomahawk oraz transport grup sił specjalnych. W listopadzie 2002 okręt wszedł do suchego doku na trwający 36 miesięcy remont połączony z przebudową. Przebudowa okrętu była tak głęboka, iż pociągnęła za sobą zmianę typu okrętu z SSBN na typ SSGN ("Guided Missile Submarine"). 7 lutego 2006 USS "Ohio" ponownie wszedł do służby.

</doc>
<doc id="927784" url="https://pl.wikipedia.org/wiki?curid=927784" title="Herb Anguilli">
Herb Anguilli

Herb Anguilli ustanowiony został 30 maja 1990 r. Przedstawia trzy pomarańczowe delfiny w kręgu nad turkusowo-błękitnym morzem. Jest to tradycyjny symbol wyspy. Delfiny symbolizują siłę, jedność i wytrwałość. Herb nawiązuje do flagi Anguilli z 1967 r. ("the Three Dolphins Flag").

</doc>
<doc id="927785" url="https://pl.wikipedia.org/wiki?curid=927785" title="Kępiny (Jedlanka)">
Kępiny (Jedlanka)

Kępiny – przysiółek wsi Jedlanka w Polsce, położony w województwie mazowieckim, w powiecie radomskim, w gminie Jedlińsk.
W latach 1975–1998 przysiółek administracyjnie należał do województwa radomskiego.

</doc>
<doc id="927789" url="https://pl.wikipedia.org/wiki?curid=927789" title="Moczydło (Janki)">
Moczydło (Janki)

Moczydło – przysiółek wsi Janki w Polsce, położony w województwie mazowieckim, w powiecie radomskim, w gminie Jedlińsk.
W latach 1975–1998 przysiółek administracyjnie należał do województwa radomskiego.
Nazwa "Moczydło" pochodzi „od stawu lub sztucznie wykopanego dołu z wodą, służącego do namaczania łodyg konopi” (Piątkowski, 2012).
Wierni kościoła rzymskokatolickiego należą do parafii Świętych Apostołów Piotra i Andrzeja w Jedlińsku.

</doc>
<doc id="927791" url="https://pl.wikipedia.org/wiki?curid=927791" title="Obózek">
Obózek

Obózek – przysiółek w Polsce położona w województwie mazowieckim, w powiecie radomskim, w gminie Jedlińsk. 
W latach 1975–1998 miejscowość administracyjnie należała do województwa radomskiego.
Wierni kościoła rzymskokatolickiego należą do parafii Niepokalanego Serca Najświętszej Maryi Panny w Bierwcach.

</doc>
<doc id="927796" url="https://pl.wikipedia.org/wiki?curid=927796" title="Roberto Miranda">
Roberto Miranda

Roberto Lopes Miranda (ur. 31 lipca 1944 w São Gonçalo), brazylijski piłkarz, napastnik. Mistrz świata z roku 1970.
W reprezentacji Brazylii w latach 1967-1972 rozegrał 12 oficjalnych spotkań i strzelił 6 bramek. Podczas MŚ 70 dwukrotnie pojawił się na boisku w roli rezerwowego. Był wówczas piłkarzem Botafogo, gdzie grał przez 10 lat (1962-1972). Ponadto reprezentował barwy CR Flamengo oraz Corinthians Paulista.

</doc>
<doc id="927805" url="https://pl.wikipedia.org/wiki?curid=927805" title="Mainland (Szetlandy)">
Mainland (Szetlandy)

Mainland – największa spośród wszystkich w archipelagu Szetlandów w północnej części Wysp Brytyjskich. Mainland znajduje się w centralnej części archipelagu, zajmując ponad 2/3 jego powierzchni. Mieszka też na nim znaczna część populacji wszystkich wysp – ok. 80%. Dzięki swoim 971 km² szetlandzki Mainland zajmuje 3 pozycję spośród wszystkich szkockich wysp, zaraz za Lewis and Harris i Skye. Centralna wyspa Szetlandów jest dość niska, bowiem jej najwyższy szczyt, Ronas Hill, sięga jedynie 450 metrów nad poziomem morza.
Nazwa wyspy wywodzi się jeszcze z języka norn, którym mówiono jeszcze do XVIII wieku na całym archipelagu. ""Megenland" oznacza dosłownie "Mainland", co w wolnym tłumaczeniu na język polski znaczyć będzie "Główna wyspa"".
Mainland pełni również wielką rolę w łączeniu wyspiarzy ze światem. Jedynie do portów na tej wyspie dopływają promy. Znajduje się tu też lotnisko Sumburgh, gdzie kursują trzy linie lotnicze – Atlantic Airways, Loganair oraz Highland Airways.
Początki historii.
Jak większość wysp, Mainland zasiedlona była przez ludzi już ok. 3 tysiąclecia przed naszą erą. Dowodem na ich istnienie jest znaczna liczba budynków, jak np. Jarlshof. Pierwsze pisane źródła o ludności Mainland znajdujemy w źródłach rzymskich z 279 roku naszej ery, kiedy zamieszkiwali te tereny Piktowie, później, na końcu VIII wieku, lud ten został podbity przez wikingów.
Podział.
Główną wyspę archipelagu Szetlandów dzieli się na cztery części:

</doc>
<doc id="927807" url="https://pl.wikipedia.org/wiki?curid=927807" title="R. Kelly">
R. Kelly

R. Kelly, właśc. Robert Sylvester Kelly (ur. 8 stycznia 1967 w Chicago) – amerykański piosenkarz i producent muzyczny.
Życiorys.
Urodził się w szpitalu leżącym w dzielnicy Hyde Park w Chicago, w stanie Illinois jako trzecie z czworga dzieci Joanne Kelly. Miał starszą siostrę oraz młodszego brata. Jego matka była zawodową śpiewaczką, która wychowywała swoje dzieci w kościele baptystów, gdzie śpiewała w chórze. Zmarła w 1993 na raka. Dorastał bez ojca. Jak sam twierdził, w wieku od 8 do 14 lat był molestowany i wykorzystywany seksualnie przez starszą członkinię rodziny. Wyjaśniając, dlaczego nigdy nikomu nie powiedział, Kelly napisał w swojej autobiografii "Soulacoaster" z 2012, że był „zbyt przestraszony i zbyt zawstydzony”. Około dziesiątego roku życia Kelly był również wykorzystywany seksualnie przez starszego mężczyznę, który był przyjacielem rodziny.
W wieku ośmiu lat zaczął śpiewać w chórze kościelnym. Jesienią 1981 rozpoczął naukę w Kenwood Academy High School, gdzie grał w koszykówkę. Tam nauczycielka muzyki zachęciła go, aby opuścił licealną drużynę koszykówki i skoncentrował się na muzyce, po tym jak w licealnym programie talentów wykonał utwór Steviego Wondera „Ribbon in the Sky”. Niezdiagnozowana i nieleczona trudność w nauce, uważana za dysleksję, sprawiła, że Kelly nie potrafił czytać ani pisać. Porzucił szkołę średnią i jako nastolatek zaczął występować na ulicach pod szyldami Chicago Transportation Authority „El” i ostatecznie utworzył grupę z przyjaciółmi. W 1989 założyli grupę MGM (Musically Gifted Men). W 1990 MGM nagrało i wydało jeden singiel „Why You Wanna Play Me”; po jego wydaniu grupa się rozpadła. W 1991 Kelly podpisał kontrakt z Jive Records.
Pierwszy raz pojawił się na scenie muzycznej jako lider zespołu Public Announcement, co zaowocowało wydaniem w 1992 pierwszej jego płyty "Born Into the ’90s", która uzyskała status platynowej. To umożliwiło mu dalszy szybki rozwój kariery i ostatecznie zostanie jedną z najlepiej zarabiających gwiazd lat 90. XX w. Współpracował z takimi wykonawcami jak: Michael Jackson, Young Jeezy, Jennifer Lopez, Jay-Z, Ashanti, Ja Rule, The Game, Fat Joe, Snoop Dogg, Céline Dion, P. Diddy, Sean Paul, Akon, Cassidy, Wisin y Yandel, Lady Gaga.
Kontrowersje.
Był wielokrotnie oskarżany o wykorzystywanie seksualne. Miał dopuścić się gwałtu na kilku nastoletnich dziewczętach, a także produkować i rozprowadzać dziecięcą pornografię. Jednak w 2008, mimo liczącego kilkaset stron aktu oskarżenia, usłyszał uniewinniający wyrok w sprawie wszystkich 14 zarzutów. Jim DeRogatis – dziennikarz śledczy zajmujący się tą sprawą – uważa, że uniewinniający wyrok zapadł z powodu sowitych zadośćuczynień przekazanych ofiarom i ich rodzinom. W 2017 serwis Buzzfeed opublikował szczegółowy raport, w którym oskarżył R. Kelly’ego o uwięzienie sześciu kobiet, które potwierdziły, że Kelly uprawiał z nimi seks, gdy były nieletnie oraz wykorzystywał psychicznie i fizycznie. W styczniu 2019 został wyemitowany sześcioodcinkowy film dokumentalny Lifetime "R. Kelly: jego wszystkie ofiary" ("Surviving R. Kelly"), gdzie zostały przedstawione szczegółowo zarzuty wykorzystywania seksualnego przez wiele kobiet, którym R. Kelly zaprzecza. W ciągu pierwszego tygodnia obejrzało go ponad 2 mln widzów. W obliczu presji opinii publicznej RCA Records zerwał kontakt z wokalistą. 22 lutego 2019 Kelly'emu postawiono 10 zarzutów wykorzystywania seksualnego w charakterze kryminalnym. 11 lipca 2019 Kelly został aresztowany pod zarzutem przestępstw seksualnych, handlu ludźmi, pornografii dziecięcej, haraczy i poplecznictwa. Na dzień 29 stycznia 2021 Kelly miał do czynienia z 22 zarzutami federalnymi, w tym z pornografią dziecięcą, porwaniami i pracą przymusową. W rezultacie trafił do więzienia. 24 lipca 2021 prokuratorzy federalni poszerzyli listę zarzutów o domniemane relacje seksualne R. Kelly’ego z dwoma niepełnoletnimi chłopcami w 2006.
Oskarżony m.in. o handel ludźmi w celach seksualnych i prowadzenie zorganizowanej przestępczości, 29 czerwca 2022 R. Kelly został skazany przez ławę przysięgłych sądu federalnego w Brooklynie na karę 30 lat więzienia.
Życie prywatne.
Skandalem, który łączono z imieniem R. Kelly′ego, było jego małżeństwo z 15-letnią, nieżyjącą już wokalistką R&amp;B Aaliyah. Kelly miał wtedy 27 lat i miał zmusić Aaliyah do poślubienia go. 30 sierpnia 1994 w akcie ślubu podane były fałszywe dane – dziewczyna wychodząc za mąż pod presją zawyżyła swój wiek do wymaganych 18 lat. 7 lutego 1995 ślub został anulowany.
W 1996 ożenił się z choreografką Andreą „Dreą” Danyell Lee, z którą ma troje dzieci: córkę Joann (ur. 1998) i dwóch synów, Jaaha (ur. 2000) i Roberta Sylvestra (ur. 2002). W dokumencie "R. Kelly: jego wszystkie ofiary" ("Surviving R. Kelly") jest także wypowiedź Andrei, która wspomina nie tylko agresję ze strony partnera, ale także poronienie, które przeżyła jako 19-latka i przez które przeszła zupełnie sama, bez wsparcia ojca dziecka. Przemoc nie skończyła się, gdy na świat przyszły dzieci. Mając myśli samobójcze i doświadczywszy wielokrotnie gwałtu małżeńskiego, Andrea finalnie zdecydowała się po latach upokorzeń odejść od piosenkarza. 8 stycznia 2009 doszło do rozwodu.
Nagrody Grammy.
40. ceremonia wręczenia nagród Grammy:

</doc>
<doc id="927809" url="https://pl.wikipedia.org/wiki?curid=927809" title="Thyreoideum">
Thyreoideum

Thyreoideum, tyroidyna, tarczyca suszona (łac. "glandula thyreoidea siccata") – preparat stosowany w niedoczynności gruczołu tarczowego zawierający hormony tarczycy.
Preparat jest sproszkowaną tarczycą bydła, świń lub owiec. Stosowany już w latach 40. XX w., wówczas do leczenia m.in. chorób tarczycy, epilepsji, osteoporozy, zaburzeń metabolizmu, pokrzywek i wyprysków. Wyszedł z powszechnego użycia po wprowadzeniu syntetycznych hormonów tarczycy. Współcześnie stosowany m.in. w Kanadzie i Stanach Zjednoczonych jest jeszcze preparat świńskiej tarczycy. 

</doc>
<doc id="927815" url="https://pl.wikipedia.org/wiki?curid=927815" title="Parabeny">
Parabeny

Parabeny ("nipaginy", PHB) – grupa organicznych związków chemicznych stosowanych jako środki konserwujące w kosmetykach, lekach i żywności. Pod względem chemicznym są estrami kwasu 4-hydroksybenzoesowego (PHBA), różniącymi się grupą funkcyjną. Wykazują działanie grzybostatyczne, są aktywne przeciwko drożdżom i pleśniom, jednak odznaczają się niską aktywnością przeciwbakteryjną. Są praktycznie nietoksyczne, nie są rakotwórcze.
Właściwości.
Do grupy parabenów najczęściej zalicza się związki z prostołańcuchowymi grupami alkilowymi (paraben metylu, paraben etylu, paraben propylu, paraben butylu, paraben pentylu, paraben heksylu i paraben heptylu), niektóre z grupami rozgałęzionymi (np. paraben izopropylu czy paraben izobutylu oraz z grupami arylowymi (np. paraben benzylu). Czasami stosowane są również ich sole.
Parabeny mają postać bezbarwnego lub białego proszku, prawie bez zapachu i smaku. Wykazują charakter lipofilowy i słabo rozpuszczają się w wodzie, przy czym rozpuszczalność ta spada wraz ze wzrostem długości łańcucha alkilowego bądź obecnością grupy arylowej (w efekcie najwyższą rozpuszczalność w wodzie ma paraben metylu, a najniższą – paraben benzylu). Ich współczynnik podziału jest duży i wzrasta wraz ze wzrostem długości grupy alkilowej i masą cząsteczkową. Rozpuszczają się dobrze w takich rozpuszczalnikach organicznych jak etanol, eter dietylowy, gliceryna czy glikol propylenowy. Są związkami stabilnymi termicznie (także w warunkach autoklawowania) i chemicznie w szerokim zakresie pH. W środowisku zasadowym (powyżej pH 7) zachodzi hydroliza do wyjściowego alkoholu i kwasu. Parabeny są również odporne na zmydlanie.
Aktywność biologiczna.
Mają działanie grzybostatyczne, są aktywne przeciwko drożdżom i pleśniom, jednak ich aktywność przeciwbakteryjna jest stosunkowo słabsza (przy czym aktywność ta jest większa wobec bakterii Gram-dodatnich niż wobec Gram-ujemnych). Działanie przeciwdrobnoustrojowe zwiększa się wraz ze wzrostem długości łańcucha alkilowego i tym samym poszczególne parabeny wykazują różną aktywność. Z tego powodu są często stosowane w postaci mieszaniny kilku związków bądź też dodaje się do nich inne substancje konserwujące (np. pochodne formaldehydu czy fenoksyetanol), dzięki czemu zwiększa się skuteczność przeciwdrobnoustrojowa (także poprzez efekt synergistyczny) i konieczne jest użycie mniejszych ilości konserwantów.
Wykazują aktywność przeciwdrobnoustrojową w zakresie pH 4–8, jednak wyłącznie w fazie wodnej, w której nie są dobrze rozpuszczalne (a wiele stosowanych kosmetyków, produktów spożywczych czy leków, w których są stosowane ma postać emulsji). Oznacza to, że tylko pewna część tych substancji w tych produktach ma rzeczywiste działanie konserwujące. W celu zwiększenia udziału parabenów w fazie wodnej dodaje się odpowiedni współrozpuszczalnik (np. glikol propylenowy). Możliwe jest również użycie parabenów w postaci soli (fenolanów), których rozpuszczalność w wodzie jest większa, jednak związki te odznaczają się silnymi właściwościami zasadowymi, co może być przyczyną niepożądanych reakcji z innymi substancjami
Otrzymywanie.
Parabeny otrzymywane są poprzez estryfikację kwasu 4-hydroksybenzoesowego z użyciem nadmiaru odpowiedniego alkoholu w obecności kwasu (np. kwasu siarkowego) jako katalizatora. Paraben benzylu może być ponadto otrzymany z chlorku benzylu i 4-hydroksybenzoesanu sodu.
Zastosowanie.
Parabeny stosowane są w kosmetykach, lekach i produktach spożywczych. Stanowią najczęściej stosowane konserwanty w kosmetykach, zwłaszcza w tych pozostawianych na skórze (kremy, balsamy, pomadki do ust, podkłady, maseczki), ale także w szamponach, mydłach czy tonikach do włosów. Występują również w produktach hipoalergicznych i dziecięcych. Czasem wykorzystywane są jako substancje przeciwpotowe bądź przeciwłupieżowe. W produktach leczniczych są wykorzystywane w środkach do stosowania zewnętrznego (na skórę, błony śluzowe bądź do oczu) takich jak kremy, maści, płyny czy krople.
Zawartość w produktach i uregulowania prawne.
W Unii Europejskiej dozwolone jest stosowanie parabenu metylu i parabenu etylu (oraz ich soli) w kosmetykach w stężeniu do 0,4%, natomiast zawartość wszystkich tych substancji nie może w produkcie przekroczyć zawartości 0,8%. W przypadku parabenu propylu i parabenu butylu zawartości te wynoszą odpowiednio 0,14% i 0,8%, przy czym parabenów tych nie można stosować w produktach niespłukiwanych przeznaczonych dla dzieci poniżej 3. roku życia nakładanych na skórę na obszarze przykrytym pieluchą. Zabronione jest natomiast stosowanie parabenu izopropylu, parabenu izobutylu, parabenu fenylu, parabenu benzylu i parabenu pentylu. Zazwyczaj jednak stężenia te w kosmetykach nie przekraczają 0,3%.
Do stosowania w żywności dopuszczone są paraben etylu (E214) i paraben metylu (E218) oraz ich sole sodowe (odpowiednio: E215 i E219). Dopuszczalne stężenie parabenów w preparacie enzymów spożywczych to 2 g/kg, w gotowej żywności – 2 mg/kg, a w napojach – 1 mg/l.
Mechanizm działania.
Dokładny mechanizm działania przeciwbakteryjnego nie został wyjaśniony, jednak postuluje się, że może on być związany z inhibicją syntezy DNA lub RNA, niektórych enzymów (jak ATPazy bądź fosfotransferazy) czy też zaburzeniem procesów transportu błonowego. Możliwe jest także, że parabeny powodują denaturację białek.
Wpływ na zdrowie.
Parabeny są związkami praktycznie nietoksycznymi, nie są rakotwórcze, genotoksyczne bądź teratogenne. Do możliwych działań niepożądanych zalicza się nadwrażliwość kontaktową, występującą jednak stosunkowo rzadko. Działają również agonistycznie wobec receptorów estrogenowych, jednak ich aktywność w tym zakresie jest bardzo niska.
Reakcje alergiczne i zmiany skórne.
Stosowanie produktów zawierających parabeny może prowadzić do kontaktowych reakcji alergicznych, przy czym występują rzadko, mają przeważnie łagodny przebieg i najczęściej związane są ze stosowaniem produktów leczniczych na uszkodzoną skórę. Osoby, u których wystąpiła nadwrażliwość po zastosowaniu produktów zawierających parabeny na uszkodzoną skórę, mogą jednak tolerować kosmetyki zawierające te substancje. Zjawisko takie określane jest mianem „paradoksu parabenowego” i wynika ono z większej wrażliwości uszkodzonej skóry, niż skóry zdrowej, na którą stosowane są kosmetyki. Ryzyko uczuleń spowodowanych spożyciem produktów konserwowanych parabenami jest jeszcze niższe niż w przypadku leków i kosmetyków, jednocześnie nie wywołuje nawrotów bądź zaostrzenia objawów u osób, u których występowały skórne reakcje uczuleniowe.
Parabeny mogą wykazywać działanie drażniące na oczy, prowadząc do zapalenia spojówek. Niekiedy reakcja alergiczna może prowadzić do rozwoju atopowego zapalenia skóry. Długotrwałe stosowanie na skórę produktów zawierających paraben metylu może prowadzić do jego akumulacji w warstwie rogowej, co w połączeniu z wystawieniem na działanie promieniowania słonecznego może prowadzić do zmian skórnych, np. przebarwień.
Wpływ na gospodarkę hormonalną.
Parabeny są agonistami receptorów estrogenowych, jednak ich aktywność w tym zakresie jest niezwykle słaba (od 1000 do miliona razy słabsza niż estradiolu). Przypuszczano, że aktywność ta może mieć związek z rozwojem raka piersi, nieprawidłowym rozwojem męskiego układu rozrodczego w okresie płodowym czy też niekorzystnymi zmianami w obrębie macicy. Narażenie na parabeny musiałoby być jednak przynajmniej kilkaset razy większe niż to, które wynika z codziennego stosowania kosmetyków i leków oraz spożywania produktów konserwowanych parabenami, aby mogły mieć one niekorzystny wpływ na organizm.
Podejrzenia o rakotwórczość.
Mimo braku odpowiednich badań naukowych, informacje ostrzegające przed stosowaniem antyperspirantów, jako przyczyny występowania raka piersi, pojawiały się w prasie i w Internecie. W 2001 roku P.D. Darbre postawiła hipotezę, że niektóre składniki dezodorantów i antyperspirantów przyczyniają się do powstawania raka piersi. W 2004 roku zespół pod jej kierownictwem opublikował wyniki badań zawartości parabenów w próbkach pobranych z 20 nowotworów piersi, przy czym parabeny wykryto w 18 z nich. Spowodowało to pojawienie się przypuszczeń o możliwy związek pomiędzy stosowaniem kosmetyków zawierających parabeny a ryzykiem występowania tego nowotworu. Artykuł ten został jednak skrytykowany za szereg popełnionych przez autorów błędów oraz braków, m.in. nie przeprowadzono badań na zawartość parabenów w zdrowych tkankach, nie wskazano jaką drogą dostały się one do tkanek piersi (przy czym nie wykluczono również możliwości zanieczyszczenia próbek parabenami na etapie przeprowadzania badań), ani nie sprawdzono czy osoby te w ogóle stosowały kosmetyki zawierające parabeny. Ponadto parabeny są obecnie rzadko stosowane jako środki konserwujące w dezodorantach.
Wykazano w badaniach "in vitro", że z uwagi na pewną aktywność estrogenową parabenów, mogą one powodować proliferację komórek nowotworowych. Aktywność ta jest jednak zbyt mała (170 tysięcy razy mniejsza od estradiolu), aby mogło mieć to wpływ na rozwój raka piersi, biorąc pod uwagę niską zawartość parabenów w kosmetykach i lekach.
Badania przeprowadzone w 2002 roku, w którym przebadano 813 kobiet chorych na raka piersi i 793 osoby stanowiące grupę kontrolną, nie wykazały związku pomiędzy stosowaniem antyperspirantów i dezodorantów a zwiększonym ryzykiem zachorowania na raka piersi. Związku tego nie wykazały również badania z 2006 roku przeprowadzone u 54 pacjentów z rakiem piersi. O ile National Cancer Institute czy Scientific Committee on Consumer Safety zaznaczają, że potrzebne są dalsze badania w tym zakresie, to obecnie nie ma dowodów na to, że stosowanie dezodorantów i antyperspirantów zwiększa ryzyko zachorowania na raka piersi.

</doc>
<doc id="927820" url="https://pl.wikipedia.org/wiki?curid=927820" title="Witanolidy">
Witanolidy

Witanolidy – steroidowe laktony występujące w roślinach, odznaczające się dużą aktywnością biologiczną; m.in. działanie cytostatyczne, przeciwbakteryjne, przeciwnowotworowe. Występują np. w korzeniach i częściach zielonych subtropikalnej rośliny "Withania somnifera" (psiankowate).

</doc>
<doc id="927823" url="https://pl.wikipedia.org/wiki?curid=927823" title="Góra Szeska">
Góra Szeska

Góra Szeska – wzniesienie o wysokości 309 m n.p.m. Jest to najwyższe wzniesienie Pojezierzy Wschodniobałtyckich, bardziej szczegółowo Pojezierza Mazurskiego, leżące pomiędzy wsiami Szeszki i Rudzie, na Wzgórzach Szeskich. Jest to drugie co do wysokości wzgórze w Polsce północno-wschodniej po Dylewskiej Górze (312 m). Znajduje się administracyjnie w gminie Kowale Oleckie, w powiecie oleckim, w woj. warmińsko-mazurskim. Góra Szeska jest trzecią pod względem izolacji topograficznej górą w Polsce. Jest najwyższym szczytem w promieniu ponad 170 km. 

</doc>
<doc id="927825" url="https://pl.wikipedia.org/wiki?curid=927825" title="Star Academy (Francja)">
Star Academy (Francja)

Star Academy – francuskie reality show wyprodukowane przez holenderską firmę Endemol (w Polsce odpowiedzialną m.in. za program "Big Brother"). Program jest nadawany przez stację TF1 i ma na celu wyłonienie talentów muzycznych spośród uczestników. Po zakończeniu każdej edycji zwycięzca wraz z innymi odbywa trasę koncertową obejmującą m.in. Francję, Maroko, Szwajcarię, Belgię, Tunezję oraz inne kraje francuskojęzyczne.

</doc>
<doc id="927829" url="https://pl.wikipedia.org/wiki?curid=927829" title="Okoronkwo">
Okoronkwo



</doc>
<doc id="927844" url="https://pl.wikipedia.org/wiki?curid=927844" title="Stronica">
Stronica



</doc>
<doc id="927850" url="https://pl.wikipedia.org/wiki?curid=927850" title="Ulica Łagiewnicka w Świętochłowicach">
Ulica Łagiewnicka w Świętochłowicach

Ulica Łagiewnicka − jedna z głównych ulic Świętochłowic, przebiegająca przez dzielnicę Chropaczów.
Została zbudowana w końcu XIX wieku i łączyła osadę Bytom z Chebziem, nazywała się wówczas Beuthener Strasse.
Przy ulicy znajduje się chropaczowski ratusz z 1911 oraz kamienice z XIX i początku XX wieku. W zachodniej części znajduje się stadion Naprzodu Lipiny
Wzdłuż całej ulicy przebiegają tory linii tramwajowej KZK GOP 17.

</doc>
<doc id="927852" url="https://pl.wikipedia.org/wiki?curid=927852" title="Echis carinatus">
Echis carinatus



</doc>
<doc id="927854" url="https://pl.wikipedia.org/wiki?curid=927854" title="Dekanat Biłgoraj-Północ">
Dekanat Biłgoraj-Północ

Dekanat Biłgoraj-Północ – jeden z 19 dekanatów w rzymskokatolickiej diecezji zamojsko-lubaczowskiej.
Parafie.
W skład dekanatu wchodzi 12 parafii:
Sąsiednie dekanaty.
Biłgoraj – Południe, Janów Lubelski "(diec. sandomierska)", Józefów, Modliborzyce "(diec. sandomierska)", Szczebrzeszyn, Turobin "(archidiec. lubelska)"

</doc>
<doc id="927855" url="https://pl.wikipedia.org/wiki?curid=927855" title="Anky van Grunsven">
Anky van Grunsven

Anky van Grunsven właściwie "Theodora Elisabeth Gerarda van Grunsven" (ur. 2 stycznia 1968 w Erp), holenderska dresażystka, ośmiokrotna medalistka olimpijska, mistrzyni olimpijska na Igrzyskach Olimpijskich w 2000 r., 2004 r. i 2008 r.

</doc>
<doc id="927862" url="https://pl.wikipedia.org/wiki?curid=927862" title="Pieśń przekomponowana">
Pieśń przekomponowana

Pieśń przekomponowana () – typ pieśni, w której strofy cechują się odmiennym opracowaniem muzycznym, dostosowanym do treści utworu.
Historia.
Budowę przekomponowaną przyjmują niektóre renesansowe włoskie madrygały. W okresie klasycyzmu forma przekomponowana zaczęła być stosowana w pieśniach solowych z akompaniamentem fortepianu, wypierając formę pieśni zwrotkowej, co zachodziło dalej w okresie romantyzmu.
Pieśni przekomponowane tworzyli m.in. Franz Schubert, Carl Loewe, Hugo Wolf i Karol Szymanowski. W XIX-wiecznej muzyce rosyjskiej pieśni przekomponowane i wariacyjne nazywano romansami.
Johann Wolfgang von Goethe kwestionował formę przekomponowaną, jako „zainteresowanie szczegółami”, faworyzując pieśni zwrotkowe, w których – jego zdaniem – jedność treści i melodii miała nadawać im wartość poetycką.
Forma.
W pieśni przekomponowanej występuje zależność wyrazowa między tekstem a muzyką, polegająca na podporządkowaniu muzyki walorom wyrazowym tekstu (w odróżnieniu od zależności formalnej, podporządkowującej muzykę konstrukcji tekstu). Pieśń przekomponowana może łączyć się z formą pieśni wariacyjnej.
Formę przekomponowaną mogą przyjmować m.in. pieśni z tekstami o budowie stychicznej oraz pieśni z krótkimi tekstami np. składającymi się z dwóch strof (pieśń o budowie AB) lub takimi, w przypadku których nie można mówić o budowie zwrotkowej.

</doc>
<doc id="927865" url="https://pl.wikipedia.org/wiki?curid=927865" title="Reprezentacja Ukrainy w hokeju na lodzie mężczyzn">
Reprezentacja Ukrainy w hokeju na lodzie mężczyzn

Reprezentacja Ukrainy w hokeju na lodzie mężczyzn (ukr. Збірна України з хокею із шайбою) – kadra Ukrainy w hokeju na lodzie mężczyzn.
Historia.
W 2006 w ranking IIHF zajmowała 13. miejsce. Mimo wielu występów na międzynarodowych imprezach Ukraińcy nie osiągnęli dotąd żadnych medali. Największym sukcesem reprezentacji Ukrainy było zajęcie 9. miejsca na mistrzostwach świata w 2002 roku. Uczestniczyli w igrzyskach w Salt Lake City.
Szkoleniowcy.
Selekcjonerami reprezentacji byli m.in. Anatolij Bogdanow, Aleksandr Sieukand (2003-2009), Michaił Zacharau (2009-2010), Dave Lewis (2010-2011). Następnie Anatolij Chomenko. W sztabie szkoleniowym byli Anatolij Stepanyszczew, Alaksiej Szczabłanau. Do 2013 selekcjonerem był Ołeksandr Kułykow, a jego asystentami Dmytro Chrystycz, Jurij Huńko, Ołeksandr Wasiljew. Od sierpnia 2013 szkoleniowcem jest Andriej Nazarow, a jego asystentami Serhij Witer i Kostiantyn Simczuk. Nazarow był trenerem do połowy 2014. W sierpniu 2014 trenerem został Ołeksandr Hodyniuk, a jego asystentem Ihor Czybiriew. Obaj odeszli z funkcji w maju 2015 po degradacji Ukrainy do Dywizji IB. W sierpniu 2015 selekcjonerem został Ołeksandr Sawycki (jego asystentami byli Pawło Michoniok, Dmytro Pidhurski), który odszedł ze stanowiska po turnieju MŚ 2018. Od listopada 2018 trenerem kadry był Andrij Sriubko. Jego następcą w czerwcu 2019 został ogłoszony trener Donbasu Donieck, Serhij Witer. W październiku 2020 Witer zrezygnował z posady selekcjonera reprezentacji Ukrainy. Na początku marca 2021 ogłoszono, że nowym selekcjonerem kadry został Wadym Szachrajczuk, a jego asystentem Kostiantyn Simczuk.

</doc>
<doc id="927874" url="https://pl.wikipedia.org/wiki?curid=927874" title="Zespół Loeysa-Dietza">
Zespół Loeysa-Dietza

Zespół Loeysa-Dietza (ang. Loeys-Dietz syndrome, LDS) – dziedziczony autosomalnie dominująco zespół mający wiele cech wspólnych z zespołem Marfana, spowodowany mutacją w genie transformującego czynnika wzrostu typu 1 albo 2 ("TGFBR1", "TGFBR2").
Objawy i przebieg.
Najważniejszymi cechami obrazu klinicznego LDS są:
Ponadto częste są:
Wiele cech zespołu Loyesa-Dietza przypomina fenotyp zespołu Marfana, zwłaszcza zwiększone ryzyko wystąpienia tętniaków aorty.

</doc>
<doc id="927876" url="https://pl.wikipedia.org/wiki?curid=927876" title="Josep Vidal-Ribas">
Josep Vidal-Ribas

Josep Vidal-Ribas Güell (ur. 27 lutego 1888 w Barcelonie, zm. 21 czerwca 1959 tamże) – hiszpański działacz sportowy.
Vidal-Ribas był prezesem Real Club de Tenis Barcelona w latach 1920-1929 i l’Associació de Lawn Tennis de Catalunya od 1921 do 1923. W latach 1924-1928 pełnił funkcję przewodniczącego Real Federación Española de Tenis (hiszpańskiej federacji tenisa ziemnego). Był wiceprezesem, a następnie skarbnikiem klubu piłkarskiego FC Barcelona. 10 lipca 1942 został prezesem Barcy po rezygnacji poprzednika, Enrique Piñeyro Queralty. Sprawował tę funkcję przez 33 dni do powrotu na to stanowisko Piñeyro Queralty 13 sierpnia 1942. Następnie był sekretarzem klubu.

</doc>
<doc id="927880" url="https://pl.wikipedia.org/wiki?curid=927880" title="Lička">
Lička



</doc>
<doc id="927886" url="https://pl.wikipedia.org/wiki?curid=927886" title="Gleby opadowo-glejowe">
Gleby opadowo-glejowe

Gleby opadowo-glejowe są to gleby, których właściwości determinuje głównie odgórne (opadowe) oglejenie. Powstają one w wyniku okresowego lecz długotrwałego płytkiego zalegania w profilu wód opadowych, roztopowych lub stokowych, które tworzą warunki redukcyjne (deficyt tlenu). Właściwości opadowo-glejowe objawiają się specyficzną mozaiką barw sino-niebieskich i rdzawo-brunatnych.
Redukcja żelaza, oraz innych pierwiastków, występuje przede wszystkim w przestrzeniach między agregatami oraz na ich powierzchni, wewnątrz agregatów przeważają warunki oksydacyjne (tlenowe). Powoduje to powstanie plamistej (marmurkowej) mozaiki barw redukto- i oksymorficznych. Nadmierne uwilgotnienie górnej części gleby jest często spowolniony rozkład materii organicznej na powierzchni, a przez to występowanie poziomów organiczno-mineralnych (torfiastych) lub organicznych (murszowych).
Gleby opadowo-glejowe tworzą się z bardzo różnych materiałów macierzystych. Zazwyczaj są to utwory glacjalne, aluwialne lub zwietrzelinowe, często w postaci pokryw stokowych. Często są to gleby niecałkowite, gdzie charakterystyczne jest dla nich występowanie w obrębie profilu warstwy o mniejszej przepuszczalności (zazwyczaj z bardziej drobnoziarnistej), nad którą stagnuje woda.
Na obszarze Polski są to gleby śródstrefowe występujące lokalnie w całym kraju w małych areałach, lecz częściej się je spotyka na obszarach górskich. Dla obszarów polarnych, jako gleby tundrowe są to gleby strefowe.
Systematyka.
Gleby opadowo-glejowe w szóstym wydaniu systematyki gleb Polski z 2019 roku są typem gleb w obrębie rzędu gleb glejoziemnych.
W piątym wydaniu systematyki gleb Polski z 2011 roku nie wydzielono gleb opadowo-glejowych.
Polskie gleby opadowo-glejowe według międzynarodowej klasyfikacji gleb WRB są zaliczane do Stagnosols. Według amerykańskiej klasyfikacji USDA Soil Taxonomy gleby glejowe zalicza się najczęściej do rzędu Entisols ( "Aquents") albo Inceptisols ("Aquepts").

</doc>
<doc id="927887" url="https://pl.wikipedia.org/wiki?curid=927887" title="Nandia Konstandopulu">
Nandia Konstandopulu

Nandia Konstandopulu (), właśc. Konstandina Konstandopulu () – piosenkarka grecka, laureatka IV Międzynarodowego Festiwalu Piosenki w Sopocie w roku 1964.
Otrzymała pierwszą nagrodę w Dniu Międzynarodowym festiwalu za piosenkę "Je te remercie mon coeur - po grecku S'efharisto kardia mou" (muzyka Takis Morakis, słowa Nandia Konstandopulu). Wykonała ponadto piosenki w dniu polskim "To nie ja" - (Wojciech Piętowski, Andrzej Tylczyński) i w koncercie "Piosenka nie zna granic" "Ou allez-vous monsieur" (Takis Morakis, Nandia Konstandopulu).

</doc>
<doc id="927889" url="https://pl.wikipedia.org/wiki?curid=927889" title="All Music">
All Music



</doc>
<doc id="927894" url="https://pl.wikipedia.org/wiki?curid=927894" title="Konkurencja wiązana">
Konkurencja wiązana

Konkurencja wiązana (ang. Medley) – konkurencja zawodów siłaczy.
Konkurencja wiązana jest połączeniem konkurencji dynamicznych, najczęściej dwóch lub trzech w wersji „okrojonej”, w jedną ciągłą konkurencję. Zadaniem zawodnika jest zakończenie konkurencji w jak najkrótszym czasie. Wersja „okrojona” oznacza zmniejszenie obciążenia, zmniejszenie ilości przedmiotów do użycia lub skrócenie trasy do pokonania, aby nie stworzyć zbyt wielkiego obciążenia fizycznego dla zawodnika.
Konkurencja wiązana składa się najczęściej z różnych kombinacji następujących konkurencji: kowadła, nosidła, paluchów, przerzucania opony, schodów, spaceru farmera, spaceru buszmena, załadunku na podest.

</doc>
<doc id="927907" url="https://pl.wikipedia.org/wiki?curid=927907" title="Zamek Szprotawski">
Zamek Szprotawski

Zamek książęcy w Szprotawie – zamek, który znajdował się w Szprotawie, wzniesiony prawdopodobnie w II połowie XIII wieku, zniszczony podczas pożaru w 1672 roku.
Historia.
Warownia początkowo funkcjonowała jako konstrukcja o ubogiej architekturze. Na przełomie XIII i XIV wieku została rozbudowana w stylu gotyckim z zastosowaniem jako budulca kamienia i cegły. Zamek był wielokrotnie niszczony, zarówno przez wojny jak i żywioł. Książę Jan II Szalony stał się lokatorem jak i odnowicielem szprotawskiego zamku, jednak po konflikcie z Maciejem Korwinem i przegranej wojnie zamek został zniszczony i rozgrabiony. Po ciężkim oblężeniu załoga zamku poddała się w styczniu 1489 roku. W XVI wieku zamek trafił z rąk prywatnych pod jurysdykcję miejskiego magistratu. Podczas wojny trzydziestoletniej kwaterę w nim urządził Albrecht von Wallenstein. 
Zamek spłonął doszczętnie podczas wielkiego pożaru miasta w 1672 roku, a w jego miejscu wybudowano browar. W wyniku silnych wpływów protestanckich na ziemiach Dolnego Śląska ziemia starego zamku została przeznaczona pod budowę świątyni ewangelickiej. W 1747 roku budowla została ukończona. Po II wojnie kościół systematycznie popadał w ruinę.
W miejscu lokalizacji zamku szprotawskiego w 2000 roku przeprowadzono prace archeologiczne.
Program badawczy Muzeum Ziemi Szprotawskiej.
Muzeum Ziemi Szprotawskiej prowadziło program badawczy pod nazwą „Zamek Szprotawski”, którego celem było pozyskanie informacji na temat: zamku w Szprotawie, Bramy głogowskiej, Bramy żagańskiej, murów miejskich oraz sposobów obronny w mieście.
W marcu 2006 zapoczątkowano prace badające przeszłość warowni książęcej w Szprotawie oraz fortyfikacji miejskich. W wyniku prac w muzeum została stworzona makieta budowli służąca do celów badawczych oraz stała wystawa historycznej ceramiki wydobytej z terenu zamku.
Linki zewnętrzne.
Zamek Szprotawski - Schloss Sprottau

</doc>
<doc id="927913" url="https://pl.wikipedia.org/wiki?curid=927913" title="Speedball (paintball)">
Speedball (paintball)

Speedball – sportowa odmiana gry paintball. Gra odbywa się na ograniczonym wielkością polu z użyciem sztucznych przeszkód (balonów)- najczęściej dmuchanych – w ograniczonym czasie.
Formuła gry (zasady i liczba graczy) zależy od ligi, w jakiej rozgrywane są mecze.
W Europie istnieje jedna główna liga pro:
Ponadto w krajach europejskich istnieją odmiany narodowych lig paintballowych, rozgrywane pod różnymi nazwami i w różnych formatach rozgrywek.
W Polsce działają trzy ligi speedballowe:

</doc>
<doc id="927915" url="https://pl.wikipedia.org/wiki?curid=927915" title="Uniwersytet Sussex">
Uniwersytet Sussex

Uniwersytet Sussex () – brytyjski uniwersytet państwowy położony w, niezamieszkanej wcześniej, dolinie w pobliżu dawnej wsi Falmer, należącej obecnie do aglomeracji Brighton w hrabstwie East Sussex w południowej Anglii. Uczelnia ta jako jedyna w Wielkiej Brytanii jest położona na terenach stanowiących fragment parku krajobrazowego – Sussex Downs.
Był pierwszym z serii nowych uniwersytetów brytyjskich wybudowanych w latach 60. XX wieku i jako taki stanowił wzorzec dla pozostałych. Podstawą jego struktury organizacyjnej nie są tradycyjne wydziały, lecz interdyscyplinarne „szkoły”, w ramach których można realizować wybrany kurs studiów, korzystając ze wszystkich oferowanych przez daną „szkołę” zajęć.
Uniwersytet Sussex jest jedną z najlepszych szkół państwowych w Wielkiej Brytanii, na rok 2021 Uniwersytet zajmuje 160 miejsce na świecie według Times Higher Education World University Rankings.
Kampus.
Kampus uniwersytetu został zaprojektowany przez Basila Spence'a i znajduje się blisko stacji kolejowej Falmer i autostrady A27. 
Wszystkie budynki uczelni znajdują się w jednej z zielonych, trawiastych dolin pagórkowatego terenu Sussex Downs i są wykonane w jednolitym stylu, w którym dają się zauważyć wpływy konstruktywizmu i ekspresjonizmu. Wszystkie budynki mają lico z czerwonej cegły, świadomie kontrastującej z zielonymi wzgórzami, zaś ich elementy konstrukcyjne są wykonane z białego betonu i mają kształt wywołujący określone skojarzenia – na przykład budynek Arts A posiada wykonane z betonu wejście imitujące bramkę boiska do gry w rugby. Falmer House jest wystylizowany w sposób przypominający aparat fotograficzny z fleszem. Plan całego kampusu, widocznego z powietrza, przypominał pierwotnie swoim kształtem siedzącego kota.
Kilku budynkom kampusu stowarzyszenia architektów przyznały nagrody. Falmer House otrzymał brązowy medal od Royal Institute of British Architects, a Meeting House nagrodę Civic Trust (w 1969). Wszystkie budynki w kampusie, autorstwa Basila Spence'a, zostały wpisane w 1993 na listę zabytków, zaś Falmer House i budynek Arts A otrzymały status zabytków klasy 1.
Struktura uczelni.
Uczelnia aktualnie składa się z siedmiu szkół, w ramach których prowadzone są dziesiątki kierunków dyplomowania. Są to: 
Struktura uczelni jest nastawiona na prowadzenie interdyscyplinarnych kierunków nauczania, często organizowanych wspólnie przez dwie (czasem kilka) szkoły, oferujących kombinacje kwalifikacji poszukiwanych w danym okresie na rynku pracy. Przykładami są:
Kadra i badania naukowe.
Kadra posiada w swoim składzie dwóch laureatów Nagrody Nobla – Johna Cornfortha i Harolda Kroto – 15 członków Towarzystwa Królewskiego oraz sześciu członków Akademii Brytyjskiej. 
Pracownicy naukowi uczelni tworzą rocznie średnio 3000 publikacji naukowych. W 2006, według Institute for Scientific Information, Uniwersytet Sussex miał drugie miejsce spośród wszystkich brytyjskich uczelni pod względem średniego wskaźnika cytowań publikacji naukowych wydanych w latach 2001–2005.
Do silnych stron uczelni należą:

</doc>
<doc id="927927" url="https://pl.wikipedia.org/wiki?curid=927927" title="AKAT-1">
AKAT-1

AKAT-1 – pierwszy na świecie tranzystorowy analizator równań różniczkowych (komputer analogowy), konstrukcji Jacka Karpińskiego, wykonany w 1959 roku przez Instytut Automatyki Polskiej Akademii Nauk.
Opis.
Analizator był przeznaczony do rozwiązywania układów równań różniczkowych i symulacji procesów.
Obudowę komputera w Zakładach Artystyczno-Badawczych ASP w Warszawie zaprojektował zespół projektowy: Stanisław Miedza-Tomaszewski, Andrzej Jan Wróblewski, Stanisław Siemek i Olgierd Rutkowski.
Urządzenie znajduje się w zbiorach Narodowego Muzeum Techniki w Warszawie.

</doc>
<doc id="927929" url="https://pl.wikipedia.org/wiki?curid=927929" title="Objaw Lasègue’a">
Objaw Lasègue’a

Objaw Lasègue’a (ang. "Lasègue's sign") – objaw polegający na niemożności podniesienia kończyny dolnej w pozycji leżącej. Wskazuje na kompresję nerwu kulszowego. Ponadto może mu towarzyszyć trudność w unoszeniu bioder i całego ciała z pozycji leżącej przy wyprostowanych kończynach dolnych, spowodowana występującym wtedy bólem. Pacjent może wykonać tę czynność dopiero po uprzednim zgięciu nóg w stawach kolanowych. Objaw Lasègue’a jest charakterystyczny dla rwy kulszowej.
Objaw Lasègue’a ma dwie odmiany:
Test diagnostyczny objawu Lasègue’a wygląda następująco: Badany leży na plecach, miednica musi być ustabilizowana. Badający wykonuje bierne podnoszenie nogi pacjenta. Noga w stawie kolanowym wyprostowana, stopa w zgięciu podeszwowym i wykonuje się zgięcie w stawie biodrowym. Jeżeli ból występuje w niefizjologicznym zakresie oznacza to, że mamy do czynienia z zespołem korzeniowym, a dokładniej z uciskiem na nerw kulszowy. Jeżeli odczuwa się jedynie ciągnący ból może to być powiązane z przykurczem mięśni grupy kulszowo-goleniowej.
Znaczenie posiada również kąt (w stosunku do poziomu), przy którym występuje ból, świadczy on bowiem o zaawansowaniu zmian.
Nazwa objawu pochodzi od francuskiego lekarza Charlesa Lasègue’a (1816–1883). Niezależnie od niego, w 1884 roku objaw opisał serbski neurolog Laza Lazarević (1851–1891).

</doc>
<doc id="927930" url="https://pl.wikipedia.org/wiki?curid=927930" title="Biczki">
Biczki

Biczki – osada w Polsce położona w województwie podlaskim, w powiecie łomżyńskim, w gminie Jedwabne.
Od 17 października 1927 do 31 lipca 2011 Biczki stanowiły część miasta Jedwabne.
Wierni kościoła rzymskokatolickiego należą do parafii św. Jakuba Apostoła w Jedwabnem.
Historia.
W okresie I Rzeczypospolitej miejscowość administracyjnie należała do województwa mazowieckiego, następnie w czasie II Rzeczypospolitej do województwa białostockiego i województwa warszawskiego (od 1939).
Według Powszechnego Spisu Ludności z 1921 roku ówczesny folwark zamieszkiwało 30 osób, 26 było wyznania rzymskokatolickiego a 4 mojżeszowego. Jednocześnie 26 mieszkańców zadeklarowało polską przynależność narodową a 4 żydowską. Były tu 2 budynki mieszkalne.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. 4 grudnia 1939 włączona do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 r. włączona w skład okręgu białostockiego III Rzeszy.
W latach 1945–1975 ponownie do województwa białostockiego, a od 1975 do 1998 do województwa łomżyńskiego.

</doc>
<doc id="927933" url="https://pl.wikipedia.org/wiki?curid=927933" title="Zdzisław Zaręba">
Zdzisław Zaręba

Zdzisław Zaręba (ur. 30 lipca 1979 w Nowym Targu) – polski hokeista, reprezentant Polski. Działacz hokejowy.
Kariera.
Wychowanek Podhala Nowy Targ. Występował w Ekstralidze i w niższych ligach w Niemczech. Karierę skończył w trakcie sezonu 2007/2008 z powodu konfliktu z trenerem Wiktorem Pyszem.
W reprezentacji Polski rozegrał 27 spotkań, strzelił 2 gole, zaliczył 3 asysty i przesiedział 37 minut na ławce kar.
Przyjął także niemieckie obywatelstwo. W 2008 został ranny w wypadku samochodowym w okolicach Warszawy.
Po zakończeniu czynnej kariery zawodniczej został zawodnikiem TS Old Boys Podhale, w 2014 zdobył z drużyną złoty medal mistrzostw Polski oldboyów. W kwietniu 2017 został wybrany prezesem zarządu MMKS Podhale Nowy Targ.

</doc>
<doc id="927939" url="https://pl.wikipedia.org/wiki?curid=927939" title="Grabnik (Rostki)">
Grabnik (Rostki)

Grabnik – część wsi Rostki w Polsce, położona w województwie podlaskim, w powiecie łomżyńskim, w gminie Jedwabne. 
W latach 1975–1998 Grabnik administracyjnie należał do województwa łomżyńskiego.
Wierni kościoła rzymskokatolickiego należą do parafii św. Jakuba Apostoła w Jedwabnem.

</doc>
<doc id="927940" url="https://pl.wikipedia.org/wiki?curid=927940" title="Miejska Hala Lodowa w Nowym Targu">
Miejska Hala Lodowa w Nowym Targu

Miejska Hala Lodowa – lodowisko znajdujące się w Nowym Targu. Na co dzień występuje na nim Podhale Nowy Targ. Może pomieścić do 3000 kibiców. Lód zamarzany jest w okresie od 1 sierpnia do końca kwietnia.

</doc>
<doc id="927942" url="https://pl.wikipedia.org/wiki?curid=927942" title="Kajetanowo">
Kajetanowo

2 miejscowości w Polsce:
Zobacz też: Kajetanów, Kajetanówka

</doc>
<doc id="927944" url="https://pl.wikipedia.org/wiki?curid=927944" title="Thomas Myrtek">
Thomas Myrtek

Thomas Myrtek (ur. 28 grudnia 1888 w Bytomiu, zm. 5 września w 1935 w Atenach) − niemiecki rzeźbiarz, absolwent Królewskiej Szkoły Sztuk i Rzemiosła Artystycznego we Wrocławiu.
Należał do Związku Artystów Śląska i tzw. "Grupy 22". Najbardziej znane jego rzeźby zachowały się między innymi w Opolu, są to rzeźbiarskie portale wejść do budynków przy ul. Damrota 10 w Opolu oraz postacie uczennic zdobiące fasadę szkoły przy ul. Reymonta. Wiele rzeźb Myrtka znajduje się na Górnym Śląsku,m.in. w Gliwicach, Zabrzu i Bytomiu
Artysta zmarł na malarię w Grecji w 1935 roku.
Dzieła.
Wybrane prace:

</doc>
<doc id="927946" url="https://pl.wikipedia.org/wiki?curid=927946" title="Kajetanowo (województwo podlaskie)">
Kajetanowo (województwo podlaskie)

Kajetanowo – osada w Polsce położona w województwie podlaskim, w powiecie łomżyńskim, w gminie Jedwabne.
Wierni kościoła rzymskokatolickiego należą do parafii św. Jakuba Apostoła w Jedwabnem.
Historia.
W czasach zaborów w granicach Imperium Rosyjskiego. W latach 1921–1939 wieś leżała w województwie białostockim, w powiecie kolneńskim, w gminie Jedwabne.
Według Powszechnego Spisu Ludności z 1921 roku zamieszkiwały tu 32 osób w 4 budynkach mieszkalnych.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. 4 grudnia 1939 włączona do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 r. włączona w skład okręgu białostockiego III Rzeszy.
W okresie II Rzeczypospolitej miejscowość administracyjnie należała do województwa białostockiego i województwa warszawskiego (od 1939), w latach 1945–1975 ponownie do województwa białostockiego, a od 1975 do 1998 do województwa łomżyńskiego.
Od 17 października 1927 do 31 lipca 2011 Kajetanowo stanowiło część miasta Jedwabne.

</doc>
<doc id="927948" url="https://pl.wikipedia.org/wiki?curid=927948" title="Eco-marathon">
Eco-marathon

Eco-marathon – coroczna rywalizacja sponsorowana przez koncern Shell. Uczestnicy zawodów konstruują energooszczędne pojazdy, które podczas zawodów muszą osiągnąć jak najmniejsze zużycie energii. 
Historia.
Pierwsze zawody Shell Eco-marathon Europe odbyły się w 1985 roku we Francji, w zawodach wzięło udział 25 drewnianych pojazdów. 
W 2009 roku 7-9 maja zorganizowano 25 edycję. W kategorii Prototyp wygrał zespół LPTI St Joseph La Joliverie Nantes których pojazd pokonał 3582 km na jednym litrze paliwa. W kategorii UrbanConcept wygrał Norges Tekniske og Naturvitenskapelige Universitet których pojazd pokonał 1246 kilometrów na jednym litrze wodoru.
W 2011 roku zorganizowano 27 edycję. W zawodach wzięły udział 222 zespoły w tym 5 zespołów z Polski. Trzecie miejsce w kategorii Urban Concept (konkurencja benzyna) zajęli studenci ze Studenckiego Koła Aerodynamiki Pojazdów konstruując pojazd "PAKS" pokonujący 300 kilometrów na litrze paliwa.
W 29 edycji Shell Eco-Marathon Europe organizowanej w 2013 roku wzięły udział reprezentacje Politechniki Warszawskiej, Gdańskiej, Lubelskiej, Łódzkiej i Śląskiej.
W 2016 roku pierwsze miejsce zdobył bolid Microjoule-La Joliverie z Francji, który przejechał dystans 2, 606 km na 1 litrze paliwa. W zawodach wystartowało 5 zespołów z Polski. Zespół SKAP zdobył drugie miejsce w kategorii Urban Concept (benzyna), Smart Power Urban drugie miejsce w kategorii Urban Concept (wodór).
W 33 edycji (2017 rok) uczestnicy konkurowali na specjalnie zbudowanym torze miejskim o długości 1,6 km mieszczącym się w Queen Elizabeth Olympic Park w Londynie. W zawodach wystartowały cztery zespoły z Polski w kategoriach Prototyp (konkurencje bateria elektryczna oraz silnik spalinowy) oraz Urban Concept (wodór, silnik spalinowy).
Cel zawodów.
Zadaniem uczestników jest samodzielne zaprojektowanie i zbudowanie jak najbardziej energooszczędnych pojazdów, które mają za zadanie pokonać tor z jak najmniejszym zużyciem paliwa. Zawody są podzielone na kategorie Prototype i Urban Concept oraz kilka konkurencji w zależności od źródła energii pojazdów: benzyna, olej napędowy, CNG, LPG, wodorowe ogniwa paliwowe, ogniwa słoneczne, bateria elektryczna. Zawody odbywają się niezależnie od siebie na kilku kontynentach na świecie: Azja, Europa, Ameryka, Afryka.
Shell Eco-marathon Challenger events.
Shell Eco-marathon Challenger events to zawody przygotowawcze, podczas których wybierane są zespoły kwalifikowane do głównych zawodów Shell Eco-marathon. Przejście kontroli technicznej i bezpieczeństwa podczas tych zawodów jest niezbędne do zakwalifikowania się dalej.
Podczas Shell Eco-marathon Le Mans 2017 startowały dwa zespoły z Polski: SKAP z Politechniki Warszawskiej (kategoria benzyna) oraz Hydrogreen Team z Politechniki Lubelskiej (kategoria wodór).

</doc>
<doc id="927950" url="https://pl.wikipedia.org/wiki?curid=927950" title="Kąciki">
Kąciki

Miejscowości w Polsce:
Inne:

</doc>
<doc id="927951" url="https://pl.wikipedia.org/wiki?curid=927951" title="Amintore Fanfani">
Amintore Fanfani

Amintore Fanfani (ur. 6 lutego 1908 w Pieve Santo Stefano, zm. 20 listopada 1999 w Rzymie) – włoski polityk i ekonomista, wykładowca akademicki, wieloletni parlamentarzysta, minister w licznych rządach, pięciokrotnie premier Włoch stojący na czele sześciu gabinetów, przewodniczący Senatu i lider Chrześcijańskiej Demokracji.
Życiorys.
Po ukończeniu studiów ekonomicznych na Katolickim Uniwersytecie Najświętszego Serca w Mediolanie został wykładowcą akademickim. Pracował m.in. na uniwersytetach w Mediolanie i Rzymie (do 1983). Po II wojnie światowej zaangażował się w działalność Chrześcijańskiej Demokracji. W latach 1954–1959 i 1973–1975 stał na jej czele, pełniąc funkcję jej sekretarza generalnego.
W 1946 został wybrany do zgromadzenia konstytucyjnego, w którym zasiadał do 1948. Następnie uzyskał mandat posła do Izby Deputowanych, z powodzeniem ubiegając się o reelekcję w kolejnych wyborach krajowych.
Od maja 1947 do stycznia 1950 zajmował stanowisko ministra pracy i ochrony socjalnej. W lipcu 1951 wrócił do składu rady ministrów jako minister rolnictwa (do lipca 1953). Następnie do stycznia 1954 był ministrem spraw wewnętrznych. W styczniu 1954 został po raz pierwszy premierem (najmłodszym w historii republikańskich Włoch do 1987, kiedy to urząd ten objął Giovanni Goria). Jego gabinet przetrwał wówczas kilkanaście dni (od 18 stycznia do 30 stycznia). 1 lipca 1958 ponownie stanął na czele rządu (w koalicji chadecji z socjalistami), w którym objął jednocześnie tekę ministra spraw zagranicznych. Ustąpił 15 lutego 1959. Trzeci gabinet stworzył 26 lipca 1960, a czwarty bezpośrednio po nim, tj. 21 lutego 1962, pełniąc tym razem funkcję premiera do 21 czerwca 1963.
W 1964 jego kandydaturę wysunięto na urząd prezydenta Republiki Włoskiej. Od marca do grudnia 1965 i od lutego 1966 do czerwca 1968 ponownie był ministrem spraw zagranicznych. W latach 1965–1966 był przewodniczącym Zgromadzenia Ogólnego ONZ.
W 1968 Amintore Fanfani został wybrany do Senatu V kadencji, wybrano go na przewodniczącego wyższej izby włoskiego parlamentu (do 1973). W 1972 prezydent Giovanni Leone w uznaniu zasług naukowych i społecznych powierzył mu godność dożywotniego senatora. Mandat senatora wykonywał nadal w ramach V, VI, VII, VIII, IX, X, XI, XII i XIII kadencji. Był jego przewodniczącym także w latach 1976–1982 i 1985–1987. W 1978 wykonywał obowiązki prezydenckie po rezygnacji Giovanniego Leone przed końcem kadencji.
W grudniu 1982 objął przewodnictwo w radzie czterech partii współrządzących (chadeków, socjaldemokratów, liberałów i socjalistów), funkcję tę pełnił do czerwca 1983. Od 1 grudnia 1982 do 4 sierpnia 1983 kierował swoim piątym gabinetem. Po raz ostatni był premierem od 17 kwietnia do 28 lipca 1987. Do kwietnia 1988 zajmował stanowisko ministra spraw wewnętrznych, a następnie do lipca 1989 był ministrem ds. budżetu. Była to jego ostatnia funkcja rządowa. Amintore Fanfani do śmierci pozostał członkiem Senatu, od 1994 należał do powołanej po rozpadzie chadecji Włoskiej Partii Ludowej.

</doc>
<doc id="927956" url="https://pl.wikipedia.org/wiki?curid=927956" title="Kąciki (województwo podlaskie)">
Kąciki (województwo podlaskie)

Kąciki – kolonia w Polsce położona w województwie podlaskim, w powiecie łomżyńskim, w gminie Jedwabne.
W latach 1975–1998 miejscowość administracyjnie należała do województwa łomżyńskiego.

</doc>
<doc id="927964" url="https://pl.wikipedia.org/wiki?curid=927964" title="Kosaki-Turki">
Kosaki-Turki

Kosaki-Turki (dawniej "Kossaki") – wieś w Polsce położona w województwie podlaskim, w powiecie łomżyńskim, w gminie Jedwabne.
Wierni kościoła rzymskokatolickiego należą do parafii św. Jakuba Apostoła w Jedwabnem.
Historia.
Prywatna wieś szlachecka "Kossaki-Turki" położona była w drugiej połowie XVI wieku w powiecie wiskim ziemi wiskiej województwa mazowieckiego. W czasach zaborów w granicach Imperium Rosyjskiego. W latach 1921–1939 wieś leżała w województwie białostockim i województwie warszawskim (od 1939), w powiecie kolneńskim, w gminie Jedwabne.
Według Powszechnego Spisu Ludności z 1921 roku zamieszkiwały tu 144 osoby w 24 budynkach mieszkalnych. Miejscowość należała do parafii rzymskokatolickiej w Jedwabnem. Podlegała pod Sąd Grodzki w Stawiskach i Okręgowy w Łomży; właściwy urząd pocztowy mieścił się w Jedwabnem. Od 17 października 1927 do 31 lipca 2011 Kosaki-Turki stanowiły część miasta Jedwabne.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. 4 grudnia 1939 włączona do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 r. włączona w skład okręgu białostockiego III Rzeszy.
W latach 1945–1975 ponownie do województwa białostockiego, a od 1975 do 1998 do województwa łomżyńskiego.

</doc>
<doc id="927965" url="https://pl.wikipedia.org/wiki?curid=927965" title="Historia Poznania 1919–1939">
Historia Poznania 1919–1939

Poznań po I wojnie światowej przeżył szeroko pojęty rozwój demograficzny, przemysłowy i kulturalny. Miasto powiększyło się w tym okresie prawie dwukrotnie – ze 150 tysięcy w 1918 roku do 275 tysięcy w 1939 roku. Struktura społeczeństwa uległa gruntownej zmianie.
Tuż przed I wojną światową w mieście było ponad 40% Niemców w 1939 roku natomiast już zaledwie 6 tysięcy.
W czasie wojny polsko-bolszewickiej w 1920 roku ogromne zasługi miały poznańskie banki, które to udzielały kredytów rządowi polskiemu, pomagając tym samym w pomyślnym zakończeniu wojny.
Niemałe zasługi miał tutaj 15 Pułk Ułanów Poznańskich, który to posiadając doświadczenie z powstania wielkopolskiego i z I wojny światowej, skutecznie radził sobie z najeźdźcą.
26 kwietnia 1920 pod Zamkiem zgromadziło się ok. 3000 kolejarzy domagających się od władz wypłaty zaległego dodatku drożyźnianego. Policja otworzyła ogień do demonstrantów, w wyniku czego 9 z nich poniosło śmierć.
Po 1928 roku wojewodą poznańskim był Roger Raczyński. Ponieważ miasto było znane z endeckich sympatii i braku poparcia dla rządzącej sanacji działania represyjne wobec poznańskiego samorządu zaczął prowadzić sanacyjny wicewojewoda Wawrzyniec Typrowicz. Został on jednak zwolniony ze stanowiska w związku z budzącą wśród Poznaniaków powszechne oburzenie akcją zmierzającą do eksmitowania z prywatnego mieszkania popularnego prezydenta Poznania Cyryla Ratajskiego.
W roku 1929 miasto zorganizowało i przeprowadziło Powszechną Wystawę Krajową prezentującą dorobek dziesięciolecia niepodległej Rzeczypospolitej. Zwiedziło ją około 4,5 miliona zwiedzających.
W 1934 roku wybory samorządowe wygrała zdecydowanie lista narodowa opozycyjna w stosunku do rządzącej w państwie sanacji. Zdobyła ona 51 procent głosów i 35 mandatów w 64 osobowej Radzie Miasta. Blok sanacyjny zdobył zaledwie 26 mandatów. Kiedy Rada Miejska postanowiła ponownie wybrać na prezydenta miasta Cyryla Ratajskiego sanacyjny wojewoda nie zatwierdził tej decyzji, a minister spraw wewnętrznych wyznaczył prezydenta komisarycznego - płk. Erwina Więckowskiego. Awansowanie na prezydenta Poznania osoby, która nie urodziła się w Wielkopolsce mieszkańcy przyjęli bardzo negatywnie. W związku z oporem samorządu wobec narzuconych władz miejskich Rada Miejska została 25 września 1935 r. rozwiązana dekretem ministra spraw wewnętrznych przed upływem kadencji.
Ekspansja miasta.
Targi Poznańskie, które rozpoczęły swą działalność w Poznaniu w 1921 roku znacząco wpłynęły na rozwój miasta (od 1925 roku o zasięgu międzynarodowym), przyczyniając się nie tylko do, budowy wielu hal targowych ale także do powstania wielkiej ilości gmachów publicznych, w tym kilku teatrów.
Międzynarodowe Targi Poznańskie znacząco wzbogaciły miasto, powstawały typowo willowe osiedla jak np. Dębiec, Ostroroga, Abisynia.
1 stycznia 1925 roku rozporządzeniem Rady Ministrów z dnia 17 grudnia 1924 roku (DzU z 1924 nr 112 poz. 996) do Poznania przyłączono gminy: Główna, Starołęka, Komandoria, Rataje, Winiary i Dębiec oraz obszar dworski Naramowice, a 1 kwietnia 1933 roku również rozporządzeniem Rady Ministrów z dnia 30 stycznia 1933 roku (DzU z 1933 nr 10 poz. 65) przyłączono zniesione obszary dworskie - Sołacz i Golęcin.
Na tychże terenach powstawały głównie domy dla poznańskiej klasy średniej.
W tym samym czasie postępowała rozbudowa infrastruktury komunalnej, znacząco poprawiając poziom życia mieszkańców.
Na terenach już zabudowanych wprowadzano bloki mieszkalne, rezygnując jednocześnie stopniowo z budowy kamienic.
Powstawały nowe zakłady przemysłowe głównie o charakterze metalurgicznym, maszynowym, chemicznym, elektrotechnicznym i spożywczym.
Rozwój kulturalny.
Rok 1919 w to przełom w historii miasta w którym to powołano Uniwersytet Poznański, oddział Związku Literatów Polskich (prezes W. S. Reymont), a w późniejszych latach także kilka szkół wyższych. Wychodziły czasopisma ("Zdrój", "Prom", "Tęcza") i zaczęły powstawać wydawnictwa (R. Wegnera, J. Kuglina).

</doc>
<doc id="927966" url="https://pl.wikipedia.org/wiki?curid=927966" title="Rukavina">
Rukavina



</doc>
<doc id="927969" url="https://pl.wikipedia.org/wiki?curid=927969" title="Srebrne Usta">
Srebrne Usta

Srebrne Usta – plebiscyt, w którym słuchacze Programu III Polskiego Radia wybierali "niebanalne" wypowiedzi polskich osób życia publicznego, głównie polityków. Plebiscyt został zainicjowany w 1992, jego pomysłodawczynią była dziennikarka Programu III Beata Michniewicz. Gala odbywała się zazwyczaj w siedzibie stacji, w Muzycznym Studiu Polskiego Radia im. Agnieszki Osieckiej.

</doc>
<doc id="927975" url="https://pl.wikipedia.org/wiki?curid=927975" title="Lipnik (powiat łomżyński)">
Lipnik (powiat łomżyński)

Lipnik – kolonia w Polsce położona w województwie podlaskim, w powiecie łomżyńskim, w gminie Jedwabne.
W latach 1975–1998 miejscowość administracyjnie należała do województwa łomżyńskiego.

</doc>
<doc id="927983" url="https://pl.wikipedia.org/wiki?curid=927983" title="Nowa Wieś (Jedwabne)">
Nowa Wieś (Jedwabne)

Nowa Wieś – dawna osada, obecnie część miasta Jedwabne w Polsce. 
W latach 1975–1998 osada administracyjnie należała do województwa łomżyńskiego.

</doc>
<doc id="927988" url="https://pl.wikipedia.org/wiki?curid=927988" title="Prawa gejów i lesbijek w Polsce">
Prawa gejów i lesbijek w Polsce



</doc>
<doc id="927991" url="https://pl.wikipedia.org/wiki?curid=927991" title="Nowiny (powiat łomżyński)">
Nowiny (powiat łomżyński)

Nowiny – kolonia w Polsce położona w województwie podlaskim, w powiecie łomżyńskim, w gminie Jedwabne.
Nazwą alternatywną miejscowości jest "Kolonia Biodry".
W latach 1975–1998 miejscowość administracyjnie należała do województwa łomżyńskiego.

</doc>
<doc id="928003" url="https://pl.wikipedia.org/wiki?curid=928003" title="Eddy Pieters Graafland">
Eddy Pieters Graafland

Eduard („Eddy”) Laurens Pieters Graafland (ur. 5 stycznia 1934 w Amsterdamie, zm. 28 kwietnia 2020) – holenderski piłkarz grający na pozycji bramkarza. Nosił przydomek „Eddy PG”.
Kariera klubowa.
Pieters Graafland piłkarską karierę rozpoczynał w juniorach Ajaksu Amsterdam. W pierwszej drużynie Ajaksu Eddy zadebiutował 6 kwietnia 1953 roku w zremisowanym 3:3 meczu z drużyną Sneek. Natomiast w 1957 roku, będąc już wówczas pierwszym bramkarzem Ajaksu, osiągnął swój pierwszy w historii sukces, jakim było wygranie Eredivisie. W Amsterdamie Graafland grał jeszcze przez rok, ale Ajax nie obronił tytułu, który stracił na rzecz DOS Utrecht.
W 1958 roku Pieters Graafland przeszedł do Feyenoordu, który zapłacił za niego sumę 134 tysięcy guldenów. W jego barwach zadebiutował 24 sierpnia w wygranym 3:1 meczu z NOAD Tilburg. W 1961 roku jako pierwszy bramkarz zespołu wywalczył swój pierwszy tytuł mistrza Holandii, a osiągnięcie to powtórzył rok później. Kolejne sukcesy z Feyenoordem Eddy osiągał w drugiej połowie lat 60. W 1965 roku został mistrzem kraju, a także po raz pierwszy w karierze zdobył Puchar Holandii. W 1967 roku Feyenoord co prawda został tylko wicemistrzem Holandii, ale Piłkarzem Roku uznano właśnie Pietersa Graaflanda. W 1969 roku wywalczył on swój drugi w karierze dublet z klubem z Rotterdamu. W sezonie 1969/1970 pod przewodnictwem Ernsta Happela Feyenoord dotarł do finału Pucharu Mistrzów, w którym zmierzył się z Celtikiem Glasgow. Holenderska drużyna wygrała 2:1 po dogrywce przy dużym udziale i dobrej postawie Graaflanda w bramce. Po tym triumfie Eddy zdecydował się zakończyć piłkarską karierę. Miał wówczas 36 lat, a w Eredivisie wystąpił łącznie w aż 510 meczach (154 w Ajaksie i 356 w Feyenoordzie).
Kariera reprezentacyjna.
W reprezentacji Holandii Pieters Graafland zadebiutował 28 kwietnia 1957 roku w zremisowanym 1:1 meczu z Belgią. W latach 60. był pierwszym bramkarzem reprezentacji Holandii i brał z nią udział w eliminacjach do MŚ 1962, Euro 64, MŚ 1966 oraz Euro 68. Karierę reprezentacyjną kończył w listopadzie 1967 w meczu z Jugosławią (1:2). W kadrze Holandii Eddy wystąpił w 47 meczach.

</doc>
<doc id="928004" url="https://pl.wikipedia.org/wiki?curid=928004" title="Ritornel">
Ritornel

Ritornel (wł. "ritornello", fr. "ritournelle") – krótki, kilkutaktowy ustęp muzyczny wykonywany przez grupę instrumentów bądź orkiestrę. 
Termin ten stosowany jest w odniesieniu do opisu i analizy muzyki dawnej. Ritornel pełni w utworach instrumentalnych funkcję podobną do tej jaką w pieśniach i piosenkach pełni refren. 
Pochodzenie.
Określenie to pojawiło się w muzyce XVII wieku i oznaczało krótki fragment instrumentalny zamieszczany w większych formach muzycznych powstałych w okresie baroku. Kompozytorzy określali więc ritornelem wstęp orkiestrowy w arii, jej zakończenie, bądź epizod wykonywany przez instrumenty w jej części środkowej, a także wszelkie samodzielne (nie będące akompaniamentem) interwencje instrumentów bądź całej orkiestry w trakcie innych form wokalnych jak: duety, tercety, chóry itp. Ritornele przedzielały więc, porządkowały i współkonstruowały przebieg większej formy wokalnej bądź instrumentalnej. 
We francuskiej muzyce operowej i baletowej XVII i XVIII wieku ritournelle oznaczał podobnie jak w muzyce włoskiej, epizodyczny fragment grany przez instrumenty, z tą różnicą, że często służył on jako wstawka taneczna, do której układano choreografię (np. w chóralnych fragmentach oper Jeana-Baptiste Lully’ego).

</doc>
<doc id="928007" url="https://pl.wikipedia.org/wiki?curid=928007" title="Plebania kościoła Świętego Ducha w Koninie">
Plebania kościoła Świętego Ducha w Koninie

Plebania kościoła Ducha Świętego – budynek z 1840 roku, o formie dużego domu mieszczańskiego lub małego dworku. Fasada pastorówki posiada tympanon z datą budowy budynku (1840) i wstęgą w kształcie kwiatu, co charakteryzuje klasycyzm — styl w jakim została zbudowana plebania. Od strony ulicy Kolskiej znajduje się mur, który przylega do płotu kościoła św. Ducha.

</doc>
<doc id="928009" url="https://pl.wikipedia.org/wiki?curid=928009" title="Płyta wiórowa">
Płyta wiórowa

Płyta wiórowa – materiał konstrukcyjny dla przemysłu meblarskiego i budownictwa wytworzony ze specjalnie przygotowanych wiórów drzewnych, sprasowanych z dodatkiem żywic przy użyciu ciśnienia i wysokiej temperatury w płyty o różnych wymiarach, grubościach, ciężarze objętościowym i parametrach wytrzymałościowych. 
Występuje w zależności od zapotrzebowania jako jedno- i wielowarstwowe (laminat), o podwyższonej wodo-, grzybo- i ognioodporności oraz powierzchniach porowatych lub gładkich, zagęszczonych pyłem drzewnym. Wióry do produkcji wytwarzane są ze zdrowego drewna drobnowymiarowego, odpadowego lub nienadającego się do przerobu na lite deski. 
Pochodne płyty wiórowej to: płyty paździerzowe, płyty lniane i konopne, płyty ze zdrewniałych cząstek innych roślin jednorocznych (łodygi bawełny, łuski ryżu), odpadów trzciny cukrowej – bagassy itp. 
Wykorzystywane są w przerobie jako surowe, laminowane, obłogowane pod lakier lub fornirowane.

</doc>
<doc id="928013" url="https://pl.wikipedia.org/wiki?curid=928013" title="Marco Antônio">
Marco Antônio

Marco Antônio Feliciano (ur. 6 lutego 1951 w Santosie), brazylijski piłkarz, obrońca. Mistrz świata z roku 1970.
W reprezentacji Brazylii w latach 1970-1979 rozegrał 40 oficjalnych spotkań. Podczas MŚ 70 wystąpił w dwóch meczach, raz na boisku pojawiając się w roli rezerwowego. Był wówczas piłkarzem Fluminese, gdzie grał przez 7 lat (1969-1976). Ponadto reprezentował barwy Portuguesy (1968) CR Vasco da Gama (1976-1980), Bangu AC (1981-1983) oraz Botafogo (1983-1984). Znajdował się w kadrze „Canarinhos” na MŚ 74.

</doc>
<doc id="928014" url="https://pl.wikipedia.org/wiki?curid=928014" title="Marco Antonio">
Marco Antonio



</doc>
<doc id="928018" url="https://pl.wikipedia.org/wiki?curid=928018" title="Mola mola">
Mola mola



</doc>
<doc id="928020" url="https://pl.wikipedia.org/wiki?curid=928020" title="Szewska klatka piersiowa">
Szewska klatka piersiowa



</doc>
<doc id="928022" url="https://pl.wikipedia.org/wiki?curid=928022" title="Grzegorz Kucharczyk">
Grzegorz Kucharczyk

Grzegorz Piotr Kucharczyk (ur. 23 stycznia 1969 w Gorzowie Wielkopolskim) – polski historyk, profesor nauk humanistycznych, specjalizujący się w historii myśli politycznej XIX i XX wieku oraz historii Niemiec.
Życiorys.
Doktorat obronił w 1997 roku w Instytucie Historii UAM na podstawie rozprawy "Prusy, Rosja i kwestia polska w myśli politycznej Constantina Frantza (1817–1891)" (promotor: Bogdan Wachowiak). W 2002 roku habilitował się w Instytucie Historii PAN na podstawie rozprawy "Cenzura pruska w Wielkopolsce w czasie zaborów 1815-1914". Jest profesorem Instytutu Historii im. Tadeusza Manteuffla PAN, pracownikiem Wyższej Szkoły Nauk Humanistycznych i Dziennikarstwa w Poznaniu oraz Akademii im. Jakuba z Paradyża w Gorzowie Wielkopolskim. Publikował m.in. w „Christian Order”, „Salisbury Review”, „Christianitas”, „Cywilizacji”, „Pro Fide, Rege et Lege”, „Arcanach”, w „Naszym Dzienniku” oraz w miesięczniku „Wpis”. Regularnie pisze do czasopisma „Miłujcie się!”, którego jest członkiem redakcji.
Współautor (wraz z Pawłem Milcarkiem i Markiem Pawłem Robakiem) serii podręczników historii do gimnazjum "Przez tysiąclecia i wieki".
W 2005 roku członek Honorowego Komitetu Poparcia Lecha Kaczyńskiego w wyborach prezydenckich. W 2010 członek Honorowego Komitetu Poparcia Marka Jurka w I turze wyborów prezydenckich.
Członek Akademickiego Klubu Obywatelskiego im. Prezydenta Lecha Kaczyńskiego w Poznaniu.
W 2021 odznaczony Krzyżem Kawalerskim Orderu Odrodzenia Polski.

</doc>
<doc id="928028" url="https://pl.wikipedia.org/wiki?curid=928028" title="Kościoły pacyfistyczne">
Kościoły pacyfistyczne

Wyznania pacyfistyczne – wspólnoty lub grupy chrześcijańskie (głównie protestanckie i prawosławne), głoszące pacyfizm chrześcijański od początku swojego istnienia jako doktrynę wiary. Są to:
Głoszą one, że Jezus Chrystus zabronił przemocy a chrześcijanie powinni go naśladować. Najbardziej rygorystyczni (np. amisze) uważają, że używanie przemocy fizycznej jest niedopuszczalne nawet w obronie własnej i nie istnieje pojęcie „walki o słuszną sprawę". Niedopuszczalna jest też wszelka współpraca z wojskiem, np. jako personel pomocniczy, medyczny lub praca w przemyśle zbrojeniowym (bardziej umiarkowane wyznania, np. kwakrzy, zgadzają się na służbę zastępczą lub pomocniczą). Dla rygorystów nawet leczenie rannych żołnierzy stanowi pomaganie wojsku, a więc jest grzechem. Wszystkie wyznania pacyfistyczne uznają, że chrześcijanie nie mogą walczyć za jakiekolwiek państwo lub rząd.
Wyznania pacyfistyczne od początku istnienia były represjonowane w Europie, a ich wyznawcy zabijani, torturowani, a nawet sprzedawani jako niewolnicy. Masowo zmuszano ich do emigracji (głównie do Ameryki Północnej), gdzie obecnie mieszka największa liczba ich wyznawców. W Europie Kościoły pacyfistyczne praktycznie zanikły w wyniku prześladowań w XVII-XVIII w. Polska również uczestniczyła w tych represjach, skazując na banicję braci polskich w 1658.
Jednak również w Stanach Zjednoczonych wyznawców tych wyznań spotykały represje; byli więzieni i nawet torturowani za odmowę służby wojskowej, zwłaszcza podczas wojny secesyjnej i I wojny światowej. Dopiero w latach 30. XX wieku przyznano im prawo do takiej odmowy.
Wyznania pacyfistyczne przyczyniły się do uznania w Stanach Zjednoczonych prawnej możliwości zwolnienia z odbycia obowiązkowej służby wojskowej z powodów religijnych, a w stosunku do amiszów, huterytów i mennonitów – zwolnienia również z zastępczej służby wojskowej.
Z niezrozumieniem i wrogością spotykały się inicjatywy tych wyznań, aby organizować pomoc humanitarną dla obu stron konfliktu zbrojnego, np. kwakrzy i mennonici zorganizowali taką pomoc dla komunistycznego Wietnamu Północnego w latach 70. XX wieku, a współcześnie dla Kuby.
W latach 90. XX wieku kwakrzy, bracia morawscy i mennonici wspólnie zorganizowali "Christian Peacemaker Teams" – międzynarodową organizację, pracującą na rzecz eliminacji przemocy i niesprawiedliwości w rejonach skonfliktowanych. Jest to odpowiedź na zarzut, że wyznania pacyfistyczne to bezczynni idealiści, którzy przetrwali tylko dzięki sile armii Stanów Zjednoczonych.
W mniejszym stopniu propaguje pacyfizm: Społeczność Chrystusa a inaczej interpretują zagadnienie Świadkowie Jehowy.
Linki zewnętrzne.
Kościoły i związki wyznaniowe:

</doc>
<doc id="928037" url="https://pl.wikipedia.org/wiki?curid=928037" title="Mercedes-Benz 500E">
Mercedes-Benz 500E

Mercedes-Benz 500E (124.036) – usportowiona wersja serii W124 opracowana w 1990 roku w kooperacji z firmą Porsche. Po udanej prezentacji mocniejszego modelu 300E postanowiono stworzyć konkurenta dla BMW w segmencie sedanów charakteryzujących się bardzo wysokimi osiągami, przy jednoczesnym zachowaniu komfortu i funkcjonalności i użyteczności na co dzień. Parę lat później powstał również model 400E (124.034), który został już całkowicie wykonane w Sindlefingen przez Mercedes-Benz i nie różnił się zbytnio od podstawowych modeli napędzanych 6 cylindrowymi silnikami. Mercedes 500E/E500 budowany w kooperacji z Porsche uznawany jest dziś za jeden z najlepszych sedanów w historii, doskonale łączący zalety komfortowego auta trójbryłowego, bardzo dobrych osiągów, jakości i niezawodności z jakich słynął wówczas Mercedes-Benz, opierając się na sprawdzonych wzorcach ze swoich innych modeli. Auto obecnie jest cenionym youngtimerem, a ceny używanych modeli w dobrym stanie drastycznie wzrastają.
Historia powstania.
Podobnie jak w przypadku modelu BMW E28 M5 najmocniejszego sedana początku lat 80, zespół AMG już w przed rokiem 1986 myślał nad wprowadzeniem ekstremalnej wersji nowego modelu W124, która nie tylko zdecydowanie przewyższała by pod względem mocy i osiągów BMW M5, ale w ogóle większości aut, nawet tych sportowych bezpośrednio nastawionych na osiągi kosztem użyteczności czy komfortu jazdy jak Porsche czy Ferrari produkowanych w połowie lat 80. Postanowiono dokonać modyfikacji z samochodem średniej wielkości, Mercedesem 300E. Za ówczesną kwotę 17 tys. dolarów AMG wykonywało przeróbkę w postaci wymiany rzędowego 6 cylindrowca i zainstalowania ogromnego 5.6-litrowego silnika M117 V8 z Mercedesa 560 SEL/SEC pod maskę klasy E, a następnie zamontowano głowice cylindrów DOHC z czterema zaworami na cylinder, zwiększając zakres mocy ze 180 do 360 KM i do rekordowych wówczas - ponad 500 Nm. Był to legendarny model 300E Hammer 5.6l bazujący na seryjnym modelu W124 300E o mocy 180 KM. Był to pierwszy model oparty na nadwoziu W124, który mimo dość ospałej 4 biegowej automatycznej skrzynii osiągnął prędkość 303 km/h i rozpędzał się do 100 km/h w mniej niż 6 sekund, głównie dzięki doskonałemu współczynnikowi oporu powietrza wynoszącego poniżej 0.27 Cd. Mimo iż Mercedes-Benz chciał, aby to właśnie AMG zbudowało 500E mając już doświadczenie z 300E "Hammer" i udanym montażem silnika V8 w nadwoziu średniej klasy Mercedesa. AMG miał jednak problemy z dostarczeniem i produkcją takiej liczby aut wymaganej przez Mercedesa-Benza. Mimo iż jeden egzemplarz modelu 500E był budowany aż przez 18 dni (tyle samo co Jaguar XJ220). Kiedy firma Porsche produkująca świetne i uznane wozy sportowe w końcu lat 80 borykała się z problemami finansowymi i potrzebowała szybkiego zastrzyku gotówki z pomocą przyszedł sąsiad ze Stuttgartu. Porsche miało linię produkcyjną swojego już nieprodukowanego modelu 959 i na tę też trafił 500E. Oczywiście nie odbyło się bez uzgodnień z obu stron co do charakteru auta i luksusu z jakiego kojarzony był wtedy Mercedes. Nie było więc mowy o zbyt twardym zawieszeniu czy nerwowo działającym układem kierowniczym. Miał być to bardzo bezpieczny, cichy sedan do komfortowego przemieszczania się z prędkościami 160–180 km/h po Autobahnie. Podjęto współprace i już w 1990 podjęto produkcję nowego modelu na liniach montażowych Porsche.
Zastosowana technika.
Mercedes 500E bazował na nadwoziu W124 - samochodu klasy średniej-wyższej. Mercedes i Porsche postanowiło, że wzorem stanie się udany i uznany za spokojny model 300E z silnikiem 6-cylindrowym o mocy 180 KM, przy całym projekcie pracowali inżynierowie z firmy Porsche. Cały samochód, zarówno nadwozie jak i silnik, montowano w zakładach Porsche, później odsyłano go z powrotem do lakierni Mercedesa, po lakierowaniu nadwozia z powrotem trafiał do Porsche, na końcowy montaż reszty podzespołów. Stamtąd trafiał z powrotem transportem do Mercedesa, aby finalnie wykonać tzw. PDi czyli "inspekcję przed dostawą" pod którą już podpisywał się Mercedes-Benz - jak to miał w umowie z każdym obcym przedsiębiorstwem. Proces kontroli jaki miał miejsce przy każdorazowym zleceniu i wykonaniu jakiś prac firmie innej niż Mercedes-Benz, gwarantowało to najwyższą możliwą jakość wykonania. Do napędu użyto podstawowego silnika Mercedes V8 4 zaworowego DOHC o pojemności 5.0 l, mocy 326 KM i 450 Nm, pochodził on z modelu 500SL - R129. Pojazd oferowany był tylko wyłącznie z 4-biegową skrzynią automatyczną przejętą również z modelu 500SL. Starszy układ zasilania silnika K-Jetronic zastąpiono nowocześniejszym Bosch Motronic. Porsche pracował nad poprawieniem przebiegu krzywej momentu obrotowego silnika, która różniła się od normalnej wersji silnika V8 5.0 l zaprezentowanego w 1989 roku. Po modyfikacjach maksymalna wartość wynosiła 480 Nm przy 3900 obr./min, gdy w seryjnym modelu 500SL wynosiła ona 450 Nm przy 3900 obr./min. Moment obrotowy wzrósł o 30 Nm, lecz moc jednostki nie zmieniła się. Mercedes-Benz zaadaptował później te zmiany we wszystkich swoich modelach wyposażonych w ten silnik i nieprzerwanie od 1990 do 10.1992 roku moc wynosiła 326 KM i 480 Nm. Wraz ze wprowadzeniem zmian późną jesienią 1992 roku w typoszeregu W124 moc zredukowano do 320 KM i 470 Nm przy 3900 obr./min, tylko taki silnik o zdławionej mocy można znaleźć w standardowych modelach E500 i E500 Limited. Zawieszenie auta zostało obniżone o 23mm, a z tyłu zastosowano zawieszenie samopoziomujące (niveaux) z układem wielowahaczowym bazującym na rozwiązaniach z modelu T - W124 (kombi). Zrezygnowano z opon o niskim profilu poprawiających trakcję, lecz zmniejszających komfort jazdy. Zastosowane opony o rozmiarze 225/55/16 od firmy Michelin pochodziły od francuskiego producenta i zostały specjalnie stworzone do tego modelu, był to model MXX-3, a później Pilot SX. Spektrum mocy w różnych modelach 500E/E500/E60 wahała się od 320 do 381 KM. Model 500E w porównaniu do seryjnego 300E na jakim bazował różniło około 1100 unowocześnień lub zmian w konstrukcji. Mimo że 500E wyglądał jak zwykłe W124 to prowadził się bardziej jak roadster R129 500SL, na którym w głównej mierze i podzespołach bazował. Auto słynęło z dobrego komfortu jazdy, bardzo dobrze wyciszonej kabiny pasażerskiej i tylko trochę bardziej sprężystego zawieszenia niż standardowy model W124, z legendarnej trwałości tego auta dzięki połączeniu zalet seryjnych niezawodnego W124 i silnika M 119 stosowanego z modelu R129. Wewnętrzna książka napraw Mercedes-Benz mówi o motorze M 119 wykonanym w technice 4 zaworowej zastosowanego w konstrukcji 500E, że wymaga on głównej naprawy po 640 tys. km, automatyczna skrzynia wymaga naprawy po 240 tys. km oczywiście przy regularnej wymianie oleju, choć zdarzały się wyposażone w słabsze silniki egzemplarze modelu W124 wyposażone w tę skrzynię biegów przejeżdżające ponad 480 tys. km bez naprawy głównej. Mercedes-Benz produkując te skrzynie (4G-Tronic W4A 028 (Type 722.3) od 1981 roku montując je w różnych modelach R129 i W140 w tamtym okresie proklamował je jako "sealed for life" - zaplombowane na całe życie. Jednak intensywne testy aut po latach szybko wyprowadziły z błędu użytkowników tych modeli z tą konkretną skrzynią biegów, skrzynia wymagała jednak serwisowania, lecz uchodzi po dziś dzień jako jedna z najlepszych skrzyń jakie kiedykolwiek oferował Mercedes-Benz biorąc pod uwagę niezawodność. Mercedes-Benz zakończył ich produkcję w 1996 roku.
Facelifting i zmiana modelu na E500.
W 1993 roku miał miejsce lifting karoserii, zastosowano nowocześniejsze przednie lampy, nową przednią klapę i znak firmowy przeniesiony na maskę, nowa była także tylna klapa ułatwiająca załadunek. Lifting, który przyniósł nie tylko zmianę oznaczenia z 500 E na E 500, wprowadził do modelu zintegrowaną chłodnicę, bezbarwne klosze kierunkowskazów przednich, dwukolorowe dymione klosze lamp tylnych i zmodyfikowane linie z tyłu. Od 1993 roku wszystkie standardowe wersje E500 mają zmniejszoną moc 320 KM. Również w tym samym roku wprowadzono krytykowane lakiery bazujące na wodzie. Wersje W124 po modernizacji w 1993 cierpią znacznie bardziej na podatność na korozję niż modele produkowane do 1993 roku. W 1994 roku wszystkie modele otrzymały powiększone przednie hamulce zapożyczone od modelu SL600 V12 o średnicy 320 mm tarcz przednich, taki sam rozmiar montowano również w Mercedesie W140. W chwili debiutu na rynku 500E kosztowało 138000 DEM. To o 23000 drożej niż BMW M5 E34 i o 13000 więcej niż Lotus Omega, droższa w zakupie w tym segmencie była tylko Alpina B10 Biturbo. W 1992 roku 500E kosztował już 145 000 marek. Z kompletnym wyposażeniem dodatkowym i ze wszystkimi opcjami w jakie można było to auto wyposażyć kosztowało niemal 200 tys. DEM. Tyle kosztował Porsche 911 Turbo z 1992 roku. W ostatnich latach produkcji zadebiutowała również wersja "Limited" wyprodukowana w limitowanej liczbie 500 sztuk (podobnie jak model 190E 2.5-16v Cosworth Evolution II), nie różniła się mechanicznie od wersji standardowej E500. Zmianami wpływającymi na rozróżnienie obu modeli były - inny wzór felg (wzorowany na 190E 2.5-16v Evolution II) inne wnętrze i obszycie skór w jaskrawych kolorach kontrastujących w czarnym wnętrzu.
Wnętrze i wyposażenie.
W stosunku do regularnych odmian typoszeregu W124, największą widoczną zmianą we wnętrzu jaka zaszła jest tylna kanapa skonstruowana tylko na dwie osoby. Z tego też powodu auto jest rejestrowane zawsze na przewóz maksymalnie 4 osób. W standardowym wyposażeniu tego auta można było znaleźć klimatyzację manualną, elektrycznie podnoszone wszystkie szyby, elektrycznie sterowane fotele przednie (dla kierowcy do zapamiętania 2 ustawienia pozycji), elektryczny szyberdach, standardową kontrolę trakcji ASR dla wszystkich modeli wyposażonych w silnik V8 (również 400E), tempomat, radio "Becker-Mexico 2000 Type 1430" wraz ze zmieniarką CD "Becker Silverstone model 980" w bagażniku. Początkowo w pierwszych modelach z roczników (90-91) można było spotkać auta bez poduszek powietrznych kierowcy i pasażera - obydwie były opcją (od 1993 w Stanach Zjednoczonych obligatoryjnie znalazł się zapis o nowo wyprodukowanych autach, aby w nich montowana była zarówno poduszka dla kierowcy jak i dla pasażera). Niektórzy na europejskim rynku wyposażali w poduszkę powietrzną tylko kierowcę, jednak zdecydowanie większość klientów doposażała 500E w dwie poduszki, nie oszczędzając na tym dodatku poprawiającym bezpieczeństwo. Auto bez poduszek powietrznych można poznać po kierownicy - wersja bez poduszek miała kierownicę Sportline i lekko wpuszczone srebrne logo gwiazdy Mercedesa na czarnym tle, oferowany był także otwierany schowek na rękawiczki ze strony pasażera tak jak miała go większość modeli W124. Kierownica 500E ma średnicę 390 mm, w porównaniu do bardziej popularnej kierownicy o średnicy 400 mm. Istnieją dwa typy: wczesna kierownica z pakietu Sportline bez poduszki - brak jakiegokolwiek napisu na kierownicy, oraz późniejsze kierownica Sportline z poduszką powietrzną w kształcie „trójkąta” (wprowadzana sukcesywnie na początku lat 90 np. w modelu W140) z napisami SRS Airbag pod logiem Mercedesa, często spotykana od połowy lat 90 do 2000. Na fotografiach są właśnie kierownice z późniejszych lat produkcji. Pierwsze kierownicę z poduszką powietrzną dla kierowcy często występujące w późnych modelach W126 (1979-1991) i pierwszych wypustach R129 (1989-2001) nie było oferowane w tym modelu. W124 500E za dodatkową dopłatą oferowane był m.in. także fotel pasażera z ustawieniem i zapamiętania dwóch pozycji, klimatyzację automatyczną ("Klimaautomatik"), ogrzewanie postojowe (webasto) z możliwością manualnego nastawienia zegara czasowego, roletę elektryczną, wysuwaną antenę i bardzo rzadko spotykany komputer pokładowy - wskazujący dane dotyczące spalania paliwa, przebytego dystansu oraz prędkości. Zamontowano go w miejscu obrotomierza po prawej stronie, a obrotomierz przeniesiono na dodatkowym nowym zegarze po lewej stronie wraz ze zużyciem paliwa. Był on również opcjonalny w modelach W126 R129 i W140 w najbogatszych wersjach silnika i wyposażenia. Przy dokupieniu pełnego wyposażenia dodatkowego auto stawało się o 1/3 droższe niż wersja podstawowa. Bardzo dobrze wyposażoną wersję modelu 500E często można poznać po konsoli środkowej i zapełnieniu wszystkich zaślepek prawdziwymi przełącznikami spełniającymi swoje funkcje.
Modele W124 w wersjach AMG.
Modele Mercedes-Benz 500E 6.0 i E60 AMG to zmodyfikowane serie 500E/E500 modernizowane przez AMG. Pierwsza z nich produkowana od 1992 do 1993 roku praktycznie nie różniła się z zewnątrz od seryjnego 500E. Wyjątkami były lekko obniżone i utwardzone zawieszenie, szersze opony i chromowane felgi OZ 17, bogatsze wyposażenie wnętrza w tym także telefon i prędkościomierz wyskalowany do 300 km/h bez logo AMG na cyferblacie. Ważną zmianą różniącą te dwa modele jest to, że pierwszy z nich był produkowany oddzielnie przez AMG, dopiero po 1995 roku wraz z nadejściem "E60 AMG" i "C36 AMG" firma AMG stała się spółką zależną od Daimler-Benz, model ten posiadał także inny wewnętrzny kod jednostki. Wersja "500E 6.0" wyposażona była w rozwiercony motor M 119.974 E60 o mocy 275 kW / 374 KM i 550 Nm podczas, gdy w "E60 AMG" pracował M 119.972 E60 o mocy 280 kW / 381 KM i 580 Nm. "500E 6.0" można także rozpoznać unosząc maskę do góry i spoglądając na pokrywę silnika, w niezmodyfikowanym oryginalnym stanie naszym oczom powinny ukazać się dwa loga AMG po przeciwległych stronach obudowy odwrócone do siebie o 180 stopni. W obydwu modelach silnik montowany był ręcznie przez jednego specjalistę z AMG. Jednak w modelu E60 AMG tabliczka znamionowa wraz z nazwiskiem i numerem seryjnym jednostki znajduje się na środku obok znaczka Mercedesa na pokrywie, podobnie jak logo AMG jest umieszczone tylko jedno pod wygrawerowanym nazwiskiem mechanika. W modelu "E60 AMG" tabliczka także informuje o rozwijanej mocy. Często poszukiwanym modelem przez kolekcjonerów Mercedesa jest właśnie oryginalny model E60 AMG z 1993/1994 roku. Można go rozszyfrować po VIN-e, jeśli ten zawiera w sobie kod 957 option (Technology Package) to znaczy, że model jest wyposażony w silnik o mocy 280 kW / 381 KM i jest oryginalnym E60 AMG. W 1994 roku pojawiła się limitowana wersja E60 AMG Limited, głównie kierowana na rynek szwajcarski, była to najrzadsza wersja. Wyprodukowano ją tylko w 45 sztukach. Wraz ze wzrostem cen tych poszczególnych modeli z powodu rzadkości (całkowita produkcja modeli E60 AMG i wersji Limited to tylko 147 aut) na rynku wtórnym część nieuczciwych sprzedawców modeli 500E 6.0 często montuje do nadwozia i wnętrza elementy i cechy charakterystyczne dla modeli "E60 AMG", dodają również odpowiednie plakietki imitujące "E60 AMG", przez co ciężko rozróżnić te modele na pierwszy rzut oka. Jednak produkcja "500E 6.0" zakończyła się wcześniej niż "E60 AMG", mimo że część z aut zarejestrowano kilka lat później. Większość ze zmodyfikowanych seryjnych modeli 500E na "500E 6.0 AMG" zostało zamówione na rynek japoński i po zakupie auta od przedstawiciela Mercedesa zostały przerabiane w zakładach AMG, zanim trafiły one docelowo do japońskich dystrybutorów w Azji. W obecnych czasach modele 500E 6.0 AMG z niskimi przebiegami są sprowadzane z Azji do Europy i USA. Ceny prawdziwych używanych modeli E60 AMG z niskimi przebiegami i w oryginalnym stanie sięgają już ponad 100 tys. € i są wysoce kolekcjonerskie - naturalnie "E60 AMG Limited" jest teraz najbardziej poszukiwane, tylko nieliczne i najlepsze egzemplarze osiągają najwyższą wartość wśród poważnych kolekcjonerów sięgającą obecnie między 150 a 200 tys. €, którzy znają rynek tego modelu. Modele E60 AMG rzadko pojawiają się na rynku wtórnym więc ich zakup jest ograniczony.
Modele innych tunerów bazujące na W124 E500 (Artz, Brabus, Carlsson, Lorinser, Renntech, VÄTH).
Także inni tunerzy Mercedesa-Benza zainteresowali się modelem W124 500E. W jego mocnych odmianach montowano zarówno jednostkę M 119 jak i silnik M120. Obydwa motory V8 i V12 były po licznych modyfikacjach dzięki, którym można było podnieść moc. Często powielanymi zabiegami było powiększanie pojemności skokowej z bazowej 5.0 litrów do 6.0, a nawet 6.5 litrów dla silnika V8, a dla 6.0 litrowego silnika M 120 od 6.9 do 7.3 litra. Północno-amerykański Renntech stworzył 6-litrową wersje z manualną 6 biegową skrzynią Getrag Type E od BMW 850 CSi. Również niemiecka firma Artz znana z konstrukcji Golfa 928 z 8-cylindrowym silnikiem zbudowała dwa egzemplarze modelu 500TE bazującego na oryginalnym 500E. Nie były to jednak konwersje zbudowane z innych modelu kombi (T), a oryginalne nadwozia modelu W124.036 z numerem VIN potwierdzającym, iż to prawdziwy model 500E. Zmianami wyróżniającymi model na tle zwykłego sedana jest to, że większość auta pozostała taka sama, za to w tylnej części nadwozia zostały przebudowane nadkola, aby pasowały do tych rozbudowanych z przodu, a na tylnej kanapie znajdziemy miejsce dla trzech osób, a nie dwóch jak w sedanie. Wykorzystując nadwozie W124 tuner Brabus zbudował dwa modele E 6.0 V8 i E 6.5 V8 i oferował w nim kolejno 408 KM i 604 Nm i 450 KM oraz 664 Nm, były to modele bazujące na E500, a nie na 500E. Tak samo najmocniejszą odmianę - 12 cylindrową zbudowaną w kilku egzemplarzach początkowo z silnikiem 6.9 litra, później mocniejszy z motorem o pojemności ponad 7 litrów i 530 KM oznaczone nazwą EV12 zaprezentowaną w połowie 1995 roku. Była to pierwsza i udana próba zaadaptowania w Mercedesie klasy średniej-wyższej silnika V12, a także był to jeden z pierwszych modele W124 (obok 300E 5.6 "Hammer") z prędkością maksymalną przekraczającą 300 km/h i przyśpieszeniem od 0-100 kmh w niecałe 5.0 sekund. Biorąc pod uwagę moc, przyśpieszenie i nieograniczoną prędkość maksymalną był to jeden z najpotężniejszych sedanów połowy lat 90.

</doc>
<doc id="928041" url="https://pl.wikipedia.org/wiki?curid=928041" title="Cmentarz Śmiechowski">
Cmentarz Śmiechowski



</doc>
<doc id="928042" url="https://pl.wikipedia.org/wiki?curid=928042" title="Objektor">
Objektor



</doc>
<doc id="928048" url="https://pl.wikipedia.org/wiki?curid=928048" title="White metal">
White metal



</doc>
<doc id="928053" url="https://pl.wikipedia.org/wiki?curid=928053" title="Piazza">
Piazza

Wilson da Silva Piazza (ur. 25 lutego 1943 w Ribeirão das Neves), brazylijski piłkarz, obrońca, pomocnik. Mistrz świata z roku 1970.
W reprezentacji Brazylii w latach 1967–1975 rozegrał 52 oficjalne spotkania. Podczas MŚ 70 zagrał we wszystkich meczach mistrzów świata. Był wówczas piłkarzem Cruzeiro Esporte Clube. W klubie z Belo Horizonte spędził większość kariery, grał w nim w latach 1964–1977. W 1966 został mistrzem Brazylii, a dokładnie dekadę później wywalczył Copa Libertadores. Podczas MŚ 74 zagrał w trzech meczach, pełnił funkcję kapitana drużyny.

</doc>
<doc id="928054" url="https://pl.wikipedia.org/wiki?curid=928054" title="Wilson da Silva Piazza">
Wilson da Silva Piazza



</doc>
<doc id="928067" url="https://pl.wikipedia.org/wiki?curid=928067" title="Magnus Larsson">
Magnus Larsson

Magnus Larsson (ur. 25 marca 1970 w Olofström) − szwedzki tenisista, zdobywca Pucharu Davisa, finalista wielkoszlemowego French Open 1995 w deblu, olimpijczyk z Barcelony (1992).
Magnus Larsson był zawodnikiem praworęcznym i wykonującym oburęczny bekhend. Najlepiej czuł się w grze z głębi kortu. Swoją grę budował przede wszystkim na mocnym serwisie i uderzeniach forhendowych, ale potrafił także zaskoczyć rywala delikatniejszym zagraniem, szczególnie skrótem z bekhendu.
Kariera tenisowa.
Jako zawodowy tenisista Larsson występował w latach 1989−2003. Pierwsze turniejowe zwycięstwo w grze pojedynczej o randze ATP World Tour odniósł w 1990 roku we Florencji. Latem tegoż roku osiągnął finał w Båstad, w którym musiał uznać wyższość Richarda Fromberga.
W sezonie 1991 osiągnął na początku półfinał w Adelaide po pokonaniu m.in. Borisa Beckera, ale nie udało mu się dojść do żadnego finału turniejowego w dalszej części roku. Wśród innych lepszych wyników uzyskanych przez Szweda znajduje się III runda w Monte Carlo, gdzie po drodze wyeliminował Stefana Edberga, ówczesnego lidera rankingu. Z powodzeniem tego roku wystąpił w grze podwójnej we Florencji wygrywając cały turniej, tworząc parę z Olą Jonssonem.
Sezon 1992 zakończył Larsson z dwoma triumfami singlowymi i jednym deblowym zwycięstwem. W hali w Kopenhadze pokonał w finale Andersa Järryda w singlu, a w deblu odniósł triumf razem z Nicklasem Kultim po zwycięstwie w finale z parą Hendrik Jan Davids-Libor Pimek. Na nawierzchni ziemnej w Monachium wyeliminował m.in. Michaela Sticha, by w finale pokonać Petra Kordę.
W 1993 roku Larsson pozostał bez zwycięstwa czy choćby finału turniejowego, ale awansował do pierwszego ćwierćfinału w imprezie wielkoszlemowej, podczas w US Open wyeliminował m.in. Borisa Beckera, a odpadł z Wallym Masurem.
Jednym z najlepszych sezonów w karierze Larssona był 1994 rok. W marcu wygrał halowy turniej w Saragossie. Na paryskich kortach Rolanda Garrosa uzyskał swój najlepszy rezultat w zawodach wielkoszlemowych w grze pojedynczej docierając do półfinału, po zwycięstwach m.in. z Toddem Martinem, Jaimem Yzagą i w ćwierćfinale z Hendrikiem Dreekmannem. W spotkaniu o awans do finału uległ Alberto Berasateguiowi. W dalszej części sezonu Szwed odniósł zwycięstwo w halowej imprezie w Tuluzie i pucharze wielkiego szlema w Monachium. Po drodze pokonał kolejno Stefana Edberga, Andre Agassiego, Todda Martina, a w finale Pete'a Samprasa. W sezonie 1994 Larsson był ponadto w finałach singlowych w Antwerpii i Halle. W deblu natomiast wywalczył tytuł w Monte Carlo, w parze z Nicklasem Kultim, po pokonaniu w finale Jewgienija Kafielnikowa i Daniela Vacka.
W sezonie 1995 nie odniósł zwycięstwa turniejowego w grze pojedynczej, ale był uczestnikiem finału w Ad-Dausze (przegrał ze Stefanem Edbergiem) i w Barcelonie (nie sprostał Thomasowi Musterowi). W kwietniu Szwed awansował na najwyższe w karierze miejsce w rankingu ATP, na 10. pozycję. W grze podwójnej wygrał w tym sezonie jeden turniej, w Ad-Dausze, gdzie tworzył duet ze Stefanem Edbergiem. Swój największy deblowy sukces w karierze Larsson odniósł w czerwcu dochodząc do finału Rolanda Garrosa. Dokonał tego wspólnie z Nicklasem Kultim, jednak pojedynek o tytuł Szwedzi przegrali 7:6, 4:6, 1:6 z parą Jacco Eltingh-Paul Haarhuis.
W 1996 roku zawodnik szwedzki osiągnął jeden finał w grze pojedynczej, w Tuluzie, ponosząc porażkę z Markiem Philippoussisem.
W 1997 roku był w ćwierćfinale US Open (przegrał z Patrickiem Rafterem). Wygrał również imprezę w Marsylii, po współpracy deblowej z Thomasem Enqvistem. Był także uczestnikiem deblowego finału w Båstad, a grał razem z Magnusem Gustafssonem.
W 1998 roku raz kolejny awansował do ćwierćfinału na US Open, pokonując m.in. rozstawionego z drugim numerem Marcelo Ríosa i przegrywając z Carlosem Moyą, a także był w finale w Halle, gdzie uległ Jewgienijowi Kafielnikowowi. Razem z Magnusem Gustafssonem triumfował w zmaganiach gry podwójnej w Båstad. Był to zarazem ostatni finał do jakiego Larsson awansował w deblu.
Ostatnie znaczące sukcesy Larsson odniósł w 2000 roku. Wygrał wówczas turniej w Memphis, po finale z Byronem Blackiem, a także był w finale w Kopenhadze, gdzie przegrał Andreasem Vinciguerrą.
W latach 1992–2003 Larsson występował w Pucharze Davisa, zarówno jako singlista jak i deblista, notując bilans 13 zwycięstw i 6 porażek (w grze pojedynczej – 12 zwycięstw i 4 porażki). Wniósł znaczący wkład w zdobycie przez Szwecję Pucharu Davisa w 1994 roku i 1997 roku. W finale w 1994 roku pokonał Jewgienija Kafielnikowa i Aleksandra Wołkowa, a trzy lata później Amerykanów Pete'a Samprasa i Michaela Changa. Ponadto w barwach narodowych startował w 1992 roku na igrzyskach olimpijskich w Barcelonie, gdzie w grze pojedynczej doszedł do III rundy, eliminując m.in. Francuza Guya Forgeta i ulegając Hiszpanowi Emilio Sánchezowi.

</doc>
<doc id="928078" url="https://pl.wikipedia.org/wiki?curid=928078" title="Henryk Baron">
Henryk Baron

Henryk Baron ps. „Smukły”, „Garbarz” (ur. 2 grudnia 1887 w Warszawie, zm. 9 maja 1907 tamże) – polski działacz socjalistyczny. Członek Organizacji Bojowej PPS. Uczestnik wielu akcji zbrojnych. Stracony na Cytadeli w 1907.
Życiorys.
Urodził się w rodzinie robotniczej. Pomimo ciężkich warunków ukończył szkołę elementarną. Od 1905 członek Organizacji Spiskowo-Bojowej PPS. W czerwcu 1906 roku kierownictwo Organizacji Bojowej PPS powierzyło mu zadanie wykonania zamachu na samego warszawskiego generał-gubernatora Skałona. Do zamachu jednak nie doszło. Został dowódcą „piątki” bojowej OB PPS i w okresie kilku miesięcy wziął udział w dziesięciu akcjach bojowych m.in.
Szczególnie aktywny w czasie „krwawej środy” 15 sierpnia 1906.
Tego dnia przejściowo zatrzymany z uwagi na rany. Jednak udało się przekonać policję, iż obrażenia są wynikiem bójki w restauracji, co potwierdzili świadkowie, składając zeznania na korzyść Barona. Dzięki temu już 17 sierpnia został uwolniony. Przebywał jeszcze półtora miesiąca w Warszawie pracując w garbarni Kempfiego przy ul.Okopowej.
Na polecenie PPS 26 września 1906 wyjechał z Królestwa Polskiego do Krakowa. Po czterech miesiącach powrócił nielegalnie. 29 stycznia 1907 aresztowany w swoim mieszkaniu przy ul. Grzybowskiej 68 i osadzony na X Pawilonie Cytadeli Warszawskiej. Na skutek obciążających oskarżeń jednego z członków jego „piątki” (Kazimierza Białoruckiego) zidentyfikowany jako uczestnik zamachu na cyrkuł. Wzburzony zdradą, przyznał się do wszystkich akcji, pragnąc własnym życiem odkupić zdradę w swoim oddziale.
Wyrokiem Wojskowego Sądu Okręgowego w Warszawie w dniu 29 kwietnia 1907 skazany na karę śmierci. Kara została zatwierdzona 2 maja 1907 przez generała-gubernatora Skałona.
Został stracony przez Rosjan na stokach Cytadeli 9 maja 1907 r. o godz. 1.30 w nocy. Gdy był pod szubienicą zdołał wykrzyknąć: "Precz z samowładztwem"! "Niech żyje rewolucja"!
Pośmiertnie w 1930 był odznaczony Krzyżem Niepodległości z Mieczami. Na ul. Grzybowskiej 58a w maju 1938 odsłonięto tablicę pamiątkową (obecnie nie istnieje).
Upamiętnienie.
Imię Henryka Barona noszą ulice w Warszawie, Częstochowie, Łodzi, Elblągu, Tychach, Zgierzu, Żyrardowie.

</doc>
<doc id="928086" url="https://pl.wikipedia.org/wiki?curid=928086" title="Owady chronione w Polsce">
Owady chronione w Polsce

Owady (Insecta) – objęte w Polsce ochroną ścisłą i częściową od 8 października 2014 do 1 stycznia 2017.

</doc>
<doc id="928091" url="https://pl.wikipedia.org/wiki?curid=928091" title="Rhincodon typus">
Rhincodon typus



</doc>
<doc id="928096" url="https://pl.wikipedia.org/wiki?curid=928096" title="Collegium medicum uj">
Collegium medicum uj



</doc>
<doc id="928097" url="https://pl.wikipedia.org/wiki?curid=928097" title="Miasteczko AGH">
Miasteczko AGH



</doc>
<doc id="928100" url="https://pl.wikipedia.org/wiki?curid=928100" title="Hernan Gumy">
Hernan Gumy



</doc>
<doc id="928102" url="https://pl.wikipedia.org/wiki?curid=928102" title="Zespół Lesera-Trelata">
Zespół Lesera-Trelata



</doc>
<doc id="928103" url="https://pl.wikipedia.org/wiki?curid=928103" title="Félix Mantilla Botella">
Félix Mantilla Botella



</doc>
<doc id="928104" url="https://pl.wikipedia.org/wiki?curid=928104" title="Rewelatory nowotworów">
Rewelatory nowotworów



</doc>
<doc id="928105" url="https://pl.wikipedia.org/wiki?curid=928105" title="Multicar">
Multicar

Multicar – niemiecki producent mikrosamochodów ciężarowych i komunalnych z siedzibą w Waltershausen w Turyngii.
Historia przedsiębiorstwa.
W 1920 roku inżynier Arthur Ade powołał w Waltershausen przedsiębiorstwo ADE-Werk, które zajmowało się produkcją ciągników i sprzętu rolniczego. Po zakończeniu II wojny światowej, w 1946 roku fabryka wznowiła produkcję pod nazwą "Gerätebau Waltershausen", a wraz z powstaniem Niemieckiej Republiki Demokratycznej zakład został znacjonalizowany i wszedł w skład zjednoczenia IFA oraz przyjął nazwę "VEB Fahrzeugwerk Waltershausen". W 1949 roku założyciel fabryki Arthur Ade uciekł z NRD do RFN.
W połowie lat 50. XX wieku rozpoczęto tu produkcję wózka transportowego Diesel-Ameise DK 3, a w 1956 roku do produkcji wszedł Dieselkarre DK 2004 (DK 4), którego nazwa 4 grudnia 1959 roku została przemianowana na Multicar M 21. Do 1964 roku powstało 14 tys. sztuk. Kolejnym modelem produkowanym w zakładach był Multicar M 22, który powstawał od 1964 do 1974 roku i wyprodukowano 42 500 sztuk. Od 1974 do 1978 roku trwała produkcja modelu Multicar M 24, który powstał w liczbie 25 600 egzemplarzy (z czego 48% wyeksportowano). Od 1978 roku produkowany był Multicar M 25, który stał się najpopularniejszym produktem fabryki z Waltershausen. Do 1993 roku powstało 100 tys. sztuk z czego 70% przeznaczona była na eksport głównie do krajów RWPG.
W październiku 1990 roku doszło do zjednoczenia Niemiec, a w 1991 roku "VEB Fahrzeugwerk Waltershausen" zostało sprywatyzowane i zmieniło nazwę na Multicar. W 1993 roku zakończono produkcję modelu M 25, a rozpoczęto gruntownie zmodernizowanego w stosunku do poprzednika M 26, którego produkcja trwała do 2010 roku. W 1998 roku przedsiębiorstwo zostało przejęte przez firmę Hako-Werke, która specjalizuje się w produkcji wszelkiego rodzaju urządzeń czyszczących. Multicar we wrześniu 1998 roku przejął produkcję samochodów komunalnych TREMO od przedsiębiorstwa Kramer, a w styczniu 1999 roku produkcję pojazdów UX 100 od firmy Unimog. W 2001 roku rozpoczęto produkcję nowej generacji pojazdów Multicar FUMO (M30), a w 2004 roku wersji dla Bundeswehry Mungo. Pod koniec 2010 roku zadebiutował Multicar M 27, a latem 2013 roku przedstawiono kolejny nowy model M 31.

</doc>
<doc id="928116" url="https://pl.wikipedia.org/wiki?curid=928116" title="Derek Boateng">
Derek Boateng

Derek Owusu Boateng (ur. 2 maja 1983 w Akrze) – ghański piłkarz, grający na pozycji ofensywnego pomocnika, reprezentant Ghany.
Kariera klubowa.
Boateng piłkarską karierę rozpoczynał w Akrze, w tamtejszym klubie Liberty Professionals FC. Przez niecały rok grał w tamtejszej Ghana Telecom Premier League, a następnie wyjechał do Grecji. Jego pierwszym klubem w tamtejszym kraju była Kalamata. Grał w niej przez półtora sezonu, ale w sezonie 2000/2001 zespół opuścił grecką ekstraklasę. W zimowym oknie transferowym tamtego sezonu Boateng przeszedł do Panathinaikosu Ateny. Wtedy wywalczył z nim wicemistrzostwo Grecji, a w 2002 roku zajął 3. miejsce i wystąpił w Lidze Mistrzów dochodząc w niej do ćwierćfinału. W Panathinaikosie Boateng nie miał jednak pewnego miejsca w składzie i na sezon 2002/2003 został wypożyczony do OFI 1925.
Latem 2003 Boateng trafił do szwedzkiego klubu AIK Fotboll. Grał w wyjściowej jedenastce i zajął 5. miejsce w Allsvenskan. Jednak w 2004 roku sztokholmski klub spadł z ligi. Cały rok 2005 Boateng spędził grając w drugiej lidze, po czym wywalczył awans do ekstraklasy i spędził w niej część sezonu 2006, a latem przeszedł do izraelskiego Beitaru Jerozolima. W styczniu 2009 podpisał czteroipółletni kontrakt z niemieckim 1. FC Köln. Natomiast latem tamtego roku odszedł do Getafe CF. W czerwcu 2011 przeszedł do FK Dnipro.
22 maja 2013 ogłoszono, że Derek Boateng od sezonu 2013/14 będzie zawodnikiem angielskiego Fulham. Podpisał z tym klubem czteroletni kontrakt. Zawodnikiem Fulham był do 2014 roku. Następnie był graczem Rayo Vallecano, SD Eibar, Rayo OKC oraz OFI 1925. W 2017 roku zakończył karierę.
Kariera reprezentacyjna.
Reprezentacyjną karierę Boateng rozpoczął od występów w młodzieżowej reprezentacji Ghany U-17. W 2001 roku natomiast wystąpił z kadrą U-21 na Młodzieżowych Mistrzostwach Świata w Argentynie. Zagrał na nich we wszystkich meczach Ghany, także w przegranym 0:3 finale z Argentyną. Na turnieju grał dobrze i został wybrany do Najlepszej Jedenastki, a srebrny medal był także jedną z przyczyn do wybrania go w 2001 roku Najlepszym Młodym Piłkarzem Afryki.
W pierwszej reprezentacji Ghany Boateng zadebiutował 25 grudnia 2001 w zremisowanym 1:1 towarzyskim meczu z Mali. W 2002 roku wziął udział w Pucharze Narodów Afryki, z Ghaną odpadł jednak w ćwierćfinale po porażce 0:1 z Nigerią.
W 2006 roku Boateng został powołany przez selekcjonera Ratomira Dujkovicia do 23-osobowej kadry na Mistrzostwa Świata w Niemczech. Zagrał tam w dwóch grupowych meczach: wygranymi 2:0 z Czechami oraz 2:1 z USA. Natomiast w 1/8 finału w meczu z Brazylią (0:3) pojawił się na boisku w 60. minucie zmieniając Erika Addo.

</doc>
<doc id="928121" url="https://pl.wikipedia.org/wiki?curid=928121" title="Lista pancerników niemieckich">
Lista pancerników niemieckich

To jest lista pancerników (oraz wcześniejszych okrętów pancernych), jakie kiedykolwiek służyły w niemieckiej marynarce, bądź były planowane (zarówno w Kaiserliche Marine jak i w Reichsmarine i Kriegsmarine – w Bundesmarine nie służyły pancerniki).
Okręty zwodowane w latach 1891 – 1908 to przeddrednoty. Te okręty stały się przestarzałe w momencie wejścia do służby HMS "Dreadnought", który został zwodowany w 1906. Późniejsze okręty to drednoty, które różniły się od swoich poprzedników przede wszystkim zunifikowaną artylerią główną.

</doc>
<doc id="928123" url="https://pl.wikipedia.org/wiki?curid=928123" title="Dytiatyn">
Dytiatyn

Dytiatyn – wieś na Ukrainie, w obwodzie iwanofrankiwskim, w rejonie halickim. Przed II wojną światową położona w powiecie rohatyńskim województwa stanisławowskiego II Rzeczypospolitej.
Historia.
16 września 1920 roku Dytiatyn stał się polem bitwy w wojnie polsko-bolszewickiej, zwanej Polskimi Termopilami.
Walkę z oddziałami 8 Dywizji Kozaków stoczył III batalion 13 pułku piechoty i 4 bateria 1 Pułku Artylerii Górskiej pod dowództwem kpt. Adama Zająca. W trwającym 6 godzin starciu z 200-osobowego batalionu 97 żołnierzy poległo, a 86 zostało rannych. Zginęła cała obsługa baterii – dowódca, dwóch oficerów (por. Władysław Świebodzki i por. Franciszek Wątroba) oraz około 50 podoficerów i kanonierów. Dowódca 8 Dywizji Piechoty, płk Stanisław Burhardt-Bukacki, w rozkazie Nr 121/20 napisał „"na dowód też uznania tego męstwa i poświęcenia przedstawiono baterię 4-ą 1-go pułku artylerii górskiej, jako „baterię śmierci” do Krzyża Virtuti Militari."”
Bitwa pod Dytiatynem była jednym z miejsc losowania szczątków umieszczonych w Grobie Nieznanego Żołnierza w Warszawie. Została też uwieczniona na jednej z płyt Grobu. Bitwę czterokrotnie namalował Jerzy Kossak i raz Wojciech Kossak. Tryptyk Jerzego Kossaka przedstawiający zagładę baterii zdobił salę Departamentu Artylerii Ministerstwa Spraw Wojskowych, zaś obraz przedstawiający bój piechoty salę balową kasyna oficerskiego w koszarach 13 pp w Pułtusku. Wszystkie obrazy zaginęły podczas II wojny światowej.
W miejscu pochówku żołnierzy w czasach II RP wybudowano kościół nagrobny. W każdą rocznicę bitwy odbywały się tam uroczystości państwowe. Jednak gdy po 1945 roku Dytiatyn znalazł się na terytorium Związku Radzieckiego, miejsce popadło w zapomnienie, a w 1947 roku kościół został zburzony. Pomimo represji władz komunistycznych krzyż pamiątkowy pozostał na miejscu do 1986 roku, a miejsce po dawnym cmentarzu nigdy nie zostało zaorane przez miejscową ludność ukraińską. Dopiero w 1986 r. krzyż został ścięty przez zwiezionych na miejsce więźniów kryminalnych i wrzucony za parkan cerkwi w Dytiatynie. Tam znajduje się na placu przed świątynią do dnia dzisiejszego.
Nowy krzyż w miejscu bitwy postawiono po odzyskaniu niepodległości przez Ukrainę w 1991 roku. Cmentarz wojenny odbudowano na początku lat 2000. z budżetu polskiego Ministerstwa Kultury i Dziedzictwa Narodowego. Uroczystego ponownego otwarcia cmentarza dokonano w 95. rocznicę bitwy, 16 września 2015 roku. Od tej pory wraca się do tradycji corocznych obchodów w miejscu bitwy.

</doc>
<doc id="928130" url="https://pl.wikipedia.org/wiki?curid=928130" title="Prazykwantel">
Prazykwantel

Prazykwantel – wielofunkcyjny organiczny związek chemiczny, lek przeciwpasożytniczy stosowany w leczeniu infestacji większością przywr i tasiemców.
Mechanizm działania.
Wskutek wywoływania stałej depolaryzacji płytki ruchowej prazykwantel powoduje u pasożytów spastyczne porażenie mięśniówki, dzięki czemu robaki są wydalane z kałem. Działanie na przywry z rodzaju "Schistosoma" polega prawdopodobnie na zniszczeniu powierzchni pasożyta. Związane z tym uwalnianie struktur antygenowych ułatwia eliminację pasożytów przez układ odpornościowy organizmu.
Farmakokinetyka.
Lek dobrze wchłania się z przewodu pokarmowego, łatwo metabolizowany w wątrobie (ulega efektowi pierwszego przejścia).
Wskazania.
Infestacja przywrami i tasiemcami. Prazykwantel jest lekiem z wyboru w leczeniu:
Przeciwwskazania.
Ciąża jest przeciwwskazaniem względnym.
Działania niepożądane.
Prazykwantel wykazuje niewielką toksyczność. Możliwe objawy niepożądane stosowania leku to:
Dawkowanie.
Preparat leku podawany jest doustnie w dawce jednorazowej 5–25 mg na kg masy ciała (w zależności od pasożyta).
Dostępność.
W Polsce lek nie jest dostępny w aptekach.

</doc>
<doc id="928133" url="https://pl.wikipedia.org/wiki?curid=928133" title="Pani Winchester">
Pani Winchester



</doc>
<doc id="928142" url="https://pl.wikipedia.org/wiki?curid=928142" title="Herod Filip">
Herod Filip



</doc>
<doc id="928143" url="https://pl.wikipedia.org/wiki?curid=928143" title="Nowy Józefów w Łodzi">
Nowy Józefów w Łodzi



</doc>
<doc id="928156" url="https://pl.wikipedia.org/wiki?curid=928156" title="Radialna funkcja bazowa">
Radialna funkcja bazowa

Radialna funkcja bazowa (ang. "radial basis function" – RBF) – funkcja rzeczywista, której wartość zależy zwykle wyłącznie od odległości od określonego punktu. Funkcje te są używane w funkcjach aproksymacji, dla ciągów prognoz czasowych i sterowania. W sztucznych sieciach neuronowych radialne funkcje bazowe są wykorzystywane jako funkcje aktywacji.
Każda funkcja formula_1 która spełnia własność formula_2 jest funkcją radialną. Za normę uznaje się zwykle metrykę euklidesową. Odległość może być mierzona od dowolnego punktu formula_3 formula_4 Punkt formula_5 który zwykle jest znanym punktem aproksymacyjnym, nazywamy "centrum".
Metody aproksymacyjne.
Wagowa kombinacja radialnych funkcji bazowych
może być użyta do aproksymacji dowolnych funkcji ciągłych z bezwzględną dokładnością dla punktów gęsto położonych. Taka suma może być rozumiana jako typ sztucznych sieci neuronowych, zwanych sieciami radialnych funkcji bazowych. Aproksymacja jest zmienna, co pozwala na „uczenie” współczynników wagowych formula_7 stanowiących rozwiązanie układu formula_8 (liczba wszystkich punktów aproksymacyjnych) równań spełniających warunek:
gdzie formula_10 oznacza znane wartości aproksymacyjne w znanych punktach aproksymacyjnych formula_5 formula_12 a formula_13
Macierz powyższego układu ma postać:
i jest symetryczna (co wynika z własności funkcji bazowych i drugiego aksjomatu metryki), a poprzez odpowiedni dobór funkcji bazowych, również dodatnio określona. Metoda funkcji radialnych jest nowoczesną metodą aproksymacyjną. Jej wadą jest jednak konieczność wyznaczenia wektora formula_8 współczynników aproksymacyjnych formula_16 co dla dużych zbiorów danych może być bardzo czasochłonne.
Przykłady radialnych funkcji bazowych.
Zwykle stosuje się następujące typy radialnych funkcji bazowych:
Cechą wspólną funkcji bazowych 4–7 jest zastosowanie parametru rozmycia formula_26 pozwalającego na uniknięcie osobliwości lub złego uwarunkowania macierzy układu wynikających między innymi z zerowania się odległości formula_27 dla nakładających się lub bliskich sobie punktów aproksymacyjnych formula_28 Właściwy dobór parametru formula_29 może być jednak problematyczny i zwykle stosuje się tu jakieś dodatkowe kryterium, zależne od właściwości fizycznych analizowanego problemu. Jedną ze znanych propozycji jest kryterium związane z błędem pomiaru odległości punktów aproksymacyjnych. Inną możliwością jest zastosowanie metryki pomiarowej.
Inną możliwością jest określenie minimalnej dopuszczalnej odległości pomiędzy punktami aproksymacyjnymi (ang. "data separation"), bądź też zastosowanie funkcji bazowych o zwartym nośniku (ang. "compact support") 8 lub 9 jakim jest obszar wokół punktu 0 i promieniu formula_30 jaki w tym przypadku stanowi parametr kontrolny.
Dodatkowo, dzięki zastosowaniu funkcji o zwartym nośniku typu macierz układu równań, z rozwiązania, którego określane są współczynniki formula_7 jest nie tylko symetryczna i dodatnio określona, ale również rzadka, co pozwala na zastosowanie szybkich algorytmów iteracyjnych. Ponadto reprezentacja funkcji aproksymacyjnej ma wtedy charakter lokalny, przez co złożoność obliczeniowa samego procesu aproksymacji jest znacznie mniejsza.

</doc>
<doc id="928161" url="https://pl.wikipedia.org/wiki?curid=928161" title="System zwielokrotnienia kanałów danych">
System zwielokrotnienia kanałów danych



</doc>
<doc id="928165" url="https://pl.wikipedia.org/wiki?curid=928165" title="Piotr Naliwajko">
Piotr Naliwajko

Piotr Naliwajko (ur. 1960 w Świętochłowicach) – polski malarz.
Życiorys.
Malował już w dzieciństwie; jeden z jego obrazów powstał, gdy miał 8 lat. Studiował na katowickim Wydziale Grafiki Akademii Sztuk Pięknych w Krakowie w latach 1979–1984. Był uczniem Macieja Bieniasza i Jerzego Dudy-Gracza.
Razem z Leszkiem Żegalskim i Januszem Szpytem założył w 1983 roku założył grupę artystyczną o nazwie Tercet Nadęty, czyli Całkiem Nowi Dzicy Normalni Dadaiści (początkowo jako Grupa Trzech), w ramach której wystawiał swoje prace w Polsce i za granicą. Pierwsza wystawa została zaprezentowana w Muzeum Historii Katowic w 1983 roku. Uczestniczył w Ogólnopolskiej Wystawie Młodej Plastyki „Arsenał '88” w Warszawie. Prowadzi Pracownię Rysunku i Malarstwa w Miejskim Domu Kultury Batory w Chorzowie-Batorym.
Twórczość.
Piotr Naliwajko uprawia malarstwo realistyczne, przez Jarosława M. Daszkiewicza określone jako „neorealizm egzystencjalny”, z uwagi na inspiracje aurą Górnego Śląska określane także jako malarstwo miejsca. Posługuje się metaforyką czerpiącą z różnych nurtów kultury, m.in. z dadaizmu. Jego twórczość bywa określana jako prowokacyjna i skandalizująca. Angażował się także w akcje o charakterze happeningu.
Wybrane dzieła:
Kolekcję jego prac posiada m.in. muzeum diecezjalne w Würzburgu, kilka obrazów jest także w zbiorach kardynała Joachima Meisnera.
Recepcja.
Malarstwem Piotra Naliwajki zajmowali się m.in.: Henk Abbink, Krzysztof Cichoń, Victor Forbes, Andreas Hildmann, Irma Kozina, Friedrich Kraft, Annette Krauss, Anna Kuligowska-Korzeniewska, Jacek Kurek, Lechosław Lameński, Jerzy Madeyski, Monika Małkowska, Andrzej Matynia, Jarosław Świerszcz.
Twórczość Piotra Naliwajki dokumentuje pięć filmów: "Tercet Nadęty" (W. Dobrzyński), "Christus Fahrt Autobus" (RTL Niemcy), "Bracia" (J. Wolska, H. Jantos), "Impresje" (M. Olczyk), "Sztuka ekranowana – Piotr Naliwajko" (TVP Kultura).
W 2008 roku Agencja Mediów Lokalnych „mediaL” wydała publikację Jacka Kurka pt. "Światło jest najważniejsze: Piotr Naliwajko i jego obrazy". W 2009 roku nakładem Miejskiego Domu Kultury Batory wydano książkę Moniki Osińskiej "Zamalowanie: rozmowy z Piotrem Naliwajką".
22 października 2018 roku przyznano mu odznakę honorową „Zasłużony dla Kultury Polskiej”.

</doc>
<doc id="928167" url="https://pl.wikipedia.org/wiki?curid=928167" title="Pomiot ptasi">
Pomiot ptasi

Pomiot ptasi, obornik drobiowy – nawóz naturalny składający się z odchodów ptasich. Do pomiotu mogą być dodawane środki hamujące wydzielanie amoniaku.
Skład chemiczny w zależności od gatunku:

</doc>
<doc id="928168" url="https://pl.wikipedia.org/wiki?curid=928168" title="Ryszard Kuźma">
Ryszard Kuźma

Ryszard Kuźma (ur. 6 stycznia 1962 w Sieteszy) – polski piłkarz i trener z licencją UEFA Pro, absolwent AWF Warszawa.
Kariera trenerska.
Przez wiele lat związany był z rzeszowską Stalą, której jest wychowankiem. Pracę szkoleniową rozpoczynał z młodzieżą (rocznik 1976 i młodsi) w Stali Rzeszów, a jej ukoronowaniem było zakwalifikowanie się juniorów Stali do Finałów Mistrzostw Polski w których zajęli 5. miejsce. Oprócz drużyn młodzieżowych i seniorskich Stali Rzeszów prowadził także Izolatora Boguchwała, Wisłokę Dębica, Świt Nowy Dwór Mazowiecki, Sokół Sokołów Małopolski i dwukrotnie Pogoń Leżajsk. W okresie od 1 lipca 1994 do 31 października 2005 z przerwami prowadził trzykrotnie pierwszą drużynę Stali Rzeszów.
Od 16 grudnia 2005 prowadził jako główny szkoleniowiec zespół Motoru Lublin. 6 czerwca 2007, po bezbramkowym wyjazdowym remisie z Sandecją Nowy Sącz, trener wprowadził lubelską drużynę do ówczesnej II ligi, co było w tamtym okresie jego największym sukcesem w karierze trenerskiej. Dwa lata później, 5 czerwca 2009, po spadku Motoru Lublin do nowej II ligi i w wyniku braku prolongaty kontraktu ze strony zarządu zakończył współpracę z tym klubem.
Dnia 1 lipca 2009 roku został asystentem trenera Lecha Poznań Jacka Zielińskiego, wraz z poznańską drużyną 15 maja 2010 zdobył tytuł Mistrza Polski, a 26 sierpnia, po wygranym dwumeczu z Dniprem Dniepropetrowsk, Lech Poznań pod wodzą Zielińskiego i Kuźmy jako pierwsza polska drużyna awansował do fazy grupowej Ligi Europy. W fazie grupowe pokonał Manchester City (3:1), Red Bull Salzburg (2:0) i zremisował na wyjeździe z Juventusem Turyn (3:3). W listopadzie 2010 Ryszard Kuźma został asystentem José Marii Bakero, który zastąpił na stanowisku trenera Lecha Poznań, Jacka Zielińskiego. Po kolejnym remisie z Juventusem (1:1 w Poznaniu), Lech Poznań pod wodzą Bakero i Kuźmy awansował wraz z Manchesterem City do kolejnej fazy Ligi Europy, eliminując tym samym drużyny z Turynu i Salzburga. W kolejnym roku po niezakwalifikowaniu się Lecha Poznań do europejskich pucharów kończy pracę jako asystent trenera wraz z opiekunem bramkarzy Pawłem Primelem w dniu 24 czerwca 2011, a współpracę z klubem 27 lutego 2012 roku.
W okresie od 4 kwietnia 2012 do 29 grudnia 2012 ponownie trenował drużynę Stali Rzeszów, następnie od 9 sierpnia 2013 do 22 lipca 2014 prowadził Sandecję Nowy Sącz, od 2 września 2014 roku był trenerem Siarki Tarnobrzeg, z którą zakończył współpracę 23 kwietnia 2015 roku. W lipcu i sierpniu 2015 roku był trenerem Miedzi Legnica, a od 13 kwietnia do 30 czerwca 2016 roku trenerem drugoligowej drużyny Stali Stalowa Wola, której pomógł utrzymać się w II lidze.
22 czerwca 2017 roku został trenerem słowackiego Partizána Bardejów, współpracę z klubem zakończył 20 kwietnia 2018 roku.
Dnia 26 sierpnia 2019 roku rozpoczął pracę trenerską w Sokole Sieniawa, po przejściu poprzedniego szkoleniowca Szymona Szydełko do Stali Stalowa Wola. Z dniem 30 czerwca 2021 roku wygasła umowa wiążąca trenera Ryszarda Kuźmę z Sokołem Sieniawa.
Końcem roku 2021 pojawiła się informacja, że Ryszard Kuźma zostanie nowym szkoleniowcem Wólczanki Wólka Pełkińska, informacja ta oficjalnie została potwierdzona w styczniu 2022 roku, zrezygnował z pełnienia tej funkcji pod koniec maja 2022.
Sukcesy i odznaczenia.
26 maja 2008, za osiągnięcia w dziedzinie kultury fizycznej i sportu za rok 2007, został uhonorowany nagrodą w wysokości 20 000 zł ufundowaną przez Miasto Lublin. Samorząd lubelski docenił w ten sposób awans do rozgrywek szczebla centralnego II ligi piłki nożnej. 
Szkoleniowiec był również laureatem konkursu na Trenera Roku w województwie podkarpackim. 
W czerwcu 2008 odebrał licencję trenerską UEFA Pro, upoważniającą do prowadzenia drużyn z najwyższych klas rozgrywkowych wszystkich lig Europy.

</doc>
<doc id="928172" url="https://pl.wikipedia.org/wiki?curid=928172" title="Objaw Lassegue'a">
Objaw Lassegue'a



</doc>
<doc id="928177" url="https://pl.wikipedia.org/wiki?curid=928177" title="Hrabstwo LaMoure">
Hrabstwo LaMoure

Hrabstwo LaMoure (ang. "LaMoure County") – hrabstwo w stanie Dakota Północna w Stanach Zjednoczonych. Hrabstwo zajmuje powierzchnię lądową 2 971,18 km². Według szacunków US Census Bureau w roku 2006 liczyło 4262 mieszkańców. Siedzibą hrabstwa jest miasto LaMoure.

</doc>
<doc id="928182" url="https://pl.wikipedia.org/wiki?curid=928182" title="Umorzenie postępowania">
Umorzenie postępowania

Umorzenie postępowania – rozstrzygnięcie, które kończy postępowanie przygotowawcze albo sprawę w sądzie (albo przed organem administracji publicznej) I lub II instancji bądź w trybie nadzwyczajnym. Rozstrzygnięcie takie nie wiąże się z merytorycznym rozpatrzeniem sporu (sprawy) między stronami i może podlegać zaskarżeniu do sądu (albo organu) wyższej instancji.
Postępowanie cywilne.
Sąd wydaje postanowienie o umorzeniu postępowania, jeśli powód skutecznie cofnął pozew, strony zawarły ugodę lub została zatwierdzona ugoda zawarta przed mediatorem albo jeżeli wydanie wyroku z innych przyczyn nie może nastąpić lub jest zbędne.
Postępowanie karne.
Postępowanie umarza się, jeżeli:
Postępowanie administracyjne.
Postępowanie umarza się w drodze decyzji, gdy okaże się, że jest ono bezprzedmiotowe (np. w razie śmierci strony, która ubiegała się o przyznanie jej osobistego uprawnienia albo niepodjęcia zawieszonego na wniosek strony postępowania w ciągu trzech lat od zawieszenia). Postępowanie można umorzyć na żądanie strony, która wnosiła o jego wszczęcie, jeżeli inne strony temu się nie sprzeciwiają i umorzenie nie zagrozi interesowi społecznemu.
Postępowanie administracyjnosądowe.
Sąd umarza postanowieniem postępowanie, m.in. gdy skarżący skutecznie cofnął skargę, w razie śmierci strony, jeżeli sprawa dotyczyła praw lub obowiązków o charakterze osobistym, jeżeli w ciągu 3 lat od zawieszenia postępowania na zgodny wniosek stron nie zażądano podjęcia postępowania.

</doc>
<doc id="928188" url="https://pl.wikipedia.org/wiki?curid=928188" title="Depozyt">
Depozyt

Pod pojęciem depozytu (z łac. "depositum" rodzaj nijaki od "depositus" imiesłów od "deponere" ‘odłożyć’, "de-" 'od-' i "ponere" ‘ustawić, położyć’) funkcjonuje szereg instytucji odgrywających w prawie dość istotną rolę. W skrytce bankowej można przechować w postaci bankowego depozytu wartościowego lub rzeczowego na przykład różne kosztowności, jak również dokumenty czy nawet klucze.
Umowa przechowania.
Terminem tym określa się umowę przechowania. W umowie tej przechowawca (depozytariusz) zobowiązuje się zachować za wynagrodzeniem lub bez wynagrodzenia w stanie niepogorszonym rzecz ruchomą oddaną mu przez składającego (deponenta) na przechowanie. Przykładem tej umowy może być pozostawienie samochodu na parkingu strzeżonym, umieszczenie bagażu w przechowalni dworca, oddanie wierzchniego okrycia w szatni. Do zawarcia umowy konieczne jest wydanie rzeczy. Od tej chwili powstają odpowiednie obowiązki przechowawcy i składającego rzecz.
Przechowawca.
Przechowawca jest przede wszystkim zobowiązany do przechowywania rzeczy w taki sposób, do jakiego się zobowiązał, a w wypadku braku umowy w tym względzie – w taki sposób, jaki wynika z właściwości przechowywanej rzeczy i z okoliczności. Bez zgody składającego nie wolno mu używać rzeczy, chyba że jest to konieczne do jej zachowania w stanie niepogorszonym. Powinien przechowywać rzecz w miejscu i w sposób określony w umowie, chyba że zmiana w tym zakresie jest konieczna dla ochrony rzeczy przed utratą lub uszkodzeniem. Nie może oddać rzeczy na przechowanie innej osobie, chyba że jest zmuszony do tego przez okoliczności.
Składający.
Składający rzecz ma natomiast obowiązek zapłaty wynagrodzenia, o ile umowa jest odpłatna. Powinien on także zwrócić przechowawcy wydatki, które ten poniósł w celu należytego przechowania rzeczy. Umowa przechowania nie wymaga szczególnej formy. Czasem połączona jest z wydaniem znaku legitymacyjnego (kwitu, żetonu, numerka itp.), który stanowi symboliczne potwierdzenie prawa do oddanej na przechowanie rzeczy. Istotny element tej umowy, a mianowicie przechowanie, jest także elementem składowym innych umów, np. najmu, komisu, przewozu. Obowiązek przechowania może występować także w umowach o świadczenie usług wykonywanych przez lekarzy, adwokatów, zakłady fryzjerskie, kosmetyczne, gastronomiczne. W sytuacjach tych najczęściej chodzi o pozostawioną odzież, a do zawarcia umowy przechowania dochodzi z reguły w sposób dorozumiany. Identyczna sytuacja występuje w zakładach pracy, gdzie pracownik musi złożyć odzież wierzchnią, aby wykonywać pracę.
Depozyt nieprawidłowy.
Oprócz klasycznego depozytu (umowy przechowania) funkcjonuje także depozyt nieprawidłowy (łac. "depositum irregulare"). W stosunku tym przechowawcy przysługuje prawo rozporządzania oddanymi mu na przechowanie pieniędzmi albo innymi rzeczami oznaczonymi tylko co do gatunku. Art. 845 k.c. nakazuje odpowiednio stosować przepisy o pożyczce. Depozyt nieprawidłowy może wynikać bądź z przepisów prawa, bądź z okoliczności. Składający do depozytu nieprawidłowego może żądać w każdym czasie zwrotu rzeczy oddanej w przechowanie w miejscu, gdzie rzecz miała być przechowywana.
Depozyt sądowy.
O depozycie można mówić w znaczeniu depozytu sądowego. Depozytem w sądzie mogą być pieniądze, dokumenty, papiery wartościowe, poręczenia majątkowe, dowody rzeczowe, przedmioty złożone lub zatrzymane w postępowaniu karnym. W przypadkach określonych w ustawach możliwe jest złożenie przedmiotu do depozytu sądowego przez dłużnika lub uprawniony organ. Wyróżnić tu można, za Sądem Najwyższym, dwa rodzaje depozytów:
Jeśli chodzi o tę pierwszą kategorię, to należy stwierdzić, że ważne złożenie przedmiotu świadczenia do depozytu sądowego ma takie same skutki jak spełnienie świadczenia. Jest to uprawnienie dłużnika, które przysługuje mu np. w razie braku wiedzy lub sporu co do osoby wierzyciela, nieznajomości miejsca zamieszkania lub siedziby wierzyciela, zwłoki wierzyciela, odmowy wydania przez wierzyciela pokwitowania.
Jeśli chodzi o drugą kategorię, to do depozytu mogą być złożone np. rzeczy zatrzymane w postępowaniu karnym, co do których powstaje wątpliwość, komu należy je wydać, rzeczy ruchome odebrane przez komornika dłużnikowi podczas nieobecności wierzyciela.
O przejściu na własność państwa przedmiotów nie podjętych z depozytu sądowego orzeka sąd jako organ wymiaru sprawiedliwości.
Inne rodzaje depozytu.
Depozyt występuje w określonych urzędach, instytucjach lub u osób z racji wykonywanych przez nie czynności. Można tu wymienić depozyt urzędu celnego, depozyt urzędu skarbowego, depozyt bankowy, depozyt muzealny, depozyt notarialny, depozyt konsularny.
Do depozytu urzędu celnego mogą trafić zatrzymane lub zajęte towary w celu zabezpieczenia należności celnych. Złożeniu do depozytu urzędu skarbowego podlegają np. papiery wartościowe, zajęte w celu zabezpieczenia należności pieniężnych. W depozycie bankowym można przechowywać przedmioty i papiery wartościowe. Notariusz może przyjąć na przechowanie wszelkiego rodzaju dokumenty oraz papiery wartościowe i pieniądze w związku z dokonywaną w jego kancelarii czynnością. Konsul przyjmuje do depozytu dokumenty, środki płatnicze oraz przedmioty wartościowe, jeżeli jest to niezbędne do ochrony praw i interesów obywateli polskich.
Krajowy Depozyt.
Depozyt występuje w oznaczeniu centralnej instytucji depozytowo-rozliczeniowej, jaką jest Krajowy Depozyt Papierów Wartościowych. Działa on w formie spółki akcyjnej, a do jego zadań należy prowadzenie depozytu papierów wartościowych.
Polega to w szczególności na rejestrowaniu papierów wartościowych dopuszczonych do publicznego obrotu, nadzorowaniu zgodności wielkości emisji z liczbą papierów wartościowych znajdujących się w obrocie, rozliczaniu transakcji zawieranych na rynku regulowanym.

</doc>
<doc id="928193" url="https://pl.wikipedia.org/wiki?curid=928193" title="John Lurie">
John Lurie

John Lurie (ur. 14 grudnia 1952 roku w Minneapolis w USA) – saksofonista, aktor, malarz i producent.
Razem ze swoim bratem Evanem Lurie założył w 1978 roku grupę The Lounge Lizards, w której grali m.in. tacy artyści jak Arto Lindsay, John Medeski i Marc Ribot. Zespół wydał ostatnią płytę w roku 1998.
W latach 80. Lurie wystąpił u Jima Jarmuscha w filmach "Inaczej niż w raju (Stranger Than Paradise)", "Poza prawem (Down by Law)", i "Nieustające wakacje (Permanent Vacation)". Skomponował też muzykę do wymienionych filmów oraz do filmu "Mystery Train". Lurie jest członkiem założonego przez Jarmuscha tajnego stowarzyszenia o nazwie Sons of Lee Marvin.
Jego serial telewizyjny "Fishing with John" z 1991 roku był bardzo popularny. Lurie nie zna się na łowieniu ryb, ale pojawia się w egzotycznych miejscach ze swoimi sławnymi przyjaciółmi m.in. Willemem Dafoe, Mattem Dillonem, Dennisem Hopperem, Jimem Jarmushem oraz Tomem Waitsem, z którym wspólnie wystąpił w "Poza prawem".
W 1994 roku Lurie zaraził się boreliozą, co znacznie wpłynęło na jego tryb życia. Przestał nagrywać płyty, również wydany w 2014 roku album "The Invention of Animals" zawiera materiał nagrany w latach 90. XX w. Przez ostatnie lata Lurie wystawiał swoje obrazy. W jednym z wywiadów, nawiązując do swojej choroby i odosobnienia, stwierdza, że malarstwo "uratowało mu życie". Jego prace były pokazywane m.in. w Anton Kern Gallery, Roebling Hall w Nowym Jorku, Galerie Daniel Blau w Monachium i Galerie Gabriel Rolt w Amsterdamie.
W dniach 13 czerwca - 2 sierpnia 2015 r. w warszawskiej Zachęcie odbyła się wystawa malarstwa Johna Luriego pt. "Próbuję myśleć. Proszę, bądź cicho".
Grał w serialu "Oz" rolę więźnia Grega Pendersa w latach 2001-2003.
W filmie "Twarz jako nałóg (Face Addict)" (2005) zapowiedział napisanie książki, w której poda przyczyny, dla których zrezygnował z grania muzyki.
John Lurie jest założycielem i właścicielem wydawnictwa muzycznego Strange and Beautiful Music.

</doc>
<doc id="928196" url="https://pl.wikipedia.org/wiki?curid=928196" title="Heinrich Friedrich Karl vom Stein">
Heinrich Friedrich Karl vom Stein

Heinrich Friedrich Karl vom und zum Stein (ur. 25 października 1757, zm. 29 czerwca 1831) – pruski polityk, baron Rzeszy, szef ministrów i jeden z twórców reform, które w okresie napoleońskim umożliwiły odbudowę potęgi państwa pruskiego i uzyskanie przez nie w przyszłości kluczowej roli w Niemczech.
Życiorys.
Stein zaczynał swoją pracę jako urzędnik od górnictwa oraz administrator. W czerwcu 1785 został wysłany, jako pruski ambasador na dwory w Moguncji, Zweibrücken i Darmstadt.
Upamiętnienie.
Przed II wojną światową, od jego nazwiska, nazwano dzisiejszą ulicę Kamienną we Wrocławiu "(Steinstrasse)". Nazwane jego imieniem są również ulice m.in. w Hamburgu, Dortmundzie i Düsseldorfie.

</doc>
<doc id="928197" url="https://pl.wikipedia.org/wiki?curid=928197" title="Karl vom Stein">
Karl vom Stein



</doc>
<doc id="928199" url="https://pl.wikipedia.org/wiki?curid=928199" title="Heinrich vom Stein">
Heinrich vom Stein



</doc>
<doc id="928200" url="https://pl.wikipedia.org/wiki?curid=928200" title="Karl vom und zum Stein">
Karl vom und zum Stein



</doc>
<doc id="928203" url="https://pl.wikipedia.org/wiki?curid=928203" title="Andre Massena">
Andre Massena



</doc>
<doc id="928208" url="https://pl.wikipedia.org/wiki?curid=928208" title="Wojna polsko-szwedzka (1617–1618)">
Wojna polsko-szwedzka (1617–1618)

Wojna polsko-szwedzka (1617–1618) – była kontynuacją wojny polsko-szwedzkiej 1600–1611 i stanowiła próbę wykorzystania przez Szwecję zaangażowania Rzeczypospolitej w wojnie z Rosją oraz kłopotów Korony z Tatarami i Turcją na południowym wschodzie.
Wstęp.
Po śmierci Karola IX w 1611 władzę nad Szwecją (mimo dużej aktywności stronników króla Polski Zygmunta III) objął jego syn, 17-letni wówczas Gustaw Adolf. Młodziutkiego króla wspomagał jeden z najwybitniejszych w historii Szwecji polityków – kanclerz Axel Oxenstierna. W związku z niepowodzeniami w wojnie kalmarskiej Szwedzi chętnie zgodzili się w kwietniu 1612 roku na przedłużenie rozejmu z Polską i Litwą. W końcu 20 stycznia 1614 roku przedłużono rozejm do 29 września 1616 roku. Zygmunt III nigdy nie pogodził się z utratą swego dziedzictwa i wciąż knuł przeciwko młodemu królowi Szwecji, starając się przeciągnąć na swą stronę możliwie największą część szwedzkiej magnaterii. Rozważał nawet kolejną wyprawę do Szwecji, a przeszkadzała mu w tym trwająca wciąż wojna z Moskwą. Choć sejmiki domagały się dalszego przedłużenia rozejmu, Zygmunt Waza nie chciał dopuścić do kolejnych rozmów, licząc, że wznowienie wojny z rządzoną przez młodego i niedoświadczonego króla Szwecją doprowadzi do odzyskania dziedzicznej korony.
Po dwóch latach rokowań 27 lutego 1617 roku Szwecja zawarła w Stołbowie pokój z Moskwą. Szwedzi oddali Nowogród Wielki zatrzymując w swych rękach pas wybrzeża Bałtyku wzdłuż Zatoki Fińskiej. Teraz mogli całkowicie skupić się na wojnie o Inflanty i o ostateczne zrzeczenie się korony szwedzkiej przez Zygmunta III Wazę. Mający wolne ręce Gustaw Adolf, licząc dodatkowo na pomoc państw protestanckich, wznowił działania wojenne przeciwko Rzeczypospolitej. Na razie Holandia zgodziła się subsydiować Szwedów w wysokości 40 tys. florenów miesięcznie, a Anglia pozwoliła Szwedom werbować na swoim terytorium żołnierzy.
Przebieg działań.
Niecałe 4 miesiące po zawarciu pokoju z Rosją 19 czerwca 1617 roku szwedzka eskadra składająca się z 4 okrętów wpłynęła do Zatoki Ryskiej i stanęła na redzie Dyjamentu. Dowodzący niewielką załogą twierdzy starosta rujeński, pułkownik Wolmar Farensbach skapitulował już 21 czerwca. Dwa dni później inny desant szwedzki zajął Windawę, a flota szwedzka zablokowała port w Rydze. W lipcu przybyły posiłki szwedzkie i wraz z Farensbachem zajęli wkrótce niemal bez walki wybrzeże od Grobina do Parnawy. W sierpniu Szwedzi uderzyli na Parnawę, która broniła się tylko trzy dni (czyli do 14 sierpnia). Salis (obecnie "Salacgrīva") Szwedzi zdobyli 18 sierpnia. W ciągu zaledwie dwóch miesięcy wojska szwedzkie opanowały inflanckie wybrzeża z wyjątkiem samej Rygi.
Mający ratować sytuację hetman polny litewski Krzysztof II Radziwiłł dysponował jednak niewielkimi siłami. Pozyskano także z powrotem Wolmara Farensbacha, który w zamian za obietnicę przebaczenia królewskiego i rehabilitacji na sejmiku generalnym słonimskim i sejmie zobowiązał się do odzyskania utraconych zamków. 5 października starosta wypowiedział służbę Gustawowi Adolfowi, a 10 października zawarł z hetmanem układ potwierdzony przez króla. Farensbach początkowo twierdził, że walczył o zwrócenie księciu Wilhelmowi odebranej mu prowincji, później że był wykonawcą woli Zygmunta III.
Radziwiłł, który jako pierwszy w dziejach Rzeczypospolitej użył do walki dragonów, popisał się wyjątkową energią, zdecydowaniem i talentem organizacyjnym, dzięki czemu Litwini bardzo szybko odzyskali wszystkie utracone twierdze oprócz Parnawy, która była zbyt silnie umocniona. Po odzyskaniu większości strat armia litewska wkroczyła do podejrzanie zachowującej się Kurlandii. Hetman chciał przyłączyć całą Kurlandię do Litwy, jednak Zygmunt III Waza nie zgodził się na to i pozostawił całkowitą władzę nad księstwem Fryderykowi Kettlerowi. Obrażony na króla Radziwiłł zrezygnował z naczelnego dowództwa w Inflantach i przekazał je pułkownikowi Janowi Sicińskiemu, który mając jedynie 100 żołnierzy ruszył do Estonii. Ponieważ Szwedzi zamknęli się w twierdzach, a wojska litewskie nie posiadały dostatecznej ilości piechoty i artylerii, działania wojenne wygasły. Szwedzi, zrozumiawszy, że mimo reform ich armia nie jest jeszcze w stanie mierzyć się z armią litewską, wystąpili z propozycjami pokojowymi.
W czasie walk w Inflantach wznowione zostały działania przeciw Moskwie i zdawano sobie sprawę z faktu, że zakończenie walk ze Szwedami wpłynie na cara. Dodatkowo pojawiło się zagrożenie ze strony Turcji. Perspektywa walki z trzema przeciwnikami wymusiła na królu decyzję o zawarciu rozejmu (11 stycznia, ponownie 8 lutego). Warunkiem zawarcia rozejmu miało być odzyskanie Parnawy, jednak 7 sierpnia zezwolił Szwedom na chwilowe jej zatrzymanie.
Wojna została wznowiona w 1621.
Podsumowanie.
Układ podpisany został przez polskich komisarzy w obozie pod Karkus, a przez szwedzkich 8 grudnia w Tolsburgu. Działania przerwano na 2 lata do 21 listopada 1620 roku. Parnawa miała być zwrócona przez Szwedów rok i dzień po zatwierdzeniu układu przez Zygmunta III, czego ten nie uczynił. Zagwarantowano wolność handlu i zastrzeżono, że jeśli któraś ze stron nie zapowie trzy miesiące przed wygaśnięciem rozejmu zamiaru wznowienia działań, to będzie obowiązywał przez następny rok.
Walki w latach 1617-1618 obnażyły braki systemu obronnego Rzeczypospolitej, która walcząc z częścią sił szwedzkich doznała porażki (utrata Parnawy). Słabe strony wojsk Rzeczypospolitej takie jak spóźniony zaciąg wojska, kłopoty z wypłatą żołdu związane z niewydolnością systemu skarbowego, brak piechoty szczególnie obcego autoramentu, brak dział i zły stan zamków oraz twierdz doprowadziły do powtórki scenariusza z poprzedniej wojny polsko-szwedzkiej. Wtedy także uderzenie szwedzkie doprowadziło do utraty miast i zamków, które w wyniku późnego przeciwuderzenia udało się co najwyżej odzyskać.
W czasie tego konfliktu zauważyć można też zmianę postawy króla Zygmunta III, który prawdopodobnie miał zamiar zmienić status Kurlandii, wykorzystując jej podział do utworzenia nowego księstwa związanego z Rzecząpospolitą. W sierpniu 1617 król w liście do hetmana podał wykaz zamków, które po wyzwoleniu nie miały wrócić do księcia Fryderyka, a już w październiku wysłał wykaz ludzi, którym miał te zamki przekazać. Wobec protestu Fryderyka i niepewnego wyniku wyprawy królewicza Władysława na Moskwę 11 kwietnia 1618 roku odzyskał książę władzę nad całością księstwa.

</doc>
<doc id="928209" url="https://pl.wikipedia.org/wiki?curid=928209" title="Boks na Letnich Igrzyskach Olimpijskich 2004">
Boks na Letnich Igrzyskach Olimpijskich 2004

Zawody bokserskie na XXVIII Igrzyskach Olimpijskich w Atenach odbywały się w olimpijskiej hali bokserskiej Peristeri.
O medale walczono w jedenastu kategoriach wagowych.
Waga musza (do 51 kg).
Polak Andrzej Rżany doszedł do ćwierćfinału.
Waga kogucia (do 54 kg).
Polak Andrzej Liczik doszedł do 1/8 finału.
Waga półciężka (do 81 kg).
Polak Aleksy Kuziemski doszedł do 1/16 finału.

</doc>
<doc id="928211" url="https://pl.wikipedia.org/wiki?curid=928211" title="Biały Kamień">
Biały Kamień



</doc>
<doc id="928212" url="https://pl.wikipedia.org/wiki?curid=928212" title="The Rose That Grew From Concrete Vol. 1">
The Rose That Grew From Concrete Vol. 1

The Rose that Grew from Concrete vol. 1 (dosłownie "Róża, która wyrosła na betonie") – wydana 17 października 2000 płyta zawierająca wiersze 2Paca w wykonaniu innych artystów. Utwory powstały na przełomie lat osiemdziesiątych i dziewięćdziesiątych, w czasie gdy Shakur był zaangażowany w kółko pisarskie. Te 24 wiersze niosą olbrzymi ładunek emocjonalny, odsłaniając drugą stronę 2Paca, jaką znało niewielu. Proste i niesłychanie mocno oddziałujące na czytelnika kompozycje pozwalają na pełniejsze i głębsze poznanie artysty. 

</doc>
<doc id="928213" url="https://pl.wikipedia.org/wiki?curid=928213" title="Dekanat poddębicki">
Dekanat poddębicki

Dekanat poddębicki - dekanat leżący w północno-zachodniej części archidiecezji łódzkiej. Dziekanem jest ks. Janusz Sawicki - proboszcz parafii Świętej Katarzyny w Poddębicach. Funkcję wicedziekana pełni ks. Stanisław Matuszewski (proboszcz parafii Świętego Floriana w Domaniewie ).
Dekanat składa się z 7 parafii:

</doc>
<doc id="928214" url="https://pl.wikipedia.org/wiki?curid=928214" title="Isaac Kleiner">
Isaac Kleiner



</doc>
<doc id="928217" url="https://pl.wikipedia.org/wiki?curid=928217" title="Tagma">
Tagma

Tagma – wyróżnialna część ciała stawonogów, powstała w wyniku połączenia dwóch lub więcej metamerów. Taką segmentację ciała nazywa się heterenomiczną, a proces ewolucyjny, w wyniku którego powstała: tagmatyzacją.
Definicja.
Różni autorzy podają różne definicje tagmy, które często mają stosunkowo subiektywny charakter. Część autorów wyróżnia tagmy głównie w oparciu o zróżnicowanie tergitów (grzbietowej części szkieletu zewnętrznego), podczas gdy inni głównie w oparciu o specjalizację przydatków (odnóży). W pracach neontologicznych z XXI wieku stosowana bywa ściślejsza definicja wprowadzona przez Minellego i współpracowników. Według niej tagma jest jednostką morfologiczną odróżnialną przynajmniej w budowie grzbietowego egzoszkieletu, której granice w procesie ontogenezy nie są naruszane przez dodawanie ani ujmowanie segmentów z rejonów sąsiednich. Definicja ta została zmodyfikowana i uściślona przez Lamdsella dla jednoznacznego odróżnienia od pseudotagmy. Według tego autora tagma musi być wyodrębnionym rejonem ciała o równoważnie zmodyfikowanych przydatkach (wyjątkiem może być ich pierwsza i/lub ostatnia para), której granice w procesie ontogenezy nie są naruszane przez dodawanie ani ujmowanie segmentów z rejonów sąsiednich.
Przegląd.
U sześcionogów wyróżnia się trzy tagmy: głowę, tułów oraz odwłok. U wijów wyróżnia się tylko głowę i tułów.
U skorupiaków głowa i tułów mogą być zlane w głowotułów ("cephalothorax"). Gdy głowa jest jednolita określa się ją jako syncefalon, gdy podzielona jest na dwie części zagłębieniem oskórka, to pierwszą, złożoną z 3 segmentów określa się jako protocephalon, a drugą, również złożoną z trzech segmentów, jako gnatocefalon. Gdy gnatocefalon jest zlany z tułowiem, określa się taką tagmę jako szczękotułów ("gnathothorax"). Jeśli pierwszą tagmą ciała jest głowotułów, to właściwy tułów nosi nazwę pereonu. Odwłok skorupiaków to pleon.
U szczękoczułkowców wyróżnia się zwykle głowotułów, zwany u nich prosomą i odwłok zwany w tej grupie opistosomą. Odwłok może być podzielony dodatkowo na przedodwłok ("mesosoma") i zaodwłok ("metasoma"). U roztoczy wyróżnia się gnatosomę oraz idiosomę. Wyjątkiem wśród szczękoczułkowców są kikutnice u których występują głowa, tułów i odwłok.
U trylobitów tradycyjnie rozróżnia się 3 tagmy: głowę, tułów i pygidium, jednak podział ten bazuje wyłącznie na budowie grzbietowego egzoszkieletu. Przy zastosowaniu ściślejszych definicji należy uznać ciało trylobitów za zbudowane z jednej tagmy, a wymienione wcześniej uznać za psuedotagmy.

</doc>
<doc id="928219" url="https://pl.wikipedia.org/wiki?curid=928219" title="Imagine">
Imagine



</doc>
<doc id="928222" url="https://pl.wikipedia.org/wiki?curid=928222" title="Marceli Nowakowski">
Marceli Nowakowski

Marceli Wacław Nowakowski (ur. 20 września 1882 w Przybyszewie, zm. 22 stycznia 1940 w Palmirach) – polski ksiądz katolicki, działacz polityczny, społeczny i oświatowy. Poseł na Sejm Ustawodawczy oraz Sejm I i II kadencji. Doktor teologii.
Życiorys.
Syn organisty Stanisława i Katarzyny z domu Mroziewicz. Ukończył III Gimnazjum w Warszawie. W latach 1899–1904 uczęszczał do seminarium duchownego w Warszawie. Został absolwentem teologii na Papieskim Uniwersytecie Gregoriańskim. W 1909 uzyskał stopień doktora teologii na Uniwersytecie Leopolda i Franciszka w Innsbrucku. Odbył również studia historyczne w Monachium.
W 1909 przyjął święcenia kapłańskie i rozpoczął pierwszą posługę kapłańską jako wikary parafii w Wiskitkach pod Żyrardowem.
Jako zaangażowany społecznik współpracował z Akcją Katolicką, Konferencją św. Wincentego à Paulo, Caritas, katolickimi stowarzyszeniami mężów, kobiet, młodzieńców i dziewcząt. Był członkiem-założycielem PCK.
W 1916 roku był członkiem Rady Nadzorczej Towarzystwa Polskiej Macierzy Szkolnej. W czasie I wojny był osobistym sekretarzem arcybiskupa Aleksandra Kakowskiego. W czasie wojny polsko-bolszewickiej był kapelanem 5 pułku ułanów, gdzie został uhonorowany Krzyżem Walecznych.
W Sejmie Rzeczypospolitej Polskiej I kadencji był członkiem klubu Związku Ludowo-Narodowego. Od 1924 wchodził też w skład Rady Naczelnej ZLN. Publikował w Gazecie Warszawskiej i Warszawskim Dzienniku Narodowym. Był spowiednikiem Romana Dmowskiego.
W 1926 r. ks. Marceli Nowakowski objął probostwo parafii Najświętszego Zbawiciela w Warszawie i otrzymał tytuł prałata domowego Jego Świątobliwości ks. prymasa. Podczas urzędowania ks. Nowakowskiego w kościele Najświętszego Zbawiciela ukończono budowę głównego ołtarza, powstał ołtarz św. Teresy i nowa ambona. Proboszcz zakupił także działkę pod budowę Domu Katolickiego, gdzie swoje pomieszczenie miał między innymi Katolicki Związek Caritas.
Po wybuchu II wojny światowej ks. proboszcz zorganizował i uczestniczył w akcji gaszenia bombardowanej świątyni. Aresztowany przez władze okupacyjne Warszawy 4 października wraz z wikariuszem – ks. Bronisławem Wróblewskim, zwolniony, został aresztowany po raz kolejny 8 grudnia 1939 r., ponownie z ks. Bronisławem Wróblewskim oraz kościelnym Szczepanem Wójcikiem. Ks. Nowakowskiemu postanowiono zarzut umożliwienia ucieczki z okupowanego kraju żonie gen. Władysława Sikorskiego – Helenie – oraz odpowiedzialności za ulotki antyniemieckie rozrzucone w kościele Najświętszego Zbawiciela. Duchowny nie przyznał się do zarzutów, w związku z czym został skazany 16 stycznia 1940 r. na karę śmierci. Według relacji świadków skazany dokonał sądu nad sędziami oraz całym narodem niemieckim, wróżąc mu przegraną w wojnie. 22 stycznia 1940 r. Marceli Nowakowski został rozstrzelany w Palmirach, a jego ciała nigdy nie odnaleziono.
Według innej wersji został przez Niemców rozstrzelany 18 lutego 1940 w Ogrodzie Sejmowym i tamże pochowany.
Symboliczny grób duchownego znajduje się na cmentarzu Powązkowskim w Warszawie (kwatera 212-1-7).
Upamiętnienie.
Postać ks. Marcelego Nowakowskiego, jako endeckiego posła na Sejm i przeciwnika wyboru Gabriela Narutowicza na urząd prezydenta Polski, pojawia się w filmie "Śmierć prezydenta" (1977), w reżyserii Jerzego Kawalerowicza. W rolę tę wcielił się Henryk Bista.

</doc>
<doc id="928224" url="https://pl.wikipedia.org/wiki?curid=928224" title="Atrakcjonizm">
Atrakcjonizm

Atrakcjonizm (lookizm, ang. "lookism") – dyskryminacja ze względu na wygląd zewnętrzny.
Terminologia.
Termin „atrakcjonizm” jest odpowiednikiem angielskiego słowa „lookism”, użytego przez dr Nancy Etcoff z Harvard Medical School, na określenie faworyzowania osób atrakcyjnych fizycznie i zarazem dyskryminacji nieatrakcyjnych. Został spopularyzowany dzięki publikacji Nancy Etcoff "Survival of the Prettiest: The Science of Beauty" wydanej w 2000 roku. W tym samym roku ukazał się polski przekład książki pod tytułem "Przetrwają najpiękniejsi".
Określenie „lookism” w publikacjach psychologicznych było używane od 1978 roku.
Terminu „lookizm” niekiedy stosuje również w celu opisania społecznej obsesji na punkcie wyglądu, charakterystycznej dla mieszkańców niektórych krajów rozwiniętych oraz przywiązywania nieracjonalnie dużej uwagi do kwestii atrakcyjności.
Badania.
Zjawisko stanowiło przedmiot badań i analiz od wielu dekad.
W 1972 roku na łamach czasopisma „Journal of Personality and Social Psychology” opublikowano raport z badań prof. Karen Dion, dotyczący oceny osób na podstawie ich wyglądu. Raport dowodził, że ludziom atrakcyjnym fizycznie przypisuje się więcej zalet, takich jak inteligencja czy wysokie umiejętności społeczne. Osoby biorące udział w eksperymencie wyciągały wnioski bez merytorycznych przesłanek, jedynie na podstawie oglądanych zdjęć.
Ekonomiści Daniel Hamermesh i Jeff Biddle w 1994 roku opublikowali pracę "Beauty and the Labor Market", w której wykazali bezpośredni związek między wyglądem zewnętrznym a zarobkami. Wedle ich badań: najwyższe dochody osiągają ludzie atrakcyjni fizycznie. Nieatrakcyjni pracownicy zarabiali średnio o 5 do 10% mniej, niezależnie od posiadanych kwalifikacji.
Ich badania zostały powtórzone przez Jamesa Andreoniego i Ragana Petrie z Uniwersytetu w Kalifornii i opublikowane w 2007 roku na łamach czasopisma „Journal of Economic Psychology”. W tym przypadku różnica wynagrodzeń osób atrakcyjnych fizycznie i nieatrakcyjnych wynosiła 12%, na korzyść tych pierwszych.
W 1997 roku A. DeSantis i W. Kayson opublikowali raport z badania sędziów i członków rady przysięgłych pod kątem wymierzania wyroków w zależności od atrakcyjności fizycznej oskarżonego. Wynikało z niego, że osoby atrakcyjne są skazywane rzadziej i otrzymują niższe kary, niż osoby nieatrakcyjne, które popełniły to samo przestępstwo w analogicznych okolicznościach.
W 2002 roku V. Ottani i M. Deiger opublikowali raport badawczy, z którego wynika, że atrakcyjni fizycznie kandydaci mają większą szansę wygrania wyborów, niezależnie od ich kompetencji.
Atrakcjonizm a rynek pracy.
Zjawisko atrakcjonizmu jest szczególnie widoczne w badaniach poświęconych zasadom rządzącym rynkiem pracy. Pracodawcy chętniej zatrudniają osoby atrakcyjne fizycznie, nawet jeśli grozi im pozew o dyskryminację oraz chętniej je awansują, nawet jeśli nie ma ku temu merytorycznych przesłanek.
W 2016 roku pracownicy naukowi Sheffield Hallam University przeprowadzili badania dotyczące oceny CV przez rekruterów. Wysłano im fikcyjne życiorysy kandydatów do pracy, opatrzone (lub nie) fotografią. Rekruterzy najwyżej ocenili CV osób atrakcyjnych fizycznie, niezależnie od ich faktycznych kompetencji. Na dyskryminację w pracy narażone są zwłaszcza osoby z nadwagą, których wygląd może zostać uznany za „źle wpływający” na wizerunek firmy i tym samym spowodować pominięcie ich przy awansie lub odseparowanie od kontrahentów.

</doc>
<doc id="928225" url="https://pl.wikipedia.org/wiki?curid=928225" title="Dmitry Dima Kołdun">
Dmitry Dima Kołdun



</doc>
<doc id="928228" url="https://pl.wikipedia.org/wiki?curid=928228" title="Szkocka Partia Zielonych">
Szkocka Partia Zielonych

Szkocka Partia Zielonych (ang. "Scottish Green Party", gael. "Pàrtaidh Uaine na h-Alba") – szkocka lewicowa partia polityczna należąca do Europejskiej Partii Zielonych. Podczas wyborów parlamentarnych w 2007 i 2011 roku Szkocka Partia Zielonych uzyskała 2 mandaty, uzyskując 4% głosów. Partia popiera dążenia niepodległościowe.

</doc>
<doc id="928231" url="https://pl.wikipedia.org/wiki?curid=928231" title="Ingahild Grathmer">
Ingahild Grathmer



</doc>
<doc id="928232" url="https://pl.wikipedia.org/wiki?curid=928232" title="Pas rycerski">
Pas rycerski

Pas rycerski – od X wieku jeden z najważniejszych symboli stanu rycerskiego. Pas taki wykonany był z wąskiego, prostokątnego odcinka skóry, do którego przytwierdzone były metalowe sztabki lub płytki. Bywały również inne formy pasa rycerskiego – metalowe sztabki połączone specjalnymi sworzniami, mógł to być także zwykły pas skórzany ozdobiony metalowymi elementami. Pasy zaopatrywano w ozdobną klamrę. 
Pasy rycerskie wytwarzane były w pracowniach wykwalifikowanych rzemieślników. Pas rycerski noszony był przez rycerza na wysokości bioder. Oprócz typowego pasa rycerskiego wojownik miał również do dyspozycji kilka innych rodzajów pasów, przede wszystkim taki, na którym mógł umocować miecz, sakwę czy też puginał. Pas z przymocowanym mieczem był elementem uzbrojenia i używany był z zasady podczas walki, natomiast pas rycerski był częścią stroju codziennego rycerza.
Kandydat na rycerza otrzymywał pas rycerski i miecz podczas pasowania (stąd nazwa). Ceremonia pasowania na rycerza narodziła się prawdopodobnie w XI wieku. Początkowo polegała na uderzeniu abiturienta otwartą dłonią w policzek lub w kark przez osobę, która go pasowała; później narodził się zwyczaj pasowania przez uderzenie kandydata płazem miecza w ramię.

</doc>
<doc id="928233" url="https://pl.wikipedia.org/wiki?curid=928233" title="Parafia św. Mateusza Ewangelisty w Łodzi">
Parafia św. Mateusza Ewangelisty w Łodzi

Parafia pw. św. Mateusza Ewangelisty w Łodzi – parafia w dekanacie Łódź-Śródmieście archidiecezji łódzkiej. Leży w centralnej części miasta, na osiedlu Stare Polesie, w dzielnicy Polesie.
Historia.
Parafia erygowana 1 października 1989 przez biskupa Władysława Ziółka.
Budowę świątyni jako trzynawowej bryły opartej na rzucie prostokąta, według projektu architektów Jerzego Gonery i Lidii Zysiak zaczęto wiosną 1994. Kościół tworzy zespół z budynkiem społecznym, z którym jest połączony. Świątynia poświęcona 5 maja 1999 i konsekrowana 19 września 2005 przez arcybiskupa Władysława Ziółka.
Rzeźby w Kościele.
W latach 2001–2004 Wojciech Gryniewicz zaprojektował i zrealizował Drogę Krzyżową i płaskorzeźby na ołtarzu głównym.
Msze Święte i Nabożeństwa.
Msze Święte.
W okresie wakacyjnym w dni powszednie nie ma mszy o godz. 18:45, w sobotę nie ma mszy o 9:30, a Różaniec odprawiany jest po mszy o 7:00, w niedziele i święta nie ma mszy o 12:00.
Ulice na terenie działalności duszpasterskiej parafii.
plac Norberta Barlickiego, Gdańska (numery 36-62 i 41/43-67), Lipowa (8-36i 15/17-39), Legionów (numery parzyste od 68 do końca), 1 Maja (od numerów 36 i 41 obie strony do końca), Mała, Stefana Pogonowskiego (22-48 i 41-47), 6 Sierpnia (numery nieparzyste od 11/13), 28 Pułku Strzelców Kaniowskich (1-25 i 2-26), Stanisława Więckowskiego (od numerów 22 i 53 obie strony do końca), aleja Włókniarzy 216, Wólczańska (numery nieparzyste 13-37), Zielona (od numerów 10 a i 13 obie strony do końca), Lucjana Żeligowskiego (1-31 i 2-38), Stefana Żeromskiego (22-36 i 21-49).
Grupy parafialne.
Apostolat Modlitwy, Rodzina Radia Maryja, schola dziecięca, schola młodzieżowa, Żywa Róża

</doc>
<doc id="928236" url="https://pl.wikipedia.org/wiki?curid=928236" title="Twarzyzm">
Twarzyzm

Twarzyzm (ang. "face-ism") – zjawisko polegające na eksponowaniu w środkach masowego przekazu głównie sylwetek całego ciała w przypadku kobiet i jedynie zbliżeń twarzy w przypadku mężczyzn.
Badania nad twarzyzmem.
Badani, którym przedstawiano jedynie zbliżenia twarzy, ocenili osoby znajdujące się na nich jako bardziej inteligentne. Przedstawianie całej sylwetki obniża ocenę inteligencji znajdującej się na zdjęciu postaci.
Zjawisko to może wzmacniać stereotypy płci i w konsekwencji dyskryminację ze względu na płeć (seksizm).

</doc>
<doc id="928242" url="https://pl.wikipedia.org/wiki?curid=928242" title="Elita (kabaret)">
Elita (kabaret)



</doc>
<doc id="928244" url="https://pl.wikipedia.org/wiki?curid=928244" title="Erika Sawajiri">
Erika Sawajiri

 – japońska wokalistka, modelka i aktorka. Ogromną popularność przyniosła jej rola w serialu "1 Litre of Tears". Na początku kariery muzycznej występowała jako Kaoru Amane, następnie ERIKA.
Biografia.
Wczesne życie.
Erika urodziła się w Nerima w Tokio. Jej ojcem jest Japończyk a matka Algierką wychowaną we Francji. Ma dwóch starszych braci. Jej ojciec posiadał szesnaście koni wyścigowych, dając Erice w dzieciństwie szerokie możliwości uprawiania jazdy konnej. Jej ojciec zniknął z domu, gdy Erika miała 9 lat, powracając, gdy była na trzecim roku nauki w gimnazjum, lecz zmarł z powodu raka w tym samym roku. Jej brat zmarł w wypadku samochodowym, gdy była na pierwszym roku w szkole średniej. Jej najstarszy brat jest byłym aktorem. Jej matka zarządzała śródziemnomorską restauracją, w której Erika czasami pracowała. Rodzina jest niezwykle ze sobą zżyta i często wykorzystywała sesje zdjęciowe Eriki i inne prace jako okazję do wspólnej podróży. Uważana jest za jedną z najpiękniejszych kobiet w Japonii.
Życie prywatne.
W styczniu 2009 roku Erika poślubiła pisarza, byłego scenarzyste i producenta Tsuyoshi Takashiro w świątyni Meiji w Yoyogi. Jednak 28 grudnia 2013 r., oficjalnie ogłoszono ich rozwód. Informacje o rozwodzie opublikowano na ich stronach internetowych.
Kariera.
Erika rozpoczęła karierę jako nastolatka po podpisaniu kontraktu z agencją Stardust Promotion po przejściu przesłuchania w 1999 roku, została modelką. Wkroczyła w świat rozrywki, ponieważ chciała poznać swoją idolkę, japońską gwiazdę muzyki pop, Namie Amuro.
W 2001 roku Erika kontynuowała karierę jako modelka występowała w różnych sesjach zdjęciowych dla magazynów.
W 2002 r. rozpoczęła swoją karierę aktorską oraz rozszerzyła swoją karierę modelki jako „gravure idol” (modelka bikini). Przez rok była jedną z Visual Queens w Fuji TV wraz z Yui Ichikawą, Kariną i Yaritą Ayano.. Od kwietnia do końca czerwca stała się regularną uczestniczką programu muzycznego stacji NTV. Występowała również w innych programach rozrywkowych. 
Po raz pierwszy pojawiła się w serialu telewizyjnym w niewielkiej roli, w popularnym dramacie TBS „Hot Man” w 2003 roku.
W 2004 r. Erika zagrała w swoim pierwszym filmie zatytułowanym „Mondai no nai Watashitachi”.
2005 r. najwięcej uwagi przyciągnęła jej rola Ayi Ikeuchi, nieuleczalnie chorej piętnastoletniej dziewczyny, w dramacie 1 Litre no Namida. W 2005 roku został również wydany film „Pacchigi!” z 2004 r, w którym to zagrała dziewczynę imieniem Lee Kyung-Ja. W obydwu przypadkach zdobyła liczne nagrody.
W 2006 roku zadebiutowała jako wokalistka o pseudonimie „Kaoru Amane” w telewizyjnym dramacie „Taiyo no Uta” stacji TBS. Jej pierwszy singel „Taiyou no Uta” wydany został przez wytwórnię Sony Music Japan. Singel stał się najlepiej sprzedającym się singlem kobiecym w 2006 roku, sprzedając się w ponad 480 000 egzemplarzy.
W 2007 roku ponownie zadebiutowała na scenie muzycznej 4 lipca singlem „FREE” pod nowym pseudonimem ERIKA. Kolejny singlem był „Destination Nowhere” wydany 28 listopada.
W 2008 roku wyjechała do Anglii, aby odpocząć i podszkolić język. W Londynie uczęszczała do szkoły językowej. Wróciła po kilku miesiącach.
We wrześniu 2009 r. japońskie media zaczęły pisać, że jej agencja zarządzająca Stardust Promotion unieważnia umowę z niewyjaśnionych powodów.
1 września 2010 r. w wywiadzie dla CNNGo.com powiedziała, że jej przeprosiny po incydencie w czasie premiery filmu Closed Note z 2007 r. były błędem. „Nie chciałam przepraszać, ale kierownictwo zmusiło mnie do tego; Powiedziałam im „to jest moja droga”... ale w końcu się poddałam, to był mój błąd”. 10 września 2010 roku ogłoszono, że Erika podpisała kontrakt z wytwórnią Avex.
W 2012 roku Erika oficjalnie powróciła do aktorstwa, zagrała główną rolę w filmie „Helter Skelter”. Zdobył także nagrodę Japońskiej Akademii Filmowej Best Actress Award za rolę w tym filmie. Zagrała również w serialach
”L et M: Watashi ga Anata wo Aisuru Riyuu, Sono Hoka no Monogatari” i „Akujo ni Tsuite”.
W 2013 roku Erika zagrała w filmie „Tokeiya no Musume” stacji TBS.
W kwietniu 2014 roku, po raz pierwszy od 8 lat Erika zagrała w serialu wyprodukowanym przez stację Fuji TV „First Class”. W październiku tego samego roku zaledwie po trzech miesiącach od zakończenia nadawania pojawił się drugi sezon „First Class” w którym również wystąpiła.
W 2015 r. wystąpiła w filmie „Shinjuku Swan”, opartym na mandze autorstwa Kena Wakui. Erika zagrała również główną rolę w serialu „Yokoso, wagaya e”.
W 2016 roku Erika wystąpiła w dramacie historycznym „Ooku” stacji Fuji TV. Zagrała też w dramacie „Moumoku no Yoshinori-sensei ~Hikari wo ushinatte kokoro ga miete~”.
W 2017 roku Erika zagrała w dwóch serialach. „Haha ni Naru” wcieliła się w Yui Kashiwazaki, matkę której syn zaginął w wieku trzech lat i odnalazł się po 10 latach, oraz w „Funohan” składającej się z 4 odcinków.
W 2018 roku zagrała w filmach „Funohan” który jest kontynuacją serialu z 2017 roku, „Neko wa Daku Mono”, „Taberu Onna” jako Keiko Komugita, „Oku Otoko”.

</doc>
<doc id="928250" url="https://pl.wikipedia.org/wiki?curid=928250" title="Šeštokai">
Šeštokai



</doc>
<doc id="928257" url="https://pl.wikipedia.org/wiki?curid=928257" title="Uwertura francuska">
Uwertura francuska

Uwertura francuska – forma muzyczna, powstała w XVII wieku we Francji, upowszechniona w całej Europie i praktykowana przez wielu kompozytorów do połowy XVIII wieku. Zbudowana jest z dwóch zasadniczych części:
W wielu utworach tego gatunku po części fugowanej następowała coda, nawiązująca charakterem i motywiką do pierwszego odcinka.
Pierwszym kompozytorem, który z rozmysłem stosował oba typy uwertury i uznany został za twórcę tej formy, był Jean-Baptiste Lully, który w 1658 roku tak właśnie rozpoczął balet "Alcidiane". Formę tę uprawiało wielu kompozytorów barokowych, m.in. Jan Sebastian Bach, Georg Friedrich Händel, Georg Philipp Telemann, Jean-Philippe Rameau i inni.
Specyficzny charakter uwertury francuskiej, zwłaszcza jej pierwszej części, majestatycznej w wyrazie, a jednocześnie o rytmice marszowej, wynikał prawdopodobnie z tego, że w praktyce dworu w Wersalu służyła ona jako tło muzyczne dla wejścia króla na salę, w której odbywało się przedstawienie operowe.
Nie należy mylić uwertury francuskiej z uwerturą włoską, trzyczęściową formą muzyczną o układzie części szybka-wolna-szybka.

</doc>
<doc id="928259" url="https://pl.wikipedia.org/wiki?curid=928259" title="Skała Tarpejska">
Skała Tarpejska

Skała Tarpejska "(łac. saxum Tarpeium, mons Tarpeius)" – urwiste zbocze w południowej części Kapitolu rzymskiego. W starożytności miejsce skąd strącano w przepaść przestępców skazanych za złożenie fałszywego świadectwa, zgodnie z prawem XII Tablic Rzymskich.
Według legendy nazwa pochodzi od Tarpei, córki wodza rzymskiego Tarpejusa, który kierował obroną Kapitolu w czasie wojny z Sabinami. Dziewczyna zakochała się w wodzu Sabinów – Tacjuszu, któremu obiecała wydać obrońców Kapitolu w zamian za obietnicę małżeństwa i to co Sabinowie "mieli na lewych rękach". Chodziło o złote naramienniki, jednak Sabinowie, po opanowaniu Kapitolu, zarzucili Tarpeję trzymanymi w lewych rękach tarczami i zabili ją.
Na pamiątkę zdrady Tarpei ze Skały Tarpejskiej Rzymianie zrzucali winnych krzywoprzysięstwa, cudzołóstwa i zdrady stanu. Ze Skały Tarpejskiej zrzucani byli także niewolnicy, którzy popełnili występek kradzieży (furtum).

</doc>
<doc id="928268" url="https://pl.wikipedia.org/wiki?curid=928268" title="Leon Rubin">
Leon Rubin

Leon Rubin (ur. 10 maja 1916, zm. 9 stycznia 1981 w Warszawie) – polski dziennikarz żydowskiego pochodzenia, wieloletni redaktor jedynego w PRL-u tygodnika żydowskiego Fołks Sztyme. Został pochowany na cmentarzu żydowskim przy ulicy Okopowej w Warszawie.

</doc>
<doc id="928270" url="https://pl.wikipedia.org/wiki?curid=928270" title="Michał Szuldenfrei">
Michał Szuldenfrei

Michał Szuldenfrei (jid. מיכאל שולדענפריי; ur. 20 stycznia 1887, zm. 1 lipca 1965) – polski prawnik i polityk pochodzenia żydowskiego, poseł na Sejm Ustawodawczy z ramienia PPS, potem PZPR.
W okresie dwudziestolecia międzywojennego był dziekanem Rady Adwokackiej w Krakowie. Jako prawnik występował w charakterze obrońcy w wielu procesach politycznych, był również działaczem żydowskiej partii robotniczej Bund. Podczas okupacji członek KRN i Centralnego Komitetu Żydów w Polsce (CKŻP). Od 1944, przewodniczący Komitetu Organizacyjnego i KC Bundu w wyzwolonym przez sowietów Lublinie i faktyczny przewodniczący partii w kraju. Zaakceptował Manifest Lipcowy PKWN. Po wojnie poseł Sejmu Ustawodawczego oraz Dyrektor Biura Prawnego Urzędu Rady Ministrów. Znany z propagowania działań mających na celu ukaranie sprawców zbrodni wojennych na narodzie żydowskim, między innymi Pogromu Krakowskiego. 
Odznaczony m.in. Orderem Sztandaru Pracy II klasy, Krzyżami Oficerskim (1946) i Komandorskim Orderu Odrodzenia Polski, a także Złotym Krzyżem Zasługi. 
Pochowany w alei głównej cmentarza żydowskiego przy ulicy Okopowej w Warszawie (kwatera 12, rząd 5).
Żonaty z Marią Kragen–Szuldenfrei, po wojnie m.in. lekarką lecznicy Ministerstwa Zdrowia i Opieki Społecznej.

</doc>
<doc id="928271" url="https://pl.wikipedia.org/wiki?curid=928271" title="Abhidhamma Pitaka">
Abhidhamma Pitaka

Abhidhamma Pitaka (chiń. lunzang (論藏); kor. lonjang 논장; jap. ronzō ; wiet. luận tang, Tạng Luận; tyb. mngon.pa’i.sde.snod ; pol. skarbnica traktatów; chiń. huizang ; kor. hyejang ; jap. ezō ; wiet. huê tang; pol. skarbnica mądrości) – trzeci z trzech koszy "Tipitaki".
Zawiera ona wysoce abstrakcyjne i filozoficzne wyjaśnienia doktryny buddyjskiej, kontrastujące z prostymi rozprawami "Sutta Pitaki". Nauki te prowadzą do przemiany niewiedzy i pomieszania w jakich żyjemy. Zawierają więc teksty komentujące i wyjaśniające teksty "Agamy" i "Nikayi", definicje terminów, sklasyfikowane kolejno nauki (w porządku liczbowym), podane systematycznie filozoficzne wyjaśnienia nauk itd. Przede wszystkim jednak teksty te interpretują dharmy w terminach ściśle pluralistycznego realizmu i wypracowują dokładną filozofię związków i relacji.
"Abhidhamma Pitaka" została spisana na tzw. Trzecim Soborze w Pataliputrze ok. 250 r. p.n.e. Do dziś przetrwały dwa takie zbiory: therawadinów i sarwastiwadinów. Zawierają one po 7 ksiąg lub traktatów, które chociaż zajmują się podobnymi tematami w zbliżony sposób, są w rzeczywistości dwoma niezależnymi zestawami prac.
Sautrantikowie w ogóle nie uznają "Abhidhamma Pitaki" za naukę Buddy, gdyż według nich nauki Buddy reprezentują wyłącznie "Vinaja" i "Sutta Pitaki". Czcigodny Nyanatiloka skomentował to następująco: "Wbrew tym faktom" [Nyanatiloka odwołuje się tu do argumentu o późniejszym pochodzeniu Abhidhamma Pitaki] "nie może być ona w żaden sposób uważana za zniekształcenie czy przekręcenie nauki Buddy, ale raczej za próbę usystematyzowania wszystkich nauk zapisanych w sutrach i wyjaśniania ich z filozoficznego lub, bardziej poprawnie, z psychologicznego i fizjologicznego punktu widzenia".
Wczesne sutry mahajany, głównie sutry "Pradżniaparamity", często krytykowały "Abhidhamma Pitakę" i dlatego głównym mówcą po Buddzie nie jest Sāriputta jako opiekun abhidhammy, tylko Sūbhuti.

</doc>
<doc id="928276" url="https://pl.wikipedia.org/wiki?curid=928276" title="Giovanni Papini">
Giovanni Papini

Giovanni Papini (ur. 9 stycznia 1881 we Florencji, zm. 8 lipca 1956 tamże) – włoski dziennikarz, eseista, krytyk literacki, poeta i nowelista związany z futuryzmem.
Był samoukiem. W 1903 założył pismo „Leonardo” (później „La Voce”), zajmujące się problematyką kulturową, stawiające sobie za cel wzbudzenie nowych trendów intelektualnych we Włoszech. W latach 1913–1915 pracował jako redaktor pisma „Lacerba”. Był zwolennikiem przystąpienia Włoch do I wojny światowej, a po jej zakończeniu popierał część postulatów faszystowskich. Na początku lat 20. zmienił swój światopogląd religijny, wiążąc się z ruchem katolickim i stając na czele m.in. florenckich pisarzy katolickich (pismo „Il Frontespizio”).
Książki.
Poezje:
Literaturoznastwo:

</doc>
<doc id="928279" url="https://pl.wikipedia.org/wiki?curid=928279" title="Aniołowate">
Aniołowate



</doc>
<doc id="928283" url="https://pl.wikipedia.org/wiki?curid=928283" title="Piotr Gacek">
Piotr Gacek



</doc>
<doc id="928292" url="https://pl.wikipedia.org/wiki?curid=928292" title="Gala Galaction">
Gala Galaction

Gala Galaction (IPA: /'ga.la ga.lak.'ti.on/; pseudonim artystyczny Grigore (Grigorie) Pişculescu, ur. 16 kwietnia 1879, zm. 8 marca 1961) – duchowny i teolog Rumuńskiego Kościoła Prawosławnego, pisarz, dziennikarz, polityk lewicowy. 
Wbrew ówczesnym tendencjom, promował tolerancję względem żydowskiej mniejszości w Rumunii. W latach 1927–1938 przełożył na język rumuński całą Biblię.

</doc>
<doc id="928295" url="https://pl.wikipedia.org/wiki?curid=928295" title="Dokszyce">
Dokszyce

Dokszyce (biał. "Докшыцы", ros. "Докшицы") – miasto na Białorusi, w obwodzie witebskim, siedziba rejonu dokszyckiego. Miasto leży nad rzeką Berezyną. Ok. 6,6 tys. mieszkańców (2010).
Prywatne miasto duchowne położone było w końcu XVIII wieku w powiecie oszmiańskim województwa wileńskiego.
Siedziba parafii prawosławnej pw. Opieki Matki Bożej i rzymskokatolickiej pw. Trójcy Przenajświętszej.
Historia.
Pierwsze wzmianki o wsi Dokszyce pochodzą z 1407 roku. Od 1560 roku część wsi, następnie z czasem – całość, wchodzi w skład majątku Kiszków. W 1608 roku wybudowali oni we wsi kościół, a w 1621 roku wystarali się o prawa miejskie.
W 1708 roku miasteczko zostało spalone przez Szwedów. W 1793 roku znalazły się w zaborze rosyjskim.
W 1909 roku, w czasie wyborów samorządowych, do rady miejskiej zostało wybranych 6 Rosjan, 3 Polaków, 1 Żyd i 1 przedstawiciel innej narodowości.
Od 1921 roku Dokszyce i majątek Dokszyce należały do Polski, miasto było ośrodkiem gminy Dokszyce.
Według Powszechnego Spisu Ludności z 1921 roku miasteczko zamieszkiwały tu 3004 osoby, 546 było wyznania rzymskokatolickiego, 417 prawosławnego, 4 ewangelickiego, 2055 mojżeszowego, a 72 mahometańskiego. Jednocześnie 1120 mieszkańców zadeklarowało polską przynależność narodową, 355 białoruską, 1 niemiecką, 1456 żydowską, a 72 tatarską. Było tu 492 budynków mieszkalnych.
W 1931 miasto liczyło 3269 mieszkańców, było tu 585 domów.
Majątek Dokszyce zamieszkiwały 24 osoby, 23 było wyznania rzymskokatolickiego, 1 prawosławnego. Jednocześnie 23 mieszkańców zadeklarowało polską przynależność narodową, a jedna inną. Było tu 5 budynków mieszkalnych.
W 1931 majątek zamieszkiwało 70 osób, było tu 6 domów.
Po agresji ZSRR na Polskę 17 września 1939 r. Dokszyce należały już do Białoruskiej Socjalistycznej Republiki Radzieckiej.
Obecnie (2004) miasto liczy około 7 tysięcy mieszkańców. Najważniejszym zabytkiem jest cerkiew prawosławna pw. Opieki Matki Bożej z 1900 roku. Znajdują się tu także: cmentarze katolicki i tatarski, meczet, stare młyny i zabudowania dworskie.
Na cmentarzu katolickim znajduje się cmentarz wojenny, gdzie pochowano 176 polskich żołnierzy poległych w wojnie polsko-bolszewickiej. Cmentarz został odnowiony w latach 2017-2018 z funduszy MKiDN. W uroczystości jego poświęcenia wzięła udział wiceminister Renata Szczęch.
Herb.
Herb Dokszyc został ustanowiony 20 stycznia 2006 roku rozporządzeniem prezydenta Białorusi.

</doc>
<doc id="928296" url="https://pl.wikipedia.org/wiki?curid=928296" title="Joséphin Péladan">
Joséphin Péladan

Joséphin Péladan, znany też jako Sâr Péladan (ur. 28 marca 1858 - zm. 27 czerwca 1918) był powieściopisarzem francuskim i martynistą.
Utrzymywał, że pewien babiloński król pozostawił jego rodzinie tytuł "Sâr". Péladan jest autorem powieści, w której elementy okultystyczne przeplatają się z motywami koncepcji różokrzyżowców. Lektura tej powieści rozbudziła zainteresowanie okultyzmem u francuskiego poety Stanislasa de Guaita. De Guaita i Péladan osobiście poznali się w Paryżu i w roku 1884 postanowili odbudować Bractwo Różokrzyżowców - "L'Ordre Kabbalistique de la Rose-Croix".

</doc>
<doc id="928297" url="https://pl.wikipedia.org/wiki?curid=928297" title="Roberto Herrera">
Roberto Herrera

Roberto Herrera - tancerz tanga argentyńskiego urodzony w San Salvador de Jujuy, nauczyciel i choreograf. 
Zaczął się uczyć argentyńskich tańców folklorystycznych w wieku 8 lat. Od 1986 do 1990 był tancerzem Ballet Popular Argentino kierowanym przez "El Chúcaro" Santiago Ayala i Normę Viola.
Uznawany za spadkobiercę Antoniego Todara, rozpoczął karierę w latach 1980. i od tego czasu występował na całym świecie z pokazami tanga. Występował wraz z Vaniną Bilous jako tancerze wraz z orkiestrą Osvalda Pugliese.
W 1986 roku występował w filmie "Tango Bar" w reżyserii Marcosa Surinagi.

</doc>
<doc id="928298" url="https://pl.wikipedia.org/wiki?curid=928298" title="Borki (Smolne)">
Borki (Smolne)

Borki – przysiółek wsi Smolne w Polsce położona w województwie dolnośląskim, w powiecie górowskim, w gminie Jemielno.
W latach 1975–1998 miejscowość należała administracyjnie do województwa leszczyńskiego.
Zobacz też: Borki 

</doc>
<doc id="928299" url="https://pl.wikipedia.org/wiki?curid=928299" title="Chobienia">
Chobienia

2 miejscowości w Polsce:

</doc>
<doc id="928303" url="https://pl.wikipedia.org/wiki?curid=928303" title="Stanislas de Guaita">
Stanislas de Guaita

Stanislas de Guaita (ur. 6 kwietnia 1861 w Château d'Alteville k. Tarquimpola - zm. 19 grudnia 1897 w Château d'Alteville k. Tarquimpola) był francuskim poetą i pisarzem mieszkającym w Paryżu, pasjonat ezoteryki i mistycyzmu europejskiego, aktywny członek Towarzystwa Różokrzyżowców, wraz z Joséphinem Péladanem był założycielem "L'Ordre Kabbalistique de la Rose-Croix". Za swojego życia był uważany za autorytet w kwestiach ezoteryki, magii i okultyzmu, był postacią wielce popularną.
Życiorys.
Stanislas de Guaita pochodził ze szlacheckiej rodziny włoskiej, która osiedliła się we Francji. Urodził się 6 kwietnia 1861 na zamku Alteville. Uczył się w Liceo de Nancy. Początkowo interesował się naukami ścisłyumi, zwłaszcza chemią, ale później zaczął się skłaniać ku sztuce. Zajął się metafizyką i studiował Kabałę. Zmarł przedwcześnie, wyniszczony substancjami narkotycznymi, w wieku 37 lat. Istnieją głosy mówiące o przedawkowaniu przez poetę narkotyków, członkowie rodziny zmarłego jednak temu zaprzeczają. 
Twórczość.
Stanislas de Guaita wydał zbiory poezji:

</doc>
<doc id="928306" url="https://pl.wikipedia.org/wiki?curid=928306" title="Pieter Claesz">
Pieter Claesz

Pieter Claesz (ur. około 1597 w Berchem (Antwerpia), pochowany 1 stycznia 1661 w Haarlemie) – holenderski malarz barokowy.
W 1617 osiadł w Haarlemie i pozostał tu do końca życia. Na obrazach podpisywał się jako P.C. Malował martwe natury ukazujące zjawisko przemijania tak zwane vanitas – obrazy utrzymane w ciemnych kolorach, mało kontrastowe z subtelną grą świateł. W późniejszym okresie, zwłaszcza po 1640 stosował żywszą i cieplejszą kolorystykę. Jego największym konkurentem, również malującym martwe natury o podobnej tematyce był, Willem Claesz Heda. Uczniem i współpracownikiem Claesza był Roelof Koets.
Nazwisko Claesz powstało od imienia Claes oraz skrótu słowa zoon (syn). Tak więc jego właściwe nazwisko nie jest znane. Historycy sztuki zwracają uwagę, że Willem Heda miał ojca tego samego imienia, obaj mieszkali w tej samej okolicy, obaj też malowali obrazy o podobnej tematyce i stylu.
Pieter Claesz był ojcem malarza znanego jako Nicolaes Berchem.

</doc>
<doc id="928310" url="https://pl.wikipedia.org/wiki?curid=928310" title="Chobienia (Bieliszów)">
Chobienia (Bieliszów)

Chobienia – osada w Polsce położona w województwie dolnośląskim, w powiecie górowskim, w gminie Jemielno.
W latach 1975–1998 miejscowość należała administracyjnie do województwa leszczyńskiego.

</doc>
<doc id="928312" url="https://pl.wikipedia.org/wiki?curid=928312" title="Majówka (Bieliszów)">
Majówka (Bieliszów)

Majówka – osada w Polsce położona w województwie dolnośląskim, w powiecie górowskim, w gminie Jemielno.
W latach 1975–1998 miejscowość należała administracyjnie do województwa leszczyńskiego.
Zobacz też: Majówka 

</doc>
<doc id="928313" url="https://pl.wikipedia.org/wiki?curid=928313" title="Równa">
Równa

2 miejscowości w Polsce:

</doc>
<doc id="928314" url="https://pl.wikipedia.org/wiki?curid=928314" title="Paweł Frenkel">
Paweł Frenkel

Paweł Frenkel (hebr. פאוול פרנקל, ur. w 1920 w Warszawie, zm. 11 czerwca 1943 tamże) – dowódca Żydowskiego Związku Wojskowego, szef Departamentu Wojskowego i Informacyjnego tej organizacji. Działacz syjonizmu rewizjonistycznego i powiązanych z tym nurtem syjonizmu Masadą, Bejtarem, a także z Irgunem.
Sprawa imienia.
Niepewne pozostaje oficjalne brzmienie imienia Frenkla. Działacz Betaru Mosze Arens podaje w wątpliwość fakt, że Frenkel nosił imię Paweł, dość rzadkie nawet wśród zasymilowanych Żydów w przedwojennej Polsce. Również Dariusz Libionka i Maurice Weinbaum sugerowali, że imię Frenkla mogło brzmieć inaczej, co pozwoliłoby na wyjaśnienie nieznanych dotąd losów Frenkla przed powstaniem w getcie. Badacze sugerowali, że Frenkel mógł nosić imię Aszer (wówczas możliwe byłoby utożsamienie Pawła Frenkla z twórcą i przywódcą syjonistycznego kibucu-hachszary w Hrubieszowie, Aszerem Frenklem), lub Aron (Aron Frenkel był rzecznikiem zbrojnego ruchu oporu w getcie). Anna Ciałowicz sugeruje, że ponieważ imię Paweł jest uznawane w Izraelu za mało żydowskie, a ostatnio sporo ulic jest nazywanych imieniem Frenkla, więc zgodnie ze słowami Mosze Arensa zmienia się jego imię na Abraham (jako że wszyscy Żydzi są potomkami Abrahama). 
Życiorys.
W wieku lat 18 przyłączył się do ruchu Betar. Możliwe jest, że przed wojną organizował kibuc (syjonistyczne szkoleniowe gospodarstwo rolne) w Hrubieszowie. Na wiosnę 1942 został jednym z założycieli Żydowskiego Związku Wojskowego oraz jego dowódcą wojskowym. Przygotowywał swoją organizację do powstania w getcie, kierował przygotowaniami do obrony kwatery głównej ŻZW na ul. Muranowskiej 7/9 w Warszawie. 
Po wybuchu powstania (19 kwietnia 1943) był głównodowodzącym obrony placu Muranowskiego i dowódcą ŻZW w bitwie na pl. Muranowskim. W czasie bitwy przełamał okrążenie pozycji powstańczych, podchodząc wraz z innym dowódcą, Leonem Rodalem, do pozycji kolaboracyjnych formacji ukraińskich i atakując je z zaskoczenia.
Po załamaniu się obrony pl. Muranowskiego, Frenkel wraz ze swoim oddziałem wydostał się z getta podkopem (25 kwietnia 1943). Oddział zatrzymał się w przygotowanym wcześniej konspiracyjnym mieszkaniu na ul. Grzybowskiej 11/13. Mieszkanie to było połączone z bunkrem, znajdującym się w piwnicy budynku. Stamtąd pododdziały ŻZW wyruszały na nocne akcje do płonącego getta, próbując ratować uwięzioną tam ludność cywilną. W pierwszym tygodniu czerwca 1943 mieszkanie zostało zadenuncjowane Niemcom przez członka współpracującej z ŻZW polskiej organizacji konspiracyjnej „Miecz i Pług”, która opanowana została przez agentów Gestapo. 11 czerwca budynek został otoczony przez siły niemieckie. Frenkel wraz ze swoim oddziałem bronił się tam przez wiele godzin. Gdy skończyła się amunicja, żydowscy powstańcy nie chcąc zginąć z ręki wroga, popełnili samobójstwo wysadzając bunkier w powietrze. 
Dawid Wdowiński, jeden z pozostałych dowódców Żydowskiego Związku Wojskowego, określił Pawła Frenkla takimi słowami: „Był jedną z najpiękniejszych, najbardziej szczerych i skromnych postaci, jakie dane mi było spotkać w ciągu mojego długiego życia. Był uosobieniem „hadar” − godności”.
Upamiętnienie.
Pawłowi Frenklowi i Dawidowi Apfelbaumowi dedykowany jest jeden z kamiennych bloków warszawskiego Traktu Pamięci Męczeństwa i Walki Żydów znajdujący się przy ul. Dubois.
W marcu 2012 na bocznej ścianie budynku przy ul. Grzybowskiej 5A (od strony zachodniej) − w miejscu, w którym zginął Paweł Frenkel oraz jego towarzysze − odsłonięto tablicę pamiątkową.

</doc>
<doc id="928315" url="https://pl.wikipedia.org/wiki?curid=928315" title="Paweł Frenkiel">
Paweł Frenkiel



</doc>
<doc id="928317" url="https://pl.wikipedia.org/wiki?curid=928317" title="Równa (Luboszyce)">
Równa (Luboszyce)

Równa – przysiółek wsi Luboszyce w Polsce położona w województwie dolnośląskim, w powiecie górowskim, w gminie Jemielno.
W latach 1975–1998 miejscowość należała administracyjnie do województwa leszczyńskiego.
Zobacz też: Równa 

</doc>
<doc id="928319" url="https://pl.wikipedia.org/wiki?curid=928319" title="Stanowice (Daszów)">
Stanowice (Daszów)

Stanowice – osada w Polsce położona w województwie dolnośląskim, w powiecie górowskim, w gminie Jemielno.
W latach 1975–1998 miejscowość należała administracyjnie do województwa leszczyńskiego.
Zobacz też: Stanowice 

</doc>
<doc id="928320" url="https://pl.wikipedia.org/wiki?curid=928320" title="Christophe Maé">
Christophe Maé

Christophe Maé, właściwie Christophe Martichon (ur. 16 października 1975 w Carpentras, w regionie Prowansja-Alpy-Lazurowe Wybrzeże, w departamencie Vaucluse) – francuski piosenkarz.
Życiorys.
Dzięki ojcu muzykowi i miłośnikowi jazzu w wieku 6 lat rozpoczął naukę gry na skrzypcach, w wieku 12 lat na perkusji, a mając 16 na gitarze akustycznej i harmonijce.
Początkowo miał zostać cukiernikiem, ale szybko porzucił ten pomysł. Był też obiecującym sportowcem, jednak myśli o karierze przerwała choroba w wieku 16 lat. W latach 1993-1996 uczęszczał do konserwatorium Conservatoire de l’auditorium du Thor à Avignon, które ukończył z dyplomem Diplôme de Culture Musicale et Instrumentale (DCMI).
Od osiemnastego roku życia Christophe daje rocznie około 200 koncertów. Początkowo występował w tzw. "piano bars" na południu Francji, a gdy miał 22 lata wystąpił w programie telewizyjnym "Graines de star". Po programie podpisał kontrakt z Warner, w wyniku czego nagrał kilka piosenek, m.in. „Sa danse donne”, „J’ai la aime”, współpracując z Zazie. W lutym 2004 za namową przyjaciół wziął udział w castingu do roli brata Ludwika XIV w musicalu "Le Roi Soleil". Muzyk otrzymał tę rolę i w przedstawieniu grał od 22 września 2005. Pierwszy solowy album Christophe’a „Sa danse donne” ukazał się w 2006.
Życie prywatne.
Ze związku z Nadège Sarron ma dwóch synów: Julesa (ur. 2008) i Marcela (ur. 2013). Christophe Maé ostatecznie oświadczył się Nadège w 2016 poprzez swoją piosenkę „Ballerine”. Para pobrała się 29 czerwca 2017 w Porto-Vecchio.
Przypisy.
 

</doc>
<doc id="928322" url="https://pl.wikipedia.org/wiki?curid=928322" title="Zawiszów (ujednoznacznienie)">
Zawiszów (ujednoznacznienie)



</doc>
<doc id="928323" url="https://pl.wikipedia.org/wiki?curid=928323" title="Diamentowe Skałki">
Diamentowe Skałki

Diamentowe Skałki - grupa skał stanowiąca pomnik przyrody nieożywionej w Górach Sowich w Sudetach Środkowych. 
Skałki położone są w środkowo-południowej części Gór Sowich na terenie Parku Krajobrazowego Gór Sowich, w grzbietowej partii Lirnika, powyżej przysiółka Jutroszów. 
Jest to zgrupowanie ciekawych skał zbudowanych z dolomitów i ankerytów, które nie mają imponujących rozmiarów, wznoszą się na wysokość zaledwie kilku metrów. Położone na wysokości około 634 m n.p.m., górują nad Jugowem. Skały stanowią jedną z bardziej fantazyjnych i malowniczych grup skalnych w Górach Sowich. Kształt skałek jest efektem złożonego i długotrwałego procesu erozyjnego, podczas którego zostały usunięte elementy mniej odporne na działanie warunków atmosferycznych, a pozostały bardziej odporne. Największy wpływ na rzeźbę skały miało zlodowacenie bałtyckie, a późniejsza erozja wietrzna doprowadziła do wykształcenia obecnego kształtu. Skałki stanowią pomnik przyrody nieożywionej prawnie chroniony (nr dezyzji 7140/626/820).

</doc>
<doc id="928325" url="https://pl.wikipedia.org/wiki?curid=928325" title="Zawiszów (Psary)">
Zawiszów (Psary)

Zawiszów – przysiółek wsi Psary w Polsce położona w województwie dolnośląskim, w powiecie górowskim, w gminie Jemielno.
W latach 1975–1998 miejscowość należała administracyjnie do województwa leszczyńskiego.

</doc>
<doc id="928328" url="https://pl.wikipedia.org/wiki?curid=928328" title="Przejście graniczne Terespol-Brześć (kolejowe)">
Przejście graniczne Terespol-Brześć (kolejowe)

Przejście graniczne Terespol-Brześć – polsko-białoruskie kolejowe przejście graniczne położone w województwie lubelskim, w powiecie bialskim, w gminie Terespol, w miejscowości Terespol.
Opis.
Przejście graniczne Terespol-Brześć czynne jest przez całą dobę. Dopuszczony jest ruch osób oraz środków transportowych i przewóz towarów bez względu na ich obywatelstwo lub przynależność państwową, z wykorzystaniem tzw. suchego portu przeładunkowego w Małaszewiczach. Punkt zdawczo–odbiorczy towarowy usytuowany jest na stacji Kobylany, położonej w bezpośrednim sąsiedztwie stacji Małaszewicze, w odległości 5,1 km od stacji Terespol w kierunku zachodnim oraz mały ruch graniczny.
Liczba peronów udostępnionych do odprawy granicznej – 2 celowo i 1 doraźnie (peron umiejscowiony najbliżej budynku głównego dworca kolejowego doraźnie, w zależności od natężenia ruchu pociągów i bieżących potrzeb). Organizacja odpraw ruchu osobowego w odniesieniu do pociągów międzynarodowych, kończących i rozpoczynających swój bieg na stacji granicznej, umożliwia wykorzystanie nw. liczby stanowisk w terminalu:
Przejście graniczne jest głównym przejściem kolejowym między Polską i Republiką Białorusi. Przechodzi przez nie ważna europejska linia kolejowa E 20 (Berlin – Warszawa – Mińsk – Moskwa).
Podmioty odpowiedzialne.
Podmioty odpowiedzialne za dokonywanie kontroli osób, towarów i pociągów przekraczających granicę:
Administracja przejścia:
Infrastruktura usługowa.
Obsługa podróżnych:
Punkt Odpraw Weterynaryjnych, Fitosanitarnych, Sanitarnych i Celnych w Kobylanach.
Obiekty kubaturowe punktu odpraw.
Administrator przejścia granicznego nie posiada własnych obiektów w towarowej części przejścia granicznego, a pomieszczenia dla potrzeb poszczególnych służb dzierżawi od spółek kolejowych (PKP S.A. – Oddział Gospodarowania Nieruchomościami w Lublinie) w niżej wymienionych obiektach:
Infrastruktura usługowa punktu odpraw.
Obsługa podróżnych:
Przejścia graniczne polsko-radzieckie.
W okresie istnienia Związku Radzieckiego funkcjonowało w tym miejscu polsko-radzieckie kolejowe przejście graniczne Terespol. Dopuszczony był ruch osobowy i towarowy. Kontrolę graniczną osób, towarów oraz pociągów wykonywała Graniczna Placówka Kontrolna Terespol.
W październiku 1945 roku na granicy polsko-radzieckiej, w ramach tworzących się Wojsk Ochrony Pogranicza utworzono Przejściowy Punkt Kontrolny Terespol (PPK Terespol) – kolejowy I kategorii, przy linii kolejowej Warszawa–Brześć–Moskwa.

</doc>
<doc id="928329" url="https://pl.wikipedia.org/wiki?curid=928329" title="Dobrucki">
Dobrucki

Osoby o nazwisku Dobrucki:

</doc>
<doc id="928332" url="https://pl.wikipedia.org/wiki?curid=928332" title="Baran (nazwisko)">
Baran (nazwisko)

Baran (forma żeńska: Baran, liczba mnoga: Baran, Baranowie) – polskie nazwisko.
Etymologia nazwiska.
Utworzone od słowa baran → "Prasłowo nieznanego początku; podobne, ale bez -an, po narzeczach starogreckich (barion, barichoi, ‘owce’), albańskich i północnowłoskich (bera, bar), i uznano je dlatego za prasłowo (tubylców przedsłowiańskich) alpejskie, ależ właśnie u alpejskich Słowian go niema wcale, a i u bałkańskich ono bardzo rzadkie; głównie ruskie i zachodnie; barani, baranina, baraniec. Może w związku z prasłow. borw, serb., czes. braw, ‘bydło (nierogate)’, rusk. borow, ‘wieprz’. Również: baraszki, ‘żarty’, wziąć na barana". Nazwisko notowane od 1224 roku.
Rody szlacheckie.
Nazwiskiem Baran posługiwało się kilka rodów szlacheckich. Byli to: Baranowie herbu Junosza, Baranowie herbu Kuszaba oraz Baranowie herbu Radwan.
Demografia.
Na początku lat 90. XX wieku w Polsce mieszkało 38548 osób o tym nazwisku, najwięcej w dawnym województwie: katowickim – 3295, krakowskim – 3131 i kieleckim – 3128 (oraz Baran–Baranowski – 6 i Baran–Barański – 14 osób). W 2002 roku według bazy PESEL mieszkało w Polsce około 43748 osób o nazwisku Baran, najwięcej w Krakowie i powiecie nowosądeckim.
Encyklopedyczni przedstawiciele i inne wykorzystania.
"Zobacz stronę ujednoznaczniającą:" Baran.

</doc>
<doc id="928336" url="https://pl.wikipedia.org/wiki?curid=928336" title="Przejście graniczne Kukuryki-Kozłowiczy">
Przejście graniczne Kukuryki-Kozłowiczy

Przejście graniczne Kukuryki-Kozłowiczy – polsko-białoruskie drogowe przejście graniczne położone w województwie lubelskim, w powiecie bialskim, w gminie Terespol, w miejscowości Kukuryki.
Opis.
Przejście graniczne Kukuryki-Kozłowiczy czynne jest przez całą dobę. Dopuszczony jest ruch towarowy bez względu na obywatelstwo lub przynależność państwową. Połączone jest drogą celną o długości 5,2 km z terminalem samochodowym w Koroszczynie. Terminal przeznaczony jest do dokonywania kontroli celnych, sanitarnych, weterynaryjnych i fitosanitarnych międzynarodowego ruchu towarowego.
Do przejścia dochodzą polska droga krajowa nr 68 (w przyszłości autostrada A2) i białoruska droga magistralna M1.
Od 21 lutego 2023 roku, od godziny 19:00, działanie przejścia granicznego będzie zawieszone do odwołania. Przyczyną ma być wprowadzenie przez władze białoruskie ograniczeń dla polskich firm przewozowych wobec korzystania z przejść granicznych na granicy Białorusi z Litwą i Łotwą.
Odprawa graniczna dokonywana jest w miejscowości Kukuryki na 9 pasach ruchu:
Podmioty odpowiedzialne.
Podmioty odpowiedzialne za dokonywanie kontroli osób, towarów i pojazdów przekraczających granicę:
Administracja przejścia:
Powierzchnia terenu w zasięgu terytorialnym przejścia: 28,39 ha (ogółem), w tym: terminal – 19,40 ha (część budżetowa), droga celna – 5,75 ha (w obrębie ogrodzenia), zespół obiektów przy granicy państwowej w Kukurykach – 3,24 ha.
Infrastruktura przejścia obejmuje: część budżetową terminala samochodowego w Koroszczynie (wydzieloną z całości kompleksu terminala i włączoną do zasięgu terytorialnego przejścia), drogę celną z Koroszczyna do Kukuryk i zespół obiektów przy granicy państwowej w Kukurykach.
Stanowiska odpraw, miejsca postojowe.
Potokowa organizacja ruchu–kontrola graniczna i celna osób i pojazdów odbywa się na pasach:
Liczba stanowisk w głównej hali odpraw celnych terminala: 26 (po 13 w przywozie i wywozie).
Liczba stanowisk odpraw w innych obiektach i pomieszczeniach terminala - 14.
Liczba miejsc postojowych dla samochodów ciężarowych na płytach terminala: wschodnia – 250, zachodnia – 250.
Liczba stanowisk kontrolerskich w pawilonach odpraw paszportowych przy granicy państwa w Kukurykach: 9 przy 9 pasach odpraw (4 wjazdowe i 5 wyjazdowe).
Obiekty kubaturowe.
A. Terminal samochodowy w Koroszczynie:
B. Zespół obiektów przy granicy państwowej w Kukurykach:
Infrastruktura usługowa.
Obsługa podróżnych:
Punkt Odpraw Weterynaryjnych, Fitosanitarnych, Sanitarnych i Celnych w Kobylanach.
Obiekty kubaturowe punktu odpraw.
Administrator przejścia granicznego nie posiada własnych obiektów w towarowej części przejścia granicznego, a pomieszczenia dla potrzeb poszczególnych służb dzierżawi od spółek kolejowych (PKP S.A. – Oddział Gospodarowania Nieruchomościami w Lublinie) w niżej wymienionych obiektach:
Infrastruktura usługowa punktu odpraw.
Obsługa podróżnych:
Przejście graniczne polsko-radzieckie.
W okresie istnienia Związku Radzieckiego 30 lipca 1984 roku zaczęło funkcjonować w tym miejscu polsko-radzieckie drogowe przejście graniczne Kukuryki. Czynne było od 1 maja do 30 października całą dobę. Następnie rozszerzono funkcjonowanie na cały rok. Dopuszczony był ruch towarowy. Kontrolę graniczną osób, towarów oraz środków transportu wykonywała Graniczna Placówka Kontrolna Kukuryki (GPK Kukuryki).

</doc>
<doc id="928338" url="https://pl.wikipedia.org/wiki?curid=928338" title="Zawór kulowy">
Zawór kulowy

Zawór kulowy – zawór obrotowy, którego element roboczy stanowi sfera lub wycinek sfery.
Budowa i zasada działania zaworu kulowego.
Budowę zaworu kulowego opisuje rysunek po prawej stronie.
Jego zasada działania jest bardzo prosta – podczas otwarcia sfera przez wycięty w jej powierzchni otwór przepuszcza medium, natomiast po jej obróceniu o 90 stopni zakrywa gniazdo zaworu i blokuje przepływ.
Zastosowania.
Zawory takie ze względu na wysoką szczelność i łatwą obsługę (do zamknięcia wymagają tylko 1/4 obrotu) są bardzo szeroko stosowane, od budownictwa, poprzez przemysł, do wydobycia ropy naftowej włącznie.
Pełnią typową funkcję otwórz/zamknij, ze względu na stromą charakterystykę uniemożliwiającą regulację.

</doc>
<doc id="928343" url="https://pl.wikipedia.org/wiki?curid=928343" title="Georg Friedrich Daumer">
Georg Friedrich Daumer

Georg Friedrich Daumer (ur. 5 marca 1800 w Norymberdze, zm. 14 grudnia 1875 w Würzburgu) – niemiecki poeta i filozof. Pobierał nauki w gimnazjum kierowanym przez Hegla. W 1817 rozpoczął studia teologiczne na Uniwersytecie w Erlkangen, później zmienił ten kierunek na filozofię. 
Ewolucja poglądów.
Początkowo Daumer był ortodoksyjnym protestantem, lecz stopniowo ujawniał coraz większą wrogość do chrześcijaństwa, które atakował w wielu swych pismach, i które chciał zastąpić nową religią „miłości i pokoju”, której zasady wyłożył w dziele "Religion des neuen Weltalters".
Wcześniej opublikował wiele prac o wyraźnie antyteologicznym nastawieniu. Najważniejsze z nich to: "Philosophie, Religion, und Altertum", "Züge zu einer neuen Philosophie der Religion und Religionsgeschichte", "Der Feuer- und Molochdienst der Hebräer", "Die Geheimnisse des christlichen Altertums". Krótko po 1850 Daumer opuścił Norymbergę i osiedlił się we Frankfurcie nad Menem, gdzie doznał wielkiej duchowej przemiany. W 1858 w Moguncji publicznie przeszedł na katolicyzm i stał się jego gorliwym obrońcą. Wśród jego licznych prac napisanych po nawróceniu, najważniejsze to: "Meine Konversion", "Aus der Mansarde", "Das Christentum und sein Urheber", "Das Wunder, seine Bedeutung, Wahrheit und Notwendigkeit". Ta ostatnia publikacja jest wymierzona w poglądy Davida Straussa.
Ważną częścią dorobku Daumera jest poezja.

</doc>
<doc id="928346" url="https://pl.wikipedia.org/wiki?curid=928346" title="Canton (Missouri)">
Canton (Missouri)

Canton – miasto w hrabstwie Lewis w stanie Missouri w Stanach Zjednoczonych.
Zajmuje powierzchnię około 5,9 km², z czego ponad 10% stanowi woda.
W miasteczku znajduje się szkoła średnia Culver-Stockton College założona w 1853, w której uczy się ponad 800 osób.
Demografia.
2557 mieszkańców, 884 gospodarstw domowych i 536 rodzin (dane z 2000 roku). Na 100 kobiet powyżej 18. roku życia przypada 83,5 mężczyzn. Średnia wieku to 26 lat. Średni dochód gospodarstwa domowego w mieście 26 983 $, a na całą rodzinę 34 444 $.
Średni dochód na mężczyznę to 26 573 $, a na kobietę 19 519 $.
Skład etniczny
Grupy wiekowe

</doc>
<doc id="928349" url="https://pl.wikipedia.org/wiki?curid=928349" title="Przejście graniczne Werchrata-Rawa Ruska">
Przejście graniczne Werchrata-Rawa Ruska

Przejście graniczne Werchrata-Rawa Ruska (1978–82 "przejście graniczne Boguszów-Rawa Ruska") – polsko-ukraińskie kolejowe przejście graniczne położone w województwie podkarpackim, w powiecie lubaczowskim, w gminie Horyniec-Zdrój, w miejscowości Werchrata.
Przejście graniczne Werchrata-Rawa Ruska powstało 24 sierpnia 2005 r. dzięki umowie między Rządem Rzeczypospolitej Polskiej a Rządem Ukrainy. Czynne jest przez całą dobę. Dopuszczony jest ruch środków transportowych i towarów niezależnie od przynależności państwowej. Przejście graniczne obsługuje Placówka Straży Granicznej w Horyńcu-Zdroju.
W okresie istnienia Związku Radzieckiego funkcjonowało w tym miejscu polsko-radzieckie kolejowe przejście graniczne Werchrata. Od 18 stycznia 1978 r. przyjęła nową nazwę Boguszów. Dopuszczony był ruch towarowy.
Przejście zostało wybudowane w latach 1954-1956 jako jeden z suchych portów służących wymianie towarów pomiędzy Polską i ZSRR. W 1982 r. przejście zostało zamknięte. Po remoncie ponownie oddano je do użytku w 1994 r. z myślą o eksporcie polskiego węgla na Ukrainę.

</doc>
<doc id="928360" url="https://pl.wikipedia.org/wiki?curid=928360" title="Fritz Walther Meissner">
Fritz Walther Meissner

Fritz Walther Meissner, niem. Meißner (ur. 16 grudnia 1882 w Berlinie, zm. 16 listopada 1974 w Monachium) – fizyk niemiecki. W 1933 odkrył w nadprzewodnikach tzw. efekt Meissnera.

</doc>
<doc id="928375" url="https://pl.wikipedia.org/wiki?curid=928375" title="Przejście graniczne Przemyśl-Mościska">
Przejście graniczne Przemyśl-Mościska

Przejście graniczne Przemyśl-Mościska – polsko-ukraińskie kolejowe przejście graniczne położone w województwie podkarpackim, w powiecie przemyskim, w gminie Przemyśl, w miejscowości Przemyśl.
Przejście graniczne Przemyśl - Mościska powstało dzięki umowie między Rządem Rzeczypospolitej Polskiej a Rządem Ukrainy. Czynne jest przez całą dobę. Dopuszczony jest ruch osób oraz środków transportowych i towarów niezależnie od przynależności państwowej oraz mały ruch graniczny. Przejście graniczne obsługuje Placówka Straży Granicznej w Medyce.
W okresie istnienia Związku Radzieckiego funkcjonowało w tym miejscu polsko-radzieckie kolejowe przejście graniczne Medyka. Dopuszczony był ruch towarowy, następnie rozszerzono o ruch osobowy.
Przez przejście przebiega ważna magistrala kolejowa Kraków – Rzeszów – Lwów. Kursują tędy międzynarodowy pociąg Lwów Express, wykorzystujący system automatycznej zmiany rozstawu kół SUW 2000 oraz Przemyśl – Lwów – Kijów po torze szerokim.

</doc>
<doc id="928376" url="https://pl.wikipedia.org/wiki?curid=928376" title="Just Like Heaven">
Just Like Heaven



</doc>
<doc id="928380" url="https://pl.wikipedia.org/wiki?curid=928380" title="MyAvon">
MyAvon

myAvon – obecnie nieistniejący polski wirtualny operator telefonii komórkowej w Polsce.
Informacje ogólne.
myAvon jako operator wirtualny (MVNO), korzystał z infrastruktury PTK Centertel Sp. z o.o. operatora sieci Orange. 
Historia.
Oferta myAvon została zaprezentowana 22 maja 2007, na specjalnej konferencji prasowej. myAvon oficjalnie rozpoczął działalność 10 czerwca 2007. 21 czerwca 2010 roku sieć zakończyła działalność.
Oferta.
myAvon oferował usługi bez abonamentu (prepaid). Sieć sprzedaży była oparta na konsultantkach, u których można kupić starter, telefon, oraz doładować konto. Jedynym telefonem, jaki można było otrzymać w sieci myAvon był Alcatel OT-C630.

</doc>
<doc id="928383" url="https://pl.wikipedia.org/wiki?curid=928383" title="(385185) 1993 RO">
(385185) 1993 RO

(385185) 1993 RO – planetoida z grupy obiektów transneptunowych.
Odkrycie.
Planetoida została odkryta 14 września 1993 roku przez amerykańskich astronomów Davida Jewitta i Jane Luu w obserwatorium na Mauna Kea.
Nazwa planetoidy jest prowizoryczna.
Orbita.
Orbita "(385185) 1993 RO" nachylona jest do płaszczyzny ekliptyki pod kątem 3,7°. Na jeden obieg wokół Słońca ciało to potrzebuje ponad 244 lata, krążąc w średniej odległości 39,1 j.a. od Słońca. Jest to plutonek, pozostaje on w rezonansie orbitalnym 3:2 z Neptunem.
Właściwości fizyczne.
"(385185) 1993 RO" ma średnicę ok. 92 km. Jego albedo wynosi ok. 0,09, a jasność absolutna to 8,4. Temperatura na powierzchni tego ciała oceniana jest na 45 K.

</doc>
<doc id="928384" url="https://pl.wikipedia.org/wiki?curid=928384" title="Antybolszewicki Blok Narodów">
Antybolszewicki Blok Narodów

Antybolszewicki Blok Narodów (ang. Anti-Bolshevik Bloc of Nations, ABN) – koordynacyjna platforma współpracy emigracyjnych ugrupowań politycznych reprezentujących narody ZSRR i tzw. bloku wschodniego
Początki ABN sięgają końca 1943 r., kiedy w dniach 21-22 listopada w rejonie Równego na okupowanych przez III Rzeszę ziemiach polskich odbyła się z inicjatywy Organizacji Ukraińskich Nacjonalistów konspiracyjna konferencja przedstawicieli 13 narodów nierosyjskich z europejskiego i azjatyckiego obszaru ZSRR. Uzgodniono wówczas koncepcję powołania antykomunistycznej platformy współpracy różnych narodów zamieszkujących Związek Radziecki. Jej celem miało być doprowadzenie do obalenia władzy komunistycznej w ZSRR i jego podziału na państwa narodowe.
Po zakończeniu II wojny światowej na kolejnej konferencji w Monachium, które stało się główną siedzibą, 16 kwietnia 1946 r. ABN uzyskał sformalizowaną strukturę. W następnych latach przyłączyły się do niego antykomunistyczne ugrupowania reprezentujące narody tzw. bloku wschodniego. Najbardziej aktywnym członkiem ABN była Organizacja Ukraińskich Nacjonalistów, której przewodniczący, Jarosław Stećko, stał jednocześnie na jego czele. Po jego śmierci w 1986 r. kierownictwo ABN objęła jego żona Sława Stećko. W skład kierownictwa organizacji wchodzili ponadto Uzbek Weli Kajum-chan, Słowak Ferdinand Ďurčanský, Białorusin Radosław Ostrowski, Węgier Ferenc Farkas de Kisbarnak, Łotysz V. Bērziņš. Funkcję sekretarza generalnego przez długie lata pełnili Gruzin N. Nakaszidze i Czech C. Pokorný.
Centrala ABN organizowała demonstracje i protesty antyradzieckie, a także międzynarodowe konferencje, na których ukazywano prawdziwe oblicze ZSRR i światowego komunizmu. Wydawała również rozliczne publikacje i materiały propagandowe w różnych językach. Jednym z jej głównych pism był miesięcznik "ABN Correspondence", który wychodził od 1950 r. w języku angielskim, niemieckim i francuskim, później tylko angielskim. Ponadto koordynowała działalność wchodzących w jej skład organizacji (nie tylko narodowych, ale też lokalnych). Prowadzono współpracę ze Światową Ligą Antykomunistyczną i Europejską Radą Wolności. Utrzymywano silne kontakty z CIA. W kilku państwach, jak USA, Kanada, czy Wielka Brytania istniały miejscowe organizacje ABN (np. American Friends of the ABN), zaś w innych, jak Belgia, Włochy, Australia, czy Argentyna ABN był reprezentowany przez swoje oddziały i grupy. Antybolszewicki Blok Narodów został rozwiązany w 1996 r., po zrealizowaniu swoich celów.
Organizacje wchodzące w różnych latach w skład Antybolszewickiego Bloku Narodów:

</doc>
<doc id="928390" url="https://pl.wikipedia.org/wiki?curid=928390" title="1993 RP">
1993 RP

1993 RP – planetoida z grupy obiektów transneptunowych.
Odkrycie.
Planetoida została odkryta 15 września 1993 roku przez amerykańskich astronomów Davida Jewitta i Jane Luu w obserwatorium na Mauna Kea.
Planetoida nie posiada jeszcze nazwy ani numeru, a jedynie oznaczenie prowizoryczne.
Orbita.
Wykonano zaledwie 6 pomiarów pozycji w czasie ok. 2 dni obserwacji, dlatego orbita 1993 RP wyznaczona jest z niezbyt wielką dokładnością.
Nachylona jest ona do płaszczyzny ekliptyki pod kątem około 2,6°. Na jeden obieg wokół Słońca ciało to potrzebuje ok. 247 lat, krążąc w średniej odległości ok. 39,3 j.a. od Słońca. Przypuszczalnie jest to plutonek; pozostaje on w rezonansie orbitalnym 3:2 z Neptunem.
Właściwości fizyczne.
Przypuszcza się, że 1993 RO ma średnicę ok. 70 km, a jego albedo wynosi ok. 0,1. Jego jasność absolutna to ok. 9,0m.

</doc>
<doc id="928391" url="https://pl.wikipedia.org/wiki?curid=928391" title="Zamieranie wierzchołków pędów sosny">
Zamieranie wierzchołków pędów sosny

Zamieranie wierzchołków pędów sosny – grzybowa choroba sosen, powodująca uszkodzenia pędów powodując ich brunatnienie i zamieranie, wywołana przez "Sphaeropsis sapinea" ("Diploidia pinea"). Występuje często obok zamierania pędów sosny i jest z tą chorobą mylona z uwagi na podobieństwo objawów.
Drzewa atakowane.
Do silnie podatnych na chorobę zaliczyć można sosnę czarną, sosnę pospolita i kilka innych. Patogen atakuje najczęściej 10-40 letnie drzewa. W Europie została stwierdzona w drzewostanach sosnowych Danii, Holandii, Niemiec i Rumunii. W ostatnich latach zdradza tendencje do epifitozyjnego występowania, podobnie jak to jest obecnie z zamieraniem pędów sosny powodowanym przez grzyb "Gremmeniella abietina".
Skutki i objawy choroby.
Pędy zaatakowanych drzew brunatnieją i pozostają wyraźnie krótsze od zdrowych pędów, podobnie jak ich igły. Zamieraniu pędów towarzyszy silne wydzielanie z nich żywicy. Dolna część porażonych pędów może pozostać zielona i od martwej części oddzielona warstwą miękiszu przyrannego. W martwej korze pędów i u podstawy brunatnych igieł pojawiają się pyknidia patogenu. Grzyb zakaża młode, jeszcze nie zdrewniałe części pędów (dotyczy to siewek, pączków i wierzchołków pędów), jak również nieuszkodzone tkanki. Do zarażenia wykorzystuje zranienia kory powodowane przez owady, zabiegi gospodarcze, gradobicie i wiele innych.

</doc>
<doc id="928392" url="https://pl.wikipedia.org/wiki?curid=928392" title="Jean-Pierre Blanchard">
Jean-Pierre Blanchard

Jean-Pierre François Blanchard (ur. 4 lipca 1753 w Les Andelys, zm. 7 marca 1809 w Paryżu) – francuski wynalazca, pionier lotnictwa i baloniarstwa.
Życiorys.
Przyszły aeronauta przyszedł na świat w ubogiej rodzinie pochodzącej z Normandii. Od młodzieńczych lat fascynował się ideą latania. Usiłował stworzyć maszynę latającą na bazie konstrukcji roweru, doczepiając do niego skrzydła, ale ostatecznie zrezygnował z eksperymentów ze skrzydłami, skupiając się na konstrukcji balonu. 5 maja 1782 wzniósł się balonem własnej konstrukcji na wysokość 7 m. Blanchard swój pierwszy, zakończony sukcesem, lot odbył 2 marca 1784 startując z Pól Marsowych w Paryżu balonem wypełnionym wodorem.
7 stycznia 1785 wraz z amerykańskim naukowcem Johnem Jeffriesem odbył pierwszy udany lot balonem nad kanałem La Manche. Wynalazł spadochron w 1784 roku.
W niedzielę 10 maja 1789, krótko po godz. 13, wystartował z ogrodu Foksal w Warszawie, w obecności króla Stanisława Augusta Poniatowskiego. Swój lot tego dnia Blanchard zakończył po ok. 45 min (niektóre źródła podają, że lot trwał 49 min.) i pokonaniu ponad 7 km, lądując na Białołęce. Balon wzniósł się na wysokość 2 km (według innych źródeł osiągnął nawet 3,5 km). Był to pierwszy lot balonem w Polsce, a jednocześnie 34. udany lot Blancharda. Podczas przygotowań do lotu mieszkał on w Warszawie na Nowym Mieście pod nr 280 (kamienica Dulfusa).
27 maja 1789, późnym popołudniem, Blanchard wystartował z placu przy nieistniejącej już dziś Bramie Fryderycjańskiej, w pobliżu Ostrowa Tumskiego (Wrocław). Lądowanie nastąpiło we wsi Marcinowo niedaleko Trzebnicy. Podczas lotu balon osiągnął wysokość ok. 1100 m.

</doc>
<doc id="928394" url="https://pl.wikipedia.org/wiki?curid=928394" title="Przejście graniczne Hrubieszów-Włodzimierz Wołyński">
Przejście graniczne Hrubieszów-Włodzimierz Wołyński

Przejście graniczne Hrubieszów-Włodzimierz Wołyński – polsko-ukraińskie kolejowe przejście graniczne położone w województwie lubelskim, w powiecie hrubieszowskim, w gminie Hrubieszów, w miejscowości Hrubieszów.
Opis.
Przejście graniczne Hrubieszów-Włodzimierz Wołyński czynne jest przez całą dobę. Dopuszczony jest ruch osób oraz środków transportowych i towarów niezależnie od przynależności państwowej oraz mały ruch graniczny. Zakres prowadzonej kontroli: graniczna, celna, weterynaryjna (tylko pasze roślinne i mineralne), fitosanitarna, sanitarna, kontrola jakości handlowej artykułów rolno–spożywczych. Obecnie jest to przejście o charakterze wyłącznie towarowym.
Do odprawy granicznej pociągów towarowych przeznaczonych jest 12 torów. Specyfiką przejścia jest jeden system transportowy, tj. po torze o szerokości 1520 mm (linia szerokotorowa) przebiega linią kolejową nr 65 (Linia Hutnicza Szerokotorowa) (dawniej Linia Hutniczo–Siarkowa) wybudowana w 1979 roku w osi przeprawy mostowej na rzece Bug z 1944 roku.
Najczęściej odprawiane towary, to:
Podmioty odpowiedzialne.
Podmioty odpowiedzialne za dokonywanie kontroli osób, towarów i pociągów przekraczających granicę:
Administracja przejścia:
Stanowiska odpraw, miejsca postojowe.
Specyfiką linii kolejowej, w ciągu której usytuowane jest kolejowe przejście graniczne w Hrubieszowie, jest wyłącznie szerokotorowy system transportowy (1 520 mm). Rejon odpraw w Hrubieszowie liczy 14 torów.
Obiekty kubaturowe.
Administrator przejścia granicznego nie posiada własnych obiektów, a niżej wymienione liczby pomieszczeń w biurowcu stacji dla potrzeb służb pracujących w przejściu granicznym dzierżawi od PKP LHS Sp. z o.o. w Zamościu.
Media.
Energię elektryczną, ogrzewanie, zaopatrzenie w wodę (zimną i ciepłą), odprowadzanie ścieków oraz łączność telefoniczną zapewnia odpłatnie PKP LHS Sp. z o.o. w ramach umowy najmu pomieszczeń, zawartej z administratorem przejścia granicznego.
Przejście graniczne polsko-radzieckie.
W okresie istnienia Związku Radzieckiego od 1978 roku funkcjonowało w tym miejscu polsko-radzieckie kolejowe przejście graniczne Hrubieszów. Dopuszczony był ruch towarowy). Następnie rozszerzono o ruch osobowy. Kontrolę graniczną i celną osób, towarów i środków transportu wykonywała Graniczna Placówka Kontrolna Hrubieszów.

</doc>
<doc id="928395" url="https://pl.wikipedia.org/wiki?curid=928395" title="Szkoła Notre Dame">
Szkoła Notre Dame



</doc>
<doc id="928399" url="https://pl.wikipedia.org/wiki?curid=928399" title="Podróże kapitana Klipera">
Podróże kapitana Klipera

Podróże kapitana Klipera – serial animowany produkcji polskiej, wyprodukowany w latach 1986-1990, będący parodią filmów o piratach. Składa się z 13 odcinków. Kilkakrotnie emitowany w polskiej telewizji, m.in. w Wieczorynce w TVP1 oraz w TV Puls od 31 sierpnia 2010 roku. Opowiada o przygodach Kapitana Klipera i małpki Gogo. Są oni żeglarzami, przewożącymi towary drogą morską. Pływają statkiem o nazwie Hermes. Na ich drodze staje zawsze pirat Szalony Roger i jego ptak Kiwit.
Często odbiorcą towarów jest niejaki cesarz Wysp Upalnych, którego nigdy jednak nie widać na ekranie.
Postacie.
Kapitan Kliper – Kapitan „Hermesa”, posiadacz rudej brody, ubrany w strój żeglarski, na prawej ręce ma tatuaż w kształcie kotwicy. Jest megalomanem i ma zawyżone mniemanie o sobie, co przejawia się szczególnie we wpisach do dziennika pokładowego. Nie jest egoistą i bardzo lubi Gogo, pomimo jej wad. Lubi grać na wiolonczeli, jednak straszliwie fałszuje. Boi się Szalonego Rogera, ale na szczęście udaje mu się go przechytrzyć.
Gogo – Śmieszna, beztroska małpka, stanowiąca załogę na „Hermesie”. Lubi psocić i bawić się, przez swój brak odpowiedzialności niejednokrotnie sprowadza kłopoty. Jest strasznym żarłokiem. Nie może znieść rzępolenia Klipera. Jest jednak bardzo odważna i pomysłowa, dzięki czemu udaje jej się często pokonać Rogera.
Szalony Roger – okrutny pirat, napadający na Klipera. Pływa czerwoną, rozlatującą się krypą. Do ataków używa armat z kulami na łańcuchu. Nie miał chyba zbyt wielu potyczek, ponieważ nie brakuje mu żadnej części ciała. Na głowie ma zawiązaną czerwoną chustę, na ramionach granatowy kubrak, na nogach różowe spodnie i granatowe buty na obcasie. Uważa się za genialnego i niepokonanego. Tak jak Kliper nie jest wcale egoistą i bardzo lubi Kiwita, pomimo jego stresu i wad. Jednak nie jest zbyt mądry i jego napady zawsze się krzyżują i nigdy się nie udają, ale na szczęście Klipera. Jest wyjątkowo wesołym piratem. Ulubione, charakterystyczne powiedzonko Rogera: „Rączki do góry!”, „Niech mnie rekin powącha!” oraz „Nie daruję ci Kliper!”, a w ostatnim odcinku przez pomyłkę powiedział „Buty do góry!”. Pojawił się gościnnie w 8. odcinku "Kuby i Śruby".
Kiwit – zielona papuga, podwładna Szalonego Rogera. Zazwyczaj siedzi na bocianim gnieździe. Bardzo lojalna wobec Rogera, nie wyobraża sobie życia bez niego. O ile Roger ma mały, poręczny pistolecik, o tyle dwa razy mniejszy Kiwit ma ogromną, dwulufową strzelbę Pojawił się gościnnie w 8. odcinku "Kuby i Śruby".
Spis odcinków.
Kiedy w 1986 roku powstawał odcinek "Muszla Maharadży", nie było pewne, czy powstaną następne. Z tego powodu różni się on od reszty serialu wieloma detalami: napisami pojawiającymi się na początku przy akompaniamencie innej muzyki, aktorami użyczającymi głosu czy też projektami postaci (np. buty Rogera mają inny kolor).
Kiedy w 1987 roku zdecydowano się na kontynuację serii, skompletowano nową obsadę dubbingu, zmieniono oprawę czołówki. Zmodyfikowano również "Muszlę maharadży", dodając napisy końcowe i nagrywając nową ścieżkę dźwiękową, z nowymi aktorami. Dlatego istnieją dwie wersje tego odcinka. TVP posiada starszą, zaś kanał MiniMini, który – nową, „dostosowaną” do pozostałych.
2 odcinki "Na lodzie" i "Wyspa" tego serialu wydano w wersji zremasterowanej na DVD w Klasyce Polskiej Bajki w dwóch płytach pt. „Porwanie Baltazara Gąbki i inne bajki" i „Miś Kudłatek i inne bajki”.
Twórcy.
Scenariusz i dialogi: Józef Ćwiertnia, Andrzej Orzechowski, Bronisław Zeman
Opracowanie plastyczne: Józef Ćwiertnia, Bronisław Zeman
Muzyka: Bogumił Pasternak
Dźwięk: Otokar Balcy
Montaż: Alojzy Mol, Irena Hussar
Kierownik Grupy produkcyjnej: Romana Miś, Janusz Olinkiewicz
Głosy:
Produkcja: Studio Filmów Rysunkowych (Bielsko-Biała)

</doc>
<doc id="928401" url="https://pl.wikipedia.org/wiki?curid=928401" title="Szkoła Saint-Martial">
Szkoła Saint-Martial

Szkoła Saint-Martial – określenie używane dla stylu w średniowiecznej muzyce, który wykształcił się pod koniec XI wieku pod wpływem oddziaływania muzycznego centrum w prowansalskim opactwie Saint-Martial w Limoges.
Szkoła Saint-Martial wyrastała z tradycji okresu karolińskich, lecz wprowadziła szereg innowacji - m.in. ulepszono system notacji nut - wprowadzono diastematykę, co umożliwiło precyzyjniejsze odczytywanie zapisu (poprzednio stosowany był głównie zapis bezliniowy). Obserwuje się początki rozwoju wielogłosowości i form wczesnego organum. 
Szkoła Saint-Martial działała od końca XI wieku do połowy XIII wieku. W okresie swojego rozkwitu swoim oddziaływaniem obejmowała prawie całą Francję a częściowo również Hiszpanię i Anglię. Jej znaczenie spadło wraz z pojawieniem się paryskiej szkoły Notre-Dame - muzyczne centrum kraju przeniosło się wówczas do Paryża.

</doc>
<doc id="928403" url="https://pl.wikipedia.org/wiki?curid=928403" title="Malinke">
Malinke

Malinke – grupa ludów w Afryce Zachodniej, licząca ok. 25 mln osób, będąca częścią większej rodziny plemion Mande. Zamieszkują głównie na terytorium Gwinei, Mali, Senegalu, Gambii, Sierra Leone, Gwinei Bissau, Wybrzeża Kości Słoniowej, Burkina Faso i Liberii. Mówią językiem malinke, zwykle wyznają islam. Dzielą się na wiele plemion i grup etnicznych, m.in. Bambara, Maninka, Mandinka, Diula, Khasonke, Kuranko, Mahou, Marka, Jalunka.
Współcześnie Malinke to rolnicy, uprawiający głównie proso i sorgo, oraz hodowcy małych stad bydła, przeznaczonych głównie na handel.

</doc>
<doc id="928408" url="https://pl.wikipedia.org/wiki?curid=928408" title="Miś Fantazy">
Miś Fantazy

Miś Fantazy – serial animowany dla dzieci powstający w poznańskim TV Studio Filmów Animowanych na zamówienie TVP1. Serial realizowany jest w technice animacji 2D i składa się z 13 odcinków po 13 minut. 
Opis.
"Miś Fantazy" powstał na podstawie powieści Ewy Karwan-Jastrzębskiej "Miś Fantazy w Krainie Wiecznego Słońca" (Wydawnictwo Muza, 1994) oraz "Miś Fantazy poznaje tajemnicę Kryształu" (Bertelsmann Media Świat Książki, 1997). Autorką czarno-białych rysunków do pierwszego tomu jest Jolanta Marcolla, drugi tom zilustrowała Joanna Sedlaczek i ta właśnie wizja postaci oraz świata przedstawionego powieści stała się podstawą do realizacji warstwy plastycznej filmu.
Historia "Misia Fantazego" zaczyna się na początku lat dziewięćdziesiątych, kiedy w familijnej audycji "Radio Miś" emitowanej na falach warszawskiego Radia Eska Ewa Karwan-Jastrzębska czytała pisane przez siebie bajki. Postać niebieskiego misia i jego przyjaciół z "Krainy Wiecznego Słońca" zyskała wówczas popularność wśród dzieci i dorosłych, a wydanie wymienionych tomów było naturalną konsekwencją tego zainteresowania. W 2001 roku, na pytanie w ankiecie CBOS o książkę, którą koniecznie trzeba przeczytać swoim dzieciom, 6% respondentów wskazało "Misia Fantazego". Kilkadziesiąt zawartych tam nowel i opowiadań, to jedynie część obszernego materiału literackiego, który autorka zebrała w trakcie 350 audycji.
Po radiowym i książkowym wcieleniu niebieskiego misia w 2005 przyszedł czas na realizację filmową. Autorka literackiego pierwowzoru oraz Marek Karwan-Jastrzębski dokonali wyboru i napisali scenariusze do czołówki i wszystkich 13 epizodów serii "Miś Fantazy". Joanna Sedlaczek jest autorką scenografii filmu. 
Dla poznańskiego studia, nad pierwszą serią "Misia Fantazego" pracuje ekipa 60 specjalistów z różnych dziedzin animacji. TV SFA przeprowadza wśród dzieci badania focusowe, żeby dokładnie określić preferencje młodej widowni. Jest to największa od lat tego typu produkcja Telewizji Publicznej, która deklaruje nową politykę prorodzinną firmy i chęć kontynuowania znakomitych tradycji polskiego filmu rysunkowego dla dzieci.
Pilotażowy odcinek "Niebieski Miś", pokazany 9 kwietnia 2007 na antenie Jedynki, według danych TNS OBOP zebrał blisko 3 milionową publiczność a prezentacja projektu oraz już gotowych epizodów na Targach MIPCOM 2006 i 2007 w Cannes spotkała się z zainteresowaniem 70 światowych stacji telewizyjnych. Premiera serialu odbyła się w Poniedziałek Wielkanocny 24 marca 2008 w paśmie wieczorynkowym.
Bohaterowie.
Miś Fantazy – intuicja, ufność i otwartość to najważniejsze cechy głównego bohatera. Wokół niego skupiają się wszystkie postaci "Słonecznej Krainy", bo Miś Fantazy jest błękitnym dzieckiem szczęścia. Zawsze gotowy do wyruszenia w drogę, zawsze chętny do niesienia pomocy, zawsze ciekawy nowych miejsc i doświadczeń. Fantazy otwarty jest na ciągłą zmianę. Jego pragnienie nowych przygód idzie w parze z całkowitą naiwnością, która niejednokrotnie sprawia, że Miś Fantazy balansuje na granicy strasznych niebezpieczeństw, sam nawet o tym nie wiedząc. I właśnie to ratuje go przed klęską. W granicach błękitu, który jest naturalnym umaszczeniem Misia potrafi zmieniać odcienie jak kameleon. Od świetlistych niebieskości, kiedy leci pomiędzy chmurami, do zgaszonych szafirów, gdy czuje się smutny i samotny. Lecz ta poetycka cecha nie przysłania jego animalnej natury, która sprawia, że Fantazy niezwykle sprawnie wspina się po drzewach, a kwiat wzięty w kosmatą łapkę może zostać niechcący zgnieciony.
Prospero – mądrość, wyrozumiałość i dobroć to cechy, które czynią Prospera niezastąpionym uczestnikiem wydarzeń. Jest strażnikiem "Księgi", którą jak najcenniejszy skarb przechowuje w swojej pracowni wewnątrz "Skały Wspomnień". W księdze zapisane są przeszłe wydarzenia, a możliwość wejrzenia w nie daje czarodziejowi moc przeniknięcia losów wyspy. Potrafi przywoływać zapomniane historie, rozplątuje zawikłane genealogie, jest dla bohaterów mentorem i interpretatorem wydarzeń. Posiada zdolność wyczarowywania magicznych rekwizytów i wędrowania z przyjaciółmi pomiędzy jednym a drugim światem. Siwa czupryna i broda dodają mu dostojeństwa. Gdy nadchodzi, słychać stukot jego drewnianych sandałów, które zauważyć można jedynie, kiedy unosi płaszcz ostrożnie stąpając przez strumień. Czasem tylko spod szerokiego rękawa wygląda "Pierścień" z "Kryształkiem Wiecznego Światła" i nie trzeba dodawać, że jest to jego najważniejszy magiczny atrybut.
Żaba Kapa Kapa – rozsądna, ironiczna i dumna. Jest znakomitym partnerem do prowadzenia sporów z Prosperem. Drażliwa i spontaniczna potrafi zaskoczyć swoim postępowaniem, ale zawsze czuła i wrażliwa, nigdy nie pozostawi przyjaciół w potrzebie. Żaba Kapa Kapa, mieszkanka "Szumiących Szuwarów", zna mroczne tajemnice wyspy, a swoją głęboką i praktyczną mądrość czerpie ze znajomości praw rządzących naturą. Jej przypominająca kielich kwiatu suknia kołysze się dostojnie, kiedy usiłuje nadążyć za przyjaciółmi. Kapa Kapa to niewątpliwie najelegantsza ze wszystkich żab.
Zagadka – dziewczynka z kostką - jest najbardziej zagadkową mieszkanką "Słonecznej Krainy", a jej proroctwa są dla bohaterów zapowiedzią nadchodzących wydarzeń. Dar przepowiadania przyszłości otrzymała ona od Wyroczni z "Tajemniczego Lasu". Rzut "Magiczną Kostką", która jednoczy w sobie moc Ognistej Salamandry, Świetlistego Ptaka i Prastarego Żółwia objawia jej tajemnice przyszłych wydarzeń w postaci zmieniających się za każdym razem piktogramów. Poetyckie wersy wypowiadane przez Zagadkę są komentarzem do nich, a jednocześnie kluczem do rozwiązania wielu problemów.
Żuczek Wesołek – dowcipny, przekorny i gadatliwy potrafi bezczelnie podważać koncepty Prospera. Tchórzliwy i płochliwy często ukrywa się w kapturze czarodzieja, aby stamtąd bezpiecznie śledzić rozwój wypadków. Najdrobniejsza i najruchliwsza postać w "Słonecznej Krainie". Kolorowa kamizelka, pękaty brzuszek, zakrzywione na czubkach trzewiki i poruszające się ciągle czułki, które budzą skojarzenie z błazeńską czapką, skazują go na śmieszność. Wystarczy dodać do tego bogatą gestykulację, trzepotliwe ruchy skrzydełek i już wiadomo, że Żuczek Wesołek pełni w tym świecie rolę trefnisia i prześmiewcy. 
Julka – rozsądna i ostrożna, ale potrafiąca też zachwycić się nieustanną przemianą onirycznej rzeczywistości "Słonecznej Krainy". Złocisty warkocz, który zaplata w chwilach zamyślenia pod "Drzewem Spotkań" i cedrowy flet, na którym potrafi wyczarowywać najcudowniejsze dźwięki to jej znak rozpoznawczy. Nie posiada kompetencji magicznych. Jedyną jej magią jest miłość i współczucie, którymi obdarza bohaterów i świat, w którym się znalazła.

</doc>
<doc id="928411" url="https://pl.wikipedia.org/wiki?curid=928411" title="(15788) 1993 SB">
(15788) 1993 SB

(15788) 1993 SB – planetoida z grupy obiektów transneptunowych.
Odkrycie.
Planetoida została odkryta 16 września 1993 roku przez amerykańskich astronomów Iwana Williamsa, Alana Fitzsimmonsa i Donalda O’Ceallaigha z obserwatorium na La Palma.
Nazwa planetoidy jest prowizoryczna.
Orbita.
Orbita (15788) 1993 SB nachylona jest do płaszczyzny ekliptyki pod kątem 1,9°. Na jeden obieg wokół Słońca ciało to potrzebuje 244,93 roku, krążąc w średniej odległości 39,15 j.a. od Słońca. Jest to plutonek, pozostaje on w rezonansie orbitalnym 3:2 z Neptunem.
Właściwości fizyczne.
(15788) 1993 SB ma średnicę ok. 130 km. Jego albedo wynosi ok. 0,09, a jasność absolutna to 7,7m. Temperatura na powierzchni tego ciała oceniana jest na 44 K.

</doc>
<doc id="928418" url="https://pl.wikipedia.org/wiki?curid=928418" title="Bernard Zeidler">
Bernard Zeidler

Bernard Zeidler (ur. w 1799 w Warszawie, zm. w 1855 we Florencji) – historyk.
Zeidler pochodził ze znanej i bardzo zamożnej warszawskiej rodziny kupieckiej religii ewangelickiej. Imion rodziców nie znamy, wiadomo tylko, że stryjem Bernarda był Karol Zeidler, uszlachcony w 1836 z herbem Zborowski, właściciel dawnego pałacu Morsztynów przy ulicy Miodowej 10 w Warszawie.
Bernard uczęszczał do Liceum Warszawskiego, po jego ukończeniu studiował prawo w Göttingen, gdzie też uzyskał magisterium. Do Polski nie wrócił, lecz osiadł we Florencji, gdzie prawdopodobnie zajmował się handlem. Jednocześnie badał historię i kulturę Polski i opublikował na ten temat wiele prac we Włoszech, za co warszawskie Towarzystwo Przyjaciół Nauk nadało mu godność członkowską (1831). W latach 1837–1838 gościł u siebie we Florencji Juliusza Słowackiego. W czasie Wiosny Ludów Zeidler współpracował z Legionem Mickiewicza.
O jego stosunkach rodzinnych niemal nic nie wiadomo. Przed rokiem 1837 rozwiódł się z żoną.

</doc>
<doc id="928419" url="https://pl.wikipedia.org/wiki?curid=928419" title="Aleksandr Zinowiew">
Aleksandr Zinowiew



</doc>
<doc id="928421" url="https://pl.wikipedia.org/wiki?curid=928421" title="Cywilizacja (serial animowany)">
Cywilizacja (serial animowany)

Cywilizacja – serial animowany produkcji polskiej przy współpracy czeskiej. Opowiada o historii wynalazków i ich wpływie na postęp cywilizacyjny. Emitowany w latach 80. XX wieku w Wieczorynce. Od 3 grudnia 2016 r. był emitowany na kanale Metro TV w paśmie porannym.

</doc>
<doc id="928428" url="https://pl.wikipedia.org/wiki?curid=928428" title="Klub 100">
Klub 100

Klub 100, klub setników – tradycyjna nazwa listy piłkarzy, którzy podczas swojej kariery zdobyli 100 lub więcej bramek w rozgrywkach o mistrzostwo Polski: ligowych najwyższego szczebla oraz nieligowych (turniejach finałowych mistrzostw Polski).
Opis zestawienia.
Lista została spopularyzowana dzięki ukazującym się co pół roku Skarbom Kibica Przeglądu Sportowego, zawierającym listę zdobywców co najmniej 100 bramek w - rozgrywanej w latach 1927–1939 oraz od 1948, zmieniającymi się często systemami - polskiej ekstraklasie. Poniższa lista uwzględnia wszystkie gole zdobyte przez zawodników w oficjalnych grach o mistrzostwo Polski, również te zdobyte w sezonach 1921–1926 oraz 1946–1947, rozgrywanych systemem quasi-ligowym (tak jak w klasycznej lidze grano każdy z każdym, mecz i rewanż, a o pozycji w mistrzostwach decydowała liczba zdobytych punktów, jednak zamiast zasady spadków i awansów rozgrywano co roku eliminacje okręgowe).
Większość danych liczbowych zaczerpnięto z opracowań Andrzeja Gowarzewskiego, który podczas rozstrzygania autorstwa poszczególnych trafień korzystał z największej liczby danych źródłowych, przez kilkadziesiąt lat analizując relacje prasowe, kroniki klubowe, osobiste dzienniki prowadzone przez zawodników i działaczy, wartościując ich rangę i wiarygodność oraz rozmawiając z uczestnikami spotkań mistrzowskich. Na marginesie umieszczono uwagi dotyczące najbardziej popularnych różnic między poniższą listą a innymi jej wersjami.
Pierwszym piłkarzem, który znalazł się na poniższej liście jest Wacław Kuchar – zdobył on swojego jubileuszowego gola 26 maja 1929 w meczu z Czarnymi Lwów. Obecnie w grupie zdobywców co najmniej 100 bramek w mistrzostwach Polski znajduje się 33 zawodników. Liderem zestawienia od 6 czerwca 1965 pozostaje Ernest Pohl (dwie bramki w meczu z Pogonią Szczecin).
Jedynym obcokrajowcem w zestawieniu jest Portugalczyk Flávio Paixão, który zdobywał bramki w Ekstraklasie jako piłkarz Śląska Wrocław i Lechii Gdańsk. 
Pogrubiono zawodników grających obecnie w ekstraklasie.
Klasyfikacja.
"Stan na 19 marca 2023 r."

</doc>
<doc id="928430" url="https://pl.wikipedia.org/wiki?curid=928430" title="Jerzy Fiutowski">
Jerzy Fiutowski

Jerzy Fiutowski (ur. 3 czerwca 1949) – polski trener piłkarski i działacz sportowy, współpracował też jako ekspert piłkarski z Gazetą Dolnośląską.
Jako trener prowadził piłkarzy II-ligowej Miedzi Legnica (zdobył z tą drużyną Puchar Polski w 1992), Kem-Budu Jelenia Góra, ponownie Miedzi, Zagłębia Lubin i Stomilu Olsztyn. Jako trener odbywał staż także w lidze czeskiej.
Wraz z Adamem Nawałką, Dariuszem Kubickim, Markiem Motyką, Marianem Kurowskim i Dariuszem Wójtowiczem uczestniczył w kursie dla trenerów I klasy i w 2002 obronił pracę pt.: „Stosunki interpersonalne na przykładzie Stomilu Olsztyn” oraz zdał egzamin praktyczny, co dało mu pierwszą wśród dolnośląskich trenerów licencję UEFA Pro Licence.
Od wiosny 2004 pełnił obowiązki początkowo dyrektora sportowego, a później prezesa Zagłębia Lubin. Za jego kadencji, w sezonie 2003/2004, piłkarze awansowali do l ligi, a klub został uwikłany w tzw. „sprawę Polaru” – będącą, jak się później okazało, początkiem największej w historii polskiej piłki nożnej ujawnionej afery korupcyjnej. Na początku kwietnia 2006 został zastąpiony przez innego byłego trenera tego klubu – Mirosława Jabłońskiego.

</doc>
<doc id="928434" url="https://pl.wikipedia.org/wiki?curid=928434" title="W krainie czarnoksiężnika Oza (serial animowany)">
W krainie czarnoksiężnika Oza (serial animowany)

W krainie czarnoksiężnika Oza – serial animowany produkcji polskiej, zrealizowany na podstawie dwóch powieści L. Franka Bauma – "Czarnoksiężnik z Krainy Oz" i "W krainie czarnoksiężnika Oza". Serial był emitowany po raz pierwszy w latach 1983-1989.
Twórcy.
Scenariusz: Janusz Galewicz
Zdjęcia: Grzegorz Świetlikowski
Projekty plastyczne: Edward Lutczyn
Projekty realizacyjne: Bogdan Chudzyński
Muzyka: Włodzimierz Stefanowicz
Dźwięk: Mieczysław Janik
Kierownictwo produkcji: Jolanta Wąsek
Produkcja: Studio Małych Form Filmowych Se-ma-for
Nagranie dialogów: Studio Opracowań Filmów (Warszawa)
Reżyseria nagrania: Zofia Dybowska-Aleksandrowicz
Obsada:

</doc>
<doc id="928436" url="https://pl.wikipedia.org/wiki?curid=928436" title="Kem-Bud Jelenia Góra">
Kem-Bud Jelenia Góra



</doc>
<doc id="928437" url="https://pl.wikipedia.org/wiki?curid=928437" title="Pepé Romero">
Pepé Romero



</doc>
<doc id="928442" url="https://pl.wikipedia.org/wiki?curid=928442" title="Specjalna Strefa Ekonomiczna Starachowice">
Specjalna Strefa Ekonomiczna Starachowice

Specjalna Strefa Ekonomiczna Starachowice – specjalna strefa ekonomiczna położona w centralnej Polsce, w województwie świętokrzyskim. Została utworzona rozporządzeniem Rady Ministrów z dnia 9 września 1997. Obecnie składa się z 15 podstref (zlokalizowanych również w czterech innych województwach). Na obszarze należącym do strefy znajdują się m.in.: Air Liquide Polska, Cersanit II, Grupa Azoty Zakłady Azotowe „Puławy”, Cerrad Sp. z o.o. i MAN Bus.
Na koniec września 2014 aktywnych było 76 zezwoleń, a 52 przedsiębiorców zatrudniało pracowników (łącznie 6332 osób). Zrealizowane do tego momentu inwestycje wyniosły 1852,94 mln zł. Rekordowe zatrudnienie w SSE Starachowice odnotowano w 2008, kiedy w przedsiębiorstwach zlokalizowanych na jej terenach zatrudnionych było 8030 osób. Najwięcej zezwoleń – 31 – wydano w 2000.
Specjalna Strefa Ekonomiczna Starachowice zajmuje łącznie powierzchnię 707,9814 ha.
W 2019 strefa otrzymała Odznakę Honorową Województwa Świętokrzyskiego.
Podstrefy.
Stan na grudzień 2014. Uszeregowano pod względem powierzchni.

</doc>
<doc id="928443" url="https://pl.wikipedia.org/wiki?curid=928443" title="Klub stu">
Klub stu



</doc>
<doc id="928449" url="https://pl.wikipedia.org/wiki?curid=928449" title="Duchoborcy">
Duchoborcy

Duchoborcy, także: "Duchobory" ( czyli: "Bojownicy Ducha") – mistyczno-racjonalistyczna grupa religijna chrześcijańska, pochodząca z rosyjskiego prawosławia. Jej członkowie odrzucali kościół, dogmaty, przysięgę i służbę wojskową. Wysiedleni przez Mikołaja I do Zakaukazji, pod koniec XIX wieku wyemigrowali w części do Kanady.
Historia.
Początki tej grupy religijnej datują się na XVII–XVIII w., kiedy grupa wyznawców prawosławia w Rosji (najprawdopodobniej pod wpływem zachodnioeuropejskiego protestantyzmu) odrzuciła autorytet władzy świeckiej, duchowieństwa prawosławnego, kult ikon i uznała Biblię za jedyne źródło wiary, a Jezusa Chrystusa za jedyny autorytet. Głosili także bezwarunkowy pacyfizm chrześcijański, co stało się główną przyczyną ich prześladowań (tortury, więzienie i wygnanie).
W końcu XIX w. 2/3 duchoborców opuściło Rosję i w 1899 (dzięki finansowej pomocy kwakrów, którzy opłacili podróż) osiedlili się w Kanadzie. Duchoborców wspomógł też pisarz Lew Tołstoj, który przekazał im dochód z powieści "Zmartwychwstanie" oraz zorganizował powszechną zbiórkę pieniędzy.
W Kanadzie duchoborcy zorganizowali życie na wzór rolniczych wspólnot huteryckich.
Jednym ze znanych przywódców duchoborców był Piotr Wierygin (1859–1924), który zginął w tajemniczej eksplozji w pociągu w zachodniej Kanadzie. Wyłoniła się grupa jego zwolenników, zwanych „Swobodniki” („Wolnościowcy”). Rozpoczęli oni głośne protesty, np. chodząc nago, bez ubrania na znak protestu przeciwko materializmowi, przymusowej edukacji dzieci w szkołach państwowych i wykupywaniu ziemi przez państwo. Doprowadziło to do powtarzających się aresztowań duchoborców, które trwały do lat 1960. i później. Pozostali duchoborcy potępiali takie działania współwyznawców, jako sprzeczne z zasadą pacyfizmu i unikania przemocy.
Pozostałe odłamy duchoborców to „Niezależni” (odrzucający dziedzicznych przywódców i rolniczy tryb życia) oraz „Wspólnotowcy” (wierni Wieryginowi, mieszkający w rolniczych wspólnotach w Kolumbii Brytyjskiej).
Obecnie.
Liczbę duchoborców ocenia się na 30 000 w Kanadzie i około 30 000 w Rosji. Największą organizacją jest Związek Duchowych Wspólnot Chrystusa, założony przez syna Wierygina (również Piotra) w 1938 w Kanadzie.
Obecnie nie żyją już we wspólnotach rolniczych. Nabożeństwa koncentrują się na śpiewaniu psalmów, hymnów i pieśni religijnych po rosyjsku. Nie praktykują w ogóle chrztu. Odrzucają teologię prawosławną w kwestii duchownych, liturgii, Trójcy Świętej, piekła i nieba oraz realności zmartwychwstania Jezusa. Wierzą w naturalną dobroć ludzi i odrzucają pojęcie grzech pierworodny. Niektórzy unikają używek i jedzenia mięsa oraz udziału w polityce.

</doc>
<doc id="928451" url="https://pl.wikipedia.org/wiki?curid=928451" title="Cecylia z Meklemburgii-Schwerinu">
Cecylia z Meklemburgii-Schwerinu

Cecylia Augusta Maria z Meklemburgii-Schwerinu (ur. 20 września 1886 w Schwerinie, zm. 6 maja 1954 w Bad Kissingen), księżniczka Meklemburgii-Schwerinu, księżna pruska jako żona następcy tronu Niemiec Wilhelma, syna niemieckiego cesarza Wilhelma II.
Była córką wielkiego księcia Fryderyka Franciszka III z Meklemburgii-Schwerinu i wielkiej księżnej Anastazji Michajłowny Romanownej. Jej starszą siostrą była Aleksandra, królowa Danii.
Księżniczka Cecylia wyszła za mąż za księcia Wilhelma. Ślub odbył się 6 czerwca 1905 roku w Berlinie. Kronprinz najpierw był zachwycony wesołym i towarzyskim usposobieniem żony, szybko jednak powrócił do swych dawnych pasji; licznych i namiętnych przygód miłosnych, a także pięknych, luksusowych samochodów. Para doczekała się szóstki dzieci:
W 1906 roku Cecylia została patronką niemieckiego liniowca SV Herzogin Cecilie.

</doc>
<doc id="928458" url="https://pl.wikipedia.org/wiki?curid=928458" title="Henry Grattan">
Henry Grattan

Henry Grattan (ur. 3 lipca 1746, zm. 6 czerwca 1820) – irlandzki polityk, przeciwnik Unii z Wielką Brytanią oraz działacz na rzecz niepodległości Irlandii. Członek parlamentu irlandzkiego w latach 1775–1801 oraz członek parlamentu brytyjskiego po Unii z Wielką Brytanią z 1800 w latach 1803–1820.
Życiorys.
Urodził się w Dublinie, w rodzinie protestanckiej. Studiował na Trinity College w Dublinie. W tym czasie szczególnie interesował się literaturą klasyczną.
Działalność Polityczna.
Henry Grattan został członkiem irlandzkiej izby gmin w 1775 roku (reprezentował w niej magnata H. Flooda). Walczył o wolność w samodzielnym tworzeniu prawa przez irlandzki Parlament, jako że decyzje tego organu zależne były od zatwierdzenia przez Westminster. Ponadto brytyjskie organy domagały się i praktykowały bezpośrednie rządy Londynu nad Irlandią, czemu H. Grattan ostro się przeciwstawiał. Był przeciwnikiem unii Irlandii z Wielką Brytanią powstałej w 1801 roku. W 1782 roku przekazał irlandzkiemu Parlamentowi napisany poza parlamentem, przez ochotników, projekt deklaracji niepodległości tegoż Parlamentu. Po miesięcznych negocjacjach dokument ów został przyjęty i wzbudził entuzjazm wśród jego zwolenników. H. Grattan krzyczał, że Irlandia jest już narodem. Widział potrzebę reform, gdyż irlandzki Parlament nie miał kontroli nad irlandzkim Rządem, wciąż zależnym od Londynu. Poprzez stworzony w Irlandii dyskryminujący system prawny zwany „Penal Law”, Katolicy byli wykluczeni z życia publicznego. Choć stanowili większość, nie mieli oni reprezentacji w swoim Parlamencie. Nawołując do emancypacji dyskryminowanych Katolików, H. Grattan pozostawał jednak lojalny wobec Korony. Swoją lojalnością zaskarbił sobie sympatię członków Parlamentu brytyjskiego, który to organ pozostawał jednak pod silnym wpływem Króla i nie zgadzał się na ustępstwa wobec katolików. Opór Londynu pchał kraj ku rebelii. H. Grattan ostrzegał przed stanem bezprawia w jaki popadła Irlandia, nie zyskiwał już jednak wielu zwolenników w Izbie Gmin. Kiedy jako emeryt wycofał się z Parlamentu w 1797 roku, atakował rząd na łamach pisma. Od 1803 roku, aż do swojej śmierci, reprezentował Irlandię w Parlamencie brytyjskim.

</doc>
<doc id="928465" url="https://pl.wikipedia.org/wiki?curid=928465" title="Budowla inżynierska">
Budowla inżynierska



</doc>
<doc id="928479" url="https://pl.wikipedia.org/wiki?curid=928479" title="Przepust">
Przepust

Przepust – budowla stanowiąca element korpusu drogowego lub nasypu budowlanego o zamkniętym kształcie przekroju poprzecznego konstrukcji i następujących wymiarach minimalnych:
Przepust pod zjazdem z drogi publicznej stanowi element tego zjazdu. Przepust pod drogą publiczną o świetle mniejszym niż 150 cm stanowi element tej drogi, a o świetle większym lub równym 150 cm stanowi samodzielny obiekt inżynierski.
Przepust przeznaczony jest do przeprowadzenia cieków, szlaków wędrówek zwierząt dziko żyjących lub urządzeń technicznych przez korpus (nasyp) drogi.

</doc>
<doc id="928486" url="https://pl.wikipedia.org/wiki?curid=928486" title="MEN1">
MEN1



</doc>
<doc id="928487" url="https://pl.wikipedia.org/wiki?curid=928487" title="Martin Rolinski">
Martin Rolinski

Martin Andrzej Rolinski (ur. 23 czerwca 1982 w Göteborgu) – szwedzki piosenkarz, były wokalista zespołu Bodies Without Organs (zwanego też BWO).
Dzieciństwo i edukacja.
Martin Rolinski wychował się w Göteborgu jako syn Polaków – jego matka pochodzi z Bydgoszczy, a jego ojciec z Białegostoku i Warszawy. Mówi płynnie po polsku.
Uczęszczał do szkoły katolickiej, gdzie ujawnił swój talent jako tenisista. Musiał jednak zakończył treningi przed rozpoczęciem studiów. Miał do wyboru przyjęcie stypendium sportowego umożliwiającego naukę w Stanach Zjednoczonych albo studia na Uniwersytecie Technicznym Chalmersa w Göteborgu. Ostatecznie wybrał studia na kierunku inżynierii maszynowej ze specjalizacją z ekonomii.
Kariera muzyczna.
Martin Rolinski rozpoczął swoją karierę muzyczną w 2002, kiedy to w wyniku zakładu ze znajomymi wziął udział w przesłuchaniu do talent show "Popstars". Dostał się do finału, ale ostatecznie został wyeliminowany w trakcie programu. Przeprowadził się wówczas do Sztokholmu, gdzie poznał Andersa Hanssona, który produkował utwory dla Alexandra Barda. W 2003 poznał Barda, który zaproponował mu dołączenie do jego nowego zespołu o nazwie Bodies Without Organs. W 2004 do składu dołączyła Marina Schiptjenko.
W 2004 zespół Bodies Without Organs zadebiutował singlem „Living in a Fantasy”, który stał się szeroko znany w Europie. W 2005 muzycy wzięli udział w szwedzkich eliminacjach eurowizyjnych "Melodifestivalen 2005" z piosenką „Gone”, z którą nie zakwalifikowali się do finału. W marcu tego samego roku wydali swój debiutancki album zatytułowany "Prototype".
W 2006 zespół Bodies Without Organs zaczął występować pod skróconą nazwą – BWO. W tym samym roku muzycy ponownie wzięli udział w "Melodifestivalen", tym razem z piosenką „Temple of Love”. Na początku marca wystąpili w trzecim półfinale selekcji i z drugiego miejsca zakwalifikowali się do finału, w którym zajęli ostatecznie 2. miejsce, przegrywając jedynie z Carolą. Ich utwór „Temple of Love” dotarł do 1. miejsca szwedzkiej listy przebojów. W kwietniu został wydany ich nowy album studyjny zatytułowany "Halcyon Days", w tym samym roku ukazała się także ich pierwsza płyta z remiksami zatytułowana "Halcyon Nights", na której znalazły się przeróbki utworów z dwóch pierwszych krążków zespołu.
W 2007 wystąpili na koncercie "The Tall Ships’ Races 2007" w Szczecinie przed ponad ćwierć milionem widzów oraz podpisali kontrakt płytowy z wytwórnią Universal Music Polska. W tym samym roku ukazała się ich trzecia płyta studyjna zatytułowana "Fabricator". Rok później zgłosili się do udziału w eliminacjach eurowizyjnych "Melodifestivalen 2008" z utworem „Lay Your Love on Me”. Pod koniec lutego zaprezentowali go w drugim półfinale selekcji i zakwalifikowali się do finału, w którym wystąpili jako jeden z faworytów, jednak zajęli ostatecznie trzecie miejsce za Sanną Nielsen i zwyciężczynią – Charlotte Perrelli. W 2009 premierę miał ich czwarty album studyjny zatytułowany "Big Science".
W 2013 jako solista zgłosił się do udziału w eliminacjach "Melodifestivalen 2013" z piosenką „In And Out of Love”. W lutym wystąpił w trzecim półfinale selekcji i z trzeciego miejsca awansował do rundy dogrywkowej, z której nie przeszedł do finału.
Życie prywatne.
20 września 2008 ożenił się ze swoją narzeczoną – Katariną Jansson.

</doc>
<doc id="928489" url="https://pl.wikipedia.org/wiki?curid=928489" title="Karrypel kontra Groszki">
Karrypel kontra Groszki

Karrypel kontra Groszki – serial animowany produkcji polskiej wyprodukowany w Studio Filmów Rysunkowych w Bielsku-Białej w latach 1995–1996. Serial liczy 9 odcinków.
Fabuła.
Karrypel jest czarownikiem występującym w cyrku. Latający królik – będący główną atrakcją jego występu – przypadkiem wchodzi w posiadanie czarodziejskiego grochu, potrafiącego odwracać czary. Karrypel boi się, że ktoś może użyć grochu przeciwko niemu. W czasie występu znęca się nad królikiem, aby ten oddał mu groch. W efekcie czarownik zostaje wyrzucony z cyrku za znęcanie się nad zwierzętami, a królik ląduje w rękach jednej z dziewczynek z widowni – Niki. Karrypel postanawia się nie poddawać i porozumiewa się ze szczurzym kontrwywiadem, który ma mu pomóc w znalezieniu dziewczyny i grochu. Nika sadzi groch, z którego wyrasta magiczna roślina. Z jej strąków wychodzą trzy żywe groszki: Mima, Leon i Spoko. Od tamtej pory Karrypel i szczury toczą nieustanną walkę z grochami, imając się zarówno osiągnięć magii, jak i nauki.
Twórcy.
Scenariusz: Jerzy Niemczuk
Reżyseria:
Zdjęcia:
Scenografia:
Animacja:
Muzyka: Zenon Kowalowski 
Montaż: Irena Hussar 
Dźwięk:
Kierownictwo produkcji: Romana Miś
Produkcja: Studio Filmów Rysunkowych (Bielsko-Biała)

</doc>
<doc id="928490" url="https://pl.wikipedia.org/wiki?curid=928490" title="Nicolaes Berchem">
Nicolaes Berchem

Nicolaes Pieterszoon Berchem także Nicolaes Berghem (ur. 1 października 1620 w Haarlemie, zm. 18 lutego 1683 w Amsterdamie) – malarz i grafik holenderski.
Przez całe życie pozostawał pod urokiem podróży do Włoch. Jest zaliczany do najbardziej znanych artystów holenderskich malujących idylliczne pejzaże włoskie – pastuszkowie i stada bydła, robotnicy nadmorskich portów i ludzie na wydmach z tłem w postaci klifów, statków, wzgórz i drzew. Rzadziej malował alegoryczne sceny mitologiczne i biblijne. Pozostawił po sobie ponad 800 płócien, 80 grafik i ok. 500 rysunków. Jego malarstwo wielce zainspirowało francuskiego malarza rokokowego Jeana Pillementa.
Początkowo malarstwa uczył się od swego ojca Pietera Claesza, a później u pejzażysty Jana van Goyena oraz Claesa Moeyaerta. Od 1642 r. był członkiem gildii malarskiej w Haarlemie. W 1645 r. przystąpił do holenderskiego kościoła zreformowanego. W następnym roku się ożenił, lecz po zaledwie kilku latach został wdowcem. Powtórnie ożenił się z córką Jana Wilsa – malarza. Około roku 1650 zwiedzał Westfalię razem z Jakubem van Ruisdaelem. Podróż do Włoch odbył z innym malarzem, być może kuzynem Janem Baptystą Weenixem. Około roku 1660 wraz z rytownikiem Nicolaasem Visschererem pracował przy wydaniu atlasu (prawdopodobnie dlatego wcześniej podróżował). W latach 1661-1670 mieszkał w Amsterdamie, następnie wrócił do Haarlemu, a w okresie 1677-1683 znów osiadł w Amsterdamie, gdzie zmarł.
W Muzeum Narodowym w Warszawie znajduje się obraz Berchema "Postój przy zajeździe".

</doc>
<doc id="928494" url="https://pl.wikipedia.org/wiki?curid=928494" title="Smyk">
Smyk



</doc>
<doc id="928497" url="https://pl.wikipedia.org/wiki?curid=928497" title="Objaw Tinel-Hoffmana">
Objaw Tinel-Hoffmana



</doc>
<doc id="928498" url="https://pl.wikipedia.org/wiki?curid=928498" title="Tim Tam">
Tim Tam

Tim Tam – ciasteczka, wafle przełożone masą smakową i oblane czekoladą, produkowane w Australii przez firmę Arnott's Biscuits Holdings. Jedne z ulubionych i uważanych za "prawdziwie australijskie" przysmaków Antypodów. Według producenta rocznie sprzedawanych jest 35 milionów paczek "Tim Tamów", statystyczny Australijczyk spożywa około 20 paczek "Tim Tamów" rocznie.
Produkowane od 1964 przez długi czas dostępne były tylko w jednej wersji smakowej, ale w latach 90. na rynku pojawiły się nowe wersje "Tim Tamów", obecnie produkowane są w następujących smakach:
Popularnym sposobem spożywania "Tim Tamów" jest używanie ich jako "rurek" do picia różnego typu napojów, najczęściej kawy lub herbaty. Zazwyczaj robi się to poprzez odgryzienie dwóch rogów ciasteczka.
Po odgryzieniu rogów "Tim Tama" jeden koniec należy zanurzyć w pitym napoju i trzymając delikatnie go w palcach zacząć ssać napój przez drugi koniec ciasteczka. Przepływający przez ciasteczko napój powoli rozpuszcza je od środka powodując jego dezintegrację, w ostatniej chwili implozji "Tim Tama" należy szybko zjeść jego resztki i oblizać poplamione czekoladą palce. W Australii taki sposób spożywania "Tim Tamów" znany jest pod wieloma nazwami, np. "Tim Tam Slam", "Tim Tam Suck", "Tim Tam Explosion", "Tim Tam Orgasm", "Tim Tam Straw", "Shot-gunning a Tim Tam" czy po prostu "Tim Tamming".
Taki sposób spożywania "Tim Tamów" jest często pokazywany turystom przebywającym w Australii. Przez "Tim Tama" pił kawę m.in. założyciel Wikipedii Jimbo Wales, wielką fanką "Tim Tamów" jest także amerykańska aktorka Jennifer Love Hewitt, która pokazała, w jaki sposób pije się przez "Tim Tama" w australijskim programie rozrywkowym "Rove".

</doc>
<doc id="928500" url="https://pl.wikipedia.org/wiki?curid=928500" title="Bajki świata">
Bajki świata

Bajki świata lub Animowane bajki świata (oryg. "Animated tales of the world", 2002-2004) – to produkcja międzynarodowa. Cykl filmowy, na który składają się zrealizowane w różnych krajach świata filmy animowane na podstawie baśni i legend. Polską część produkcji zrealizowało Telewizyjne Studio Filmów Animowanych w Poznaniu dla TVP i Children's Television Trust International.
Wersja polska.
Wersja polska: Telewizyjne Studia Dźwięku w Warszawie
Wystąpili:
i inni

</doc>
<doc id="928508" url="https://pl.wikipedia.org/wiki?curid=928508" title="Bhagawata Purana">
Bhagawata Purana



</doc>
<doc id="928510" url="https://pl.wikipedia.org/wiki?curid=928510" title="Zawór odcinający">
Zawór odcinający

Zawór odcinający – zawór odpowiadający za zablokowanie instalacji technologicznej na wypadek awarii.
Pełni ważną rolę w systemie bezpieczeństwa ESD.
Może to być zawór:

</doc>
<doc id="928511" url="https://pl.wikipedia.org/wiki?curid=928511" title="Fryderyk Franciszek III">
Fryderyk Franciszek III

Fryderyk Franciszek III (ur. 19 marca 1851 w Ludwigslust, zm. 10 kwietnia 1897 w Cannes) – wielki książę Meklemburgii i Schwerinu; panował od 15 kwietnia 1883 do 10 kwietnia 1897. Był synem wielkiego księcia Fryderyka Franciszka II i jego pierwszej żony Augusty Reuss-Schleiz-Köstritz.
Życie.
Fryderyk Franciszek III po odebraniu go od prywatnych nauczycieli uczęszczał do gimnazjum w Dreźnie. Jednak z powodu nasilających się ataków astmy musiał wkrótce przerwać naukę, by podjąć leczenie. W marcu 1870 roku ostatecznie zakończył naukę. W latach 1874–1875 podróżował po Bliskim Wschodzie, udał się do Kairu, na Górę Synaj oraz do Ziemi Świętej. Był też w Konstantynopolu. Podróże miały mieć w przyszłości nierozerwalny związek z życiem i panowaniem Fryderyka Franciszka III. Nawroty choroby uniemożliwiały mu dłuższy pobyt w Meklemburgii. 
Zdaniem Bernda Kastena, Fryderyk Franciszek III doskonale zdawał sobie sprawę ze swego położenia oraz z faktu, że dłuższe nieobecności w księstwie nie przysparzają mu popularności. Książę z powodu swej choroby większość czasu po objęciu tronu spędzał w Baden-Baden oraz Palermo i Cannes, na wybrzeżu Morza Śródziemnego. 
Fryderyk Franciszek III nie odegrał w czasie swojego panowania szczególnej roli politycznej. Musiał za to gasić rozliczne zarzewia konfliktów i skandali w rodzinie. Szczególne kłopoty sprawiali wielkiemu księciu, stryj książę Paweł Fryderyk oraz kuzyn książę Henryk Borwin. Obaj notorycznie popadali w kłopoty finansowe czym nieśli za sobą złą sławę. Książę Paweł Fryderyk otrzymał nawet kuratora, który czuwał nad tym, by książę wraz z małżonką nie zaciągali nowych długów. Innym problemem, z którym musiał zmierzyć się Fryderyk Franciszek III był fakt przejścia księcia Pawła Fryderyka i jego żony na katolicyzm. Konwersję księcia Pawła Fryderyka przyjęto na dworze meklemburskim z dużym niezadowoleniem.
Małżeństwo i rodzina.
Ożenił się z wielką księżną Rosji Anastazją Michajłowną, córką Michała Mikołajewicza i Olgi Fiodorowny. Uroczystość odbyła się 24 stycznia 1879 w Sankt Petersburgu. Fakt homoseksualizmu księcia był powszechnie znany. Ze związku pochodziło troje dzieci:
Śmierć.
Informacje o śmierci Fryderyka Franciszka są nie do końca spójne – pierwotnie sugerowano śmierć samobójczą, poprzez rzucenie się z mostu. Baron Reibnitz uważał, że samobójstwo wielkiego księcia byłoby niemożliwe, że najpewniej Fryderyk Franciszek III stał się ofiarą skrytego mordu. Jednakże oficjalne źródła podają, że przebywając w ogrodzie, książę zaczął mieć problemy z oddychaniem, po czym zasłabł i przewrócił się na niski murek.
Odznaczenia.
Lista pełna:

</doc>
<doc id="928514" url="https://pl.wikipedia.org/wiki?curid=928514" title="Puffer (automaty komórkowe)">
Puffer (automaty komórkowe)

W dziedzinie automatów komórkowych puffer train (dymiący pociąg), lub prosto puffer jest wzorem, który przemieszcza się po płaszczyźnie, pozostawiając za sobą inne struktury. Populacja struktury składającej się wyłącznie z puffera będzie więc rosła w nieskończoność.
Puffery różnią się od statków pozostawianiem za sobą innych układów. Niezależnie od tego, puffery również mają okres i prędkość, tak jak statki. 
Ze względu na rodzaj pozostawianych za sobą układów puffery podzielono na dwie klasy: "czyste" i "brudne". Te pierwsze produkują nowe układy w sposób uporządkowany, podczas gdy te drugie wytwarzają chaotyczny zbiór struktur niestałych i oscylatorów.

</doc>
<doc id="928518" url="https://pl.wikipedia.org/wiki?curid=928518" title="Zawór blokadowy">
Zawór blokadowy



</doc>
<doc id="928522" url="https://pl.wikipedia.org/wiki?curid=928522" title="Fundacja HART">
Fundacja HART



</doc>
<doc id="928525" url="https://pl.wikipedia.org/wiki?curid=928525" title="Rogalice (przystanek kolejowy)">
Rogalice (przystanek kolejowy)



</doc>
<doc id="928534" url="https://pl.wikipedia.org/wiki?curid=928534" title="Miller Brewing Company">
Miller Brewing Company

Miller Brewing Company – amerykańskie przedsiębiorstwo zajmujące się produkcją piwa. Należy do SABMiller, mieści się w Milwaukee w stanie (Wisconsin). Przedsiębiorstwo posiada browary w Albany (Georgia), Chippewa Falls (Wisconsin), Eden (Karolina Północna), Fort Worth (Teksas), Irwindale (Kalifornia), Milwaukee (Wisconsin), Trenton (Ohio).
Historia.
Przedsiębiorstwo zostało utworzone w 1855 r. przez Fredericka Millera, który kupił "Plank Road Brewery" (Browar Plank Road). Na początku nabył on mały browar umiejscowiony w Miller Valley, co dawało mu łatwy dostęp do potrzebnych produktów, wytwarzanych na pobliskich farmach. Od 15 stycznia 1920 r. browar, tak jak inne w USA, przeżywał kryzys. Było to spowodowane 18. poprawką do Konstytucji Stanów Zjednoczonych, która wprowadziła prohibicję. Przedsiębiorstwo produkowało wtedy inne napoje – niezawierające alkoholu. 6 kwietnia 1933 r. 21. poprawka zniosła prohibicję, a browar wznowił produkcję piwa. W maju tego roku, ustanowiono też obecną firmę: Miller Brewing Company. W 1947 r. browar przejął prawnuk założyciela – Frederick C. Miller. Znacznie rozwinął on przedsiębiorstwo, powodując że w 1949 r. sprzedaż przekroczyła milion beczek, a w 1952 trzy miliony. Piwo tego przedsiębiorstwa było dostępne w 48 stanach oraz na Hawajach. 9 września 1966 r. konglomerat "W. R. Grace and Company" kupił 53% udziałów przedsiębiorstwa od Lorraine John Mulberger (prawnuczki Freda Millera) i jej rodziny. 12 czerwca 1969 r. Philip Morris kupił przedsiębiorstwo od W. R. Grace and Company za 130 milionów dolarów, przebijając PepsiCo.
30 maja 2002 r. przedsiębiorstwo zostało nabyte od Philip Morris (obecnie Altria) przez "South African Breweries", tworząc SABMiller. 14 sierpnia 2006 r. Miller Brewing ogłosiło zakończenie procesu kupna marki "Sparks" oraz "Steel Reserve" od McKenzie River Corporation za 215 milionów dolarów.
Produkty.
Piwa Leinenkugel’s.
Piwa sezonowe:

</doc>
<doc id="928536" url="https://pl.wikipedia.org/wiki?curid=928536" title="Leuven (stacja kolejowa)">
Leuven (stacja kolejowa)

Leuven – stacja kolejowa w Leuven, we Flandrii, w Belgii. Stacja została otwarta 22 września 1837. Obsługuje około 30 tys. pasażerów dziennie.

</doc>
<doc id="928543" url="https://pl.wikipedia.org/wiki?curid=928543" title="Mechelen (stacja kolejowa)">
Mechelen (stacja kolejowa)

Mechelen – stacja kolejowa w Mechelen, w Flandrii, w Belgii. Stacja została otwarta 5 maja 1835.

</doc>
<doc id="928544" url="https://pl.wikipedia.org/wiki?curid=928544" title="Międzynarodowa Federacja Gimnastyczna">
Międzynarodowa Federacja Gimnastyczna

Międzynarodowa Federacja Gimnastyczna, FIG ("Fédération Internationale de Gymnastique") - Instytucja zrzeszająca organizacje sportowe (gimnastyczne). W Polsce jest to Polski Związek Gimnastyczny. Założona w roku 1881, aktualnie posiada 126 członków.
Siedziba FIG znajduje się w Lozannie, w Szwajcarii.

</doc>
<doc id="928548" url="https://pl.wikipedia.org/wiki?curid=928548" title="GMC Typhoon">
GMC Typhoon

GMC Typhoon – samochód osobowy typu SUV klasy średniej produkowany pod amerykańską marką GMC w latach 1991 – 1993.
Historia i opis modelu.
GMC Typhoon bazuje na Chevrolecie Blazer. Jest to typowy 3-drzwiowy SUV ze stałym napędem 4x4, z obniżonym zawieszeniem i ładownością. Auto powstało w 1992 roku i było produkowane tylko do jesieni 1994. W 1993 roku kosztowało ok. 30 tys. dolarów, dziś ceny używanych modeli sięgają 9 tys. dolarów. Samochód nigdy nie był dostępny poza USA w wersji oryginalnej. W Polsce znajduje się kilka indywidualnie sprowadzonych GMC Typhoon.
Dane techniczne.
Silnik to najmocniejsza strona tego samochodu. Seryjnie montowano 4,3 litrowy silnik V6 o mocy 285KM. Pozwala on rozpędzić to auto do 200km/h, a 100km/h osiąga już po 5,5s.
Samochód ten, w wersji pickup, o nazwie Syclone rozpędza się w czasie 4,5s do 100km/h. Czasy rewelacyjne, do dziś nieliczne seryjnie produkowane samochody mogą się równać z tym modelem, zwłaszcza, iż Typhoon to auto rodzinne, z zewnątrz przypomina nadwozia typu kombi. W wyposażeniu seryjnym były dostępne: ABS, klimatyzacja, zmieniarka CD, skórzane fotele i tapicerka, tempomat, elektryczne i podgrzewane szyby, lusterka, przyciemniane szyby, relingi dachowe.
Modyfikacje.
W 1994 roku niemiecka firma Geiger zaprezentowała całkowicie zmodernizowany samochód w wersji 5-drzwiowej, z silnikiem V8 o pojemności 5,7 litra i mocy 355KM. Prędkość maksymalna wzrosła do 236km/h, a przyśpieszenie 0-100km/h osiągnęło wartość 5 sekund. Auto posiadało 18 calowe felgi i opony 245/45 z przodu, oraz 345/30 z tyłu. Pozostał napęd na 4 koła i automatyczna skrzynia biegów.
Na bazie GMC Typhoon zespół Dunlop VTG No Limit zbudował pojazd, który w 2006 roku zajął pierwsze miejsce w polskich zawodach na 1/4 mili w klasie Maxi, oraz pobił rekord Polski z czasem 9.36 sekund. Pojazd został gruntownie zmodyfikowany i osiąga szacowaną moc maksymalną rzędu 1234KM, oraz moment obrotowy 1408Nm.
Przebudowany GMC Typhoon okazał się również najszybszym pojazdem podczas zawodów King of Europe w Kamieniu Śląskim, w 2007 roku.

</doc>
<doc id="928549" url="https://pl.wikipedia.org/wiki?curid=928549" title="Chromosom 1">
Chromosom 1

Chromosom 1 – największy ludzki chromosom. Jego DNA liczy około 246 milionów par nukleotydów (dokładnie ). Chromosom 1 zawiera około 8% materiału genetycznego komórki człowieka. Ustalono, że znajduje się na nim 3141 genów. Liczbę polimorfizmów pojedynczych nukleotydów (SNP) szacuje się na około 740 000.
Choroby.
Liczba chorób genetycznych związanych z mutacją w obrębie chromosomu 1 jest największa wśród wszystkich chromosomów; obecnie ocenia się ją na około 890. Niektóre z nich to:

</doc>
<doc id="928551" url="https://pl.wikipedia.org/wiki?curid=928551" title="Zespół Van der Woude">
Zespół Van der Woude



</doc>
<doc id="928552" url="https://pl.wikipedia.org/wiki?curid=928552" title="Macierz zredukowana">
Macierz zredukowana



</doc>
<doc id="928554" url="https://pl.wikipedia.org/wiki?curid=928554" title="François Fillon">
François Fillon

François Fillon (wym. []; ur. 4 marca 1954 w Le Mans) – francuski polityk i prawnik, minister w kilku rządach, wieloletni parlamentarzysta, jeden z liderów Unii na rzecz Ruchu Ludowego i następnie Republikanów, w latach 2007–2012 premier Francji w trzech kolejnych gabinetach. Kandydat w wyborach prezydenckich w 2017.
Życiorys.
Wykształcenie i działalność do 2007.
W 1976 ukończył prawo publiczne na Université du Mans. W 1977 został absolwentem studiów podyplomowych z zakresu prawa publicznego na Université de Paris V. Ukończył także studia podyplomowe z dziedziny nauk politycznych w Instytucie Nauk Politycznych w Paryżu.
Działalność polityczną rozpoczął wkrótce po studiach, kiedy to w 1976 został asystentem deputowanego Joëla Le Theule. Rok później, gdy ten objął stanowisko ministra transportu, powierzono mu funkcję zastępcy szefa jego gabinetu. Wstąpił też wówczas do gaullistowskiego Zgromadzenia na rzecz Republiki.
François Fillon, jak większość polityków francuskich, zaangażował się też w politykę w ramach administracji terytorialnej. W 1981 został radnym departamentu Sarthe. Zasiadał w niej do 1998, od 1985 jako jej wiceprzewodniczący, a od 1992 na stanowisku przewodniczącego. Pełnił też funkcję zastępcy mera Sablé-sur-Sarthe (1981–1983), a następnie przez osiemnaście lat burmistrza tej miejscowości (1983–2001). Od 1998 do 2007 był radnym rady regionalnej Kraju Loary, w latach 1998–2002 jako jej przewodniczący, następnie przez dwa lata jako wiceprzewodniczący. Od 2001 wybierany na radnego Solesmes.
W 1981, w wieku 27 lat, François Fillon został po raz pierwszy wybrany do Zgromadzenia Narodowego z departamentu Sarthe. Od tego czasu w następnych wyborach parlamentarnych (w 1986, 1988, 1993, 1997 i 2002) utrzymywał swój mandat poselski. W latach 1986–1988 przewodniczył parlamentarnej komisji obrony.
W latach 1993–1995 po raz pierwszy wchodził w skład rady ministrów, zajmował stanowisko ministra szkolnictwa wyższego i badań w rządzie Édouarda Balladura. W maju 1995 objął urząd ministra usług pocztowych i technologii informacyjnych w gabinecie Alaina Juppé, sprawował go do maja 1997.
W 2002 przystąpił do Unii na rzecz Ruchu Ludowego. W tym samym roku powrócił na stanowisko rządowe, kiedy to w maju objął funkcję ministra spraw społecznych, pracy i solidarności w gabinecie premiera Jean-Pierre’a Raffarina. Jako minister próbował zmienić przeforsowane przez socjalistów prawo o 35-godzinnym tygodniu pracy i przeprowadzić reformę systemu emerytalnego ("Loi Fillon").
W marcu 2004 został ministrem edukacji, szkolnictwa wyższego i badań. We wrześniu tego samego roku wybrano go po raz pierwszy do Senatu, jednak mandat złożył w związku z zakazem łączenia stanowisk w rządzie i parlamencie. W kwietniu 2005 François Fillon przeprowadził reformę systemu edukacyjnego, wprowadzając m.in. tzw. minima programowe dla wielu przedmiotów szkolnych i akademickich oraz zasady wynagradzania nauczycieli. Ze stanowiska ustąpił w czerwcu 2005, kiedy to urząd premiera objął Dominique de Villepin. We wrześniu tego samego roku ponownie został senatorem z okręgu Sarthe.
Premier.
Wybory prezydenckie 2007 i pierwszy gabinet.
W 2007 François Fillon zaangażował się w kampanię prezydencką Nicolasa Sarkozy’ego. Został m.in. jego doradcą politycznym. 12 kwietnia 2007 Nicolas Sarkozy wymienił jego nazwisko jako potencjalnego przyszłego premiera. W dzień po wyborach prezydenckich miał to potwierdzić w rozmowie telefonicznej z brytyjskim premierem Tonym Blairem.
W drugiej turze wyborów prezydenckich z 6 maja 2007 lider UMP pokonał Ségolène Royal, zdobywając 53% głosów, a 16 maja tego samego roku objął oficjalnie urząd prezydenta Francji. Dzień wcześniej premier Dominique de Villepin podał się wraz z rządem do dymisji, a 17 maja 2007 Nicolas Sarkozy mianował François Fillona na urząd premiera. Gabinet ten funkcjonował formalnie od 18 maja 2007 do 18 czerwca 2007.
W skład rządu weszli:
Powołano także czterech sekretarzy stanu w różnych resortach, stanowiska te objęli Roger Karoutchi, Éric Besson (były członek PS), Dominique Bussereau i Jean-Pierre Jouyet. Martin Hirsch został wysokim komisarzem ds. solidarności i przeciwdziałaniu ubóstwu.
Wybory parlamentarne 2007 i drugi gabinet.
Przed wyborami do Zgromadzenia Narodowego przewidzianymi na czerwiec 2007 François Fillon ustalił zasadę, wedle której ci z ministrów, którzy będą kandydowali do parlamentu i nie zostaną wybrani, złożą rezygnację. Sam premier w głosowaniu, wygranym zdecydowanie przez Unię na rzecz Ruchu Ludowego i jej mniejszych sojuszników (w tym Nowe Centrum), już w pierwszej turze uzyskał mandat poselski w Sarthe, który złożył w związku z pełnieniem funkcji rządowych.
19 czerwca 2007 François Fillon został po raz drugi mianowany przez prezydenta premierem nowego rządu, z którego musiał odejść były premier Alain Juppé, niespodziewanie pokonany przez socjalistę w swoim okręgu wyborczym.
Poza François Fillonem na dotychczasowych stanowiskach ministerialnych pozostali Michèle Alliot-Marie, Bernard Kouchner, Brice Hortefeux, Rachida Dati, Xavier Bertrand, Xavier Darcos, Valérie Pécresse, Hervé Morin, Roselyne Bachelot-Narquin, Christine Boutin, Christine Albanel i Éric Woerth. Jean-Louis Borloo został ministrem stanu, ministrem ekologii, zrównoważonego rozwoju i planowania (w miejsce Alaina Juppé), a Christine Lagarde zastąpiła go na stanowisku ministra gospodarki, finansów i przemysłu. W skład rady ministrów na urząd ministra rolnictwa i rybołówstwa powołano Michela Barniera. Martin Hirsch pozostał wysokim komisarzem, podobnie jak poprzednio powołani sekretarze stanu. Nowymi sekretarzami stanu w różnych ministerstwach zostali Laurent Wauquiez, Valérie Létard (członek NC), Nathalie Kosciusko-Morizet, Christian Estrosi, André Santini (członek NC), Jean-Marie Bockel (były członek PS), Hervé Novelli, Fadela Amara, Alain Marleix, Rama Yade, Luc Chatel i Bernard Laporte.
W trakcie urzędowania w ramach gabinetu dokonano licznych zmian kadrowych. Ze stanowisk sekretarzy stanu odeszli Jean-Pierre Jouyet i Christian Estrosi (zastąpili ich odpowiednio Yves Jégo i Bruno Le Maire). Nowo powołane stanowiska sekretarzy stanu w 2008 obsadzili Hubert Falco, Nadine Morano, Christian Blanc (członek NC), Anne-Marie Idrac i Alain Joyandet. Przeprowadzono też modyfikacje co do nazw i kompetencji kilku resortów, a także zakresów obowiązków poszczególnych wiceministrów. W grudniu 2008 do rządu dodatkowo wszedł Patrick Devedjian jako minister ds. wdrożenia planu naprawczego w związku z kryzysem gospodarczym. W styczniu 2009 gabinet opuścił Xavier Bertrand (w związku z wyborem na sekretarza generalnego UMP). Zastąpił go Brice Hortefeux, a jego obowiązki przejął Éric Besson, otrzymując nominację na urząd ministra. Nowym sekretarzem stanu (po kolejnych zmianach zakresów obowiązków) została Chantal Jouanno.
Po wyborach do PE w 2009 doszło do rekonstrukcji rządu. Poza François Fillonem swoje stanowiska ministerialne utrzymali Bernard Kouchner (sprawy zagraniczne), Christine Lagarde (gospodarka), Patrick Devedjian (zwalczanie kryzysu gospodarczego), Valérie Pécresse (nauka), Hervé Morin (obrona), Roselyne Bachelot (zdrowie), Éric Besson (imigracja), a także Éric Woerth, któremu dodano do dotychczasowych obowiązków także reformę stanu. Kilku ministrów zostało przeniesionych na nowe stanowiska; Jean-Louis Borloo został ministrem stanu, ministrem ekologii, energii, zrównoważonego rozwoju i gospodarki morskiej, Michèle Alliot-Marie – ministrem stanu, strażnikiem pieczęci i ministrem sprawiedliwości, Brice Hortefeux – ministrem spraw wewnętrznych, terytoriów zamorskich i wspólnot, Xavier Darcos – ministrem pracy, stosunków społecznych, rodziny i solidarności. Ponadto w skład rządu weszli:
Utworzono dwa urzędy ministrów podległych innym członkom rządu: Henri de Raincourt został ministrem ds. kontaktów z parlamentem (podległym premierowi), a Christian Estrosi – ministrem ds. przemysłu (podległym Christine Lagarde). Część sekretarzy stanu (Valérie Létard, Jean-Marie Bockel, Hervé Novelli, Rama Yade, Hubert Falco, Nadine Morano, Christian Blanc) otrzymała nowy zakres obowiązków. Na swoich stanowiskach pozostali sekretarze stanu Laurent Wauquiez, Nathalie Kosciusko-Morizet, Dominique Bussereau, Fadela Amara, Alain Marleix, Anne-Marie Idrac, Alain Joyandet i Chantal Jouanno oraz Martin Hirsch jako wysoki komisarz. Nowymi sekretarzami stanu zostali Pierre Lellouche, Nora Berra, Benoist Apparu i Marie-Luce Penchard (kilka miesięcy później awansowana na stanowisko ministra podległego ministrowi spraw wewnętrznych i odpowiadającego za terytoria zamorskie).
Do kolejnych zmian w rządzie doszło po wyborach regionalnych w 2010, w których centroprawica podobnie jak w 2004 poniosła porażkę. Éric Woerth został tym razem ministrem pracy, solidarności i służby cywilnej. Do rządu weszli François Baroin (jako minister ds. budżetu, finansów publicznych i reformy państwa) oraz Marc-Philippe Daubresse (jako minister ds. młodzieży i aktywizacji), a także Georges Tron powołany na stanowisko sekretarza stanu przy ministrze pracy. Z gabinetu odeszli Xavier Darcos i Martin Hirsch, a w lipcu tego samego roku zdymisjonowani zostali Christian Blanc i Alain Joyandet.
13 listopada 2010 przed planowaną rekonstrukcją rządu po przeprowadzeniu reformy emerytalnej François Fillon podał swój rząd do dymisji, która została przyjęta.
Trzeci gabinet.
Dzień po rezygnacji, tj. 14 listopada 2010, Nicolas Sarkozy powierzył François Fillonowi utworzenie trzeciego z kolei rządu. Również 14 listopada 2010 został przedstawiony nowy skład nowego gabinetu.
W jego skład weszli:
Ministrami podległymi innym ministrom zostali:
Stanowiska sekretarzy stanu w różnych resortach objęli Pierre Lellouche, Nora Berra, Benoist Apparu, Georges Tron, Marie-Anne Montchamp, Thierry Mariani, Frédéric Lefebvre i Jeannette Bougrab.
27 lutego 2011 została odwołana Michèle Alliot-Marie, stanowisko ministra spraw zagranicznych i europejskich przejął Alain Juppé, a urząd ministra obrony i spraw kombatantów objął Gérard Longuet. Z rządu odszedł też Brice Hortefeux, którego zastąpił Claude Guéant. 29 maja 2011 dymisję złożył Georges Tron. Do kolejnych zmian doszło 29 czerwca 2011 po odejściu z gabinetu Christine Lagarde, która została dyrektorem zarządzającym MFW. François Baroin zastąpił ją na urzędzie ministra gospodarki, finansów i przemysłu. Valérie Pécresse objęła natomiast w jego miejsce funkcję ministra ds. budżetu, finansów publicznych i reformy państwa oraz rzecznika prasowego rządu. Laurent Wauquiez wszedł w skład ścisłego rządu jako minister szkolnictwa wyższego i nauki (zastępując z kolei Valérie Pécresse), jego zaś zastąpił Jean Leonetti, którego powołano na ministra ds. europejskich. Nowym ministrem został centrysta François Sauvadet, któremu przydzielono odpowiedzialność za służbę cywilną. Thierry Mariani awansował na stanowisko ministra podległego ministrowi ekologii jako minister transportu. Nowymi sekretarzami stanu zostali David Douillet, Marc Laffineur i Claude Greff. 26 września 2011 po wyborach do Senatu z gabinetu odeszła Chantal Jouanno, a ministrem sportu został David Douillet, tego ostatniego na funkcji sekretarza stanu dwa dni później zastąpił Édouard Courtial. 22 lutego 2012 z rządu odeszła Nathalie Kosciusko-Morizet, a Benoist Apparu awansował na ministra podległego ministrowi ekologii.
Działalność od 2012.
Po przegranych przez Nicolasa Sarkozy’ego wyborach prezydenckich François Fillon ogłosił swoją dymisję. Urząd premiera sprawował do czasu desygnowania przez François Hollande’a nowego premiera 15 maja 2012. W wyborach parlamentarnych w tym samym roku uzyskał poselską reelekcję. W listopadzie 2012 po konflikcie wewnątrz UMP grupa około 70 posłów skupionych wokół byłego premiera powołała odrębną grupę poselską pod nazwą "Rassemblement-UMP". Do zjednoczenia obu partyjnych frakcji doszło w styczniu 2013.
W 2016 François Fillon wziął udział w prawyborach przed wyborami prezydenckimi w 2017, które zorganizowała centroprawica skupiona wokół partii Republikanie (będącej następczynią UMP). Wygrał pierwszą turę z wynikiem 44%, przed Alainem Juppé (29%) i Nicolasem Sarkozym (21%). W drugiej turze odniósł zwycięstwo nad swoim kontrkandydatem, zdobywając około 67% głosów i uzyskując tym samym prezydencką nominację.
W styczniu 2017 satyryczny magazyn „Le Canard Enchaîné” ujawnił, że jego żona Penelope Fillon przez około 10 lat była opłacana jako asystentka parlamentarna swojego męża. Zarzucono byłemu premierowi, że zatrudnienie to było w rzeczywistości fikcyjne. Poparcie dla François Fillona w sondażach zaczęło wówczas spadać, zaś w lutym prokurator otworzył formalnie postępowanie karne w przedmiotowej sprawie.
Polityk nie wycofał się z wyborów. Ostatecznie w pierwszej turze głosowania z 23 kwietnia 2017 zajął 3. miejsce wśród 11 kandydatów z wynikiem 20,01%, przegrywając z centrystą Emmanuelem Macronem i liderką Frontu Narodowego Marine Le Pen. Bezpośrednio po ogłoszeniu sondażowych wyników głosowania wezwał do poparcia w drugiej turze wyborów Emmanuela Macrona.
Również w 2017 zajął się prowadzeniem firmy konsultingowej współpracującej m.in. z rosyjskimi przedsiębiorstwami.
W 2020 w Paryżu rozpoczął się jego proces, w którym zarzucono mu sprzeniewierzenie publicznych pieniędzy poprzez zatrudnianie członków rodziny na fikcyjnych etatach. W tym samym roku został za to nieprawomocnie skazany na karę 5 lat pozbawienia wolności (w tym 3 z warunkowym zawieszeniem), orzeczono także dziesięcioletni zakaz pełnienia funkcji publicznych. W 2022 w postępowaniu odwoławczym orzeczono wobec niego karę 4 lat pozbawienia wolności (w tym 3 z warunkowym zawieszeniem).
W czerwcu 2021 został z nominacji rządu Rosji członkiem zarządu Zarubieżnieftu, rosyjskiego państwowego koncernu paliwowego. W grudniu tego samego roku został również członkiem zarządu rosyjskiego koncernu petrochemicznego Sibur. Zrezygnował z obu tych stanowisk w lutym 2022 po tym, jak Rosja rozpoczęła inwazję na Ukrainę.
Życie prywatne.
Rodzina Fillonów pochodzi z francuskiego departamentu Sarthe. Jego ojciec był notariuszem, matka zaś znaną francuską historyczką.
François Fillon jest żonaty od 1980 z Walijką Penelope Kathryn Clarke, która pracowała jako nauczycielka języka angielskiego w Le Mans. Mają pięcioro dzieci, zamieszkali w XII-wiecznym zamku Château de Beaucé nad brzegiem rzeki Sarthe w miejscowości Solesmes. Ma dwóch młodszych braci: Dominique’a (pianistę) i Pierre’a (okulistę), żonatego z młodszą siostrą żony François Fillona. Trzeci jego brat Arnaud zginął w wypadku samochodowym w 1981 w wieku 18 lat.

</doc>
<doc id="928555" url="https://pl.wikipedia.org/wiki?curid=928555" title="Port lotniczy Malta">
Port lotniczy Malta

Międzynarodowy Port Lotniczy Malta (malt. "Ajruport Internazzjonali ta' Malta", ang. "Malta International Airport", IATA: MLA, ICAO: LMML) (nieoficjalnie: Luqa Airport i Valletta Airport) – międzynarodowy port lotniczy położony na Malcie w local council Luqa, 5,6 km na południowy wschód od Valletty. Jest jedynym międzynarodowym portem lotniczym w Republice Malty (oprócz Heliport Xewkija). Został uruchomiony 7 lutego 1992 roku. Lotnisko jest członkiem ACI-EUROPE.
Położenie i transport.
Lotnisko leży na terenie maltańskiej local council Luqa 5,6 km od centralnej części Valletty. Graniczy z local council: Gudja, Għaxaq, Żurrieq, Safi, Kirkop, Mqabba, Siġġiewi.
Od północy i wschodu port graniczy z drogą Route 1, która na odcinku przed terminalami nosi nazwę "Vjal l-Avjazzjoni" ("Aviation Avenue"), zaś wzdłuż pasa startowego "Triq Ħal Far" ("Ħal Far Road").
Bezpośrednio przy terminalu znajdują się pętle autobusowe linii Malta Public Transport: X1, X1B (obie linie przyspieszone do przystani Ċirkewwa w Mellieħa), X2 (przyspieszona do St. Julian’s), X3 (przyspieszona do Saint Paul’s Bay), 119 (do Marsaskala), 201 (do Rabat) i TD2 (do Sliema) oraz przystanki przelotowe linii przyspieszonej X4 (relacja Birżebbuġa - Valletta).
Historia.
W latach 20. XX wieku, niespełna dwadzieścia lat po pierwszym udanym locie, lotnictwo cywilne dotarło już na Maltę, która wówczas była jeszcze brytyjską kolonią.
Pierwsze lotnisko cywilne na wyspie zostało zbudowane w Ta 'Qali. Inne, w tym jedno na Faral Far, powstało niedługo później. Większość lotnisk podczas II wojny światowej stała się bazami RAF - lotnisko w Luqa stało się bazą RAF Luqa. Lotniska uległy znacznym uszkodzeniom podczas II wojny światowej. Jednak obecność brytyjskich sił zbrojnych na wyspie uchroniła Maltę przed zajęciem przez oddziały faszystowskich . Po zakończeniu wojny samoloty cywilne korzystały tylko z lotniska Luqa.
Wzrost liczby pasażerów i operacji powietrznych wymagał budowy nowego terminalu lotniczego. Rozpoczęła się ona w 1956 roku, a została sfinansowana kwotą 300 000 Lm przez rząd brytyjski. Nowy terminal pasażerski lotniska Luqa został otwarty 31 marca 1958 roku przez Sir Roberta Laycocka, ówczesnego gubernatora Malty. Terminal składał się z dwóch pięter, na których znajdowały się: restauracja, poczta, telefony oraz taras widokowy.
Ruch na Malcie stale wzrastał, operacje na Malcie rozpoczęły także nowe linie lotnicze z większymi samolotami. W październiku 1977 roku na lotnisku otwarto nowy i dłuższy pas startowy. Powiększono i odnowiono - dodano salony dla podróżnych oraz VIP - terminal lotniczy, który stał się główną halą przylotów. W dalszym ciągu na lotnisku brakowało pewnych podstawowych udogodnień. W 1987 roku nowa administracja rządowa zdecydowała, że stary terminal nie nadaje się już do użytku i rozpoczęto budowę nowego terminalu lotniczego wzdłuż Parku 9. W międzyczasie rząd rozpoczął także modernizację starego terminalu lotniczego. Zainstalowano klimatyzację, nowoczesne linie bagażowe, monitory informacyjne, skomputeryzowane punkty odpraw; powstały nowe powierzchnie użytkowe i dodatkowe punkty sprzedaży detalicznej - zwłaszcza większy obszar bezcłowy.
 Obecny terminal lotniczy został otwarty w 1992 roku, po 29 miesiącach budowy, rozpoczętej we wrześniu 1989 roku. Całkowite uruchomienie Międzynarodowego Portu Lotniczego Malta został w pełni uruchomiony 25 marca 1992 roku. W tym samym momencie stary terminal lotniska Luqa, po 35 latach użytkowania, został całkowicie zamknięty.
W lipcu 2002 roku, rząd Malty sprzedał 40% akcji właścicielskich Międzynarodowego Portu Lotniczego Malta konsorcjum Malta Mediterranean Link Consortium Ltd, w listopadzie 2002 i listopadzie 2005 w drodze oferty publicznej kolejne łącznie 40% mieszkańcom Malty. Przejście do pełnej prywatyzacji oznaczało początek nowego rozdziału MPL Malta. Główny port komunikacyjny Malty jest nadal modernizowany, zgodnie z nowymi technologiami.
W maju 2010 roku lotnisko stało się bazą dla jednego z samolotów Ryanair. Do 2017 roku liczba samolotów wzrosła do czterech. Największym samolotem regularnie lądującym na lotnisku jest Boeing 777-300 należący do linii Emirates. Lotnisko dysponuje pasem wystarczająco długim do przyjmowania Airbusa A380, ale nie dzieje się to często. Jedno z takich lądowań miało miejsce w 2011 roku, gdy na MIA lądował A380 należący do Lufthansy.
Drogi startowe i operacje lotnicze.
Operacje lotnicze wykonywane są z dwóch asfaltobetonowych dróg startowych:
ustawionych niemal pod kątem prostym względem siebie.
Pas 13/31 uzupełniony jest systemem dróg kołowania, umożliwiającym pełny obrót samolotu na obu końcach pasa oraz daje dostęp do stanowiska postojowego 9.
Pas 05/23 dysponuje równoległą drogą kołowania o szerokości 18 m oraz drogami kołowania do stanowisk postojowych 3, 4, 5, 6 i 8 oraz do pasa startowego 13/31.
Systemy lotniskowe.
Radar podejścia, wraz z MSSR (wtórny radar dozorowania) daje możliwość wykonywania wszystkich operacji na obu pasach startowych. Lotnisko obsługuje również biuro meteorologiczne wraz z zautomatyzowanym systemem pogodowym (w tym VOLMET i ATIS), a także meteorologicznym radarem dopplerowskim. Lotniskowa straż pożarna i służby ratunkowe znajdują się w budynku zlokalizowanym na północ od głównego pasa startowego. Z tego miejsca pojazdy strażackie mogą spełniać kryteria czasu reakcji określone w normach Organizacji Międzynarodowego Lotnictwa Cywilnego (ICAO).
Linie lotnicze i połączenia.
Oznaczenia:
Statystyki obsługi pasażerskiej.
Roczne.
W 2017 roku obsłużył ponad 6 milionów pasażerów, w 2016 – ponad 5 mln, w 2015 – ponad 4,6 mln, w 2014 – 4,3 mln. Wzrost liczby pasażerów w 2014 roku w porównaniu z rokiem 2010 wynosił milion pasażerów, co stanowiło wzrost o 23,2%. Najwięcej pasażerów podróżowało z Wielkiej Brytanii – 1 227 534 osób, z Włoch – 818 099 osób, z Niemiec – 598 695 osób, z pozostałych państw Unii Europejskiej – 1 184 326 osób, z krajów europejskich spoza Unii Europejskiej – 246 989.

</doc>
<doc id="928556" url="https://pl.wikipedia.org/wiki?curid=928556" title="Zespół progerii Hutchinsona-Gilforda">
Zespół progerii Hutchinsona-Gilforda



</doc>
<doc id="928558" url="https://pl.wikipedia.org/wiki?curid=928558" title="Zespół Hutchinsona-Gilforda">
Zespół Hutchinsona-Gilforda



</doc>
<doc id="928568" url="https://pl.wikipedia.org/wiki?curid=928568" title="Pål Tyldum">
Pål Tyldum

Pål Bjarne Tyldum (ur. 28 marca 1942 w Høylandet) – norweski biegacz narciarski, pięciokrotny medalista olimpijski.
Kariera.
Jego olimpijskim debiutem były zimowe igrzyska olimpijskie w Grenoble w 1968 r. Wraz z Oddem Martinsenem, Haraldem Grønningenem i Ole Ellefsæterem zdobył złoty medal olimpijski w sztafecie 4 × 10 km. Ponadto w biegu na 15 km był 7., a na 50 km był 4. Na igrzyskach w Sapporo został mistrzem olimpijskim w biegu na 50 km, a wicemistrzem na 30 km i w sztafecie 4 × 10 km. Tym razem Norwegowie pobiegli w składzie: Oddvar Brå, Pål Tyldum, Ivar Formo i Johannes Harviken. Cztery lata później, podczas igrzysk olimpijskich w Innsbrucku zdobył srebrny medal w sztafecie 4 × 10 km wspólnie z Einarem Sagstuenem, Ivarem Formo i Oddem Martinsenem. Na tych samych igrzyskach indywidualnie był 20. na 15 km i 7. na 50 km.
W 1970 r. startował na mistrzostwach świata w Wysokich Tatrach, gdzie zajął 5. miejsce na 15 km, 4. miejsce na 30 km, 11. miejsce na 50 km i 4. miejsce w sztafecie 4 × 10 km.
Dwukrotnie (w latach 1969 i 1972) wygrał bieg na 50 km podczas Holmenkollen Ski Festival. W 1970 r. otrzymał medal Holmenkollen. Ponadto Tyldum siedmiokrotnie zostawał mistrzem Norwegii.

</doc>
<doc id="928572" url="https://pl.wikipedia.org/wiki?curid=928572" title="ANZAC">
ANZAC



</doc>
<doc id="928573" url="https://pl.wikipedia.org/wiki?curid=928573" title="Wincenty Babecki">
Wincenty Babecki

Wincenty Jerzy Babecki (ur. 18 kwietnia 1890 w Kluszewie-Szajec, zm. 21 lutego 1980 w Warszawie) – pułkownik lekarz Wojska Polskiego, działacz niepodległościowy, kawaler Orderu Virtuti Militari.
Życiorys.
Urodził się 18 kwietnia 1890 we wsi Kluszewo-Szajec, w powiecie mławskim ówczesnej guberni płockiej, w rodzinie Antoniego i Józefy z Krośnickich. W czasie I wojny światowej w Legionach Polskich. Był oficerem 6 pułku piechoty.
W 1917 uzyskał dyplom lekarza medycyny na Uniwersytecie Jagiellońskim. W latach 1920–1921 pełnił służbę w 9 pułku piechoty Legionów pozostając na ewidencji kompanii zapasowej sanitarnej nr I. 24 września 1920 został zatwierdzony z dniem 1 kwietnia 1920 w stopniu kapitana, w Korpusie Lekarskim, w „grupie byłych Legionów Polskich”. Z dniem 14 stycznia 1925 został powołany ze stanu nieczynnego do służby czynnej, przeniesiony z 2 do 1 batalionu sanitarnego, przydzielony do Wojskowego Instytutu Przyrodoleczniczego w Warszawie, z równoczesnym odkomenderowaniem do Wojskowego Instytutu Sanitarnego do dnia 1 kwietnia 1925. W kwietniu 1925 został przydzielony do Wojskowego Instytutu Sanitarnego na stanowisko kierownika Pracowni Higieny. W 1928 pełnił służbę w Departamencie Sanitarnym Ministerstwa Spraw Wojskowych. W 1929 w Londynie wziął udział w pracach ze strony rządu polskiego nad przygotowaniem zapisów Konwencji Genewskiej i jest jej w imieniu prezydenta RP, sygnatariuszem ze strony polskiej wraz z płk. Józefem Prackim 27 lipca 1929. W 1931 w Hadze i w 1933 w Madrycie uczestniczył w obradach Międzynarodowego Kongresu Medycyny i Farmacji Wojskowej. Od kwietnia 1931 do sierpnia 1937 kierował Oddziałem Higieny Wojskowej Szpitala Szkolnego Centrum Wyszkolenia Sanitarnego w Warszawie. W lipcu 1934, w ramach programu emigracyjno – kolonialnego Ligi Morskiej i Kolonialnej, wyjechał wraz z inż. Tadeuszem Brudzińskim do Liberii, w charakterze rzeczoznawcy tamtejszego rządu do spraw higieny. We wrześniu 1935 zastąpił go dr Ludwik Anigstein. W 1936 mieszkał w Warszawie przy Alei Szucha 16 i pełnił społecznie funkcję skarbnika Polskiego Towarzystwa Zwalczania Gośćca (Reumatyzmu) z siedzibą przy ulicy Nowogrodzkiej 59. Prezesem towarzystwa był wówczas prof. dr Witold Orłowski, a sekretarzem doc. dr Eleonora Reicher. W marcu 1939 pozostawał w stanie nieczynnym.
Po wybuchu II wojny światowej i kampanii wrześniowej trafił do Francji. Tam, zarządzeniem z 12 listopada 1939 Ministra Spraw Wojskowych rządu RP na uchodźstwie, gen. Władysław Sikorskiego, został członkiem zarządu Polskiego Czerwonego Krzyża w czasie wojny.
Pełnił służbę na stanowisku naczelnego lekarza 1 Samodzielnej Brygady Strzelców. Wiosną 1943 roku był czasowo przydzielony do Ministerstwa Pracy i Opieki Społecznej. Z dniem 15 kwietnia 1943 roku został przeniesiony na stanowisko referenta służby zdrowia w Oddziale IV Sztabu I Korpusu Pancerno–Motorowego.
Po II wojnie światowej powrócił do Polski, od 1956 był profesorem nadzwyczajnym Akademii Medycznej w Warszawie.
Był żonaty z Jadwigą z Piątkowskich, z którą miał syna Adama ps. „Dama” (1927–1963), uczestnika powstania warszawskiego, ochotnika 2. kompanii Zgrupowania Krybar. 

</doc>
<doc id="928582" url="https://pl.wikipedia.org/wiki?curid=928582" title="Nataradźa">
Nataradźa

Nataradźa, tamil. நடராசர், ang. "Nataraja" – jedna z form boga Śiwy. W języku tamilskim odpowiednikiem Nataradźy jest கூத்தன் "Kuttan".
Ikonografia.
Śiwa-Nataradźa ma lewą nogę uniesioną, skierowaną na prawo i ugiętą w kolanie, a prawą również ugiętą w kolanie. Prawą stopą stoi na zabitym demonie Apasmara co symbolizuje zwycięstwo tego boga nad niewiedzą.
W pierwszej ręce Śiwa trzyma damaru (bębenek w kształcie dwóch stożków), co jest symbolem stworzenia, a także jedności dwóch przeciwstawnych pierwiastków: wody i ognia, pierwiastka męskiego i żeńskiego.
Druga dłoń Śiwy jest uniesiona co oznacza opiekę i ochronę, którą otacza on świat.
W trzeciej ręce Śiwy płonie ogień, świadczący o tym, że gdy odpowiedni termin nadejdzie świat zostanie zniszczony.
Czwarta ręka Śiwy wskazuje na jego uniesioną stopę, która jest symbolem zbawienia i wyzwolenia.
Śiwę-Nataradźę otacza krąg płomieni, oznaczający, że prawdziwa boska natura rzeczywistości jest ukryta przed człowiekiem.
Taniec.
Nataradźa to powszechne indyjskie hinduistyczne przedstawienie Śiwy jako Boskiego tancerza, podczas swojego tańca. Taniec Śiwy symbolizuje nieustannie dokonywane przez niego niszczenie i tworzenie wszechświata.
Recepcja.
Taka forma Śiwy znajduje w licznych mandirach, najczęściej w postaci posągu czy rzeźby. Najsławniejsza z nich znajduje się w Ćidambaram, w Tamil Nadu.

</doc>
<doc id="928589" url="https://pl.wikipedia.org/wiki?curid=928589" title="The Bible in Living English">
The Bible in Living English

The Bible in Living English ("Biblia w żywej angielszczyźnie") – angielskojęzyczny przekład Biblii w tłumaczeniu Stevena T. Byingtona związanego z nurtem kongregacjonalnym. Byington przez 45 lat, od 1898 do 1943 roku, tłumaczył Biblię. Już po jego śmierci, w 1957 roku, Towarzystwo Strażnica nabyło prawa do wydawania jego przekładu, który opublikowany został w 1972 roku w nakładzie 100 000 egzemplarzy. Od roku 2013 przekład ten dostępny jest w darmowej aplikacji dla urządzeń cyfrowych "JW Library", a od roku 2015 na jw.org.
Przekład charakteryzuje się tym, iż oddaje imię Boże w formie „Jehovah”.

</doc>
<doc id="928602" url="https://pl.wikipedia.org/wiki?curid=928602" title="(15789) 1993 SC">
(15789) 1993 SC

(15789) 1993 SC – planetoida z grupy obiektów transneptunowych.
Odkrycie.
Planetoida została odkryta 17 września 1993 roku przez amerykańskich astronomów Iwana Williamsa, Alana Fitzsimmonsa i Donalda O’Ceallaigha z obserwatorium na La Palma. Nazwa planetoidy jest oznaczeniem tymczasowym.
Orbita.
Orbita (15789) 1993 SC nachylona jest do płaszczyzny ekliptyki pod kątem 5,2°. Na jeden obieg wokół Słońca ciało to potrzebuje ponad 247 lat, krążąc w średniej odległości 39,4 j.a. od Słońca. Jest to plutonek, pozostaje on w rezonansie orbitalnym 3:2 z Neptunem.
Właściwości fizyczne.
(15789) 1993 SC ma średnicę ok. 363 km. Jego jasność absolutna to 6,9m.

</doc>
<doc id="928603" url="https://pl.wikipedia.org/wiki?curid=928603" title="Rezerwat Ścisły Mont Nimba">
Rezerwat Ścisły Mont Nimba



</doc>
<doc id="928612" url="https://pl.wikipedia.org/wiki?curid=928612" title="Kediat Idżil">
Kediat Idżil



</doc>
<doc id="928614" url="https://pl.wikipedia.org/wiki?curid=928614" title="Pal Tyldum">
Pal Tyldum



</doc>
<doc id="928615" url="https://pl.wikipedia.org/wiki?curid=928615" title="Paal Tyldum">
Paal Tyldum



</doc>
<doc id="928622" url="https://pl.wikipedia.org/wiki?curid=928622" title="Francois Fillon">
Francois Fillon



</doc>
<doc id="928642" url="https://pl.wikipedia.org/wiki?curid=928642" title="Pałac Branickich w Warszawie (Na Skarpie)">
Pałac Branickich w Warszawie (Na Skarpie)



</doc>
<doc id="928643" url="https://pl.wikipedia.org/wiki?curid=928643" title="Sporty kynologiczne">
Sporty kynologiczne

 
Sporty kynologiczne – ogólna nazwa sportów uprawianych z psami. Zalicza się do nich m.in.:
Są to formy spędzania wolnego czasu z psem, oparte na pracy bez przymusu i przemocy. Sprawiają radość i psu, i właścicielowi. Ze względu na różnorodność sportów kynologicznych cieszą się one dużym zainteresowaniem np. podczas wystaw psów rasowych.
Istnieją również odmiany sportów kynologicznych dla osób niepełnosprawnych

</doc>
<doc id="928646" url="https://pl.wikipedia.org/wiki?curid=928646" title="Lizymach">
Lizymach

Lizymach (ok. 355 p.n.e.-281 p.n.e.) – jeden z wodzów Aleksandra III Wielkiego – diadochów. Po jego śmierci w 323 roku p.n.e. objął władzę w Tracji i przyjął tytuł króla w 306 roku p.n.e. Mąż Arsinoe II.
Rządy w Tracji.
W roku 315 p.n.e. Lizymach zaczął zgłaszać pretensje do sprawowania kontroli nad cieśninami Bosfor i Dardanele. Wprawdzie nie udało mu się zrealizować swoich planów, jednak w roku 309 p.n.e. odbudował on miasto Kardia, któremu nadał nazwę Lizymachia. W roku 302 p.n.e. jako pierwszy zaatakował tereny Antygona Jednookiego, zaczynając tym samym kolejną wojnę diadochów. Wraz z Kassandrem i Seleukosem walczył w przełomowej bitwie pod Ipsos w 301 roku p.n.e., w której pokonał Antygona. Pokonawszy, w koalicji z Seleukosem I Nikatorem i Ptolemeuszem I Soterem, Demetriusza Poliorketesa został królem całej Macedonii w 286 p.n.e.
Śmierć następcy i upadek państwa.
W roku śmierci Demetriusza (283 p.n.e.) na dworze Lizymacha doszło do poważnych komplikacji, które zasadniczo wpłynęły na losy dynastii. Najprawdopodobniej w wyniku intrygi przebywającego na trackim dworze Ptolemeusza Keraunosa – który uciekł z Egiptu w 284 p.n.e., gdy zrozumiał, że jego ojciec Ptolemeusz nie widzi w nim swego następcy – i być może żony Lizymacha, Arsinoe, Lizymach skazał na śmierć swego syna Agatoklesa. Wdowa po Agatoklesie, Lizandra, udała się do Syrii na dwór Seleukosa, prosząc go o pomoc w dochodzeniu praw swoich własnych i dzieci. To było oficjalną przyczyną wystąpienia Seleukosa przeciw Lizymachowi. Rzeczywistym powodem był niepokojący Seleukosa wzrost potęgi Lizymacha po śmierci Demetriusza.
Lizymach poniósł śmierć i klęskę w wojnie ze swoim byłym sprzymierzeńcem Seleukosem. Zginął w pojedynku z nim w czasie bitwy pod Kuropedion w Lidii w roku 281 p.n.e.

</doc>
<doc id="928649" url="https://pl.wikipedia.org/wiki?curid=928649" title="462 Dywizja Piechoty (III Rzesza)">
462 Dywizja Piechoty (III Rzesza)

462 Dywizja Piechoty – niemiecka dywizja z czasów II wojny światowej, sformowana w rejonie Nancy na mocy rozkazu z 10 października 1942 roku, poza falą mobilizacyjną przez XII Okręgu Wojskowym. Początkowo była to jednostka zapasowa ("Division Nr. 462"), 19 października 1944 r. została przekształcona w 462 Dywizję Piechoty ("462. Infanterie-Division"). Miesiąc później zmieniono jej nazwę na 462 Dywizję Grenadierów Ludowych ("462. Volks-Grenadier-Division").
Struktura organizacyjna.
1215., 1216. i 1217. pułk grenadierów, 1462. pułk artylerii, 1462. batalion pionierów, 462. kompania fizylierów, 1462. oddział przeciwpancerny, 1462. oddział łączności, 1642. polowy batalion zapasowy;
1215., 1216. i 1217. pułk grenadierów, 1462. pułk artylerii, 1462. batalion pionierów, 462. kompania fizylierów, 1462. oddział przeciwpancerny, 1462. oddział łączności, 1642. polowy batalion zapasowy;
Szlak bojowy.
W latach 1942-44 dywizja pełniła obowiązki jednostki zapasowej w rejonie Metz-Sarrebourg. Po lądowaniu sprzymierzonych w Normandii została przeorganizowana w dywizję piechoty i ostatecznie rozbita podczas obrony fortecy Metz w grudniu 1944 r.

</doc>
<doc id="928654" url="https://pl.wikipedia.org/wiki?curid=928654" title="Mario Scelba">
Mario Scelba

Mario Scelba (ur. 5 września 1901 w Caltagirone, zm. 29 października 1991 w Rzymie) – włoski polityk i prawnik, działacz i jeden z liderów Chrześcijańskiej Demokracji, wieloletni deputowany, minister w różnych gabinetach, w latach 1954–1955 premier Włoch, od 1969 do 1971 przewodniczący Parlamentu Europejskiego.
Życiorys.
Urodził się w katolickiej rodzinie wielodzietnej. Z uwagi na warunki materialne rodziny był zmuszony do porzucenia nauki w 1913, ostatecznie mógł ją kontynuować dzięki wsparciu ze strony księdza Luigiego Sturzo. W 1920 zdał egzamin maturalny, uczęszczał na kurs organizowany przez Azione Cattolica. Podjął studia prawnicze na Uniwersytecie Rzymskim „La Sapienza”, które ukończył w 1920. Pracował w międzyczasie w strukturach Włoskiej Partii Ludowej, był osobistym sekretarzem Luigiego Sturzo. W połowie lat 20. redagował tygodnik „L’idea popolare”. Wkrótce zaniechał jawnej działalności politycznej i publicystycznej, co wiązało się z ograniczeniami nakładanymi przez reżim faszystowski. Praktykował jako adwokat, od początku lat 30. w ramach własnej kancelarii.
Na początku lat 30. jego bliskim przyjacielem stał się Alcide De Gasperi, z którym od tego czasu współpracował. W 1943 był współtwórcą pierwszego dokumentu programowego Chrześcijańskiej Demokracji. Po wyzwoleniu Rzymu w 1944 został członkiem komitetu wykonawczego i zastępcą sekretarza partii. W 1945 został powołany w skład prowizorycznego zgromadzenia (Consulta Nazionale), a w 1946 został członkiem konstytuanty (Assemblea Costituente della Repubblica Italiana). W latach 1948–1968 był posłem do Izby Deputowanych I, II, III i IV kadencji. Następnie do 1983 zasiadał w Senacie V, VI, VII i VIII kadencji.
W czerwcu 1945 objął urząd ministra poczty i telekomunikacji w rządzie Ferruccia Parriego. Funkcję tę pełnił następnie od grudnia 1945 do lutego 1947 w dwóch gabinetach, którymi kierował Alcide De Gasperi. Później do lipca 1953 był ministrem spraw wewnętrznych w pięciu kolejnych rządach tego premiera. Z przyczyn zdrowotnych nie wykonywał obowiązków w okresie od lipca do września 1952, zastępował go wówczas czasowo Giuseppe Spataro. W trakcie urzędowania zajmował się m.in. reorganizacją sił policyjnych.
W lutym 1954 objął stanowisko premiera, które zajmował do lipca 1955. W swoim gabinecie pełnił też ponownie funkcję ministra spraw wewnętrznych. Jego rezygnacja nastąpiła w okresie kryzysu politycznego po wyborze Giovanniego Gronchiego na prezydenta i w czasie sporów wewnętrznych w ramach chadecji. Mario Scelba powrócił na urząd ministra spraw wewnętrznych w lipcu 1960, gdy rządem kierował Amintore Fanfani. Sprawował go wówczas do lutego 1962. Była to ostatnia pełniona przez niego funkcja rządowa.
W latach 1966–1969 był przewodniczącym rady krajowej Chrześcijańskiej Demokracji. Od 1969 do 1971 przewodniczył Parlamentowi Europejskiemu. W 1979 bez powodzenia kandydował w pierwszych wyborach powszechnych do PE. W 1983 odszedł z włoskiego parlamentu. W 1990 wydał swoje wspomnienia pt. "Per l’Italia e per l’Europa".
Życie prywatne.
Mario Scelba był żonaty z Neriną Palestini, miał córkę Marię Luisę.

</doc>
<doc id="928659" url="https://pl.wikipedia.org/wiki?curid=928659" title="Dolina płaskodenna">
Dolina płaskodenna

Dolina płaskodenna – dolina rzeczna o płaskim dnie, w obrębie którego mieści się koryto i terasy rzeczne.
Dolina ta powstaje na skutek erozji bocznej rzeki lub zasypania istniejącej doliny aluwiami. 
Dolina płaskodenna występuje we wszystkich strefach klimatycznych.

</doc>
<doc id="928663" url="https://pl.wikipedia.org/wiki?curid=928663" title="Żelazna porcja">
Żelazna porcja

Żelazna porcja – określenie stosowane wobec indywidualnego zaopatrzenia żywieniowego żołnierzy armii amerykańskiej. Zaopatrzenie zwane „żelazną porcją” ("„iron ration”") pojawiło się w 1907. Zapewniało wyżywienie i podtrzymanie czynności życiowych w trudnych warunkach bojowych. Składało się z 3 uncji ciasta z mąki pszennej i wołowiny w proszku, 1 uncji czekolady i torebek z solą i pieprzem. Łącznie „żelazna porcja” w puszce blaszanej ważyła 1 funt.
Także w innych armiach były wydzielane tzw. żelazne porcje (racje), np. w Wehrmachcie składały się z: 250 g sucharów, 200 g konserwy mięsnej, 150 g zupy w konserwie i 20 g kawy zbożowej.
Teoretycznie mogły być spożyte na rozkaz przełożonego, ale w warunkach bojowych teoria ta nie sprawdziła się.

</doc>
<doc id="928664" url="https://pl.wikipedia.org/wiki?curid=928664" title="Flet podłużny">
Flet podłużny



</doc>
<doc id="928668" url="https://pl.wikipedia.org/wiki?curid=928668" title="Vollrath Lübbe">
Vollrath Lübbe

Vollrath Lübbe (ur. 4 marca 1894 roku w Klein Lunow, zm. 4 kwietnia 1969 roku) – niemiecki wojskowy. Wziął udział w I wojnie światowej w 103 pułku piechoty. Od 1938 roku dowodził 13 pułkiem strzelców z 5 Dywizji Pancernej. Od czerwca 1939 roku pułkownik, od października 1942 roku generał major. Za dowodzenie 2 Dywizją Pancerną dostał, już w stopniu generała porucznika, Krzyż Rycerski. W lutym 1944 roku przeniesiony do rezerwy, od kwietnia przejmował dowodzenie kolejno nad 81 Dywizją Piechoty i później 462 Dywizją Piechoty we Francji. Z tą ostatnią brał udział w walkach o Metz i Akwizgran. W listopadzie 1944 stał na czele 49 Dywizji Piechoty. Pod koniec grudnia 1944 roku dowodził 433 Dywizją, wraz z którą trafił do sowieckiej niewoli na początku lutego 1945 r. Opuścił ją dopiero w październiku 1955 roku.

</doc>
<doc id="928669" url="https://pl.wikipedia.org/wiki?curid=928669" title="Roztoka (Niemcy)">
Roztoka (Niemcy)



</doc>
<doc id="928677" url="https://pl.wikipedia.org/wiki?curid=928677" title="Góra Kamerun">
Góra Kamerun



</doc>
<doc id="928678" url="https://pl.wikipedia.org/wiki?curid=928678" title="Stawik (województwo lubelskie)">
Stawik (województwo lubelskie)

Stawik – kolonia w Polsce położona w województwie lubelskim, w powiecie lubartowskim, w gminie Jeziorzany.
Wierni Kościoła rzymskokatolickiego należą do parafii Trójcy Świętej w Jeziorzanach.
W latach 1975–1998 miejscowość administracyjnie należała do ówczesnego województwa lubelskiego.

</doc>
<doc id="928683" url="https://pl.wikipedia.org/wiki?curid=928683" title="Liczba wodna">
Liczba wodna

Liczba wodna jest wartością wyrażającą zdolność podłoża maściowego do trwałego emulgowania wody.
Jest to liczba gramów wody jaką, w 20°C, może związać 100g substancji, tworząc trwałą emulsję. Duża liczba wodna oznacza, że dana substancja jest dobrym emulgatorem.
Liczba wodna niektórych substancji: 

</doc>
<doc id="928684" url="https://pl.wikipedia.org/wiki?curid=928684" title="Ras Dashen">
Ras Dashen



</doc>
<doc id="928692" url="https://pl.wikipedia.org/wiki?curid=928692" title="Brygada Baur">
Brygada Baur

Brygada Baur ("niem. Brigade Baur") – jedna z niemieckich brygad z czasów II wojny światowej. Utworzona w lutym 1945 roku. Walczyła nad Renem, w składzie XVIII Korpusu SS 19 Armii (Grupa Armii G). W kwietniu tego roku użyta do utworzenia 89 Dywizji Piechoty.
Skład w lutym 1945:
Skład w marcu 1945:

</doc>
<doc id="928694" url="https://pl.wikipedia.org/wiki?curid=928694" title="Konfederacja Absolwentów Szkoły Technicznej Artykulacji">
Konfederacja Absolwentów Szkoły Technicznej Artykulacji



</doc>
<doc id="928698" url="https://pl.wikipedia.org/wiki?curid=928698" title="Francisco Marto">
Francisco Marto



</doc>
<doc id="928699" url="https://pl.wikipedia.org/wiki?curid=928699" title="Jacinta Marto">
Jacinta Marto



</doc>
<doc id="928701" url="https://pl.wikipedia.org/wiki?curid=928701" title="Wiara (utwór Iry)">
Wiara (utwór Iry)



</doc>
<doc id="928708" url="https://pl.wikipedia.org/wiki?curid=928708" title="Zygmunt Brudziński">
Zygmunt Brudziński

Zygmunt Brudziński ps. „Prawdzic”.(ur. 5 stycznia 1905 w Szymanowie, zm. wrzesień 1959 w Stroniu Śląskim) – porucznik Wojska Polskiego, uczestnik wojny polsko-bolszewickiej i III powstania śląskiego. 
Życiorys.
Syn Józefa Brudzińskiego. W roku 1923 zdał maturę we Lwowie. W latach 1930–1932 przebywał w Angoli, gdzie posiadał plantację kawy. Po powrocie do Polski prowadził dział gospodarczy i rolny w Radzie Organizacji Polskich za Granicą. W latach 1933–1934 był przewodniczącym Sekcji Afrykańskiej LMiK. Był plantatorem w Liberii. Później powrócił do kraju. Był współwłaścicielem firmy „Batoli”. Brał udział w wojnie obronnej 1939 roku. Jako członek Armii Krajowej brał udział w powstaniu warszawskim na Żoliborzu. Odznaczony Śląskim Krzyżem Powstańczym i Krzyżem Srebrnym Orderu Virtuti Militari. 

</doc>
<doc id="928709" url="https://pl.wikipedia.org/wiki?curid=928709" title="System stacji bazowych">
System stacji bazowych



</doc>
<doc id="928710" url="https://pl.wikipedia.org/wiki?curid=928710" title="Inaktywacja chromosomu X">
Inaktywacja chromosomu X

Inaktywacja chromosomu X, lionizacja – inaktywacja jednego z dwóch chromosomów X zachodząca w komórkach samic ssaków. Proces ten wyrównuje poziom ekspresji genów położonych na chromosomie X u osobników męskich i żeńskich (samce ssaków mają jeden chromosom X). Inaktywacja chromosomu X zachodzi zasadniczo raz w danej komórce zarodka, na określonym, wczesnym etapie embriogenezy i chromosom ten jest przekazywany dalej w stanie nieaktywnym komórkom potomnym (dziedziczenie mitotyczne). Inaktywacja dotyczy całego chromosomu, z wyjątkiem części homologicznej do chromosomu Y, co umożliwia ich parowanie podczas mejozy. U ssaków łożyskowych inaktywacja chromosomu X ma charakter losowy, natomiast u torbaczy inaktywacji zawsze ulega chromosom X pochodzący od ojca. 
Skondensowany chromosom jest widoczny w komórkach jako tzw. chromatyna płciowa, zwana ciałkiem Barra, leżąca na obrzeżu jądra komórkowego. 
W przypadku osobników z nadmierną liczbą chromosomów X (osoby z trisomią chromosomu X o kariotypie 47, XXX oraz z zespołem Klinefeltera o kariotypie 48, XXXY i 49, XXXXY) inaktywacji ulegają wszystkie dodatkowe chromosomy X (aktywny pozostaje tylko jeden chromosom).
Hipoteza inaktywacji chromosomu X została po raz pierwszy sformułowana w 1961 przez angielską genetyk Mary Lyon. Obecnie znana jest jako „prawo Lyon” – stąd też pochodzi określenie „lionizacja”.
Chromosom X jest reaktywowany podczas oogenezy.
Mechanizm.
Kluczową rolę w inaktywacji chromosomu X odgrywają długie niekodujące RNA Xist oraz Tsix. Sekwencje kodujące Xist oraz Tsix leżą na chromosomie X naprzeciwko siebie na komplementarnych niciach, tak że blokują nawzajem swoją transkrypcję. Na chromosomie X, który ma ulec inaktywacji zachodzi ekspresja genu Xist, a powstały na skutek transkrypcji RNA „opłaszcza” chromosom, co wywołuje szereg procesów prowadzących do kondensacji opłaszczonego chromosomu X w nieaktywną transkrypcyjnie heterochromatynę. Na chromosomie, który nie ulega inaktywacji zachodzi ekspresja genu Tsix.

</doc>
<doc id="928726" url="https://pl.wikipedia.org/wiki?curid=928726" title="The Suite life of Zack and Cody">
The Suite life of Zack and Cody



</doc>
<doc id="928729" url="https://pl.wikipedia.org/wiki?curid=928729" title="Wind Cave">
Wind Cave

Wind Cave (z ang. „Wietrzna Jaskinia, Jaskinia Wiatru”) – jaskinia leżąca w Górach Czarnych (Black Hills). Stanowiła jedno ze świętych sanktuariów Indian Lakota. Przez białych odkryta w 1881. Skomplikowany system jaskiniowy, z którego zbadano dotąd około 237 km korytarzy, co daje mu piąte miejsce na liście najdłuższych jaskiń świata. Ma bogatą szatę naciekową.
W 1903 roku ustanowiono tu Park Narodowy Wind Cave. Był to pierwszy park narodowy założony po to, by chronić jaskinię.

</doc>
<doc id="928730" url="https://pl.wikipedia.org/wiki?curid=928730" title="Afera alkoholowa">
Afera alkoholowa

Afera alkoholowa – jedna z pierwszych afer w Polsce od 1989 roku, dotycząca działalności byłych ministrów rządu Mieczysława Rakowskiego oraz pracowników Głównego Urzęd Ceł, związanej z nieprawidłowościami przy imporcie napojów alkoholowych.
Pięć osób zamieszanych w aferę alkoholową zostało postawionych przed Trybunałem Stanu. Trzy z nich zostały uniewinnione, zaś dwie (Dominik Jastrzębski i Jerzy Ćwiek) skazane na utratę biernego prawa wyborczego przez 5 lat. Był to pierwszy od 1926 roku prawomocny wyrok Trybunału.

</doc>
<doc id="928737" url="https://pl.wikipedia.org/wiki?curid=928737" title="Angela Zilia">
Angela Zilia

Angela Zilia - aktorka i piosenkarka grecka, laureatka VI Międzynarodowego Festiwalu Piosenki w Sopocie w roku 1966. Zdobyła II nagrodę w dniu Międzynarodowym za piosenkę "Oi mortez" (muzyka Giorgos Mouzakis, słowa J. Joannidis, po polsku "Cyganeria" słowa Zbigniew Stawecki) i I nagrodę w Dniu Polskim za grecką interpretację piosenki "Dzień niepodobny do dnia".
Piosenkę "Cyganeria" wykonywali później Anna German, Irena Santor i Kayah na Festiwalu w Sopocie w 1993 r.

</doc>
<doc id="928738" url="https://pl.wikipedia.org/wiki?curid=928738" title="Richenza Przemyślidka">
Richenza Przemyślidka

Richenza Przemyślidka (zm. 19 kwietnia 1182) – najmłodsza córka króla Czech Władysława II i Judyty, córki landgrafa Turyngii Ludwika I.
W 1179 w Chebie (według starszej literatury ok. 1177) poślubiła Henryka z dynastii Babenbergów księcia na Mödling (ur. 1158, zm. 19 stycznia 1223 r.).

</doc>
<doc id="928742" url="https://pl.wikipedia.org/wiki?curid=928742" title="Rafał Wójcik (lekkoatleta)">
Rafał Wójcik (lekkoatleta)

Rafał Wójcik (ur. 18 września 1972 w Starachowicach) – polski lekkoatleta, specjalizujący się w biegach z przeszkodami i maratonie.
Kariera.
Karierę zawodniczą rozpoczął w wieku 18 lat. Reprezentował kluby LA. Granat Skarżysko-Kamienna (1990-1994); "STS" Skarżysko-Kamienna (1994-1996); "WKS Oleśniczanka" Oleśnica (1996-1998); "KB Sporting" Międzyzdroje (1998-2005). Obecnie zawodnik Kieleckiego Klubu Lekkoatletycznego.
Osiągnięcia.
Dwunasty zawodnik ME 2006 w Göteborgu w biegu maratońskim – 2.14:58 s. Półfinalista olimpijski z Sydney (2000) w biegu na 3000 m z przeszkodami. Szesnasty zawodnik MŚ 2005 w Helsinkach w biegu maratońskim – 2.16:24 s. Ósmy zawodnik ME w Budapeszcie (1998) i Monachium (2002) na 3000 m z przeszkodami]. Szesnasty zawodnik MŚ w Atenach (1997) na 3000 m z przeszkodami. Półfinalista MŚ w Sewilli (1999) na 3000 m z przeszkodami. 7-krotny mistrz Polski na 3000 m z przeszkodami w latach: (1994, 1995, 1997, 1998, 2000, 2002 i 2003). 2-krotny mistrz Polski w biegu maratońskim: (2005 i 2006) oraz wielokrotny mistrz Polski i uczestnik ME i MŚ w biegach przełajowych. Uczestnik sztafety Red Bull Giants of Rio (7 grudnia 2004 w Rio de Janeiro), gdzie wraz z kolegami wywalczył szesnaste miejsce.

</doc>
<doc id="928743" url="https://pl.wikipedia.org/wiki?curid=928743" title="Lipienki">
Lipienki

Lipienki (niem. "Lippinken/Lipinken") – część wsi Jeżewo w Polsce, położona w województwie kujawsko-pomorskim, w powiecie świeckim, w gminie Jeżewo.
W latach 1975–1998 Lipienki administracyjnie należały do województwa bydgoskiego.
Historia.
Lipienki Kociewska wieś, pierwsza historyczna nazwa pochodzi z lat 1402-1409 i została zapisana jako Lyppin. Następnie to: Lypchin cleyn (1415 r.), Lipienka (ok. 1534 r.), Lipno Minus (1583 r.), Lipienko (1649 r.), Lipinken (ok. 1790 r.), Lipinki (1884 r.), Lipienki (1920 r.), niem. Lippinken. Nazwa wsi pochodzi od nazwy miejscowej Lipno z formantem -k i wahaniem rodzajowym. Dosłownie należy interpretować nazwę wsi jako małe Lipno, w odróżnieniu od wsi Lipno, która leży również nad jeziorem Laskowickim, naprzeciw Lipienek.
Pierwsza wzmianka historyczna o wsi pochodzi ze spisu dziesięcin biskupa włocławskiego z lat 1402-1409 i podaje, że właściciel rycerskiej wsi Lipienki zobowiązany jest do zapłaty dziesięciny na rzecz Kościoła. Pierwszym znanym rycerzem – właścicielem dóbr był Michał z Lipienek (1451 r.). Następnie wieś należała do Mikołaja, który w 1455 r. znalazł się w niewoli krzyżackiej wskutek zajęcia i spalenia miasta Świecia. W latach 1590-1598 wieś trzymał wojewoda Jan Kostka herbu Dąbrowa. Pod koniec XVI wieku dobra lipieńskie dzieliło trzech właścicieli: Lipiński, Osłowski i nieznany dygnitarz pomorski. Najprawdopodobniej pod koniec XVII stulecia wieś znalazła się w jednych rękach, o czym świadczą zapisy źródłowe (Lniscy herbu Ostoja, Zawadzcy). W roku 1768 dobra lipieńskie kupił od Zawadzkich za 8500 guldenów kapitan Franciszek Jaworski herbu Sas. W rękach Sas-Jaworskich Lipienki były do 1906 r., kiedy to w wyniku kupna stały się własnością rodu Liszkowskich herbu Prawdzic. 10 października 1912 r. władze pruskie dokonały przymusowego wywłaszczenia Lipienek – był to swoisty akt zemsty za działalność patriotyczną w Jeżewie Emilii i Wincentego Liszkowskich. Niemiecka Komisja Kolonizacyjna w latach 1913-1918 z dawnego majątku utworzyła znaczną liczbę niewielkich osad gospodarskich dla niemieckich robotników leśnych i kolejowych. Po odzyskaniu niepodległości (1920 r.) władze polskie oddały część dóbr rodzinie Liszkowskich. Na 147 ha w latach 1920-1939 gospodarował syn Emilii i Wincentego – Zygmunt Liszkowski. W czasie okupacji większość lipieńskich rolników została wywłaszczona i zmuszona do opuszczenia swoich włości lub wyjazdu, najczęściej do Generalnego Gubernatorstwa – taki los spotkał również Liszkowskiego. Po wojnie "resztówkę" Liszkowskich przejęło państwo polskie i w ramach reformy rolnej w 1945 r. przekazało miejscowym bezrolnym i małorolnym.
Pierwsze informacje o obszarze wsi pochodzą z lat 1402-1409 i podają, że areał osady liczył 19 łanów (ok. 323 ha), w 1772 r. majątek z folwarkiem w Wężowcu miał 14 łanów (ok. 238 ha), w 1880 r.dobra lipieńskie liczyły 771 ha: ziemi ornej – 277 ha, łąk – 36 ha, pastwisk – 27 ha, lasów – 408 ha, wody – 6 ha, nieużytków – 14 ha. Pierwsze dane liczbowe o mieszkańcach Lipienek pochodzą z 1772 r. i podają, iż we wsi żyło 78 osób – wszystkie były katolikami. Po ponad stu latach (1885 r.) osadę zamieszkiwało 162 osoby, z których 150 było katolikami, a więc zapewne Polakami.
Niewątpliwie jedną z najbardziej zaskakujących informacji o Lipienkach jest to, że od początków XV wieku wieś posiadała gród warowny z niewielkim zameczkiem usytuowanym nad brzegiem jeziora Laskowickiego (powyższy fakt odnotowywali historycy polscy i niemieccy). Zamek miał popaść w ruinę pod koniec XVII wieku i dziś jedynie ukształtowanie terenu sugeruje jego lokalizację.
Spośród właścicieli Lipienek na uwagę zasługują rody Sas-Jaworskich i Liszkowskich. Obie rodziny, w okresie zaborów z dużym zaangażowaniem włączyły się w działalność patriotyczną, która skutecznie pobudzała polskiego ducha narodowego oraz aktywizowała lokalną społeczność w sferze ekonomicznej, oświatowej, kulturalnej i politycznej. Duże uznanie społeczne zyskała działalność Juliana Sasa-Jaworskiego (1862-1930). Był on w latach 1897-1898 i 1907-1912 posłem do parlamentu Rzeszy, członkiem Komitetu Wyborczego Prowincjonalnego na Prusy Królewskie, współtwórcą Polskiego Centralnego Komitetu Wyborczego, wiceprezesem parlamentarnego Koła Polskiego. Pod koniec XIX stulecia Lipienki dzięki aktywności właściciela stały się prężnym gospodarstwem rolno-hodowlanym specjalizującym się w hodowli bydła mlecznego i uprawie buraków cukrowych oraz ziemniaków. W 1896 r. Julian Sas-Jaworski wybudował we wsi gorzelnię (przetrwała do lat 80. XX w, kiedy ją rozebrano, a cegłę wykorzystano na budowę domu kultury w Jeżewie). Również w tym samym okresie dziedzic Lipienek nad brzegiem jeziora pobudował okazały dom mieszkalny oraz założył ogród ozdobny wokół dworu (obiekt został zniszczony w czasie działań wojennych, w lutym 1945 r.). Po odzyskaniu przez Polskę niepodległości działał w powiecie lubawskim, gdzie był starostą lubawskim (lata 1921-1926).
Dla sprawy polskiej w Jeżewie i okolicach wielkie zasługi położyli Wincenty i Emilia Liszkowscy, którzy w ciągu kilku lat zaktywizowali okoliczną społeczność, doprowadzając do założenia polskich instytucji: banku ludowego i spółdzielni handlowej (1907 r.). Wincenty Liszkowski (1867-1912) pochodził z Poznania, z wielkopolskiej rodziny kupieckiej. Po ukończeniu studiów rolniczych osiadł w Miedzianowie powiat Ostrów Wielkopolski. Po znalezieniu się na Pomorzu dynamicznie rozwijał swoje gospodarstwo rolne, aktywnie z żoną prowadził działalność propolską. Zmarł nagle w Lipienkach (1912 r.). Emilia Liszkowska-Parczewska (1877-1962) pochodziła z Poznania z rodziny Osowickich. Z zamiłowania była artystką – malarką. Bez reszty poświęcała się pracy społecznej i działalności patriotycznej. W Jeżewie współtworzyła: bank, spółdzielnię handlową, koło gospodyń wiejskich, kółko rolnicze. Ponadto działała, między innymi w Towarzystwie Czytelni Ludowych i Kole Ziemianek Polskich, w Świeciu nad Wisłą. Po śmierci Wincentego wyszła ponownie za mąż za Tadeusza Parczewskiego – dziedzica Belna (miejscowość oddalona 5 km od Jeżewa). Z inicjatywy KGW w Jeżewie na przykościelnym cmentarzu w Jeżewie 25 czerwca 2012 r. wmurowano tablicę pamiątkową: „Emilia Liszkowska-Parczewska 1877-1962 artystka malarka, niezłomna Polka i patriotka, wybitna organizatorka ruchu społeczno-narodowego na Pomorzu, niestrudzona działaczka Koła Gospodyń Wiejskich w Jeżewie”.
W okresie II Rzeczypospolitej w Lipienkach na 17 ha gospodarstwie żyła rodzina Leonarda i Ireny Starosteckich. Jednym z ich synów był Zdzisław Starostecki (1919-2010), który zasłynął jako współtwórca amerykańskiego systemu rakietowego „Patriot”. Późniejszy generał brygady (2009 r.) spędził w Lipienkach 19 lat beztroskiego dzieciństwa.

</doc>
<doc id="928744" url="https://pl.wikipedia.org/wiki?curid=928744" title="Christian Belwit">
Christian Belwit

Christian Belwit, właśc. Witold Beliński (ur. 18 marca 1956, zm. 26 lipca 2003) – polski poeta i bard pochodzący z Wrocławia.
Życiorys.
Grał na gitarze i śpiewał swoje piosenki, występując na lokalnych festiwalach poezji śpiewanej. Występował tam głównie jako gość po koncertach konkursowych, ale zdobywał również nagrody: w Bazunie i na Bakcynaliach '84 w Chatce Żaka w Lublinie. Dwukrotnie zdobył I miejsce na Festiwalu Piosenki Debilnej we Wrocławiu. Na scenie był niekonwencjonalny, a paradoksalne poczucie humoru zapewniało mu sympatię słuchaczy. Cierpiał na schizofrenię, przez dłuższy czas żył jako bezdomny. Przygarnęła go rodzina Andrzeja Waligórskiego, która przyczyniła się do ocalenia wielu jego utworów.
Dzięki pomocy Stanisława Srokowskiego (powieściopisarza, poety i przyjaciela Christiana) w 2000 roku został wydany jedyny tomik poetycki Belwita, zatytułowany "Pierwszy i ostatni".
W 2003 roku, po śmierci autora, Mirosław Spychalski zrealizował film dokumentalny "Właściwie mój życiorys przepadł", dotyczący życia i twórczości Belwita. Od 2004 roku we Wrocławiu każdej jesieni odbywa się Turniej Jednego Wiersza im. Christiana Belwita.

</doc>
<doc id="928746" url="https://pl.wikipedia.org/wiki?curid=928746" title="Nowe Krąplewice">
Nowe Krąplewice

Nowe Krąplewice (niem. "Neu Klunkwitz") – część wsi Krąplewice w Polsce, położona w województwie kujawsko-pomorskim, w powiecie świeckim, w gminie Jeżewo.
W latach 1975–1998 Nowe Krąplewice administracyjnie należały do województwa bydgoskiego.

</doc>
<doc id="928749" url="https://pl.wikipedia.org/wiki?curid=928749" title="Michalis Kapsis">
Michalis Kapsis

Michalis Kapsis (gr. Μιχάλης Καψής; ur. 18 października 1973 w Atenach) – grecki piłkarz występujący na pozycji obrońcy. Jest synem innego piłkarza, Antimosa Kapsisa.
Kariera.
Michalis Kapsis karierę zaczynał w klubie Aris Nikea w 1990 roku. Po 2 latach gry przeniósł się do Anagennisi Arta. Tam występował przez rok, po czym przeniósł się do Ethnikosu Pireus. W zespole tym grał przez 6 lat, a następnie przeszedł do AEK Ateny. Wraz z tym zespołem występował w Lidze Mistrzów, zdobył 2 Pucharu kraju i zadebiutował w reprezentacji Grecji. Po Mistrzostwach Europy w 2004 roku Kapsis wyjechał do francuskiego Girondins Bordeaux. Po jednym sezonie odszedł do Olympiakosu Pireus. Spędził tam rok, w którym zdobył dublet i wyjechał ponownie zagranicę, tyle że tym razem do klubu z Cypru, APOEL FC. Jedynym zdobytym trofeum przez Greka na "Wyspie Afrodyty" jest mistrzostwo Cypru w 2007 roku. W 2008 roku odszedł do APO Lewadiakos, gdzie w 2010 roku zakończył karierę.
W reprezentacji narodowej Kapsis debiutował w wieku 30 lat w eliminacyjnym meczu z Hiszpanią. 7 czerwca 2003, lecz nie przeszkodziło mu to w wyjeździe na finały ME w 2004 roku, gdzie wraz z kolegami sprawił ogromną sensację i zdobył 1. miejsce na tych prestiżowych zawodach. Jak dotąd w kadrze zawodnik wystąpił 30 razy i zdobył 1 gola. Ma na koncie także samobójczego gola w meczu z Polską.

</doc>
<doc id="928754" url="https://pl.wikipedia.org/wiki?curid=928754" title="Kultura wejherowsko-krotoszyńska">
Kultura wejherowsko-krotoszyńska



</doc>
<doc id="928757" url="https://pl.wikipedia.org/wiki?curid=928757" title="Aryjczycy">
Aryjczycy



</doc>
<doc id="928760" url="https://pl.wikipedia.org/wiki?curid=928760" title="Trąd chlorowy">
Trąd chlorowy



</doc>
<doc id="928768" url="https://pl.wikipedia.org/wiki?curid=928768" title="Dordrecht (stacja kolejowa)">
Dordrecht (stacja kolejowa)

Dordrecht – stacja kolejowa w Dordrecht, w Holandii Południowej. Stacja została otwarta 1 stycznia 1872.

</doc>
<doc id="928772" url="https://pl.wikipedia.org/wiki?curid=928772" title="Dekanat Myślibórz">
Dekanat Myślibórz

Dekanat Myślibórz – dekanat należący do archidiecezji szczecińsko-kamieńskiej.

</doc>
<doc id="928774" url="https://pl.wikipedia.org/wiki?curid=928774" title="Assen (stacja kolejowa)">
Assen (stacja kolejowa)

Assen – stacja kolejowa w Assen, w prowincji Drenthe, w Holandii. Stacja została otwarta 1 maja 1870.

</doc>
<doc id="928777" url="https://pl.wikipedia.org/wiki?curid=928777" title="Zwolle (stacja kolejowa)">
Zwolle (stacja kolejowa)

Zwolle – stacja kolejowa w Zwolle, w prowincja Overijssel, w Holandii. Stacja została otwarta 6 czerwca 1864.

</doc>
<doc id="928778" url="https://pl.wikipedia.org/wiki?curid=928778" title="Latino Orsini">
Latino Orsini

Latino Orsini (ur. ok. 1411 – zm. 11 sierpnia 1477) – włoski duchowny, kardynał, ze słynnego rzymskiego rodu Orsini.
Życiorys.
W marcu 1438 został wybrany arcybiskupem Conza, kilka miesięcy później przeniesiono go do arcybiskupstwa Trani. Papież Mikołaj V mianował go w grudniu 1448 roku kardynałem-prezbiterem tytułu Ss. Ioannis et Pauli, prawdopodobnie w celu zrównoważenia w Kolegium Kardynalskim wpływów rzymskiej rodziny Colonna. W grudniu 1450 jego brat Giovanni Orsini, dotychczasowy opat Farfa, zastąpił go na arcybiskupstwie w Trani, podczas gdy kardynał objął "in commendam" opactwo Farfa, z którego zrezygnował dopiero 3 dni przed śmiercią. Sprawował wiele funkcji kościelnych, m.in. był administratorem diecezji Urbino (23 grudnia 1450 – 11 września 1452) i archidiecezji Bari (4 grudnia 1454 – 6 listopada 1472), kilkakrotnie kamerlingiem Świętego Kolegium Kardynałów, legatem w Marchii Ankońskiej (październik 1464 – październik 1465), archiprezbiterem bazyliki laterańskiej (od 1463), arcybiskupem Tarentu (od 30 października 1472), opatem komendatoryjnym kilku włoskich opactw benedyktyńskich oraz kamerlingiem Świętego Kościoła Rzymskiego (od 9 sierpnia 1471). Uczestniczył we wszystkich konklawe jakie odbyły się w okresie gdy był kardynałem (1455, 1458, 1464, 1471); po wyborze Kaliksta III pomagał w przywróceniu porządku w Rzymie. W grudniu 1455 został naczelnym dowódcą floty papieskiej. Jako legat papieża Piusa II koronował w Barletta króla Neapolu Ferdynanda. W 1465 awansował do rangi kardynała biskupa, zostając biskupem diecezji podmiejskich Albano (7 czerwca 1465 – 14 października 1468) i Tusculum (od 14 października 1468). W młodości prowadził rozwiązłe życie (miał naturalnego syna Paolo, który za zgodą papieża odziedziczył jego bogactwa), jednak pod koniec życia stał się człowiekiem bardzo religijnym.

</doc>
<doc id="928780" url="https://pl.wikipedia.org/wiki?curid=928780" title="BSS">
BSS



</doc>
<doc id="928782" url="https://pl.wikipedia.org/wiki?curid=928782" title="Przestępca">
Przestępca



</doc>
<doc id="928783" url="https://pl.wikipedia.org/wiki?curid=928783" title="Zespół Pallistera-Hall">
Zespół Pallistera-Hall

Zespół Pallistera-Hall (ang. Pallister-Hall syndrome, PHS) – genetycznie uwarunkowany zespół wad spowodowany mutacją w genie "GLI3" leżącym na 7 chromosomie.
Etiologia.
Ustalono, że przyczyną zespołu Pallistera-Hall są delecje w genie "GLI3" w "locus" 7p13 kodującym czynnik transkrypcyjny zawierający motyw palca cynkowego, w odcinku 3' od domeny palca cynkowego. Mutacje w genie "GLI3" zostały także powiązane z dwoma innymi zespołami: cefalopolisyndaktylią Greiga (OMIM#175700) i polidaktylią zaosiową typu A (OMIM#174200). 
Objawy i przebieg.
Zespół Pallistera-Hall objawia się:
Historia.
Zespół jako pierwsi opisali Judith G. Hall (ur. 1939) i Philip David Pallister (ur. 1920) ze współpracownikami w 1980 roku. Opisali sześcioro niemowląt z nieznanym wcześniej letalnym zespołem objawów.

</doc>
<doc id="928786" url="https://pl.wikipedia.org/wiki?curid=928786" title="Dekanat Nowogard">
Dekanat Nowogard

Dekanat Nowogard – jeden z dekanatów należący do archidiecezji szczecińsko-kamieńskiej.

</doc>
<doc id="928788" url="https://pl.wikipedia.org/wiki?curid=928788" title="Białko">
Białko



</doc>
<doc id="928790" url="https://pl.wikipedia.org/wiki?curid=928790" title="Brynica (województwo łódzkie)">
Brynica (województwo łódzkie)

Brynica – wieś w Polsce położona w województwie łódzkim, w powiecie brzezińskim, w gminie Jeżów.
W latach 1975–1998 miejscowość należała administracyjnie do województwa skierniewickiego.

</doc>
<doc id="928793" url="https://pl.wikipedia.org/wiki?curid=928793" title="Tadeusz Brudziński">
Tadeusz Brudziński

Tadeusz Brudziński (ur. 20 stycznia 1902 w Warszawie, zm. w roku 1960 tamże) – inżynier, porucznik rezerwy artylerii Wojska Polskiego.
Uczestniczył w wojnie polsko-bolszewickiej. Studiował rolnictwo w Szkole Głównej Gospodarstwa Wiejskiego i prawo na Uniwersytecie Warszawskim. Następnie kształcił się w tych dziedzinach w innych krajach Europy i USA, uzyskał dyplom Master of Science w Cornell University.
W 1934, w stopniu porucznika ze starszeństwem z dniem 2 stycznia 1932 zajmował 65 lokatę na liście starszeństwa oficerów rezerwy artylerii i pozostawał na ewidencji Powiatowej Komendy Uzupełnień Grodzisk Mazowiecki z przydziałem mobilizacyjnym do 18 pułku artylerii lekkiej w Ostrowi Mazowieckiej.
W lipcu tego roku w ramach programu emigracyjno-kolonialnego Ligi Morskiej i Kolonialnej wyjechał wraz z płk lek. Jerzym Wincentym Babeckim do Liberii, w charakterze rzeczoznawcy tamtejszego rządu do spraw ekonomicznych. W Liberii przebywał do września 1937 roku. We wrześniu 1939 roku internowany na Litwie, skąd przedostał się na zachód. W okresie od sierpnia 1940 roku do maja roku 1943 w polskich siłach zbrojnych w Wielkiej Brytanii. Od maja 1943 do września 1944 studiował w School of Military Government University of Virginia Charlotteville USA. Równocześnie we wrześniu 1943 został oficerem sztabowym w Londynie. Od sierpnia 1944 roku do lipca trzy lata później pracował w Departamencie Zaopatrzenia UNRRA w Londynie.
Jego ojcem był Józef Brudziński, a bratem Zygmunt Brudziński.

</doc>
<doc id="928796" url="https://pl.wikipedia.org/wiki?curid=928796" title="Dąbrowa (powiat brzeziński)">
Dąbrowa (powiat brzeziński)

Dąbrowa – osada w Polsce położona w województwie łódzkim, w powiecie brzezińskim, w gminie Jeżów.
W latach 1975–1998 miejscowość należała administracyjnie do województwa skierniewickiego.
Zobacz też: Dąbrowa 

</doc>
<doc id="928798" url="https://pl.wikipedia.org/wiki?curid=928798" title="Mikulin-Parcela">
Mikulin-Parcela

Mikulin-Parcela – kolonia w Polsce położona w województwie łódzkim, w powiecie brzezińskim, w gminie Jeżów.
W latach 1975–1998 miejscowość należała administracyjnie do województwa skierniewickiego.

</doc>
<doc id="928799" url="https://pl.wikipedia.org/wiki?curid=928799" title="Homo neandertalensis">
Homo neandertalensis



</doc>
<doc id="928803" url="https://pl.wikipedia.org/wiki?curid=928803" title="Hattusili III">
Hattusili III

Hattusili III, Hattusilis III – król Hetytów w latach 1267–1237 p.n.e. Był czwartym synem króla Mursili II i ten mianował go kapłanem boga Sausga w mieście Samuha. Hattusili pozostał wierny bogini Isztar z Samuha do samej śmierci.
Jego starszy brat Muwatalli II przeniósł się do miasta Tarhuntassa i mianował Hattusili zarządcą stolicy Hattusa.
Hattusili będąc zarządcą Hattusa podbił miasto Nerik i został wysokim kapłanem tamtejszego boga burzy. Później nazwał nawet swojego najstarszego syna Nerikkaili na cześć tego zwycięstwa.
Jego bratanek Mursili III ("Urhi-Teshub") przeniósł stolicę z powrotem do Hattusa i Hattusili jako zarządca tego miasta stał się zbędny. Mursili później zabrał Hattusili miasto Nerik, co spowodowało wojnę domową. Ostatecznie Hattusili pokonał bratanka i wysłał go na wygnanie. Przemianował "Ulmi-Teshup" (najprawdopodobniej młodszą siostrę jego bratanka) na "Kurunta" (lub jeśli rzeczywiście była to kobieta, to raczej kazał jej poślubić Kuruntę). Kurunta został(a) zarządcą miasta Tarhuntassa w jego imieniu, a młodszy syn Hattusili – Tudhalija IV został księciem (następcą tronu?), mimo że żył jego starszy brat.
W 1258 p.n.e. Hattusili podpisał pokój z faraonem egipskim Ramzesem II. Ramzes II poślubił córkę Hattusili i jego żony Putuhepy – znaną w Egipcie jako Maathorneferure. Kilka lat później poślubił zaś kolejną księżniczkę hetycką.

</doc>
<doc id="928804" url="https://pl.wikipedia.org/wiki?curid=928804" title="Ludwik (król Portugalii)">
Ludwik (król Portugalii)



</doc>
<doc id="928805" url="https://pl.wikipedia.org/wiki?curid=928805" title="Nasze Słowo">
Nasze Słowo

Nasze Słowo () – wydawany w języku ukraińskim oficjalny tygodnik mniejszości ukraińskiej w Polsce.
Historia.
Czasopismo „Nasze Słowo” pojawiło się na fali odwilży politycznej w 1956 roku, jako ostatnie z pism mniejszości narodowych. Pierwszy numer gazety, z datą 15 czerwca 1956, ukazał się w przeddzień zjazdu założycielskiego Ukraińskiego Towarzystwa Społeczno-Kulturalnego.
Po powołaniu UTSK „Nasze Słowo” stało się organem prasowym jej Zarządu Głównego. Do października 1956 roku pismo ukazywało się jako dwutygodnik, następnie jako tygodnik. W pierwszych miesiącach swego istnienia tytuł osiągnął nakład 17 tysięcy egzemplarzy, rozprowadzanych głównie (ponad 70%) drogą prenumeraty.
W zamyśle ówczesnych decydentów „Nasze Słowo” miało pełnić rolę swoistego pasa transmisyjnego między władzą a społecznością ukraińską. Tygodnik miał sprzyjać stabilizacji ekonomicznej i społecznej wysiedlonych, zachęcać ich do kultywowania rodzimej kultury i oświaty, jak również przekazywać informacje o życiu społeczno-politycznym i kulturalnym USRR. 
W praktyce jednak „Nasze Słowo” stało się w tym okresie przede wszystkim otwartą trybuną skarg i zażaleń Ukraińców – na sytuację w jakiej się znaleźli, na przejawy dyskryminacji narodowościowej, na zagrożenia asymilacyjne. Zarazem, zważywszy na funkcjonowanie ukraińskiej mniejszości w warunkach rozproszenia, pismo odgrywało bardzo ważną rolę jedynego jej łącznika.
W odróżnieniu od pism innych mniejszości narodowych, które do krajów swego pochodzenia docierały bez przeszkód, „Nasze Słowo” nigdy nie otrzymało zgody na rozpowszechnianie na terenie USRR i innych republik Związku Radzieckiego. 
Niemniej, wbrew zakazowi, tygodnik był tam czytany – blokadę skutecznie przełamywało prenumerowanie czasopisma w Polsce lub na Zachodzie, i przesyłanie do rodzin na wschodzie. W połowie lat 60. niemal połowę nakładu docierało do czytelników zza wschodniej granicy Polski. 
Po nadzwyczajnym zjeździe Ukraińskiego Towarzystwa Społeczno-Kulturalnego w lutym 1990 roku i przekształceniu organizacji w Związek Ukraińców w Polsce „Nasze Słowo” przestało pełnić rolę organu prasowego nowej organizacji – przyjęło formułę tygodnika ukraińskiego. Jego wydawcą został Związek Ukraińców w Polsce.

</doc>
<doc id="928811" url="https://pl.wikipedia.org/wiki?curid=928811" title="Mączniak rzekomy maku">
Mączniak rzekomy maku

Mączniak rzekomy maku – choroba wywoływana przez patogen "Peronospora arborescens".
Jest to patogen ścisły, ciało jego składa się ze strzępek, które za pomocą ssawek wnikają do tkanki miękiszowej liścia (przez co można go również nazwać patogenem aparatu asymilacyjnego).
Objawy widoczne są na zainfekowanym liściu w postaci: jasnych plam na zewnętrznej stronie, oraz białego nalotu (oznaka etiologiczna) na spodniej stronie blaszki liściowej. Biały nalot to nic innego jak grzybnia mączniaka. Liść ulega deformacji.
Objawy można zauważyć również na pędach kwiatostanowych: mocno wykręcone, kwiaty nie zakwitają. Nie zawiązują się główki.
Patogen zimuje w postaci bardzo odpornych, grubościennych zarodników (oospor) w tkankach rośliny.

</doc>
<doc id="928812" url="https://pl.wikipedia.org/wiki?curid=928812" title="Somniosus microcephalus">
Somniosus microcephalus



</doc>
<doc id="928819" url="https://pl.wikipedia.org/wiki?curid=928819" title="Morfalaksja">
Morfalaksja

Morfalaksja – regeneracja całego organizmu z pozostałych przy życiu, drobnych odcinków ciała, które przekształcają się w stadium młodociane, by następnie odtworzyć cały organizm. Spotykana np. u dżdżownic i niektórych pierwotniaków.

</doc>
<doc id="928823" url="https://pl.wikipedia.org/wiki?curid=928823" title="Klecienko">
Klecienko

Klecienko (dawniej niem. "Neu Klessengrund") – przysiółek wsi Kletno położony Polsce, w województwie dolnośląskim, w powiecie kłodzkim, w gminie Stronie Śląskie w Górach Bialskich nad potokiem Kleśnica będąc najwyżej położoną częścią wsi Kletno. Założony został około 1830 roku, na fali wzrostu gospodarczego dóbr klucza strońskiego w XIX wieku.
Podział administracyjny.
W latach 1975–1998 miejscowość administracyjnie należała do województwa wałbrzyskiego.
Nazwa nie występuje w oficjalnym spisie miejscowości w Polsce.
Historia.
Kolonia Neu Klessengrund zaczęła powstawać w końcu XVIII lub na początku XIX wieku przy ówczesnej leśniczówce. Na początku XIX wieku należało do niej 5 parceli. Wiadomo, że w latach 1871-1887 kolonia liczyła od 14 do 24 domów, w których mieszkało od 84 do 122 osób. Zabudowa wsi była stosunkowo zwarta i usytuowana po dwóch stronach drogi. Pod koniec XIX wieku wyludniła się znacznie, w 1895 roku w 14 domach mieszkało zaledwie 44 osoby. W tych latach w Klecienku znajdowała się drewniana kaplica oraz leśniczówka.
Po roku 1945 kolonia została przyłączona do Kletna. Miejsce wsi zajął zakład przemysłowy pozyskujący biały marmur z pobliskich wyrobisk. Zabudowa wiejska zniknęła prawie całkowicie wyparta przez urządzenia do przerobu kamienia i jego składowania. Obecnie z dawnej zabudowy pozostały 3 budynki, a na terenie po zakładzie przerobu kamienia powstała infrastruktura turystyczna (parkingi, droga, muzeum).
Turystyka.
Przez Klecienko przechodzi szlak turystyczny ze Starej Morawy do Schroniska PTTK „Na Śnieżniku”. 
W miejscowości znajdują się następujące atrakcje turystyczne:

</doc>
<doc id="928828" url="https://pl.wikipedia.org/wiki?curid=928828" title="Mołokanie">
Mołokanie

Mołokanie (, czyli dosłownie: „Mlecznicy”) – chrześcijańska grupa religijna, wywodząca się z rosyjskiego prawosławia. 
Nazwa tego wyznania powstała pod koniec XVII w. od rosyjskiego słowa "mołoko" („mleko”), jako określenie ludzi, którzy nie zachowywali prawosławnego postu, pijąc wzbronione w tym czasie mleko. Mołokanie przyjęli tę nazwę, określając się jako „pijący mleko duchowe” według słów św. Piotra: "Jako dopiero narodzone niemowlątka, szczerego mleka słowa Bożego pożądajcie, abyście przez nie urośli" (1. List Piotra 2:2, BG).
Historia.
W połowie XVI w. w Rosji Matwiej Simeon Dalmatow zaczął w okolicach Tambowa szerzyć nową doktrynę religijną, która odrzucała boskie pochodzenie władzy carskiej, kult ikon, koncepcję Trójcy Świętej, chrzest z wody, liturgię i duchowieństwo. Głosiła także bezwarunkowy pacyfizm chrześcijański i szereg przepisów rytualnych, dotyczących „czystego” pożywienia.
Dalmatow najpierw przekonał do swoich poglądów rodzinę, potem mieszkańców swojej wsi i dalsze miejscowości. Jego nauki wkrótce dotarły do Moskwy, gdzie przyjęła je grupa Mordwinów. Uwięziony na wniosek duchownych prawosławnych jako heretyk, Dalmatow został zabity przez łamanie kołem i uznany za świętego męczennika przez swoich współwyznawców.
W XVII w. mołokanie byli okrutnie prześladowani przez władze za kategoryczną odmowę służby wojskowej. Nazywani „duchowymi chrześcijanami” i uznani za niebezpiecznych heretyków, byli skazywani na tortury, więzienie, wygnanie i często zabijani. W XIX w. zsyłano ich z centrum Rosji na Ukrainę, Azję Środkową, Syberię i Zakaukazie. W 1833 miały miejsce zstąpienia (wylania) Ducha Świętego, które podzieliły mołokanów na Stałych ("Postojannych") i mniejszy odłam tzw. Skaczących (zwany też Nowymi Izraelitami), którzy zaczęli wierzyć w objawienia i cuda, pod przywództwem Maksima Rudomietkina. Uwięziony w klasztorze Sołowieckim napisał on "Księgę Ducha i Życia", uznaną przez nowy odłam Skaczących, zwany Maksymistami, za świętą księgę. 
Pisarz Lew Tołstoj w 1869 odwiedził ten klasztor i przerażony ciężkimi warunkami, w jakich był dożywotnio więziony Rudomietkin (który nie był przestępcą, a jedynie heretykiem), rozpoczął kampanię na rzecz jego uwolnienia. W rezultacie przeniesiono Rudomietkina do klasztoru w Suzdalu, gdzie przebywał 9 lat w lepszych warunkach. Od tego czasu Tołstoj zafascynował się doktryną mołokanów i kilku z nich uznał za osobistych mistrzów duchowych.
W końcu XIX w. było około 500 000 mołokanów w Rosji. Wśród mołokanów na Zakaukaziu pojawił się nowy prorok Jefim Kłubnikin, który głosił bliski koniec świata i wzywał do opuszczenia Rosji, bo „wkrótce drzwi się zamkną”. Dwa tysiące jego zwolenników (zwanych Kłubnikanami), głównie z odłamu Skaczących, podążyło za nim do USA, gdzie osiedlili się na wybrzeżu Pacyfiku i w Kanadzie, a także w płn.-zach. Meksyku. Także niewielka liczba Stałych osiedliła się w Kalifornii.
Obecnie.
Współcześnie istnieje około 200 kościołów mołokańskich (150 w Rosji i Azerbejdżanie). Około 25 000 mołokanów mieszka w USA (Kalifornia, Arizona, Oregon, Waszyngton i Wyoming). Pewna ich liczba mieszka w Turcji, gdzie znaleźli się, kiedy region Karsu został odłączony od Rosji. Mołokanie mieszkają też w Meksyku, Brazylii, Australii, Urugwaju, Mongolii i płn.-zach. Chinach. 
Mołokanie przestrzegają nakazów Starego Testamentu o koszernym jedzeniu (zakaz jedzenia wieprzowiny, „owoców morza” i inne). Unikają używek, narkotyków, gier hazardowych i pornografii. Część nie uznaje systemu sądownictwa państwowego. Nabożeństwa (podobne do zielonoświątkowych) odbywają się w języku rosyjskim, mężczyźni i kobiety siedzą oddzielnie. Zalecana jest endogamia.

</doc>
<doc id="928832" url="https://pl.wikipedia.org/wiki?curid=928832" title="Bellis perennis">
Bellis perennis



</doc>
<doc id="928839" url="https://pl.wikipedia.org/wiki?curid=928839" title="Ludwik Anigstein">
Ludwik Anigstein

Ludwik Anigstein (ur. 2 lutego 1891 roku w Warszawie, zm. 31 października 1975 w Galveston) – polski lekarz, specjalista chorób zakaźnych.
W 1914 lub 1913 ukończył studia na Uniwersytecie w Heidelbergu (dr filozofii bądź zoologii), a w 1915 w Dorpacie. Specjalista w dziedzinie chorób tropikalnych, szczególnie tyfusu plamistego. W 1923 habilitował się na Uniwersytecie Poznańskim. Członek komisji malarycznej Ligi Narodów. W jej ramach w roku 1924 odbył podróż do Rosji europejskiej, krajów bałkańskich, Włoch, Hiszpanii, Palestyny i Syrii. Od 1926 zatrudniony był jako pracownik Państwowego Zakładu Higieny w Warszawie. W 1929 roku z ramienia rządu brytyjskiego badał tyfus tropikalny w Malajach. Od tego samego roku do 1939 był wykładowcą Uniwersytetu Warszawskiego. W 1931 r. delegowany przez Ligę Narodów do Syjamu, w celu walki z malarią. Doradca sanitarny rządu Liberii od września 1935 do 1938(?) roku. Wysłany tam przez Ligę Morską i Kolonialną. Po wojnie pracował na Uniwersytecie w Galveston (University of Texas), gdzie zajmował się badaniem zjawisk z zakresu immunologii i nowotworów. Dwukrotnie żonaty.
Linki zewnętrzne.
Profil na stronie University of Texas at Austin

</doc>
<doc id="928840" url="https://pl.wikipedia.org/wiki?curid=928840" title="José de Anchieta Fontana">
José de Anchieta Fontana

José de Anchieta Fontana (ur. 31 grudnia 1940, zm. 9 września 1980), brazylijski piłkarz, obrońca. Mistrz świata z roku 1970.
W kadrze Brazylii w latach 1966-1970 rozegrał 7 oficjalnych spotkań. Ostatni raz w reprezentacyjnej koszulce pojawił się na boisku podczas MŚ 70 w grupowym meczu z Rumunią. Był to jego jedyny występ w turnieju, dał mu jednak tytuł mistrza świata. Był wówczas zawodnikiem Cruzeiro Esporte Clube. W Cruzeiro grał w latach 1969-1972, wcześniej występował m.in. w CR Vasco da Gama (1962-1968).

</doc>
<doc id="928848" url="https://pl.wikipedia.org/wiki?curid=928848" title="Dennis Rader">
Dennis Rader

 Dennis Rader, znany jako BTK, Dusiciel BTK lub Dusiciel z Wichity (ur. 9 marca 1945) – amerykański seryjny morderca. Pomiędzy rokiem 1974 a 1991 zabił 10 osób w Wichicie, w stanie Kansas.
Pseudonim "BTK" został wymyślony przez samego mordercę. Skrót ten pochodzi od słów "Bind, Torture, Kill" (pol. "Skrępować, Torturować, Zabić"), które określały jego modus operandi.
Życiorys.
Rader urodził się w 1945 jako najstarszy spośród czterech braci. Był synem Williama Elvina i Dorothei Mae Rader. Dorastał w Wichicie, gdzie ukończył szkołę średnią. W latach 1965–1966 uczęszczał do Kansas Wesleyan University, a potem spędził 4 lata (1966–1970) w lotnictwie wojskowym.
Kiedy wrócił do Stanów, przeprowadził się do Park City, miejscowości na przedmieściach Wichity. Pracował jako rzeźnik w supermarkecie, w którym zatrudniona była również jego matka. 22 maja 1971 ożenił się z Paulą Dietz, z którą miał dwójkę dzieci. Ukończył Butler County Community College w El Dorado. W tym samym czasie zapisał się na Wichita State University (wydział administracji); studia ukończył w 1971.
Od 1972 do 1973 Rader był zatrudniony jako monter w firmie produkującej sprzęt turystyczny. Od listopada 1974 do zwolnienia w lipcu 1988 pracował w firmie, która sprzedawała i instalowała systemy alarmowe – przypuszcza się, że właśnie tam nauczył się, jak zneutralizować system alarmowy.
W 1991 Rader zatrudnił się jako inspektor służb miejskich w departamencie prawnym Park City, gdzie zajmował się różnymi drobnymi sprawami: mieszkaniowymi, zwierzętami itp. Sąsiedzi stwierdzili o nim, że czasem jest nadgorliwy i nazbyt surowy; jeden z nich narzekał, że Rader uśpił jego psa bez powodu.
Rader przez ok. 30 lat był członkiem luterańskiej kongregacji, był także przewodniczącym rady parafialnej.
Ofiary.
Na liście ofiar Dennisa Radera znaleźli się:
Rader próbował również zamordować Kevina Brighta, który – dwukrotnie postrzelony – zdołał uciec w czasie, kiedy zabójca był zajęty mordowaniem jego siostry.
Sposób działania.
Rader pisał o swoich ofiarach jako "projektach". Swoje narzędzia zbrodni (pistolet, taśma, lina, kajdanki) trzymał w torbie na kręgle, mówił o nich "hit kit". Nie zapominał również o ubraniach, w które przebierał się przed dokonaniem morderstwa.
Aby uspokoić swoje ofiary, udawał gwałciciela, który chce tylko zaspokoić swoje fantazje seksualne. Wiele ofiar słysząc to, zgadzało się wypełniać jego polecenia, sądząc, iż po zgwałceniu napastnik pozostawi je w spokoju. Rader krępował, torturował i zabijał swoje ofiary. Dusił je, aż traciły przytomność, a następnie czekał, aż się ockną, aby ponownie zacząć je dusić. Ten rytuał powtarzał wielokrotnie, zmuszając ofiarę do wielokrotnego ocierania się o śmierć. Po uśmierceniu ofiary masturbował się nad zwłokami, pozostawiając swoje nasienie na jej bieliźnie.
Listy.
Rader rozsławił się dzięki wysyłanym przez siebie listom do policji i gazet. W latach 1974–1979 pojawiło się kilka komunikatów od BTK. Pierwszy list, ukryty w książce o inżynierii w bibliotece publicznej w Wichicie w październiku 1974, opisywał szczegóły zabójstwa rodziny Otero w styczniu poprzedniego roku. W lutym 1978 zabójca wysłał kolejny list do stacji telewizyjnej KAKE w Wichicie, w którym przyznał się do zamordowania rodziny Otero, Shirley Vian, Nancy Fox oraz niezidentyfikowanej ofiary (przypuszczalnie Kathryn Bright). W liście przedstawiał się wieloma imionami, łącznie z tym, które do niego przylgnęło: BTK. Domagał się większej uwagi ze strony mediów i oświadczył, że Wichita doczekała się seryjnego mordercy na dużą skalę. Pytał, ile osób ma jeszcze zabić, aby dostać jakiś przydomek. Podał nawet policji kilka swoich propozycji, np. "Dusiciel z Wichita". Był to dowód jego narcystycznego podejścia. Do listu dołączony był wiersz zatytułowany "Śmierć Nancy". Zapowiadał również kolejne morderstwa.
W czerwcu 1979 morderca wysłał dwie identyczne przesyłki: jedną do niedoszłej ofiary, nieobecnej w domu w chwili włamania, oraz drugą – do telewizji KAKE. W przesyłkach znalazł się kolejny wiersz, "Anno, dlaczego nie przyszłaś", opisujący zaplanowaną zbrodnię, a także kilka drobnych przedmiotów ukradzionych z domu pani Williams. Prawdopodobnie Rader czekał kilka godzin na Annę Williams w jej domu, nieświadomy, że udała się ona do swojej siostry na cały wieczór.
Po tych wydarzeniach morderca zaprzestał swoich działań, a ponieważ było to niezgodne ze wzorem zachowań seryjnych morderców, uważano, że przebywa w więzieniu, przeprowadził się lub zmarł. Mimo to nie zaprzestano ścigania go. W 1983 powołano specjalną grupę dochodzeniową, która przez trzy lata prowadziła zakrojone na szeroką skalę śledztwo, przy wykorzystaniu nowych, jak na owe czasy, technik: prowadzono analizy DNA, utworzono bazę danych osób mogących mieć jakikolwiek związek z morderstwami itd.
W 1988, po morderstwach trzech osób z rodziny Fagerów w Wichicie, pojawił się kolejny list od osoby podającej się za BTK, w którym autor zaprzeczył, jakoby popełnił tę zbrodnię. Jednocześnie wyraził uznanie dla sprawcy zabójstwa. Nie potwierdzono, czy list był faktycznie napisany przez prawdziwego BTK, choć zdaniem policji nie był on odpowiedzialny za to morderstwo.
W marcu 2004 rozpoczęła się seria komunikatów przesyłanych przez BTK, które doprowadziły do jego aresztowania w lutym 2005. Gazeta "The Wichita Eagle" otrzymała list, nadawca podpisał się jako Bill Thomas Killman (inicjały BTK). Autor listu twierdził, że 16 września 1986 zamordował Vicki Wegerle. Aby to potwierdzić, dołączył kserokopię zdjęć wykonanych na miejscu zbrodni, oraz jej prawo jazdy, które skradł w chwili morderstwa.
W maju 2004 telewizja KAKE otrzymała list zawierający łamigłówkę słowną. W czerwcu tegoż roku znaleziono kolejną przesyłkę, przymocowaną do znaku drogowego w Wichicie, zawierającą opisy zabójstw członków rodziny Otero. W lipcu we wrzutni biblioteki publicznej znalazła się przesyłka, zawierająca jeszcze dziwniejsze materiały, w tym przyznanie się przez BTK do zamordowania dziewiętnastoletniego Jake'a Allena w Argonii w stanie Kansas, w tym samym miesiącu. To stwierdzenie okazało się nieprawdą, gdyż ustalono, że chłopak popełnił samobójstwo.
W październiku 2004 do skrzynki firmy kurierskiej UPS wrzucono kopertę, zawierającą zdjęcia ze scenami przemocy i krępowania dzieci. W kopercie znajdował się również wiersz, zawierający groźby pod adresem głównego detektywa prowadzącego śledztwo, porucznika Kena Landwehra, oraz fikcyjną autobiografię mordercy, prezentującą liczne szczegóły z jego życia. Szczegóły te zostały później ujawnione publicznie, jako potencjalnie prawdziwe. Głównym jednak celem policji było sprowokowanie zabójcy do dalszej komunikacji w nadziei, że popełni on w końcu jakiś błąd.
W grudniu 2004 policja w Wichicie otrzymała następną przesyłkę od BTK. Tym razem paczka została podrzucona w miejskim parku. Znaleziono w niej prawo jazdy Nancy Fox, które zostało skradzione z miejsca zbrodni, a także lalkę z charakterystycznie skrępowanymi rękami i nogami oraz głową owiniętą w foliową torbę. W styczniu 2005 Rader podrzucił pudełko po płatkach zbożowych w samochodzie na parkingu sklepu Home Depot w Wichicie, jednak zostało ono wyrzucone do śmieci przez właściciela pojazdu. Później zostało odzyskane ze śmietnika po tym, jak Rader w kolejnej wiadomości zapytał o jego los. Po obejrzeniu taśmy wideo z systemu ochrony parkingu ustalono, że osoba, która podrzuciła pudełko, poruszała się ciemnym jeepem cherokeem.
W lutym 2005 telewizja KAKE otrzymała pocztówki, zaś poza miastem znów podrzucono pudełko po płatkach, zawierające kolejną skrępowaną lalkę symbolizującą morderstwo jedenastoletniej Josephine Otero. Morderca pytał policję, czy jeśli zapisze swoją wiadomość na dyskietce, zostanie ona wyśledzona czy nie. Policja za pomocą ogłoszenia prasowego na łamach lokalnej gazety odpowiedziała, że nie mają takiej możliwości. 16 lutego Rader przesłał dyskietkę do stacji telewizyjnej FOX w Wichicie. Ekspertyza zawartości dyskietki szybko wykazała, że była ona wcześniej używana w kościele luterańskim w Wichicie, odnaleziono też imię Dennis. Ustalono, że niejaki Dennis Rader był przewodniczącym rady kościelnej. Okazało się również, że jest on właścicielem takiego samego samochodu, jak na nagraniu z kamery przemysłowej. To były jednak tylko poszlaki; ostatecznego dowodu dostarczyła analiza DNA, które zostało pobrane od córki Radera. Mężczyznę aresztowano 25 lutego 2005 roku.
Po aresztowaniu Rader zeznał, że powody wznowienia jego aktywności w 2004 były różne, m.in. było to związane z wydaniem książki Roberta Beattiego "Koszmar w Wichita: Polowanie na Dusiciela BTK". Po jej publikacji morderca postanowił opowiedzieć swoją historię własnymi słowami. Stwierdził również, że był nieco znudzony – jego dzieci dorosły i miał znacznie więcej czasu niż wcześniej.
18 sierpnia 2005 Dennis Rader został skazany na 10-krotną karę dożywotniego więzienia, w praktyce bez możliwości ubiegania się o wcześniejsze zwolnienie. Uniknął kary śmierci, ponieważ popełniał swoje zbrodnie przed 1994 rokiem, w którym to przywrócono stosowanie tej kary w Kansas.

</doc>
<doc id="928852" url="https://pl.wikipedia.org/wiki?curid=928852" title="Texas Supernova Search">
Texas Supernova Search

Texas Supernova Search (TSS) – projekt poszukiwania gwiazd supernowych. Korzysta z automatycznego teleskopu optycznego ROTSE-IIIb, jednego z czterech zbudowanych przez "ROTSE collaboration", w celu poszukiwania optycznych poświat błysków promieniowania gamma oraz 9,2-metrowego Hobby-Eberly Telescope (HET).
Osiągnięcia.
Do tej pory grupa odkryła:
Jednym z odkryć projektu jest SN 2006gy, druga co do jasności spośród zaobserwowanych do tej pory supernowych.

</doc>
<doc id="928859" url="https://pl.wikipedia.org/wiki?curid=928859" title="Józefa Czerniawska">
Józefa Czerniawska

Józefa Czerniawska, nazwisko panieńskie "Józefa Pęksa" (ur. 31 stycznia 1937 w Zakopanem) – polska biegaczka narciarska, trzykrotna olimpijka igrzysk w Cortina d’Ampezzo 1956, Squaw Valley 1960 i Innsbrucku 1964.
Karierę zaczęła od konkurencji alpejskich, ale po kontuzji (naciągnięcie ścięgien) zdecydowała się na uprawianie narciarstwa biegowego. Mając 16 lat zdobyła mistrzostwo Polski w kategorii seniorek. Na pierwszą olimpiadę pojechała nie mając ukończonych 18 lat. Trzykrotnie brała udział w igrzyskach olimpijskich. W Cortina d’Ampezzo (1956) zajęła 17. miejsce w biegu na 10 km, a w sztafecie 3 x 5 km była 5. W Squaw Valley (1960) była 14. w biegu na 10 km i 4. w sztafecie 3 x 5 km. Wreszcie w Grenoble (1968) zajęła 23. miejsce na 5 km, 25. miejsce na 10 km i 5. miejsce w sztafecie 3 x 5 km.
Także trzy razy uczestniczyła w mistrzostwach świata. W Lahti (1958) zajęła 12. miejsce na 10 km i 4. w sztafecie 3 x 5 km, w Zakopanem (1962) była 17. na 5 km, 16. na 10 km i ponownie 4. w sztafecie, a w Oslo (1966) była 16. na 5 km, 17. na 10 km i 7. w sztafecie 3 x 5 km.
Zdobyła 14 tytułów mistrzyni Polski:
Czerniawska była też 15. razy wicemistrzynią Polski:
Pięć razy zwyciężyła w Memoriale Bronisława Czecha i Heleny Marusarzówny. Reprezentowała klub Wisła Gwardia Zakopane.
Karierę sportową zakończyła w 1971 roku, ale pozostała w klubie Start jako trener, a następnie w latach 1972-1979 jako trener koordynator w Wojewódzkiej Federacji Sportu.
Życie prywatne.
Mieszka w Zakopanem. Rodzice Jan Konopka i Maria Pęksa. Mąż (od 1958) Leon Czerniawski – narciarz, biegacz. Syn (Dariusz Czerniawski) ur. 1963.

</doc>
<doc id="928860" url="https://pl.wikipedia.org/wiki?curid=928860" title="Tight">
Tight

Tight to album grupy Mindless Self Indulgence wydany w 1999 roku (zob. 1999 w muzyce).

</doc>
<doc id="928868" url="https://pl.wikipedia.org/wiki?curid=928868" title="The Gray Race">
The Gray Race

The Gray Race to album grupy punkrockowej Bad Religion z 1996 roku.

</doc>
<doc id="928869" url="https://pl.wikipedia.org/wiki?curid=928869" title="10 Dywizja Artylerii Armat">
10 Dywizja Artylerii Armat

10 Dywizja Artylerii Armat (10 DAA) – związek taktyczny artylerii Wojska Polskiego.
Formowanie i zmiany organizacyjne.
Jesienią 1956, na bazie 14 Brygady Artylerii Armat oraz brygad artylerii utworzonych od nowa z rozwiązanych pułków artylerii ciężkiej korpusów (112 i 120 paa z 2 i 11 KA), zorganizowano 10 Dywizję Artylerii Armat.
Wiosną 1957 w wyniku redukcji wojska rozwiązano 10 Dywizję Artylerii Armat, pozostawiając tylko jedną brygadę – 31 Brygadę Artylerii Armat, w skład której włączono również 73 dywizjon artyleryjskiego rozpoznania pomiarowego. 35 Brygadę Artylerii Armat przeformowano na dywizjon artylerii haubic, który przekazano do 10 Sudeckiej Dywizji Pancernej.

</doc>
<doc id="928877" url="https://pl.wikipedia.org/wiki?curid=928877" title="Polikondensaty">
Polikondensaty

Polikondensaty – związki chemiczne powstałe w wyniku reakcji polikondensacji. Do polimerów kondensacyjnych należą m.in. poliestry, poliamidy, żywice mocznikowo-formaldehydowe, fenoplasty i aminoplasty.

</doc>
<doc id="928878" url="https://pl.wikipedia.org/wiki?curid=928878" title="Dominated Love Slave">
Dominated Love Slave



</doc>
<doc id="928883" url="https://pl.wikipedia.org/wiki?curid=928883" title="Nad Buhom i Narwoju">
Nad Buhom i Narwoju

Nad Buhom i Narwoju () – ukraiński dwumiesięcznik, czasopismo społeczno-kulturalne mniejszości ukraińskiej Podlasia, wydawane przez Związek Ukraińców Podlasia od 1991 roku (w internecie od 1999). 
Czasopismo wydawane jest w języku polskim i ukraińskim. Porusza problemy i zagadnienia życia społecznego i kulturalnego Ukraińców północnego i południowego Podlasia, jak też Chełmszczyzny i Ziemi Brzeskiej. 
Zespół redakcyjny.
Pod koniec 2021 roku redakcję czasopisma stanowili:

</doc>
<doc id="928896" url="https://pl.wikipedia.org/wiki?curid=928896" title="Obóz koncentracyjny Fort VII w Poznaniu">
Obóz koncentracyjny Fort VII w Poznaniu



</doc>
<doc id="928900" url="https://pl.wikipedia.org/wiki?curid=928900" title="Kicz (struga)">
Kicz (struga)

Kicz – struga w województwie kujawsko-pomorskim, w powiecie tucholskim. Wypływa z jeziora Tuchółka w Tuchółce, uchodzi w Piszczku do Brdy. Długość strugi wynosi 21,48 km.

</doc>
<doc id="928902" url="https://pl.wikipedia.org/wiki?curid=928902" title="Mać Pariadka">
Mać Pariadka

Mać Pariadka – polski magazyn anarchistyczny ukazujący się w latach 1990-2005 (z przerwami). Jedno z najdłużej wydawanych pism niezależnych po 1989, przez długi czas wydawane jako miesięcznik.
Opis.
Gazeta była związana personalnie z trójmiejskim i słupskim środowiskiem Federacji Anarchistycznej, jej tytuł nawiązywał do hasła anarchistów rosyjskich: „Anarchija – Mat' Poriadka” (ros. "Aнархия мать порядка - Anarchia matką ładu"), z winietą pisaną cyrylicą i ze świadomym błędem ortograficznym („pariadka” zamiast „poriadka”).
Pismo poruszało tematy związane z anarchizmem, wolnością jednostki i społeczeństwa, ostro krytykowało nadmierne jej ograniczanie normami i przepisami. Na łamach MP prezentowano niemal pełne spektrum myśli wolnościowej. Przez długi czas wewnątrz pisma istniały autonomiczne dodatki, jak „Żółte Papiery” (punk-zine) czy „Zielone Liście” (biuletyn ekologiczny). W późniejszym okresie istnienia pismo miało charakter nie tylko stricte anarchistyczny, ale również „kontrkulturowy”, prezentujący tendencje (także artystyczne) kontestujące nurt kultury masowej oraz wysokiej i elitarnej.
W 2005 roku ukazał się ostatni – 90. numer pisma, wcześniej było ono kilkukrotnie reaktywowane.
W 1995 redakcja pisma wydała kasetę „Mać Pariadka Cabaret”, zawierającą piosenki z wierszami .
Redakcja.
W trakcie wydawania pisma, na łamach „Mać Pariadki” publikowali:
Ostatni znany skład redakcji to: Michał Blaut, Marek Piekarski, Tomasz Praszkier, Łukasz Dąbrowiecki, Rafał Górski, Michał Przyborowski, Agnieszka M. Wasieczko, Sebastian Sturgulewski, Sara Podwysocka.

</doc>
<doc id="928904" url="https://pl.wikipedia.org/wiki?curid=928904" title="Joseph Pearce">
Joseph Pearce

Joseph Pearce (ur. 1961) – brytyjski pisarz i krytyk literacki, znawca twórczości Chestertona i Tolkiena. Wykłada literaturę na Ave Maria University w Naples (Floryda).
Joseph wychowywał się w rodzinie o antykatolickich przekonaniach, a w młodości uwiodły go idee neofaszystowskie, był skinheadem i wydawcą niskonakładowego rasistowskiego pisemka. W wieku 28 lat przeżył nawrócenie, porzucił swoje poglądy i przyjął chrzest w Kościele katolickim. Zajął się krytyką literacką oraz badaniem wpływu wiary na życie i twórczość współczesnych pisarzy. Jest autorem kilku znaczących biografii, m.in. Oscara Wilde’a, Aleksandra Sołżenicyna czy J.R.R. Tolkiena.

</doc>
<doc id="928906" url="https://pl.wikipedia.org/wiki?curid=928906" title="Zespół Antleya-Bixlera">
Zespół Antleya-Bixlera

Zespół Antleya-Bixlera (ang. Antley-Bixler syndrome, ABS) – rzadki, genetycznie uwarunkowany zespół wad wrodzonych, objawiający się zrostami ramieniowo-promieniowymi, kabłąkowatością kości udowych i łokciowych oraz charakterystyczną dysmorfią twarzy. Jedną z najbardziej charakterystycznych cech zespołu Antleya-Bixlera jest uwypuklenie gałek ocznych ("proptosis") wskutek płytkich oczodołów .
Chorobę powoduje mutacja w genie "FGFR2" w "locus" 10q26 kodującym białko receptora czynnika wzrostu fibroblastów (FGF). Podobny fenotyp spowodowany jest mutacją w genie oksydoreduktazy cytochromu P450 ("POR") w 7q11.2; stanowi on odrębną jednostkę chorobową, niedobór oksydoreduktazy cytochromu P450 (POR deficiency, OMIM#201750).
Pierwszy przypadek zespołu opisali wspólnie Ray M. Antley i David Bixler w 1975 roku .

</doc>
<doc id="928907" url="https://pl.wikipedia.org/wiki?curid=928907" title="Grupa śmierci">
Grupa śmierci

Grupa śmierci – wyrażenie z zakresu terminologii sportowej, stosowane na oznaczenie sytuacji, w której uczestnicy turnieju lub jego etapu rozgrywanego systemem grupowym (ligowym) prezentują podobny, wysoki poziom i każdy z nich może być upatrywany w roli faworyta grupy. Pomimo tego, zgodnie z regulaminem część z nich będzie musiała odpaść z rozgrywek na tym etapie.
Termin ten pojawił się przy okazji Mistrzostw Świata w Piłce Nożnej 1970, kiedy to w ten sposób (hiszp. "Grupo de la muerte") meksykańscy dziennikarze określili grupę C. Uczestniczyły w niej reprezentacje Brazylii, Anglii, Rumunii i Czechosłowacji. Podczas Mistrzostw Świata 1982 grupą śmierci okrzyknięto grupę C drugiej rundy, w której rywalizowały Brazylia, Argentyna i Włochy.
Termin został spopularyzowany w 1986 roku, kiedy to Omar Borrás określił grupą śmierci grupę E Mistrzostw Świata. W tej grupie mecze grały ze sobą drużyny Urugwaju, RFN, Danii i Szkocji.

</doc>
<doc id="928912" url="https://pl.wikipedia.org/wiki?curid=928912" title="Seweryn Jaworski">
Seweryn Jaworski

Seweryn Ryszard Jaworski (ur. 22 maja 1931 w Warszawie) – polski opozycjonista i działacz związkowy.
Życiorys.
W 1950 ukończył liceum ogólnokształcące. W latach 1950–1952 pracował jako robotnik w Zakładach Aparatury Elektronicznej im. Georgi Dymitrowa. Od 1954 do 1964 był nauczycielem. W latach 1970–1981 pracował w Hucie Warszawa. 
Od 1952 był członkiem PZPR i pierwszym sekretarzem POP w Szkole Szkutniczej w Pucku. W 1956 został z partii usunięty. Od września 1980 był wiceprzewodniczącym MKZ „Mazowsze”, a następnie wiceprzewodniczącym Regionu Mazowsze NSZZ Solidarność ds. socjalnych i współpracy z Kościołem. Był delegatem na I KZD w Gdańsku i od tego zjazdu członek Komisji Krajowej. Wspierał strajk studentów-podchorążych WOSP w Warszawie. Został internowany 13 grudnia 1981. Po zwolnieniu wszystkich internowanych Jaworski został ponownie aresztowany 23 grudnia 1982 jako jeden z siedmiu działaczy związku (Andrzej Gwiazda, Marian Jurczyk, Karol Modzelewski, Grzegorz Palka, Andrzej Rozpłochowski i Jan Rulewski) oskarżanych o próbę obalenia przemocą ustroju PRL. Zwolniony przed terminem na mocy amnestii w lipcu 1984. 
Był jednym ze współpracowników ks. Jerzego Popiełuszki. Przewodniczący Solidarności 80 Regionu Mazowsze. 15 maja 1986 został skazany na 2 lata więzienia za wzywanie do bojkotu wyborów. Pod koniec lat 80. XX wieku był przedstawicielem Solidarności Walczącej w Warszawie. W 1989 był przeciwnikiem rozmów Okrągłego Stołu.
W 1993 współtworzył powstały z części struktur Solidarności 80, Chrześcijański Związek Zawodowy „Solidarność” im. Ks. Jerzego Popiełuszki, który ostro protestuje przeciwko wyprzedaży kluczowych przedsiębiorstw kapitałowi zagranicznemu. W 1995 był współzałożycielem Ruchu Odbudowy Polski. Pełnił funkcję wiceprezesa tej partii. W 1997 bez powodzenia ubiegał się o mandat posła na Sejm w okręgu warszawskim z listy ROP.
Odznaczenia.
11 listopada 1990 został uhonorowany przez prezydenta RP na uchodźstwie Ryszarda Kaczorowskiego Krzyżem Kawalerskim Orderu Odrodzenia Polski, a w 2006, za "wybitne zasługi w działalności na rzecz przemian demokratycznych w Polsce, za osiągnięcia w pracy zawodowej i społecznej", prezydent Lech Kaczyński odznaczył go Krzyżem Komandorskim tego orderu. W 2018 otrzymał Krzyż Wolności i Solidarności.

</doc>
<doc id="928915" url="https://pl.wikipedia.org/wiki?curid=928915" title="Nowa karłowata">
Nowa karłowata

Nowa karłowata (DN, ang. "Dwarf Nova") – gwiazda zmienna kataklizmiczna, w rzeczywistości ciasny układ podwójny złożony z gwiazdy podobnej do Słońca i białego karła, ściągającego grawitacyjnie materię ze swojej towarzyszki. Nowe karłowate charakteryzują się wielokrotnymi wybuchami, w trakcie których ich jasność wzrasta przeciętnie w zakresie od 2 do 5 wielkości gwiazdowych.
Mechanizm działania.
Nowa karłowata charakteryzuje się nagłym pojaśnieniem gwiazdy, podobnie jak zwykła nowa, jednak amplituda rozbłysku jest mniejsza, a mechanizm działania jest inny. W przypadku nowej wybuch jest efektem fuzji i eksplozji zgromadzonego na powierzchni białego karła wodoru. Nowa karłowata natomiast, zgodnie z teorią, rozbłyska na skutek niestabilności dysku akrecyjnego, powodującej zwiększenie tempa przepływu materii przez dysk w stronę białego karła i w konsekwencji wyzwalanie wielkiej ilości energii potencjalnej w trakcie spadku gazu na białego karła. Pewną rolę może też odgrywać towarzysząca temu zjawisku zmiana tempa wypływu masy z gwiazdy towarzysza oraz efekt oświetlania powierzchni dysku przez gorącego białego karła.
Standardowy model niestabilności dysku związany jest z występowaniem obszarów częściowej jonizacji wodoru. W temperaturach powyżej 10 000 K cały wodór w dysku jest zjonizowany, natomiast w temperaturach nie większych niż 1000 K wodór jest neutralny.
Dysk jest w obydwu przypadkach termicznie stabilny, ponieważ jego chłodzenie promieniste zależy od temperatury silniej niż ogrzewanie wskutek lepkości. Ta ostatnia zależność jest określona przez zmiany nieprzezroczystości plazmy w funkcji temperatury: w gorącym dysku
jest to zależność potęgowa z indeksem ujemnym, dlog("kappa")/dlog("T")≈-4.
W pośrednich temperaturach mamy natomiast do czynienia z odwróceniem trendu i indeks potęgowy staje się silnie dodatni, dlog("kappa")/dlog("T")≈7-10. W związku z tym chłodzenie dysku maleje ze wzrostem temperatury, co prowadzi do niestabilności termicznej.
Ponieważ tempo akrecji materii w dysku nie jest stałe, mamy do czynienia z cyklicznymi pojaśnieniami i pociemnieniami, w trakcie których materia oscyluje pomiędzy stanami stabilnymi, gorącym i chłodnym.
Podział.
Wyróżnia się trzy typy nowych karłowatych:
Wszystkie typy nowych wykazują wybuchy "zwykłe", natomiast nowe typu SU UMa wykazują dodatkowo "superwybuchy".
Wybuch zwykły osiąga amplitudę o 2-5 magnitudo i trwa 2-20 dni. Okresy powtarzania się takich wybuchów wynoszą od kilku dni do lat.
Profile czasowe mogą być albo wąskie i symetryczne, albo też szerokie i asymetryczne, przy czym oba typy mogą występować w tym samym źródle i mają jednakowe amplitudy.
Superwybuchy mają amplitudy większe o ok. 0,7 magnitudo i trwają pięciokrotnie dłużej, a odstępy między nimi również są dłuższe. Jeśli dane źródło wykazuje zarówno wybuchy zwykłe jak i superwybuchy, to te ostatnie są przedzielone sekwencjami wybuchów zwykłych.
Niektóre źródła (podtyp WZ Sge) wykazują jedynie superwybuchy. Odstęp pomiędzy nimi jest wówczas bardzo długi, rzędu 30 lat.
Cechą charakterystyczną podczas superwybuchów mogą być również tzw. supergarby, pojaśnienia pojawiające się cyklicznie z okresem nieco dłuższym od okresu orbitalnego danego układu (kilka godzin).
Przedstawiciele.
Obecnie znanych jest kilkaset nowych karłowatych. Najjaśniejszą z nich jest SS Cygni.

</doc>
<doc id="928922" url="https://pl.wikipedia.org/wiki?curid=928922" title="Szpaler">
Szpaler

Szpaler – jednorzędowe nasadzenie drzew, których korony, dzięki odpowiednim zabiegom pielęgnacyjnym, tworzą zwartą ścianę zieleni. Podobnie jak żywopłot szpaler jest jedną z podstawowych form nasadzeń parkowych. Szpalerowi zwykle pozostawia się swobodę wzrostu wzwyż natomiast przycina się gałęzie zewnętrzne, wzdłuż linii sadzenia tworząc „zielony płot – zasłonę”. Dwa równoległe do siebie szpalery tworzą aleję. Odmienną definicję przedstawiono w Słowniku Języka Polskiego PWN, zgodnie z którą szpaler to dwa szeregi drzew lub krzewów tworzące aleję. Zgodnie z tą definicję, aby można było mówić o szpalerze, konieczne są nasadzenia dwurzędowe, przy czym mogą one obejmować zarówno drzewa, jak i krzewy. Forma szpalerowa jest również nieodłącznie związana z aleją jako drogą z obustronnymi nasadzeniami drzew lub krzewów.
Szpaler najczęściej tworzą drzewa jednego gatunku posadzone w równych odstępach, zależnych od właściwości wzrostowych gatunku. Dodatkowo w przypadku zieleni miejskiej efekt „zielonej ściany” uzyskuje się przez przeprowadzanie regularnych cięć pielęgnacyjnych. W nasadzeniach szpalerowych stosuje się najczęściej drzewa liściaste takie jak: lipa drobnolistna, lipa szerokolistna, grab pospolity, kasztanowiec zwyczajny, klon jesionolistny, buk zwyczajny oraz różne gatunki topól. Rzadko natomiast spotykane są szpalery z drzew iglastych, gdyż są one mniej odporne na zatrucie środowiska. Głównie w XIX w. stosowano jodłę. Do rzadkości należą też piękne i efektowne szpalery dwupiętrowe, wymagające więcej pracy ogrodnika i zwiększonych nakładów finansowych na ich pielęgnację.
Etymologia.
Polskie słowo „szpaler” brzmi podobnie do niemieckiego słowa „Spalier”, które słownik Duden wywodzi od włoskiego „spalliera”, a pośrednio od „spalla". W języku angielskim istnieje podobnie brzmiące słowo „espalier”, które – według Słownika oksfordzkiego – weszło do języka angielskiego w XVII wieku, a wywodzi się również z włoskiego „spalliera”, od „spalla”.
Znaczenie i pochodzenie słowa „szpaler” podawane w źródłach wydawanych w języku polskim zmieniały się w czasie. Na przykład, w roku 1970 „szpaler” definiowano jako słowo pochodzące z języka włoskiego, oznaczające „szereg gęsto zasadzonych drzew lub krzewów, zwykle strzyżonych; także 2 takie szeregi, między którymi znajduje się przejście”. W roku 1987 definicję rozszerzono, uzupełniając informację o pochodzeniu („szpaler” pochodzi z języka włoskiego, ale trafiło do polskiego przez niemiecki) i zmieniając treść wyjaśnienia na „drzewa lub krzewy sadzone gęsto w szeregu, strzyżone (często ukształtowane geom. ściany z przejściami między nimi, popularne zwł. w ogrodach barok.) lub rosnące swobodnie" (nie podano liczby ścian). Natomiast w najbardziej współczesnej definicji (dostęp 2014), cytowanej wyżej, doprecyzowano liczbę ścian na dwie, a w przedstawionych przykładach użycia położono nacisk na nieogrodnicze znaczenia słowa i pominięto jego obcojęzyczne pochodzenie. Brak jest komentarza w cytowanych źródłach, czy te zmiany wynikają z rozszerzającego się użycia słowa „szpaler” w przenośni i na ile to „przenośne” użycie jest zgodne ze oryginalnym znaczeniem włoskiego słowa, od którego „szpaler” pochodzi.
Szpalery w parkach.
W XVIII i XIX-wiecznych założeniach parkowych szpaler dawał cień w czasie spaceru, służył do przesłaniania nieciekawych widoków i otwierania nowych, atrakcyjnych po jego minięciu. Szpaler posadzony wzdłuż okręgu tworzył miejsce spokoju i zadumy, zwykle wzbogacone jakimś elementem małej architektury (ławka, altana). Przez cofnięcie kilku drzew (w stosunku do ścieżki) uzyskiwano miejsce do ustawienia ławek.
Szpalery śródpolne i przydrożne.
W XIX w. w Poznańskiem pojawił się pomysł nasadzeń śródpolnych, wkrótce przyjęty w całej Polsce, później zaniechany, lecz dzisiaj ponownie wracający do łask, ze względu na obecnie dostrzegane liczne oddziaływania pozytywne, takie jak np. poprawa mikroklimatu, zwiększenie bioróżnorodności oraz zmniejszenie liczebności szkodników. Podstawą śródpolnych nasadzeń są szpalery. Poprawiają stosunki wilgotnościowe, zatrzymują śnieg, wiatr, urozmaicają krajobraz, stanowią bazę pokarmową i lęgową ptaków, nietoperzy i innych pożytecznych organizmów (bzygów, os). Wiele z dawnych założeń w całości, lub jako pojedyncze drzewa to dzisiaj pomniki przyrody.
Szpalery z gęstym podszytem spełniają rolę ogrodzenia zapewniającego sporo dyskrecji, a odkąd motoryzacja stała się powszechna, chronią przed kurzem i hałasem. Dziś szczególnie chętnie sadzi się je wzdłuż dróg publicznych i granic zakładów przemysłowych gdzie, posadzone w kilku szeregach, pełnią funkcję pasów zieleni ochronnej.
Ochrona i pielęgnacja.
Szpalery nawet po wielu latach braku pielęgnacji zwykle nie tracą swojej funkcjonalności.
Gminy, które obecnie najczęściej są właścicielami parków podworskich mają obowiązek roztaczania nad nimi fachowej opieki. Mimo iż tereny te podlegają ochronie prawnej i wpisane są często do rejestru zabytków prowadzonego przez Wojewódzkiego Konserwatora Zabytków wiele parków podworskich i popałacowych wciąż ulega dewastacji i popada w zapomnienie.
Jeszcze gorsze efekty przynosi pseudofachowa opieka – sprowadza się ona do wycięcia wszystkich samosiejek (często znacznie starszych niż kupowane do uzupełnień szpaleru), wycięciu drzew uschniętych (z parku wynoszą się wiewiórki, kuny, nietoperze itp.), wycięciu drzew zdrowych w dokumentacji wykazanych jako uschnięte (zwłaszcza dębów z przeznaczeniem na klepkę) no i rozpoczęciu regularnego wykaszania powierzchni metodą miastową, tak jakby to był trawnik. W efekcie, cała skomplikowana biocenoza, jaka się wytworzyła przez lata, ginie. Większe wiatry naciskając na zupełnie teraz odsłonięte korony (dźwignia) wywracają kolejne drzewa w efekcie z gęstego parku angielskiego bardzo szybko pozostają nędzne resztki. Dlatego w zaniedbanych obiektach parkowych bardzo ważne jest rozsądne i perspektywiczne planowanie zadań rewaloryzacyjnych z uwzględnieniem kosztów i efektów jakie można uzyskać. Utrzymanie przyrody w ryzach wymaga ciągłej pracy i znacznych nakładów, a uzyskane efekty są zwykle gorsze niż pozostawienie jej w spokoju.

</doc>
<doc id="928925" url="https://pl.wikipedia.org/wiki?curid=928925" title="Michał Wojciechowski (teolog)">
Michał Wojciechowski (teolog)

Michał Jerzy Wojciechowski (ur. 9 lutego 1953 w Łodzi) – polski biblista i publicysta, pierwszy rzymskokatolicki świecki w Polsce, który otrzymał tytuł naukowy profesora teologii.
Życiorys.
Wykształcenie i kariera naukowa.
Jego ojcem był Bronisław Wojciechowski (syn), profesor ekonomii. Absolwent VI Liceum Ogólnokształcącego im. Tadeusza Reytana w Warszawie (1971). Studiował fizykę na Uniwersytecie Warszawskim, a następnie teologię w Akademii Teologii Katolickiej w Warszawie oraz w Instytucie Katolickim w Paryżu. W 1979–1980 pracował w ODiSS (redaktor pisma „Chrześcijanin w Świecie”). W latach 1986–1989 redaktor „Przeglądu Katolickiego”. Stopień naukowy doktora uzyskał w 1986, a stopień doktora habilitowanego w 1996. Od 1987 wykładowca ATK, potem Uniwersytetu Kardynała Stefana Wyszyńskiego w Warszawie. Konsultant encyklopedii PWN. Od 1999 pracuje na Wydziale Teologii Uniwersytetu Warmińsko-Mazurskiego jako profesor i kierownik katedry. W 2002 uzyskał tytuł naukowy profesora, od 2011 jest profesorem zwyczajnym. W latach 2016–2019 członek rady NPRH (Narodowy Program Rozwoju Humanistyki).
Zajmuje się przede wszystkim biblistyką, a także patrystyką, apokryfami i światem starożytnym epoki Nowego Testamentu, a ponadto etyką życia gospodarczego i chrześcijaństwem w świecie współczesnym. Jest ekspertem Centrum im. Adama Smitha (od 2000) i autorem wielu artykułów popularnych i publicystycznych, także w prasie świeckiej. Opublikował 45 różnego typu książek, około 50 artykułów naukowych w językach obcych i 100 po polsku, a ponadto blisko 500 popularnych i publicystycznych.
Zaangażowanie polityczne.
W 1992 przystąpił do Unii Polityki Realnej. W 1996 zorganizował oddział suwalski tej partii, a od 1999 do 2000 był prezesem okręgu mazowieckiego UPR. Był kandydatem tej partii do Sejmu w 2001 (z listy PO), w 2007 (z listy LPR) i w 2011 (z listy Prawicy) oraz do Parlamentu Europejskiego w 2009. Od 2005 był przez rok członkiem sygnatariuszem ugrupowania, w 2014 otrzymał honorowe członkostwo w partii. W 2014 był kandydatem Polski Razem (z listy PiS) do sejmiku województwa warmińsko-mazurskiego.

</doc>
<doc id="928927" url="https://pl.wikipedia.org/wiki?curid=928927" title="Link4 Towarzystwo Ubezpieczeń">
Link4 Towarzystwo Ubezpieczeń

LINK4 Towarzystwo Ubezpieczeń SA – pierwsze w Polsce towarzystwo ubezpieczeń oferujące ubezpieczenia direct. LINK4 działa jako spółka akcyjna.
Historia.
Przedsiębiorstwo działa na rynku polskim od stycznia 2003 roku i obejmuje swoim zasięgiem całą Polskę. Siedziba spółki znajduje się w Warszawie. Podstawą modelu biznesowego LINK4 jest sprzedaż polis ubezpieczeniowych bezpośrednio (ang. "direct") przez telefon i internet oraz agentów. LINK4 na początku swojej działalności oferowało tylko sprzedaż podstawowych ubezpieczeń samochodu (OC, AC). Obecnie przedsiębiorstwo oferuje również ubezpieczenie mieszkania, ubezpieczenie turystyczne i ubezpieczenia dla firm, wprowadza również nowe produkty do pakietu ubezpieczeń samochodu. LINK4 m.in. jako pierwszy wprowadziło ofertę samochodu zastępczego nie tylko dla poszkodowanego, ale również dla sprawcy zdarzenia drogowego.
Od maja 2012 r. prezesem zarządu towarzystwa ubezpieczeń LINK4 jest Roger Hodgkiss. Od 2009 do 2014 roku LINK4 było częścią RSA – ubezpieczyciela działającego w 130 krajach na całym świecie. Od września 2014 roku LINK4 wchodzi w skład Grupy PZU SA.
Nagrody i wyróżnienia dla ubezpieczeń LINK4.
W 2012 roku Polska Izba Motoryzacji przeanalizowała oferty 22 towarzystw ubezpieczeniowych. Z analizy wynikło, że LINK4 oferuje najszerszy pakiet ubezpieczenia OC bez ponoszenia dodatkowych opłat przez właściciela.
W grudniu 2014 roku LINK4 zajęło pierwsze miejsce w rankingu cenowym, przeprowadzonym przez Total Money, dla cen ubezpieczenia OC i AC.
W 2014 i 2015 roku LINK4 otrzymywało nagrodę „Produkt flotowy roku” za najlepsze ubezpieczenia dla firmowych flot pojazdów.
LINK4 również jako pierwsze directowe towarzystwo ubezpieczeń w Polsce otrzymało certyfikat ISO 9001:2001 w obszarze likwidacji szkód komunikacyjnych.
Akcje prospołeczne LINK4.
LINK4 wspiera fundację Jaśka Meli, Poza Horyzonty, która pomaga osobom po amputacji w pozyskiwaniu środków na protezy i rehabilitacje.
Zobacz też.
Patrycja Kotecka-Ziobro

</doc>
<doc id="928933" url="https://pl.wikipedia.org/wiki?curid=928933" title="Nawozy organiczne">
Nawozy organiczne



</doc>
<doc id="928938" url="https://pl.wikipedia.org/wiki?curid=928938" title="BMW M5 E34">
BMW M5 E34



</doc>
<doc id="928943" url="https://pl.wikipedia.org/wiki?curid=928943" title="Salut 1">
Salut 1

Salut 1 – pierwsza stacja kosmiczna, jaka znalazła się na orbicie okołoziemskiej. Należała do serii stacji wyniesionych w ramach radzieckiego programu Salut. Pierwotna nazwa stacji brzmiała "Zarja" (ros. zorza) i taka też wymalowana była na kadłubie (na kilka dni przed startem domalowano nazwę programu - Салют).
Stacja została wystrzelona rakietą Proton K z kosmodromu Bajkonur 19 kwietnia 1971 o godz. 01:40 UTC. Trafiła na orbitę o początkowych parametrach : perygeum 200 km, apogeum 222 km, jedno okrążenie Ziemi 88,5 min, nachylenie 51,6°. Baza została wysłana bez załogi i nie była przystosowana do powrotu na Ziemię.
Budowa i wyposażenie.
W stacji było zainstalowanych około 1300 różnorodnych urządzeń, a aparatura naukowa i pomiarowa miała masę około 1200 kg. W jej ścianach znajdowało się 27 iluminatorów. Baza składała się z następujących części: urządzenia cumowniczego z wewnętrznym lukiem przejściowym, części przejściowej o średnicy 2 m i długości 3 m, części roboczej i części przyrządowej (część przejściowa i robocza miały szczelne wnętrza). W części przejściowej znajdowały się niektóre przyrządy naukowe i fotograficzne, w tym wewnętrzne elementy teleskopu „Orion”.
Na zewnętrznej stronie części przejściowej umieszczone były:
Dla zapewnienia właściwej temperatury w przedziale przejściowym był on owinięty folią. Część robocza składała się z dwóch stref cylindrycznych. Strefa przyległa do części przejściowej miała średnicę 2,9 m, długość 3,8 m, następna strefa – średnicę 4,15 m i długość 4,1 m. Obie połączone były częścią stożkową. Przyrządowa część bazy zawierała główny i pomocniczy silnik rakietowy i szereg dysz rakietowych oraz zbiorniki z materiałami pędnymi.
Załogowe misje na stację Salut 1.
22 kwietnia 1971 roku o godzinie 23:54 UTC wystartował Sojuz 10 z załogą złożoną z pilota płka Władimira Szatałowa, kandydata nauk inż. Aleksieja Jelisiejewa i zajmującego się badaniami inż. Nikołaja Rukawisznikowa. Początkowe parametry orbity statku: perygeum 208 km, apogeum 246 km, nachylenie 51,6°, czas okrążenia 89 min. Po trwającym dobę locie Sojuz 10 zacumował do stacji 24 kwietnia o godzinie 01:47. Wspólny lot trwał około 5,5 godziny. Z powodu awarii mechanizmu dokującego nie udało się wejść na pokład bazy. Załoga w dniu 24 kwietnia o godzinie 23:40 wylądowała 120 km na północny zachód od Karagandy.
W dniu 6 czerwca 1971 roku o godzinie 04:55 UTC wystartował Sojuz 11 z załogą: dowódca ppłk Gieorgij Dobrowolski, inż. pokładowy Władisław Wołkow oraz kosmonauta badacz, inż. Wiktor Pacajew. Parametry orbity (o godzinie 10:50): perygeum 185 km, apogeum 217 km, nachylenie 51°,6 oraz czas okrążenia 88,3 min. W dniu 7 czerwca podczas 797 okrążenia Ziemi przez bazę zrealizowany został manewr połączenia Saluta 1 z Sojuzem 11. O godzinie 07:45 (podczas 801 okrążenia) kosmonauci przeszli do wnętrza stacji, gdzie spędzili 23 dni. Zaplanowany na 29 czerwca powrót zakończył się katastrofą – w wyniku awarii systemu wyrównywania ciśnienia lądownika Sojuza 11 cała załoga zginęła podczas wejścia w atmosferę. Z powodu tego tragicznego wypadku, następny lot załogowy na stację został anulowany.
Na stacji Salut 1 przeprowadzano badania astrofizyczne w obserwatorium Orion, badano promieniowanie kosmiczne uwięzione w 
pasach Van Allena, wykonywano obserwacje meteorologiczne, poszukiwano surowców naturalnych na Ziemi oraz zbierano doświadczenia związane z długotrwałym przebywaniem ludzi w przestrzeni kosmicznej.
Salut 1 spłonął w atmosferze ziemskiej 11 października 1971.

</doc>
<doc id="928949" url="https://pl.wikipedia.org/wiki?curid=928949" title="Gwiazdy zmienne typu SU Ursae Majoris">
Gwiazdy zmienne typu SU Ursae Majoris

Gwiazdy zmienne typu SU Ursae Majoris (SU UMa) – grupa gwiazd zmiennych będących układami podwójnymi złożonymi z gwiazdy ciągu głównego i białego karła. Są one typem nowych karłowatych.
Gwiazdy "typu SU Ursae Majoris" charakteryzują się dwoma typami wybuchów:
Superwybuchy są o około 1 wielkość gwiazdową jaśniejsze od zwykłych. Krótko po osiągnięciu maksimum superwybuchu powstają tzw. supergarby (), czyli oscylacje na krzywej blasku, występujące z okresem dłuższym o 3 do 5% niż okres orbitalny składników układu.
Wśród gwiazd "typu SU Ursae Majoris" wyróżnia się niekiedy 2 podgrupy: gwiazdy "typu ER Ursae Majoris" oraz typu WZ Sagittae, które charakteryzują się odpowiednio bardzo krótkim i bardzo długim supercyklem (odstępem między kolejnymi superwybuchami).
Nazwa grupy pochodzi od ich przedstawiciela, gwiazdy SU Ursae Majoris w gwiazdozbiorze Wielkiej Niedźwiedzicy.

</doc>
<doc id="928952" url="https://pl.wikipedia.org/wiki?curid=928952" title="Rysie (architektura)">
Rysie (architektura)

Rysie – część bali lub belek stropowych wystające poza zewnętrzne lico ściany budynku. Pełnią funkcje wsporników stropu przyokapowej części dachu, często profilowane i zdobione.

</doc>
<doc id="928953" url="https://pl.wikipedia.org/wiki?curid=928953" title="Jyrki 69">
Jyrki 69

Jyrki 69, właściwie Jyrki Pekka Emil Linnankivi (ur. 15 października 1968 w Helsinkach) – fiński wokalista rockowy. Członek zespołu rockowego The 69 Eyes. W 2005 roku został ambasadorem dobrej woli UNICEF. Działa na rzecz dzieci z Afryki. Wydał komiks własnego autorstwa pt. „Zombie Love”, który ukazał się w limitowanej liczbie egzemplarzy i nie był dostępny w Polsce.

</doc>
<doc id="928960" url="https://pl.wikipedia.org/wiki?curid=928960" title="Kamień pamiątkowy">
Kamień pamiątkowy

 
Kamień pamiątkowy – rodzaj pomnika, w którym główną rolę odgrywa blok kamienny (często jedynie wstępnie obrobiony, noszący ślady wyrąbywania w kamieniołomie), bądź głaz narzutowy, posadowiony na cokole, bądź na ławie fundamentowej (rzadziej bezpośrednio na ziemi). Kamienie pamiątkowe są wzbogacane warstwą tekstową poprzez rycie napisów bądź umieszczanie na swoim licu tablic, najczęściej kamiennych (ew. metalowych), z napisem dedykacyjnym.

</doc>
<doc id="928970" url="https://pl.wikipedia.org/wiki?curid=928970" title="Słoweński">
Słoweński



</doc>
<doc id="928973" url="https://pl.wikipedia.org/wiki?curid=928973" title="Przeciwprzeniesienie">
Przeciwprzeniesienie

Przeciwprzeniesienie (niem. "die Gegenübertragung"), znane też jako „przeniesienie zwrotne" – zjawisko, za sprawą którego terapeuta odpowiada na przeniesienie pojawiające się u pacjenta, jeden z mechanizmów obronnych.
Przeciwprzeniesienie polega w gruncie rzeczy na tym samym, na czym polega przeniesienie u pacjenta, tyle że przebiega w odwrotnym kierunku: treści, jakie w trakcie procesu terapeutycznego przenosi na terapeutę pacjent, sprawiają, że pacjent zaczyna wywierać wpływ na terapeutę – początkowo „bezstronnego obserwatora” – że „indukuje” terapeutę, który w ten sposób „przyjmuje na siebie” te fantazje, a zatem, przyjmuje na siebie „cierpienie” pacjenta i podziela je, przeżywając tym samym – wraz z nim – jego konflikt psychiczny.
Oznacza to, że terapeuta świadomie naraża na szwank własne zdrowie psychiczne. Oznacza to również, że to, co na początku było dla niego „przypadkiem”, zaczyna go zajmować, choć przecież nie można tu mówić o jakimś związku „osobistym” (w każdym razie nie powinien to być związek osobisty) – chodzi jedynie o to, że wokół terapeuty gromadzi się materiał uaktywnionej nieświadomości pacjenta. Zadanie terapeuty polega teraz na tym, by nie dopuścić do powstania sytuacji „nieprawdziwej zażyłości” z pacjentem, sytuacji, w której jego (terapeuty) wgląd zostałby zamącony przez treści nieświadome indukowane przez pacjenta – w przeciwnym bowiem razie terapia nie byłaby możliwa.
Z dynamicznej współgry przeniesienia i odpowiadającego mu przeniesienia zwrotnego rodzi się relacja przeniesieniowa, stanowiąca o istocie procesu terapii. W relacji tej czynnikiem aktywnym ("agens") i pasywnym ("patiens") jest raz pacjent, raz terapeuta. W ujęciu psychoanalizy freudowskiej tym, kto kieruje dynamiką związku przeniesieniowego, powinien być terapeuta; w psychologii analitycznej obie strony tej relacji są mniej lub bardziej równouprawnione – wynika to z przekonania Junga o możliwości skłonienia nieświadomości do współpracy.
Jung pisze: „Zdarza się, że zadania, przed którymi staje terapeuta, nie tylko wymagają zaangażowania umysłu czy współczucia, lecz całkowitego oddania. Lekarz na ogół ma ochotę wymagać tego najwyższego wysiłku od pacjenta – skoro tak, to musi mieć świadomość, że owo wymaganie tylko wtedy zaowocuje, gdy będzie wiedział, iż w równym stopniu dotyczy ono również i jego”. Carl Gustav Jung, Psychologia przeniesienia, przełożył Robert Reszke, w: tegoż, "Praktyka psychoterapii. Przyczynki do problematyki psychoterapii i do psychologii przeniesienia", Wydawnictwo KR, Warszawa 2007, par. 367.

</doc>
<doc id="928979" url="https://pl.wikipedia.org/wiki?curid=928979" title="18 Brygada Rakiet Operacyjno-Taktycznych">
18 Brygada Rakiet Operacyjno-Taktycznych

18 Brygada Artylerii im. gen. dyw. Franciszka Jóźwiaka (18 BA) / 18 Armijna Brygada Rakiet Operacyjno-Taktycznych (18 ABROT) – związek taktyczny Wojsk Rakietowych Sił Zbrojnych PRL.
Historia.
Brygada sformowana została w lutym 1962, w garnizonie Bolesławiec, jako 18 Brygada Artylerii (w celu utrzymania w tajemnicy rzeczywistego charakteru jednostki). Brygada uzbrojona w zestawy rakietowe R-170 stanowiła główny środek uderzeniowy 2 Armii Ogólnowojskowej formowanej na wypadek wojny na bazie Śląskiego Okręgu Wojskowego. W 1963 r. brygada wzięła udział w szkoleniu na poligonie rakietowym w ZSRR, gdzie po raz pierwszy dokonano odpalenia rakiet klasy ziemia-ziemia. W 1992 brygadę przeformowano w 18 Pułk Rakiet.
Brygada w okresie wojny mogła niszczyć uderzeniami rakietowo – jądrowymi i chemicznymi cele znajdujące się w przewidywanym pasie natarcia armii. Głowice jądrowe i chemiczne miały pochodzić ze składów Armii Radzieckiej.
Skład organizacyjny i uzbrojenie.
dowództwo i sztab
Uzbrojenie brygady w latach 60. stanowiło 6 wyrzutni rakietowych 9K51 (R-170) na podwoziu działa samobieżnego ISU-152, które mogły odpalać rakiety R-11M z głowicą jądrową o mocy 20 lub 40 kT. (oznaczenie NATO – Scud)
W latach 70. wprowadzono na uzbrojenie nowe wyrzutnie rakietowe typu 9K72 Elbrus (R-300) na podwoziu samochodu ciężarowego MAZ-543P, które mogły odpalać rakiety R-14 z głowicą jądrową o mocy 20, 40 lub 100 kT. (oznaczenie NATO – Scud B)
Dowódcy.
"Żuralski, Historia 9 dywizjonu 18 Brygady Artylerii,Bolesławiec 1994, s.44"

</doc>
<doc id="928983" url="https://pl.wikipedia.org/wiki?curid=928983" title="Tudhalija IV">
Tudhalija IV

Tudhalija IV, Tudhalijas IV – król Hetytów, rządził w latach 1237 p.n.e.-1209 p.n.e. Był młodszym synem króla Hattusili III i królowej Paduhepy. Jego siostrą była Maathorneferure, jedna z żon faraona Ramzesa II.
Tudhalija urodził się prawdopodobnie na dworze swojego ojca w Hattusa, kiedy ten był jeszcze zarządcą tego miasta, w czasie rządów Muwatalli II. Jego starszym bratem był książę Nerikkaili, a jego dobrym przyjacielem - Kurunta (co było bardzo na rękę Hattusilisowi).
Po tym jak Hattusilis został królem Hetytów i zawarł przymierze z "Ulmi-Tessup", młodszym dzieckiem Muwatalli II (najprawdopobniej córką, która musiała poślubić Kuruntę), Tudhalija został mianowany przez ojca, księciem (następcą tronu?) mimo że żył jego starszy brat. Kurunta został zarządcą miasta Tarhuntassa w imieniu króla. Sam Tudhalija już jako król był autorem układu, który zawarł z Kuruntą, spisanego na brązowej tablicy. W trakcie swoich rządów uspokoił konflikty wewnętrzne w Syrii, odparł ataki ludu Kaska i zaatakował kraj Assuwa. Zreorganizował również administrację oraz luty religijne, prace budowlane skoncentrował w stolicy - Hattusa. Podczas swoich rządów wybudował również aż 13 zapór, z których jedna (w Alacahöyük) stoi do dzisiejszego dnia. 

</doc>
<doc id="929001" url="https://pl.wikipedia.org/wiki?curid=929001" title="Katastrofa kolejowa w Gaisal">
Katastrofa kolejowa w Gaisal

Katastrofa kolejowa w Gaisal miała miejsce 2 sierpnia 1999 roku na odseparowanej stacji w miejscowości Gaisal w Indiach. W wyniku kolizji dwóch, przepełnionych składów, życie straciło według oficjalnych statystyk 285 osób.
Przebieg wydarzeń.
Wczesnym rankiem 2 sierpnia 1999 roku, do niewielkiej stacji Gaisal – prawie pół tysiąca kilometrów od miasta Guwahati w północno-wschodnim, indyjskim stanie Asam – zbliżały się z przeciwnych kierunków dwa pociągi, którymi podróżowało około 2,5 tysiąca pasażerów:
Kolizja.
Z powodu awarii sygnalizacji "Brahmaputra Mail" został skierowany na ten sam tor, co stojący na stacji skład "Awadh Assam Express". Wskutek czołowego zderzenia obu pociągów nastąpiła silna eksplozja. Lokomotywa "Awadh Assam Express" została wyrzucona w powietrze. Siła eksplozji wyrzuciła ciała pasażerów na pobliskie pola i okoliczne gospodarstwa. Na miejscu wypadku wybuchły pożary, których służby miasteczka Gaisal nie mogły opanować. Płomienie ogarnęły także zabudowania stacji kolejowej. Pomoc z Kalkuty napłynęła na miejsce dopiero po czternastu godzinach, w trakcie których wielu rannych zmarło.
Sytuację na miejscu zdarzenia poprawiły ulewne deszcze, które w ciągu dnia przeszły nad okolicą, dogasiły tlące się ogniska pożarów. Wkrótce, ekipy poszukiwawcze rozpoczęły rozdzielać dwanaście, zniekształconych wagonów obu pociągów.
Liczba zabitych i kontrowersje.
Oficjalna liczba zabitych została określona na 285 osoby, ale istnieją przypuszczenia, że w wyniku katastrofy mogło śmierć nawet do pół tysiąca osób, w tym dziewięćdziesięciu żołnierzy z "Brahmaputra Mail". Zaistniały też problemy z identyfikacją wielu zwłok: moc pożaru okazała się tak wielka, doszło do zwęglenia i niekiedy zespolenia kilku ciał ze sobą. Rany odniosło trzystu ludzi. Większość przetransportowano do szpitali w Islampur i Kishanganj.
Istnieją także spory, co do przyczyny samej eksplozji. Według oficjalnej wersji, detonację wywołała wielka prędkość, z jaką "Brahmaputra Mail" wpadł na ekspres. Po katastrofie pojawiły się jednak spekulacje, iż eksplozje wywołały materiały wybuchowe, transportowane w składzie, którym podróżowali żołnierze. Armia Indyjska zaprzeczyła tym doniesieniom.

</doc>
<doc id="929006" url="https://pl.wikipedia.org/wiki?curid=929006" title="Pomnik konny">
Pomnik konny

Pomnik konny – rodzaj pomnika wykształcony w antyku greko-rzymskim, odrodzony w renesansie włoskim, kontynuowany w epoce baroku oraz nowoczesności. Jednym z pierwszych posągów konnych jest późnoarchaiczna rzeźba jeźdźca z Akropolu w Atenach z końca VI wieku p.n.e. W następnych stuleciach memoratywne wzorce greckie kontynuowali Rzymianie, poprzez bardzo liczne pomniki konne wodzów i augustów umieszczane w miastach Imperium rzymskiego. Do naszych czasów szczęśliwie przetrwał, jako jedyny, pomnik Marka Aureliusza z Kapitolu w Rzymie, w czasie średniowiecza uznany za podobiznę Konstantyna Wielkiego (obecnie na placu stoi jedynie kopia, oryginalny posąg znajduje się w Muzeum Pałacu Konserwatorów).
Rzeźbiarskie odrodzenie pomników konnych nastąpiło w epoce renesansu, za sprawą Donatella, który w latach 1447-1450 stworzył statuę Gattamelaty, ustawioną na Piazza del Santo w Padwie. Nieco później kolejną odsłoną jest pomnik Bartolomeo Colleoniego w Wenecji, dzieło Verrocchia z roku 1481 (ukończony po śmierci mistrza przez Alessandro Leopardiego w roku 1496).

</doc>
<doc id="929007" url="https://pl.wikipedia.org/wiki?curid=929007" title="Dom Mehoffera">
Dom Mehoffera



</doc>
<doc id="929010" url="https://pl.wikipedia.org/wiki?curid=929010" title="Subaru Leone">
Subaru Leone

Subaru Leone – samochód klasy średniej produkowany w latach 1971–1994. Został wypuszczony na rynek jako następca modelu Subaru FF-1. Wszystkie pojazdy tego modelu miały montowane silniki typu bokser. Nazwa Leone, stosowana w Japonii i niektórych krajach eksportowych, została zamieniona (między innymi w USA i Wielkiej Brytanii) na krótkie oznaczenia rozróżniające wersje wyposażenia (DL, GL, GLF, GL-10, RX) i silnika (dodatkową część nazwy stanowiła pojemność silnika). Najczęstszą zamienną nazwą dla Leone było oznaczenie Subaru GL. Do czasu początku produkcji Leone napęd na cztery koła był przeznaczony tylko do samochodów terenowych. Subaru Leone było pierwszym samochodem osobowym, w którym zastosowano ten rodzaj przeniesienia napędu. 
Samochód przechodził ewolucję na przestrzeni lat. Doczekał się trzech generacji:
W 1990 roku zaprzestano używania nazwy Leone na rzecz Loyale (w Chile, USA i Kanadzie). Następcą Loyale w 1994 roku został zupełnie nowy model Subaru Impreza.

</doc>
<doc id="929011" url="https://pl.wikipedia.org/wiki?curid=929011" title="Nowomołokanie">
Nowomołokanie

Nowomołokanie to określenie nowych grup religijnych, które powstały w wyniku podziałów mołokanów od 1833 do 1900. Właściwe (zwyczajowe) nazwy tych grup to: "Stali", "Skaczący" (inaczej: "Nowi Izraelici"), "Maksymiści" i "Kłubnikanie". Członkowie wszystkich tych grup nazywają siebie "mołokanami".
W 1833 miały miejsce "zstąpienia Ducha Świętego", które podzieliły mołokanów na "Stałych" ("Postojannych") i mniejszy odłam tzw. "Skaczących" (zwany też "Nowymi Izraelitami"), którzy zaczęli mnożyć "objawienia" i "cuda", pod przywództwem Maksima Rudomietkina. Uwięziony w klasztorze Sołowieckim napisał on "Księgę Ducha i Życia", uznaną przez nowy odłam "Skaczących", zwany "Maksymistami" za "świętą księgę". 
W końcu XIX w. było około 500.000 mołokanów w Rosji. Wśród mołokanów na Zakaukaziu pojawił się nowy "prorok" Jefim Kłubnikin, który głosił bliski koniec świata i wzywał do opuszczenia Rosji, bo "wkrótce drzwi się zamkną". Dwa tysiące jego zwolenników (zwanych "Kłubnikanami"), głównie z odłamu "Skaczących", podążyło za nim do USA, gdzie osiedlili się na wybrzeżu Pacyfiku i w Kanadzie, a także w płn.-zach. Meksyku. Także niewielka liczba "Stałych" osiedliła się w Kalifornii.

</doc>
<doc id="929017" url="https://pl.wikipedia.org/wiki?curid=929017" title="CAHL">
CAHL



</doc>
<doc id="929018" url="https://pl.wikipedia.org/wiki?curid=929018" title="Bogumił Pasternak">
Bogumił Pasternak

Bogumił Pasternak (ur. 21 września 1936 w Puszczykowie, zm. 26 czerwca 1999 w Katowicach) – polski kompozytor muzyki, aranżer i dziennikarz, wieloletni redaktor rozgłośni Polskiego Radia w Katowicach, kierownik artystyczny Śląskiego Teatru Ateneum w Katowicach, współpracował z teatrami dramatycznymi i lalkowymi w Polsce i za granicą.
Wykształcenie.
Absolwent Wydziału Teorii, Kompozycji i Dyrygentury Państwowej Wyższej Szkoły Muzycznej w Warszawie.
Twórczość.
Jest autorem wielu piosenek dla dzieci oraz muzyki do sztuk teatralnych, jest także kompozytorem muzyki do filmów animowanych ze Studia Filmów Rysunkowych w Bielsku Białej, m.in.:
Życie prywatne.
Był mężem polskiej aktorki, Anieli Pasternak związanej z Teatrem Baj w Warszawie oraz Śląskim Teatrem Ateneum w Katowicach.
Jego córka, Monika Lem jest aktorką.

</doc>
<doc id="929025" url="https://pl.wikipedia.org/wiki?curid=929025" title="TSS">
TSS



</doc>
<doc id="929026" url="https://pl.wikipedia.org/wiki?curid=929026" title="Maks Stolarow">
Maks Stolarow



</doc>
<doc id="929056" url="https://pl.wikipedia.org/wiki?curid=929056" title="Pimaj">
Pimaj

Pimaj, także Pami – faraon, władca starożytnego Egiptu z XXII dynastii libijskiej, z czasów Trzeciego Okresu Przejściowego. Prawdopodobnie panował w latach 785-774 p.n.e. Był trzecim synem Szeszonka III i królowej Tentamenopet. Jest jednym z władców Egiptu, o którym niewiele wiadomo. Pewnym faktem z nim związanym jest to, iż był ojcem swego następcy – Szeszonka V oraz bratem regenta Athribis i Heliopolis – Bakennefiego. Prawdopodobnie także był bratem Paszedbasteta, Takelota i wielkiego kapłana Amona w Tanis – Padebehenbasteta. Tożsamość władcy nadal stanowi przedmiot dociekań. Według ocen niektórych egiptologów Pimaj i Pami to dwóch różnych władców. Imię Pimaj oznacza "Lwa", zaś Pami – "Kota", co można tłumaczyć także "Ten, który należy do Kota" (chodzi zapewne o boginię Bastet). Istnieją przypuszczenia, że utożsamianie jednego władcy z drugim może wynikać z błędu starożytnych kopistów, którzy omyłkowo połączyli te dwa imiona z jednym władcą. Przyjmuje się jednak, że Pimaj i Pami to ten sam władca. Wiadomo także, iż w czasie panowania Szeszonka III, Pimaj był Wielkim Wodzem Ma plemion libijskich. Jednym z niewielu zabytków, wymieniającym imię Pimaja jest stela z Serapeum w Sakkara, datowana na rok 2, II Peret dzień 1, mówiąca o pogrzebie świętego byka Apisa. Stela ta obecnie znajduje się w Muzeum w Luwrze.
Prawdopodobnie Pimaja pochowano w grobowcu nr II w królewskiej nekropoli w Tanis.
Jak wyglądał podział władzy w Egipcie w Trzecim Okresie Przejściowym .

</doc>
<doc id="929066" url="https://pl.wikipedia.org/wiki?curid=929066" title="Andriej Grieczko">
Andriej Grieczko

Andriej Antonowicz Grieczko (Greczko) (, ur. we wsi Gołodajewka, zm. 26 kwietnia 1976 w Moskwie) – radziecki dowódca, marszałek Związku Radzieckiego (1955), naczelny dowódca Wojsk Lądowych SA, naczelny dowódca Zjednoczonych Sił Zbrojnych Państw Stron Układu Warszawskiego (1960–1967), Minister Obrony ZSRR (1967–1976), członek Komitetu Centralnego KPZR, członek Biura Politycznego KC KPZR, deputowany do Rady Najwyższej ZSRR 2., 3., 4., 5., 6., 7., 8. i 9. kadencji, dwukrotny Bohater Związku Radzieckiego (1958, 1973) i Bohater Czechosłowackiej Republiki Socjalistycznej (1969).
Życiorys.
Urodził się 17 października 1903 we wsi Gołodajewka (obecnie wieś Kujbyszewo w obwodzie rostowskim), w rodzinie chłopskiej. Do Armii Czerwonej wstąpił w 1919, uczestniczył w wojnie domowej w składzie 11 dywizji kawalerii I Armii Konnej Budionnego. Czerwonoarmista (szeregowiec) – do września 1921, następnie dowódca plutonu – do kwietnia 1930, dowódca szwadronu – do kwietnia 1932. Następnie pełnił służbę na stanowiskach sztabowych – do maja 1938, dowodził pułkiem kawalerii – do października 1938, był szefem sztabu specjalnej dywizji kawalerii w Białoruskim Okręgu Wojskowym – do ataku Niemiec na ZSRR. Brał udział w agresji ZSRR na Polskę we wrześniu 1939 w składzie Frontu Białoruskiego. Ukończył Oficerską Szkołę Kawalerii w 1926, Akademię Wojskową im. Michaiła Frunzego w 1936 i Akademię Sztabu Generalnego w 1941.
Od 1941 dowodził 34 Dywizją Kawalerii, od stycznia 1942 – 5 Korpusem Kawalerii na Froncie Południowym. Od stycznia do sierpnia 1942 dowódca 12 Armii, która broniła Donbasu i północnego Kaukazu, od września do grudnia 1942 dowodził 47 i 18 Armiami na kierunku noworosyjskim. Od stycznia do listopada 1943 dowódca 56 Armii, która wyzwoliła północny Kaukaz. Od listopada 1943 zastępca dowódcy, a od grudnia 1943 dowódca 1 Armii Gwardii biorącej udział w wypieranie wojsk Osi z Ukrainy, Czechosłowacji i Polski.
W latach 1945–1953 dowódca Kijowskiego Okręgu Wojskowego, a od 12 maja 1953 do 1957 naczelny dowódca Grupy Wojsk Radzieckich w Niemczech. Od 12 listopada 1957 I zastępca ministra obrony ZSRR i naczelny dowódca Wojsk Lądowych RKKA, od 7 kwietnia 1960 I zastępca ministra obrony do spraw ogólnych, a od lipca 1960 do 1967 I zastępca ministra obrony i jednocześnie naczelny dowódca Zjednoczonych Sił Zbrojnych Państw Stron Układu Warszawskiego. Od 12 kwietnia 1967 minister obrony ZSRR.
Od 1928 Członek RKP(b), od 1961 członek Komitetu Centralnego KPZR, od 1973 członek Biura Politycznego KC KPZR, deputowany do Rady Najwyższej ZSRR od 2. do 9. kadencji.
Za zasługi w wyzwalaniu ziem polskich spod okupacji niemieckiej Marszałek ZR Andriej Grieczko został w 1946 odznaczony Krzyżem Grunwaldu II klasy, a w 50. rocznicę powstania Sił Zbrojnych ZSRR Rada Państwa PRL nadała mu Krzyż Wielki Orderu Odrodzenia Polski. Order został mu wręczony 22 lutego 1968 w Moskwie przez Przewodniczącego Rady Państwa Marszałka Polski Mariana Spychalskiego. 12 października 1972 Rada Państwa nadała mu Krzyż Wielki Orderu Virtuti Militari „za wielki osobisty wkład w wyzwolenie Polski”. Order został wręczony marszałkowi rok później w czasie jego wizyty w Warszawie.
Autor kilku tomów wspomnień z okresu służby wojskowej, m.in. „Bitwa o Kaukaz” (1972), „Wyzwolenie Kijowa” (1973), „Przez Karpaty” (1976).
Pochowany na Cmentarzu przy Murze Kremlowskim na Placu Czerwonym w Moskwie. W jego pogrzebie wzięła udział m.in. delegacja polska pod przewodnictwem Ministra Obrony Narodowej gen. armii Wojciecha Jaruzelskiego.
Odznaczenia i wyróżnienia.
Radzieckie
Czechosłowackie
Polskie

</doc>
<doc id="929068" url="https://pl.wikipedia.org/wiki?curid=929068" title="Otokar Balcy">
Otokar Balcy

Otokar Balcy (ur. 28 listopada 1924 w Orłowej, zm. 11 grudnia 2012 w Bielsku-Białej) – polski operator dźwięku w filmach animowanych, związany ze Studiem Filmów Rysunkowych w Bielsku-Białej, gdzie współpracował z montażystą Alojzym Molem.
Realizował dźwięk do filmów i seriali rysunkowych takich jak m.in.:
W latach 1998–2002 był radnym III kadencji Rady Miejskiej w Bielsku-Białej.
Był aktywnym uczestnikiem rajdów i członkiem stowarzyszeń wielbicieli samochodów zabytkowych.

</doc>
<doc id="929073" url="https://pl.wikipedia.org/wiki?curid=929073" title="Komitet do Spraw Bezpieczeństwa Publicznego">
Komitet do Spraw Bezpieczeństwa Publicznego



</doc>
<doc id="929086" url="https://pl.wikipedia.org/wiki?curid=929086" title="Krasny Las (osada leśna)">
Krasny Las (osada leśna)

Krasny Las – osada leśna w Polsce położona w województwie podlaskim, w powiecie białostockim, w gminie Supraśl. Leży na południe od Supraśla. 
W latach 1975–1998 miejscowość należała administracyjnie do województwa białostockiego.
Siedziba leśnictwa Krasny Las należącego do Nadleśnictwa Dojlidy.
Wierni kościoła rzymskokatolickiego należą do parafii Świętej Trójcy w Supraślu.

</doc>
<doc id="929101" url="https://pl.wikipedia.org/wiki?curid=929101" title="Ulica Czerniakowska">
Ulica Czerniakowska



</doc>
<doc id="929102" url="https://pl.wikipedia.org/wiki?curid=929102" title="Transport eoliczny">
Transport eoliczny

Transport eoliczny to przemieszczanie materiału przez wiatr. Jest to proces powierzchniowy, który może odbywać się w kierunku niezgodnym ze spadkiem terenu, prostolinijnie lub ruchem wirowym, równoczesny z procesem sortowania przenoszonego materiału. Proces ten wywołany jest naporem powietrza lub uderzaniem przez poruszające się ziarna. Odbywa się poprzez: 

</doc>
<doc id="929114" url="https://pl.wikipedia.org/wiki?curid=929114" title="Jajo filozoficzne">
Jajo filozoficzne

Jajo filozoficzne (łac. "ovum philosophicum", "ampulla sphaerica") − naczynie szklane w kształcie jaja umieszczone we wnętrzu atanora, w którym znajdowały się reagujące substancje procesu przemiany: złoto lub srebro i rozpuszczalnik uniwersalny (łac. "tinctura universalis", tynktura). W jaju filozoficznym przebiegał proces alchemicznej przemiany kamienia filozoficznego.

</doc>
<doc id="929118" url="https://pl.wikipedia.org/wiki?curid=929118" title="Obiekty sakralne w Krakowie">
Obiekty sakralne w Krakowie

Obiekty sakralne w Krakowie – lista zawierająca kościoły i kaplice rzymskokatolickie znajdujące się na terenie miasta Krakowa, a także obiekty sakralne innych wyznań.
Świątynie katolickie.
Kościół rzymskokatolicki.
Dawne kościoły.
Lista obejmuje kościoły niezachowane bądź niepełniące swoich funkcji sakralnych.
Synagogi.
"W sekcji umieszczono tylko czynne synagogi."

</doc>
<doc id="929129" url="https://pl.wikipedia.org/wiki?curid=929129" title="Atanor">
Atanor

Atanor, athanor (arab. "tannur" = „piec”) − piec przeznaczony do celów alchemicznych, przede wszystkim do sporządzania kamienia filozoficznego. Znajdowało się w nim jajo filozoficzne z właściwymi reagentami (złotem i srebrem oraz tynkturą). Ogień płonący w atanorze powinien być „umiarkowany, stały, słaby, równy, wilgotny i ciepły [...] niewyczerpany i przez naturę jedynie stosowany”. Atanor opalany był zwykle węglem.

</doc>
<doc id="929131" url="https://pl.wikipedia.org/wiki?curid=929131" title="Rmx">
Rmx



</doc>
<doc id="929137" url="https://pl.wikipedia.org/wiki?curid=929137" title="Tynktura">
Tynktura



</doc>
<doc id="929148" url="https://pl.wikipedia.org/wiki?curid=929148" title="1+1">
1+1

1+1 – ukraińska prywatna stacja telewizyjna. Należy do 1+1 Media Group.
Powstała w sierpniu 1995, rozpoczęła nadawanie we wrześniu tego samego roku, jako samodzielny kanał nadaje od 1997 r.
Do 2004 nadawała od 07:00 do 10:00 i od 14:00 do 02:00, od 14 lutego 2005 nadaje 24 godziny na dobę.
Obejmuje swoim zasięgiem 95% obszaru Ukrainy, z oglądalnością 18,3% (2006) zajmuje drugie miejsce na Ukrainie, od marca 2006 jako „1+1 International” obecna w sieciach kablowych USA i Kanady.
17 stycznia 2017 r. kanał przeszedł na format transmisji 16:9.

</doc>
<doc id="929155" url="https://pl.wikipedia.org/wiki?curid=929155" title="Ryby motyle">
Ryby motyle



</doc>
<doc id="929156" url="https://pl.wikipedia.org/wiki?curid=929156" title="Ipatinga Futebol Clube">
Ipatinga Futebol Clube



</doc>
<doc id="929158" url="https://pl.wikipedia.org/wiki?curid=929158" title="Fan-coil">
Fan-coil



</doc>
<doc id="929162" url="https://pl.wikipedia.org/wiki?curid=929162" title="Spaniel bretoński">
Spaniel bretoński



</doc>
<doc id="929166" url="https://pl.wikipedia.org/wiki?curid=929166" title="Gagscreen">
Gagscreen

Gagscreen – ukryta funkcja programów komputerowych, którą można wywołać za pomocą specyficznej kombinacji klawiszy czy innych czynności, wykonywalnych w ściśle określonej sekwencji. Gagscreeny można uznać, za stosowany w aplikacjach komputerowych odpowiednik kodów do gier (cheat codes). W tradycyjnych aplikacjach ukryte funkcje nie są zbyt popularne, w związku z czym stanowią dość unikatowe zjawisko wśród aplikacji użytkowych.
Przykłady.
Adobe Photoshop – przy jednoczesnym przytrzymaniu sekwencji klawiszy &lt;ALT&gt;+&lt;CTRL&gt;+&lt;SHIFT&gt; i wybraniu poleceń Pomoc/About Photoshop, ukazuje się okno z wszystkimi osobami zaangażowanymi w przygotowanie Photoshopa i ukryta grafika
Google Earth – po uruchomieniu programu i wciśnięciu sekwencji &lt;CTRL&gt;+&lt;ALT&gt;+ uruchamia się symulator lotu, przy użyciu którego użytkownik ma możliwość oglądania świata Google Earth zza kokpitu samolotów Cessna lub F-16.

</doc>
<doc id="929169" url="https://pl.wikipedia.org/wiki?curid=929169" title="Rethimnon">
Rethimnon



</doc>
<doc id="929170" url="https://pl.wikipedia.org/wiki?curid=929170" title="Epagneul picard">
Epagneul picard



</doc>
<doc id="929171" url="https://pl.wikipedia.org/wiki?curid=929171" title="Cyklopentanoperhydrofenantren">
Cyklopentanoperhydrofenantren



</doc>
<doc id="929172" url="https://pl.wikipedia.org/wiki?curid=929172" title="Przejście graniczne Siemianówka-Swisłocz">
Przejście graniczne Siemianówka-Swisłocz

Przejście graniczne Siemianówka-Swisłocz – polsko-białoruskie kolejowe przejście graniczne położone w województwie podlaskim, w powiecie hajnowskim, w gminie Narewka, w miejscowości Siemianówka. 
Opis.
Przejście graniczne Siemianówka-Świsłocz powstało dzięki umowie między Rządem Rzeczypospolitej Polskiej a Rządem Republiki Białoruskiej. Czynne przez całą dobę. Dopuszczony jest ruch środków transportowych i przewóz towarów bez względu na przynależność państwową. Przejście graniczne obsługuje Placówka Straży Granicznej w Narewce.
Przez przejście biegną dwa tory: jeden normalny (należący do linii Siedlce−Hajnówka−granica państwa), drugi zaś (patrząc w kierunku Świsłoczy: prawy) − szeroki, należący do linii granica państwa−Chryzanów.
Przejście graniczne polsko-radzieckie.
W okresie istnienia Związku Radzieckiego od czerwca 1969 roku funkcjonowało w tym miejscu polsko-radzieckie kolejowe przejście graniczne Siemianówka. Dopuszczony był ruch towarowy.

</doc>
<doc id="929178" url="https://pl.wikipedia.org/wiki?curid=929178" title="Itu (miasto)">
Itu (miasto)

Itu – miasto brazylijskie leżące w stanie São Paulo. W roku 2004 miasto, którego powierzchnia wynosi 641.68 km², zamieszkiwało 149 758 mieszkańców.
Miasto w 1610 roku założył Domingos Fernandes.

</doc>
<doc id="929184" url="https://pl.wikipedia.org/wiki?curid=929184" title="Cyprys arizoński">
Cyprys arizoński

Cyprys arizoński ("Cupressus arizonica") – drzewo z rodziny cyprysowatych ("Cupressaceae"), pochodzące z południowo-zachodniej części Ameryki Północnej. 
Biologia i ekologia.
Cyprys arizoński występuje w stanowiskach górskich, na wysokości od 1300 do 2500 m n.p.m. Tworzy lasy mieszane z takimi drzewami jak dąb, sosna, osika i klon. Wykorzystywany jest jako drzewo ozdobne i na żywopłoty. Powstały liczne odmiany uprawne, np. "Pyramidalis".
Systematyka i zmienność.
Synonimy: "Callitropsis arizonica" (Greene) D.P.Little, "Hesperocyparis arizonica" (Greene) Bartel, "Hesperocyparis revealiana" (Silba) Silba, "Neocupressus arizonica" (Greene) de Laub., "Callitropsis glabra" (Sudw.) Carrière, "Cupressus glabra" Sudw., "Hesperocyparis glabra" (Sudw.) Bartel, "Callitropsis montana" (Wiggins) D.P.Little, "Cupressus montana" Wiggins, "Hesperocyparis montana" (Wiggins) Bartel, "Callitropsis nevadensis" (Abrams) D.P.Little, "Cupressus nevadensis" Abrams, "Hesperocyparis nevadensis" (Abrams) Bartel, "Callitropsis stephensonii" (C.B.Wolf) D.P.Little, "Cupressus stephensonii" C.B.Wolf, 
"Hesperocyparis stephensonii" (C.B.Wolf) Bartel.
Wyróżnianych jest kilka odmian, czasem traktowanych jako odrębne gatunki:

</doc>
<doc id="929187" url="https://pl.wikipedia.org/wiki?curid=929187" title="Szelągowo">
Szelągowo

Szelągowo (dawniej )– osada leśna na Warmii w Polsce położona w województwie warmińsko-mazurskim, w powiecie olsztyńskim, w gminie Jonkowo. Miejscowość wchodzi w skład sołectwa Wrzesina.
W latach 1975–1998 miejscowość administracyjnie należała do województwa olsztyńskiego.
W 2019 we wsi mieściły się dwa domy.

</doc>
<doc id="929190" url="https://pl.wikipedia.org/wiki?curid=929190" title="Zorka Czarnogórska">
Zorka Czarnogórska

Ljubica „Zorka” Czarnogórska (ur. 23 grudnia 1864 w Cetynii, zm. 16 marca 1890 tamże) – członkini rodu Petrović-Njegoš, księżniczka czarnogórska, żona pierwszego konstytucyjnego króla Serbii i SHS.
Życiorys.
Jej rodzicami byli: król Mikołaj I (1841–1921) i jego żona Milena Czarnogórska (1847–1923). Zorka urodziła się w czarnogórskim mieście Cetynia, 23 grudnia 1864 roku, w czasie gdy jej ojciec był władcą Czarnogóry (jego wujek Danilo II Petrowić-Njegosz zmarł w 1860). Edukację zdobyła w Rosji.
Ojciec Zorki miał razem 7 córek i planował korzystnie wydać je za mąż, tak więc młodsza siostra Zorki – Jelena została żoną króla Włoch – Wiktora Emanuela III, a dwie inne siostry – Anastazja i Milica zostały wielkimi księżnymi Rosji.
Małżeństwo i dzieci.
Zorka wyszła za mąż 1 sierpnia 1883 za Piotra I (1844–1921), najstarszego syna księcia Serbii Aleksandra. Para doczekała się pięciorga dzieci:
Śmierć.
Zorka umarła 16 marca 1890 roku w trakcie porodu piątego dziecka. Została pochowana w krypcie cerkwi św. Jerzego w Topoli w Serbii.

</doc>
<doc id="929196" url="https://pl.wikipedia.org/wiki?curid=929196" title="Ituano FC">
Ituano FC

Ituano Futebol Clube – brazylijski klub piłkarski z siedzibą w mieście Itu, leżącym w stanie São Paulo.
Historia.
Pracownicy "Estrada de Ferro Sorocabana" (linii kolejowej Sorocabana), mieszkający w Itu założyli 24 maja 1947 roku klub o nazwie Associação Atlética Sorocabana. W latach 60. klub zmienił nazwę na Ferroviário Atlético Ituano, a w latach 90. na obecną nazwę - Ituano Futebol Clube.
W roku 1977 sportowcy miasta Itu założyli związek sportowy "Ferroviário Atlético Ituano" (FAI) oraz reaktywowali miejscową ligę "Liga Ituana de Futebol". W roku 1978 klub grał w trzeciej lidze stanowej (Campeonato Paulista Série A3).

</doc>
<doc id="929201" url="https://pl.wikipedia.org/wiki?curid=929201" title="BMW M5 E39">
BMW M5 E39



</doc>
<doc id="929202" url="https://pl.wikipedia.org/wiki?curid=929202" title="Raluca Olaru">
Raluca Olaru

Raluca Olaru, właśc. Ioana Raluca Olaru (ur. 3 marca 1989 w Bukareszcie) – rumuńska tenisistka.
Kariera tenisowa.
Olaru jest tenisistką praworęczną z oburęcznym backhandem. W 2005 roku została finalistką juniorskiego wielkoszlemowego French Open zarówno w grze pojedynczej, jak i w podwójnej.
Jest zwyciężczynią licznych turniejów ITF w obydwu konkurencjach. W październiku 2006 roku zadebiutowała w imprezie zawodowej w Seulu, po przejściu kwalifikacji. W pierwszej rundzie uległa Japonce Ai Sugiyamie 6:1, 2:6, 4:6. Tydzień później przegrała w trzeciej rundzie kwalifikacji do imprezy w Tokio z Camille Pin. W Québecu również odpadła na tym samym etapie.
W parze z Mihaelą Buzărnescu triumfowała w deblowym US Open 2006 w konkurencji gry podwójnej dziewcząt, pokonując w spotkaniu mistrzowskim debel Sharon Fichman–Anastasija Pawluczenkowa. Rumunki pozbawiły w ten sposób Pawluczenkową juniorskiego deblowego Wielkiego Szlema.
Pierwszego wygranego zawodowego spotkania doczekała się w lutym 2007 w Memphis. Przeszła kwalifikacje, a w pierwszej rundzie pokonała Lauren Albanese 3:6, 6:4, 6:3. Wygrała z Abigail Spears i liderką rankingu deblistek, Samanthą Stosur, w półfinale ulegając Venus Williams. Ustanowiła tym samym rekord swojego najlepszego występu zawodowego, czyli jedną drugą finału.
W karierze osiągnęła jeden finał zawodów singlowych WTA Tour. W 2009 roku przegrała w meczu mistrzowskim w Bad Gastein z Andreą Petković 2:6, 3:6.
W grze podwójnej sześciokrotnie osiągała finał. Pierwszy w Budapeszcie w 2008 roku, gdy razem z Vanessą Henke uległy Alizé Cornet i Janette Husárovej 7:6(5), 1:6, 6–10. W tym samym roku w Taszkencie, gdzie występowała razem z Olhą Sawczuk, triumfowała, wygrywając nad parą Nina Bratczikowa–Kathrin Wörle 5:7, 7:5, 10–7.
W 2011 roku w Acapulco wspólnie z Mariją Korytcewą pokonały w meczu mistrzowskim Lourdes Domínguez Lino oraz Arantxę Parrę Santonję wynikiem 3:6, 6:1, 10–4.
W sezonie 2013 jej partnerką była Walerija Sołowjowa. W kwietniu debel awansował do finału w Katowicach, ulegając Larze Arruabarrenie i Lourdes Domínguez Lino 4:6, 5:7. W czerwcu para zwyciężyła w Norymberdze, triumfując nad Anną-Leną Grönefeld i Květą Peschke 2:6, 7:6(3), 11–9.
W maju 2014 roku awansowała do finału zawodów w Norymberdze. W meczu mistrzowskim razem z Szachar Pe’er uległy parze Michaëlla Krajicek–Karolína Plíšková wynikiem 0:6, 6:4, 6–10. W lipcu debel osiągnął finał w Baku. Zawodniczki przegrały jednak z Aleksandrą Panową i Heather Watson 2:6, 6:7(3).
Łącznie wygrała w jedenastu turniejach w grze podwójnej w ramach rozgrywek cyklu WTA Tour (dwa razy z Olhą Sawczuk i Nadiją Kiczenok oraz po razie w parze z Mariją Korytcewą, Waleriją Sołowjową, Aną Tatiszwili, İpek Soylu, Iriną-Camelią Begu, Anną Blinkową, Mihaelą Buzărnescu), a także dwunastokrotnie przegrywała w finałach. Osiągnęła też jeden finał zawodów cyklu WTA 125K series.
Od 2007 roku reprezentuje Rumunię w rozgrywkach Pucharu Federacji.

</doc>
<doc id="929204" url="https://pl.wikipedia.org/wiki?curid=929204" title="Ioana Olaru">
Ioana Olaru



</doc>
<doc id="929205" url="https://pl.wikipedia.org/wiki?curid=929205" title="Walter Melon">
Walter Melon

Walter Melon (1996–1997) – amerykańsko-francuski serial animowany emitowany w Jetix i Bajkowym kinie TVN. W Polsce wyemitowano 52 odcinki. Od 3 listopada 2008 roku serial był emitowany w Jetix Play.
Charakterystyka.
Każdy odcinek jest parodią znanego filmu, serialu, bajki lub powieści, a w drugim sezonie serii parodiowane są postacie historyczne. Prawdziwym bohaterom, takim jak Windiana Bones (Indiana Jones), Supergość (Superman), czy Srocky (Rocky), przytrafia się wypadek lub z innej przyczyny stają się niedysponowani, co uniemożliwia im ukończenie misji lub zrobienia tego z czego zasłynęli w historii. Wtedy kontaktują się z Walterem Melonem – bohaterem do wynajęcia za rozsądną cenę. Melon, żyje w czasach współczesnych, ale postaci nawet z odległej przeszłości kontaktują się z nim jakby nadal żyły. Ten przebiera się za swoich klientów i wypełnia zadania za nich. Czasem towarzyszy mu jego pomocnik – Bilon. W każdym odcinku czarnym charakterem jest blady cynik o zielonej bujnej czuprynie. Niezmienna jest także postać kobiety, która w każdym odcinku ma inne imię i zwykle jest osobą towarzyszącą oryginalnemu bohaterowi, lecz nie zauważa, że Walter to zastępca.
Walter Melon nie ma wspaniałych możliwości, jakimi posługują się bohaterowie przez niego parodiowani. Oni są przystojni, uprzejmi, wysportowani, on zaś otyły, prosty w obejściu i czasem gruboskórny. Ale Melon ma jedną niezwykłą zdolność – jest zawsze całkowicie pewny, że tam, gdzie inni zawiedli, on da radę sam. Ma także wielkie szczęście, w przeciwieństwie do Bilona. Bilon czasem przebiera się w postać towarzyszącą głównemu bohaterowi w prawdziwym życiu, filmie, serialu, bajce lub powieści. Przykład: Gdy Walter Melon robił za Piotra Curie, ten był Marią Skłodowską-Curie.
Wersja polska.
i inni
Śpiewali: Anna Apostolakis, Monika Wierzbicka, Piotr Gogol, Adam Krylik
Wersja polska: Master Film na zlecenie TVN
Reżyseria:
Dialogi:
Dźwięk:
Montaż:
Kierownictwo produkcji:
Teksty piosenek: Andrzej Brzeski
Opracowanie muzyczne: Eugeniusz Majchrzak
Lektorzy:

</doc>
<doc id="929212" url="https://pl.wikipedia.org/wiki?curid=929212" title="Tygodnik Płocki">
Tygodnik Płocki

Tygodnik Płocki – najstarsze i największe czasopismo regionalne na północnym Mazowszu, założone przez Wacława Sankowskiego, ukazujące się od 1972 roku. Redakcja mieści się w "Domu Prasy" przy Starym Rynku w Płocku.
Zasięg gazety to ponad 400 tys. ludzi z Płocka, powiatu płockiego, Sierpca, powiatu sierpeckiego, Gostynina, powiatu gostynińskiego, a także Kutna. Co tydzień na 48-56 stronach ukazuje się blisko 100 artykułów i 1000 ogłoszeń drobnych z Płocka i okolic. Zamieszczane treści przekazują informacje i komentarze dotyczące wydarzeń w regionie. W gazecie umieszczane są także felietony autorskie. Hasłem Tygodnika Płockiego jest "Od deski do deski tygodnik niebieski".
Czasopismo obejmuje "Patronatem Tygodnika Płockiego" wydarzenia kulturalne, sportowe, gospodarcze i regionalne, a także wspiera akcje charytatywne. Tygodnik Płocki jest w „Porozumieniu tygodników regionalnych”, co owocuje wspólną sprzedażą pakietów reklamowych. Największą grupę reklam tworzą branże: budownictwo, bankowość, motoryzacja, handel.
 opartą na systemie zarządzania treścią oraz zainwestowało w rozwiązania związane z technologiami informacyjnymi. Drukowany jest w drukarni Agora S.A.

</doc>
<doc id="929214" url="https://pl.wikipedia.org/wiki?curid=929214" title="Węzeł Aschoffa-Tawary">
Węzeł Aschoffa-Tawary



</doc>
<doc id="929219" url="https://pl.wikipedia.org/wiki?curid=929219" title="Rozdzióbią nas kruki, wrony...">
Rozdzióbią nas kruki, wrony...

Rozdzióbią nas kruki, wrony – nowela autorstwa Stefana Żeromskiego składająca się z trzech części, zawierająca aluzje do upadku powstania styczniowego. Ukazała się po raz pierwszy w 1895 roku, w zbiorze opowiadań o tym samym tytule. Tytuł stanowi aluzję do tekstu "Pieśni o żołnierzu tułaczu".
Część I opisuje losy Szymona Winrycha, który przewozi zaopatrzenie dla jednych z ostatnich walczących powstańców. Zostaje on dostrzeżony przez rosyjskich żołnierzy i zabity. Część II zawiera naturalistyczne opisy rozrywania ciała zabitego powstańca przez stado wron. W części III pojawia się chłop, który okrada zwłoki powstańca z wartościowych przedmiotów. Akcja utworu kończy się naturalistycznym obrazem źle dobitego przez chłopa drugiego konia Winrycha, który ze złamaną nogą odpędza od siebie wrony.

</doc>
<doc id="929221" url="https://pl.wikipedia.org/wiki?curid=929221" title="Włochy w czasie II wojny światowej">
Włochy w czasie II wojny światowej

Udział Włoch w II wojnie światowej rozpoczął się 10 czerwca 1940 roku, początkowo w charakterze sojusznika III Rzeszy. Głównym obszarem zaangażowania militarnego Włoch były rejon Morza Śródziemnego, Bałkany oraz Afryka Północna i Wschodnia. Poza tym oddziały włoskie brały udział w agresji na Francję, bitwie o Anglię, bitwie o Atlantyk i walkach na froncie wschodnim. Porażki doprowadziły w ostatnich dniach lipca 1943 roku do odsunięcia od władzy Benita Mussoliniego i zawarcia 3 września zawieszenia broni z aliantami, ogłoszonego oficjalnie 8 września 1943 roku. Spowodowało to okupację kraju przez wojska niemieckie i powstanie na północy Włoch Włoskiej Republiki Socjalnej z Benitem Mussolinim na czele. 13 października 1943 roku nowy rząd Królestwa Włoch, kierowany przez marszałka Pietra Badoglio, wypowiedział wojnę III Rzeszy i Japonii stając się w ten sposób członkiem koalicji antyfaszystowskiej. Ostatnie walki na froncie włoskim toczyły się do 2 maja 1945 roku.
Sytuacja Włoch przed i na początku II wojny światowej.
Od 1922 roku Włochy rządzone były przez faszystowski rząd Benita Mussoliniego, który zdobył władzę w zamachu stanu, tzw. marszu na Rzym. Zachowując początkowo pozory demokracji parlamentarnej, dążył jednak do wprowadzanej stopniowo dyktatury. Do 1926 roku Mussolini otrzymał niemal nieograniczoną władzę, przyjmując tytuł Duce (wł.: wódz). W polityce zagranicznej faszystowskie Włochy dążyły do supremacji na obszarze śródziemnomorskim oraz pozyskania kolonii w Afryce. W połowie lat 30. wyraźne stało się dążenie Włoch do powiększenia swych posiadłości w Afryce Wschodniej. Prowokowane przez nich incydenty na granicy etiopskiej doprowadziły do wybuchu w 1935 roku wojny włosko-abisyńskiej. Po jej zwycięskim zakończeniu wszystkie włoskie posiadłości w tym regionie świata zostały scalone w kolonię pod nazwą Włoska Afryka Wschodnia, a jej gubernatorem, z tytułem wicekróla, został marszałek Rodolfo Graziani.
Rozpoczęcie zbrojnej agresji na Etiopię spotkało się z uznaniem Włoch za agresora i wprowadzeniem przez Ligę Narodów sankcji ekonomicznych, które jednakże okazały się nieskuteczne a spowodowały zbliżenie pomiędzy Włochami a III Rzeszą Adolfa Hitlera. Kolejnym polem zbrojnego zaangażowania Włoch stała się hiszpańska wojna domowa. Mussolini od samego początku udzielał pomocy generałowi Franco, włoskie samoloty wchodziły w skład mostu powietrznego, którym oddziały frankistowskie zostały przerzucone z Maroka Hiszpańskiego do metropolii. Później w walkach po stronie gen. Franco brały udział oddziały Corpo Truppe Volontarie i lotnictwo zgrupowane w Aviazione Legionaria, niebagatelna była również pomoc materiałowa ze strony Włoch. Łącznie w wojnie domowej w Hiszpanii uczestniczyło w latach 1936–1939 około 300 000 żołnierzy włoskich, zaś wydatki na ten cel sięgnęły 7 mld lirów.
23 października 1936 roku minister spraw zagranicznych Włoch, zięć Duce, hrabia Galeazzo Ciano, podpisał w Berlinie szereg umów regulujących wspólną politykę obu państw. W kilka dni później Mussolini nazwał to przymierze osią. W listopadzie 1937 roku Włochy przystąpiły do paktu antykominternowskiego., zaś w następnym miesiącu wystąpiły z Ligi Narodów. W 1938 roku Włochy nie oponowały przeciwko Anschlussowi Austrii (w odpowiedzi Hitler zapewnił Mussoliniego, że nigdy mu tego nie zapomni). W dniach od 3 do 8 maja 1938 roku Adolf Hitler odbył uroczystą wizytę we Włoszech i został przyjęty przez króla Wiktora Emanuela III.
Pod wrażeniem kolejnych sukcesów terytorialnych III Rzeszy (układ monachijski i późniejsze powstanie Protektoratu Czech i Moraw) Mussolini zdecydował o inwazji na Albanię. Przy ogromnej dysproporcji sił zajęcie uzależnionego od subsydiów włoskich kraju trwało kilka dni: atak rozpoczął się 7 kwietnia 1939 roku, już następnego dnia zajęta została Tirana, zaś 12 kwietnia marionetkowe zgromadzenie notablów zdecydowało o detronizacji króla Zogu I, który udał się na emigrację i powołaniu na jego miejsce Wiktora Emanuela III. Reakcja międzynarodowa sprowadziła się do potępienia kolejnej agresji oraz jednostronnego udzielenia gwarancji bezpieczeństwa Grecji i Rumunii przez premierów Francji i Wielkiej Brytanii.
Nadal kontynuowana była polityka ścisłych związków z III Rzeszą. 22 maja 1939 roku minister Ciano i jego niemiecki odpowiednik Joachim von Ribbentrop podpisali w Berlinie tzw. pakt stalowy, układ zobowiązujący oba państwa do wzajemnej pomocy na wypadek znalezienia się jednego z nich w stanie wojny. Wobec zupełnego nieprzygotowania Włoch do prowadzenia działań zbrojnych stawiał on je w niekorzystnej sytuacji. Wobec tego już 30 maja Mussolini wystosował do Hitlera memorandum, w którym podkreślał, że jego kraj będzie zdolny do wojny nie wcześniej niż za trzy lata. Niemcy jednak, przewidując dla Włoch rolę czynnika wiążącego siły państw zachodnich na obszarze śródziemnomorskim, dążyli do wojny z Polską. Całkowicie zaskakując sojusznika przygotowali i podpisali pakt ze Związkiem Radzieckim.
Po agresji Niemiec na Polskę 1 września 1939 roku, Mussolini próbował początkowo prowadzić mediację pomiędzy III Rzeszą a Francją i Wielką Brytanią, proponując utrzymanie pokoju kosztem ustępstw wobec Niemiec. Po fiasku tej inicjatywy zdecydował się zająć pozycję strony nie biorącej udziału w wojnie. Tymczasem Niemcy odnosili same sukcesy: po upadku Polski zajęte zostały Dania i Norwegia, a 10 maja 1940 roku zaatakowana Francja. Po załamaniu się frontu i ewakuacji Brytyjskiego Korpusu Ekspedycyjnego z Dunkierki (operacja "Dynamo") Mussolini postanowił przystąpić do działań, aby osiągnąć jak najwięcej korzyści z upadku Francji. 10 czerwca 1940 roku, przemawiając z balkonu Palazzo Venezia w Rzymie, Mussolini ogłosił, że Włochy wypowiedziały wojnę Francji i Wielkiej Brytanii.
Włączenie się do wojny.
Włosi skoncentrowali na granicy dwie armie, tworzące Grupę Armii Zachód, dowodzoną przez księcia Umberta di Savoia (późniejszego króla Humberta II). Obrona francuska opierała się o fortyfikacje stałe obsadzone żołnierzami Armii Alpejskiej. Pierwsze działania miały charakter starć niewielkich patroli, dopiero 16 czerwca Włosi podjęli próbę ofensywy na większą skalę w rejonie Briançon, ale zostali odrzuceni. Główne uderzenie wyprowadzili Włosi w dniach 20 i 21 czerwca, prowadząc je wzdłuż szlaków komunikacyjnych w stronę Sabaudii, Delfinatu i Prowansji. Pomimo zdecydowanej przewagi liczebnej wojsk włoskich, nie osiągnęli oni znaczących sukcesów. Podstawową przyczyną było słabsze uzbrojenie i nieprzygotowanie dużej części wojsk do walki w górach. Francuski przeciwnik dysponował silną artylerią, zaś oddziały alpejskie tworzyli mieszkańcy okolicznych miejscowości, doskonale znający teren i warunki, oraz zmotywowani koniecznością obrony stron rodzinnych.
Do chwili wejścia w życie zawieszenia broni Włosi posunęli się na niektórych odcinkach zaledwie od pięciu do dziesięciu kilometrów w głąb terytorium francuskiego i zostali związani w walkach pozycyjnych na umocnieniach Małej Linii Maginota. Na mocy układu rozejmowego Włochy uzyskały niewielkie koncesje terytorialne na południu Francji. Straty włoskie wyniosły 631 zabitych, 2361 rannych i 600 zaginionych żołnierzy. Do tego należy wymienić około 2000 przypadków ciężkich odmrożeń.
27 września 1940 roku w Berlinie podpisany został pakt trzech, rozszerzający ustalenia paktu stalowego na Japonię i ustalający podział stref wpływów sygnatariuszy. Włochom przyznana została strefa śródziemnomorska, obejmująca także posiadłości w Afryce.
Wojna w Afryce.
Pierwsze brytyjsko-włoskie starcia w Afryce Północnej miały miejsce już nazajutrz po wypowiedzeniu wojny, gdy patrole brytyjskie przeniknęły z Egiptu do Cyrenajki. 14 czerwca zajęte zostały włoskie forty Capuzzo i Maddalena, kolejne ataki Brytyjczyków spowodowały wycofanie się wojsk włoskich w głąb Libii i oddanie znacznej części terytorium. 28 czerwca 1940 roku głównodowodzący wojsk włoskich w Libii, marszałek Italo Balbo, zginął w samolocie zestrzelonym omyłkowo przez własną artylerię przeciwlotniczą, a jego stanowisko objął marszałek Rodolfo Graziani.
W Afryce Wschodniej pierwsze działania przeprowadziło lotnictwo. Samoloty Royal Air Force i South African Air Force (Związek Południowej Afryki wypowiedział Włochom wojnę 11 czerwca 1940 roku), startujące z lotnisk w Kenii i Sudanie bombardowały pozycje w posiadłościach włoskich. Korzystając z upadku Francji, wojska włoskie zajęły francuskie kolonie w tej części kontynentu, z ważnym portem w Dżibuti. 4 lipca 1940 roku włoska armia dowodzona przez księcia Amadeo d’Aostę zaatakowała Somali Brytyjskie, zajęte ostatecznie w połowie sierpnia za cenę 2029 zabitych, rannych i zaginionych, głównie w szeregach wojsk tubylczych, tzw. askarysów.
6 listopada 1940 roku armia brytyjska rozpoczęła kontrofensywę (pierwszą od rozpoczęcia wojny, po serii odwrotów), mającą na celu odzyskanie utraconych ziem. Na skutek złego współdziałania wojsk i błędów w planowaniu atak na pozycje włoskie zakończył się klęską. Dopiero kolejna ofensywa, przeprowadzona na początku 1941 roku siłami wzmocnionymi wojskiem przerzuconym z Afryki Północnej i we współdziałaniu z partyzantami etiopskimi doprowadziły do kapitulacji armii księcia d’Aosty w maju 1941 roku i powrotu do Etiopii cesarza Haile Selassie. W kwietniu samozatopieniu uległy okręty bazującej w Massawie Włoskiej Flotylli Morza Czerwonego. Ostatnie oddziały włoskie w Afryce Wschodniej broniły się w Gonderze do 27 listopada 1941 roku.
Ofensywa włoska w Afryce Północnej, zmierzająca do odzyskania utraconych pozycji i zdobycia Egiptu, rozpoczęła się 13 września 1940 roku. Po zajęciu Sidi Barrani wojska marszałka Grazianiego przeszły do działań pozycyjnych, a w grudniu zostały odrzucone do Libii w wyniku śmiałej kontrofensywy brytyjskiej pod kryptonimem operacja Compass. Na początku 1941 roku Włosi utracili Cyrenajkę wraz z Bardią, Tobrukiem i Bengazi. W lutym do Afryki przybyły pierwsze oddziały niemieckiego Afrika Korps, wspomagając wojska włoskie na froncie w ramach operacji Sonnenblume, a od końca marca rozpoczynając oblężenie Tobruku. Zakończyło się ono w wyniku kolejnej ofensywy brytyjskiej (operacja "Crusader") w listopadzie 1941 roku.
W styczniu 1942 roku kontratak połączonych sił niemiecko-włoskich odrzucił wojska alianckie o około 500 km na linię El Ghazala znajdującą się na zachód od Tobruku. Po okresie walk pozycyjnych wojska Osi zaatakowały 26 maja 1942 roku. Po zwycięstwie w bitwie pod Gazalą i zdobyciu Tobruku ruszyły na wschód, w stronę Egiptu. W lipcu zostały zatrzymane w pierwszej bitwie pod El Alamein, zaś na przełomie października i listopada zmuszone do odwrotu w wyniku drugiej bitwy pod El Alamein. Niemal równocześnie, 8 listopada, w Algierii i Maroku wylądowały wojska amerykańskie (Włochy wypowiedziały wojnę Stanom Zjednoczonym 11 grudnia 1941 roku), atakując w kierunku Tunezji. Połączone wojska brytyjsko-amerykańsko-francuskie uderzyły na Tunis i po przełamaniu w marcu 1943 roku linii Mareth doprowadziły do zwycięstwa aliantów w Afryce. Włoska 1 Armia skapitulowała 13 maja 1943 roku.
Wojna na Bałkanach.
Dążąc do powiększenia stanu posiadania na Bałkanach Benito Mussolini natychmiast po rozejmie z Francją zaczął planować agresję na Jugosławię i Grecję. Ostatecznie, wobec zdecydowanie negatywnej postawy III Rzeszy wobec włoskich zamierzeń, podjęto decyzję o ataku jedynie na Grecję. Przygotowywany na sierpień 1940 roku atak został jednak odroczony, po części z powodu skierowania środków na front w Afryce Północnej, częściowo w związku z ostrożną postawą dyplomacji greckiej, która nie dała się sprowokować. Ostatecznie, po ustabilizowaniu się sytuacji w Afryce, Mussolini powrócił do swych planów odnośnie do Bałkanów. Nie bez wpływu na tę decyzję były: korzystanie przez brytyjskie okręty z greckich portów i wód terytorialnych oraz przeprowadzona przez Niemcy 12 października operacja zajęcia rumuńskich pól roponośnych. 28 października 1940 roku, po odrzuceniu przez rząd grecki żądania zezwolenia na okupację wybranych części kraju, rozpoczęła się wojna grecko-włoska. W dniu ataku Włosi dysponowali w Albanii ośmioma dywizjami, w tym jedną pancerną.
Źle przygotowana ofensywa włoska utknęła w trudnym, wysokogórskim terenie, bronionym przez słabszą, ale zdeterminowaną armię grecką. Niewiele pomógł rozkaz Mussoliniego z 1 listopada 1940 roku, dający frontowi bałkańskiemu priorytet dostaw zaopatrzenia i uzupełnień przed wojskami walczącymi w Afryce Północnej. Korzystając z neutralności Bułgarii i zabezpieczenia wybrzeży przez Royal Navy, Grecy przeszli w połowie listopada do kontrataku i odrzucili Włochów do Albanii, po czym front ustabilizował się na okres zimy. Obie strony przygotowywały się do kampanii wiosennej. Jako pierwsi, 28 lutego 1941 roku, uderzyli Grecy, ale tym razem nie osiągnęli znaczących sukcesów. Z kolei 9 marca ofensywę rozpoczęły wojska włoskie, ale i ten atak nie przyniósł rozstrzygnięcia, pomimo obecności na froncie samego Duce. Front ustabilizował się pod koniec marca, ale dla Greków oznaczało to związanie większości sił w Albanii, w obliczu planowanego ataku niemieckiego z terytorium Bułgarii.
Wobec trudności napotkanych przez wojska włoskie przy próbie podboju Grecji, Hitler zdecydował się wspomóc sojuszników własną armią. Datę ataku wyznaczono na 1 kwietnia 1941 roku, ale w związku z przewrotem wojskowym w Jugosławii w nocy z 26 na 27 marca i praktycznym wystąpieniem tego państwa z koalicji faszystowskiej, musiano zmienić plany. Ostatecznie atak, tym razem na Grecję i Jugosławię, rozpoczął się 6 kwietnia nad ranem. Ze strony włoskiej, oprócz wojsk toczących walki na froncie albańskim, wzięła w nich udział 2. Armia, stacjonująca w Istrii.
7 kwietnia wojska jugosłowiańskie i greckie przeprowadziły w Albanii ofensywę, która jednak załamała się w ogniu dobrze przygotowanej obrony włoskiej. Skuteczne działania wojsk niemieckich, które doprowadziły do kapitulacji Jugosławii 17 kwietnia, spowodowały odwrót wojsk greckich. Za nimi postępowali Włosi wspomagani przez lotnictwo. Dowództwo armii greckiej zdecydowało się skapitulować przed Niemcami. Odpowiedni akt podpisany został 20 kwietnia, ale po ostrym proteście Mussoliniego, który zażądał kapitulacji również przed Włochami, ostateczna kapitulacja Grecji nastąpiła 23 kwietnia 1941 roku. W czasie od października 1940 roku do kwietnia 1941 roku wojska włoskie straciły na Bałkanach 13 755 zabitych, 63 245 rannych (w tym 12 370 z odmrożeniami) i 25 067 zaginionych.
Po zakończonej kampanii zwycięskie kraje podzieliły podbite tereny pomiędzy siebie. Włochom przypadły w udziale część Słowenii, Dalmację i część Grecji kontynentalnej oraz wyspy greckie, zaś Czarnogóra stała się protektoratem. Już wkrótce tereny te stały się obszarem działania ruchów partyzanckich.
Morze Śródziemne.
Zdobycie panowania nad obszarem Morza Śródziemnego było ważnym elementem doktryny Mussoliniego. Jednak, z uwagi na niewystarczające siły, sztab włoskiej marynarki wojennej (Regia Marina) uznał, że podstawową rolą, jaką powinna ona spełniać w wojnie z Francją i Wielką Brytanią, będzie ochrona własnych linii komunikacyjnych pomiędzy metropolią a posiadłościami kolonialnymi w Afryce Północnej i na wyspach Morza Egejskiego, a w drugiej kolejności atakowanie nieprzyjacielskiej żeglugi.
Pierwsze walki na Morzu Śródziemnym miały miejsce już 11 czerwca 1940 roku, kiedy brytyjskie okręty zbombardowały Tobruk. Następnego dnia włoski okręt podwodny „Bagnolini” storpedował i zatopił na południe od Krety brytyjski lekki krążownik HMS „Calypso”. Pierwszym starciem ciężkich okrętów obu flot była nierozstrzygnięta bitwa koło przylądka Stilo 9 lipca 1940 roku. Najważniejszą akcją początkowego okresu wojny na Morzu Śródziemnym był atak na Tarent w nocy z 11 na 12 listopada 1940 roku, kiedy brytyjskie lotnictwo pokładowe wyłączyło z akcji trzy włoskie pancerniki, w tym jeden bezpowrotnie.
Ostrożna taktyka dowództwa włoskiego pozwoliła Brytyjczykom przejąć inicjatywę. 9 lutego okręty eskadry gibraltarskiej zbombardowały Genuę, zaś w dniach 28 i 29 maja 1941 roku w bitwie koło przylądka Matapan Regia Marina utraciła trzy krążowniki ciężkie. Włosi odpowiadali atakami sił dywersyjnych skupionych w Xª MAS. 26 marca 1941 roku poważnie uszkodzili motorówkami wybuchowymi krążownik HMS „York”, zaś 19 grudnia tegoż roku załogi żywych torped przeprowadziły udany atak na port w Aleksandrii, uszkadzając dwa brytyjskie pancerniki.
Dużą rolę w zmaganiach na Morzu Śródziemnym odegrała obrona Malty. Stanowiąca bazę morską i lotniczą Wielkiej Brytanii wyspa leżała na drodze szlaków komunikacyjnych z Gibraltaru do Egiptu oraz z Włoch do Afryki Północnej. Stąd próby osłabienia jej obrony przez lotnictwo włoskie i niemieckie oraz nieustanne próby przeprowadzania konwojów z zaopatrzeniem przez Brytyjczyków. Do planowanej przez państwa Osi inwazji na Maltę w 1942 roku ostatecznie nie doszło. W niezwykle ciężkiej sytuacji materiałowej obrońców wyspy pomóc miały operacje konwojowe, z których największe: "Harpoon" i "Pedestal" przyniosły aliantom duże straty zadane przez siły morskie i lotnicze. Pod koniec roku alianckie naloty na porty włoskie oraz poważny kryzys paliwowy, który dotknął Regia Marina spowodowały, że większość ciężkich okrętów została wycofana na północ a inicjatywa na morzu pozostała po stronie sprzymierzonych już do końca działań wojennych.
Udział wojsk włoskich w działaniach na innych frontach II wojny światowej.
Bitwa o Anglię.
Po upadku Francji Mussolini zaproponował Hitlerowi współudział wojsk włoskich w planowanej inwazji na Wielką Brytanię. Ostatecznie w bitwie o Anglię uczestniczyły jedynie jednostki lotnictwa, zgrupowane w Corpo Aereo Italiano. Bazowały one na czterech lotniskach na terenie podbitej Belgii, z kwaterą główną w Brukseli. Korpus został sformowany 10 września 1940 roku a pierwsze loty bojowe po przebazowaniu na front wykonał w nocy z 24 na 25 października. Używając niewielkiej liczby przestarzałych samolotów włoscy lotnicy mogli zaznaczyć swój udział w walce jedynie symbolicznie i ostatecznie zostali wycofani do Włoch przed 15 kwietnia 1941 roku.
Front wschodni.
Po zaatakowaniu Związku Radzieckiego przez III Rzeszę 22 czerwca 1941 roku, Mussolini zdecydował się również wziąć udział w wojnie na froncie wschodnim. Pierwsze oddziały strzelców alpejskich znalazły się w rejonie walk 26 czerwca. 10 lipca powstał Corpo di Spedizione Italiano in Russia (C.S.I.R.), którego oddziały docierały na front w lipcu i sierpniu. Pod koniec roku jego siły wyniosły około 60 000 żołnierzy zgrupowanych w trzech dywizjach i komponencie lotniczym, walczących w rejonie Doniecka. Na przełomie 1941 i 1942 roku Mussolini postanowił, wbrew opinii dowódcy C.S.I.R., generała Giovanni Messe, o wysłaniu na front wschodni dodatkowych siedmiu dywizji, przekształcając korpus w 8. Armię włoską, wchodzącą w skład Grupy Armii B w jej ofensywie w kierunku Stalingradu. 8. Armia została rozbita pod koniec 1942 roku w trakcie radzieckiej operacji "Uran", mającej na celu okrążenie wojsk Osi w rejonie Stalingradu i do lutego 1943 roku jej resztki zostały odesłane do Włoch celem uzupełnień i przeformowania.
Kampania włoska 1943–1945.
Po zwycięskim zakończeniu walk w Afryce Północnej sprzymierzeni zamierzali pozostać nadal stroną atakującą na obszarze śródziemnomorskim. Jako następny etap działań wybrane zostały Włochy, a pierwszym posunięciem miał być desant na Sycylii. 10 lipca 1943 roku nastąpił desant morski 7. Armii amerykańskiej i 8. Armii brytyjskiej, wspartych lądowaniem spadochroniarzy. Wyspy broniło początkowo 12 dywizji: dziesięć włoskich, z tego sześć drugoliniowych, sformowanych z rezerwistów i dwie niemieckie. Po przełamaniu słabej obrony nadbrzeżnej wojska alianckie posuwały się w głąb terenu, napotykając głównie opór wojsk niemieckich, których kontyngent na Sycylii stale się zwiększał. Operujące na zachodzie wyspy wojska amerykańskie zdobyły 22 lipca Palermo, ale cała Sycylia została opanowana dopiero 17 sierpnia, po ewakuacji Niemców z Messyny.
Niepowodzenia wojenne nie pozostały bez wpływu na sytuację społeczną i polityczną Włoch. Narastało niezadowolenie ludności, wyrażające się w protestach i strajkach, w partii faszystowskiej tworzyła się opozycja wobec Mussoliniego, mająca poparcie Wiktora Emanuela III. 19 lipca 1943 roku Hitler i Mussolini odbyli konferencję w Feltre, na której Włosi bezskutecznie próbowali uzyskać zwiększenie pomocy niemieckiej. Zbiegła się ona w czasie z największym z dotychczasowych nalotów alianckich na Rzym. To wszystko spowodowało, że na posiedzeniu Wielkiej Rady Faszystowskiej w nocy 25 lipca zdecydowano o odsunięciu Mussoliniego od władzy. Tego samego dnia król pozbawił go stanowiska premiera i nakazał internowanie, mianując na to miejsce marszałka Pietro Badoglio.
Nowy rząd ogłosił oficjalnie, że podtrzymuje sojusz z III Rzeszą, ale potajemnie rozpoczął rozmowy z aliantami, dotyczące wycofania Włoch z wojny. Toczyły się one początkowo za pośrednictwem Watykanu, następnie w Tangerze i Lizbonie. Ostatecznie zawieszenie broni zostało zawarte w Cassibile na Sycylii 3 września 1943 roku, a podpisy pod dokumentem złożyli generałowie Giuseppe Castellani ze strony włoskiej oraz Walter Bedell Smith jako przedstawiciel sprzymierzonych. Wejście w życie postanowień rozejmowych ustalono na 8 września i wtedy też zostały podane do publicznej wiadomości.
Tymczasem wojska alianckie wylądowały na półwyspie Apenińskim: 3 września pod Reggio di Calabria (operacja Baytown), zaś 9 września pod Salerno (operacja Avalanche). Niemcy zareagowali na kapitulację sojusznika zajęciem całego kraju oraz wzięciem do niewoli jednostek armii włoskiej na terenach okupowanych: we Francji, na Bałkanach i wyspach Morza Egejskiego. Walki w Rzymie toczyły się do 10 września, wcześniej król i rząd opuścili stolicę i oddali się pod opiekę aliantów w Brindisi. Jedynie niemal cała flota włoska, z wyjątkiem zatopionego przez samoloty Luftwaffe pancernika „Roma”, oddała się pod kontrolę sprzymierzonych na Malcie.
12 września 1943 roku, w śmiałej akcji niemieckich sił specjalnych, Benito Mussolini został uwolniony z miejsca odosobnienia na górze Gran Sasso. Wkrótce odtworzył na północy Włoch partię faszystowską, a od 1 grudnia 1943 roku stanął na czele Włoskiej Republiki Socjalnej z siedzibą w Salò nad Jeziorem Garda. Jego władza była tylko teoretyczna, ponieważ całe zajęte przez wojska niemieckie Włochy były poddane kontroli urzędników i wojskowych III Rzeszy.
Również sprzymierzeni w południowej części kraju stworzyli własną administrację wojskową i traktowali Włochy jako pokonanego sojusznika Niemiec. 29 września 1943 roku marszałek Badoglio podpisał na Malcie akt bezwarunkowej kapitulacji Włoch, zaś 13 października król Wiktor Emanuel III ogłosił wypowiedzenie wojny Niemcom i Japonii. Pomimo to Włochy nie były traktowane jako równorzędny sojusznik a armia była formowana bardzo powoli. Chętniej wykorzystywane były do operacji eskortowych i patrolowych lekkie jednostki marynarki wojennej oraz lotnictwo, które przejęło funkcję zaopatrywania oddziałów partyzanckich na Bałkanach i w północnych Włoszech. Front włoski był jednak, w obliczu przygotowań do lądowania we Francji, traktowany jako drugorzędny i postępy wojsk alianckich były niewielkie. Niemcy umocnili się na linii Gustawa, która została przełamana dopiero w maju 1944 roku pod Monte Cassino. Rzym został zdobyty 4 czerwca, zaś Florencja na początku sierpnia. Później, aż do wiosny 1945 roku, front ustabilizował się na linii Gotów.
Po zdobyciu Rzymu ze stanowiska premiera ustąpił marszałek Badoglio, zastąpiony przez Ivanoe Bonomiego, który stworzył rząd koalicyjny i usiłował uporządkować władzę państwową. Tymczasem na północy Włoch, pod okupacją niemiecką i rządami Mussoliniego, rozwijał się ruch oporu, w znacznej części znajdujący się pod wpływami lewicy. 9 kwietnia 1945 roku wojska sprzymierzonych rozpoczęły ofensywą wiosenną w kierunku doliny Padu, doprowadzając do bezwarunkowej kapitulacji Niemców 28 kwietnia (weszła w życie 2 maja). Z aliantami współdziałali partyzanci włoscy, którzy samodzielnie wyzwolili Mediolan, Genuę i Turyn oraz 27 kwietnia zatrzymali uciekającego do III Rzeszy Mussoliniego, rozstrzelanego następnego dnia.
Zakończenie wojny i jej skutki dla Włoch.
II wojna światowa w Europie zakończyła się kapitulacją III Rzeszy 8 maja 1945 roku. Włochy były zniszczone długotrwałymi walkami, straciły około 500 000 obywateli zabitych i zaginionych. W czerwcu 1945 roku Ivanoe Bonomi został zastąpiony na stanowisku premiera przez Ferruccio Parriego, którego rząd upadł w grudniu, zaś kolejny utworzył przedstawiciel chadecji Alcide De Gasperi. 9 maja 1946 roku Wiktor Emanuel III zrzekł się tronu na rzecz swojego syna, Humberta II, ale monarchia włoska została zlikwidowana po referendum konstytucyjnym z 2 czerwca 1946 roku, w którym większość głosujących opowiedziała się za republiką.
Traktat pokojowy pomiędzy Włochami a państwami sprzymierzonymi został podpisany w Paryżu 10 lutego 1947 roku. Na jego mocy Włochy utraciły Dalmację i znaczną część półwyspu Istria na rzecz Jugosławii, wyspy Morza Egejskiego na korzyść Grecji oraz wszystkie kolonie w Afryce. Także Francja otrzymała niewielkie koncesje terytorialne na wspólnej granicy. Ponadto Włochy musiały zapłacić odszkodowania Jugosławii, Etiopii, Albanii, Grecji i Związkowi Radzieckiemu.
Włoskie siły zbrojne.
Planując zbrojne podboje faszystowskie Włochy rozwijały produkcję na potrzeby wojska. Wydatki zbrojeniowe systematycznie rosły: z 4635 milionów lirów w 1935 roku do 8329 milionów lirów w roku 1940. Specyfiką Włoch było przeznaczanie stosunkowo dużego odsetka wydatków na wzmacnianie marynarki wojennej i lotnictwa, przy niedofinansowaniu armii, co wynikało w dużej mierze z położenia i ukształtowania granic państwa.
Po wybuchu II wojny światowej nasiliły się trudności materiałowe włoskiego przemysłu. Jednak pomimo to produkcja na potrzeby armii wciąż rosła: w latach 1939–1944 wyprodukowano we Włoszech np. ponad 2 370 000 sztuk broni strzeleckiej, 92 664 samochodów, około 33 500 ciężarówek, 3978 pojazdów pancernych i około 12 800 samolotów wojskowych.
Wojska lądowe.
10 czerwca 1940 roku w skład wojsk lądowych (Regio Esercito) wchodziło 56 dywizji piechoty (z tego 3 dostosowane do transportu samochodowego), 5 dywizji alpejskich, 2 dywizje pancerne (trzecia była w trakcie formowania), 2 zmotoryzowane i 3 szybkie (kawalerii). Armia stacjonująca w Libii wzmocniona była dwoma dywizjami kolonialnymi i trzema Czarnych Koszul, jednostki tubylcze uzupełniały też siły w Afryce Wschodniej. Stopień wyposażenia w broń pancerną i motoryzacji armii lądowej był wyraźnie niższy niż w III Rzeszy lub u przyszłych przeciwników, uzbrojenie strzeleckie i artyleria pochodziły często jeszcze z I wojny światowej. Czołgi były zbyt słabo uzbrojone i opancerzone w porównaniu z zagranicznymi odpowiednikami, miały również gorsze właściwości jezdne. Braki sprzętowe były powodem, że zdolności mobilizacyjne Włoch nigdy nie zostały w pełni wykorzystane, pomimo żądań Mussoliniego i wszelkich wysiłków czynionych w tym kierunku. Dodatkowo niedostatek rąk do pracy w przemyśle i rolnictwie spowodował demobilizację około 600 000 żołnierzy w październiku 1940 roku, po ustabilizowaniu się frontu w Afryce Północnej.
W 1941 roku ukończono szkolenie pierwszej włoskiej dywizji powietrznodesantowej. Przeznaczona do inwazji na Maltę, została ostatecznie użyta na froncie afrykańskim i rozbita pod El-Alamein. Kolejną dywizję dostosowaną do transportu lotniczego sformowano we Włoszech w latach 1942–1943, a trzecia w momencie kapitulacji była w trakcie organizacji.
Lotnictwo.
Włoskie plany dotyczące użycia lotnictwa na froncie znajdowały się pod wpływem doktryny Douheta, mówiącej o konieczności uzyskania dominacji w powietrzu dla osiągnięcia zwycięstwa. Jej interpretacja we Włoszech (wspierana przez Mussoliniego i marszałka lotnictwa Italo Balbo) doprowadziła do zaniedbania rozwoju lotnictwa myśliwskiego na rzecz formacji bombowców i samolotów wsparcia pola walki. Jak wszystkie rodzaje włoskich sił zbrojnych, Regia Aeronautica nie była przygotowana do długotrwałych działań wojennych, a przemysł lotniczy do przestawienia produkcji na pokrycie strat bojowych. Wkrótce dołączył do tego kryzys materiałowy i paliwowy.
W chwili przystąpienia do działań wojennych 6 czerwca 1940 roku włoskie lotnictwo wojskowe dysponowało w dużej części przestarzałymi samolotami bojowymi, odpowiadającymi standardom z początku lat 30. XX wieku. Na stanie Regia Aeronautica znajdowało się 3876 samolotów: 1330 myśliwskich, 1688 bombowych, 749 rozpoznawczych oraz 109 wodnosamolotów i łodzi latających Były one rozlokowane we Włoszech, Albanii, Afryce Północnej i Wschodniej oraz na wyspach Morza Egejskiego.
W czasie wojny włoskie lotnictwo brało udział w kampanii francuskiej, wojnie w Afryce, na Bałkanach i Morzu Śródziemnym, bitwie o Anglię i walkach C.S.I.R. na froncie wschodnim. Po zawieszeniu broni włoscy piloci walczyli po obu stronach frontu: jako Aviazione Cobelligerante Italiana u boku sprzymierzonych i wraz z lotnikami Luftwaffe w lotnictwie Włoskiej Republiki Socjalnej.
Marynarka wojenna.
W dniu przystąpienia do wojny Regia Marina dysponowała czterema starymi, ale zmodernizowanymi pancernikami, siedmioma ciężkimi oraz piętnastoma lekkimi krążownikami. Siły lekkie reprezentowało 59 niszczycieli, 68 torpedowców, 121 okrętów podwodnych i mniejsze jednostki. Wkrótce do floty dołączyły dwa nowo zbudowane pancerniki typu "Littorio" a w budowie były dwa następne. Większość okrętów stacjonowała w portach Włoch, z główną bazą w Tarencie.
W porównaniu z pozostałymi rodzajami wojsk włoskich, marynarka wojenna była wyposażona w najnowocześniejszy sprzęt. Pomimo to ustępowała Royal Navy w zaawansowaniu technologicznym, brak było zaawansowanych środków wykrywania (radar) i łączności. Szczególnie dotkliwy był brak organicznego lotnictwa marynarki, którego rozwój został zahamowany przeświadczeniem Mussoliniego, że na ograniczonym obszarze Morza Śródziemnego wystarczające będzie lotnictwo bazujące na lądzie. Tymczasem współpraca pomiędzy flotą a lotnictwem była niedoskonała, włoscy piloci nie byli przeszkoleni w zakresie lotów nad morzem i rozpoznawania okrętów (zdarzały się przypadki bombardowania własnych jednostek). Na to wszystko nałożył się brak paliwa i błędy sztabowców włoskich, planujących operacje morskie w stylu działań I wojny światowej, przewidujących walną bitwę flot decydującą o zwycięstwie w wojnie morskiej. Tymczasem kampania na Morzu Śródziemnym przekształciła się w szereg drobnych potyczek związanych najczęściej z osłoną operacji konwojowych.
Włoska flota podwodna, będąca w chwili wybuchu wojny drugą co do wielkości na świecie (po Związku Radzieckim) dysponowała okrętami o słabych właściwościach bojowych. Ich największymi wadami była zła manewrowość w zanurzeniu, wadliwy napęd i przestarzałe przeliczniki danych do strzału torpedowego. Z powodu dużej przejrzystości wód Morze Śródziemne stanowi trudny do działania dla okrętów podwodnych akwen, co przy niewielkiej ilości dostępnych celów i złej taktyce działania zdecydowało o słabej skuteczności włoskiej broni podwodnej (trzeba zauważyć, że włoskie okręty podwodne działające na Atlantyku odnosiły większe sukcesy).
Straty Regia Marina w czasie wojny wyniosły 2 pancerniki („Conte di Cavour” poważnie uszkodzony w ataku na Tarent i nigdy nie naprawiony oraz „Roma”, zatopiona niemieckimi bombami kierowanymi już po kapitulacji Włoch), 9 krążowników, 26 niszczycieli, 25 torpedowców, 56 okrętów podwodnych oraz mniejsze jednostki. Straty alianckie poniesione w wyniku działań włoskich okrętów i samolotów wyniosły 155 jednostek wojennych i handlowych.

</doc>
<doc id="929226" url="https://pl.wikipedia.org/wiki?curid=929226" title="Płaskowyż Proszowicki">
Płaskowyż Proszowicki

Płaskowyż Proszowicki (342.23) – mezoregion fizycznogeograficzny w południowej Polsce, w południowej części Niecki Nidziańskiej, na pograniczu województw małopolskiego i świętokrzyskiego. Graniczy od północy z Wyżyną Miechowską i Garbem Wodzisławskim, od wschodu z Doliną Nidy, od południowego wschodu z Niziną Nadwiślańską a od zachodu z Pomostem Krakowskim, Obniżeniem Cholerzyńskim i Wyżyną Olkuską.
Region jest płaskowyżem zbudowanym z pokrytych lessem morskich osadów miocenu, osiągającym wysokość od 220 do 280 m n.p.m. Powierzchnia płaskowyżu jest rozczłonkowana na rozległe wzgórza. Ze względu na urodzajne czarnoziemy Płaskowyż Proszowicki jest żyzną krainą rolniczą (pszenica, buraki cukrowe).
Przez region przepływają rzeki Szreniawa i Nidzica - dopływy Wisły. Głównymi miastami na Płaskowyżu Proszowickim są Proszowice, Skalbmierz i Kazimierza Wielka.

</doc>
<doc id="929227" url="https://pl.wikipedia.org/wiki?curid=929227" title="Long Way 2 Go">
Long Way 2 Go

Long Way 2 Go – piosenka R&amp;B stworzona przez Ryana Lesliego i Cassie Venturę na debiutancki album studyjny Cassie pt. "Cassie" (2006). Utwór wydany został jako drugi, a zarazem finalny singel z krążka na przełomie 2006 i 2007 roku.
Informacje o singlu.
Piosenka zadebiutowała na 97 pozycji amerykańskiej listy przebojów Billboard Hot 100 i to było najwyższe miejsce singla na tymże notowaniu. Utwór najwyższą pozycję uzyskał w Wielkiej Brytanii, gdzie został wydany dopiero pod koniec października 2006 roku. "Long Way 2 Go" debiutował w pierwszej czterdziestce angielskiej listy "Download Charts". Cassie była jedyną wokalistką w ówczesnym tygodniu, która posiadała aż dwa single na tej samej liście (również Me &amp; U). W drugim tygodniu, po ukazaniu się utworu na CD, "Long Way 2 Go" poprawił swoją pozycję na 12. Wtedy stała się ona artystką mającą w Top 40 dwie piosenki.
Teledysk.
Teledysk do piosenki nagrywany był w Los Angeles przez tydzień, począwszy od dnia 20 sierpnia 2006 roku natomiast światowa premiera odbyła się 12 września 2006 na stacji muzycznej MTV podczas programu "TRL". Klip debiutował w Top 10 najczęściej ukazywanych teledysków w telewizji w dniu 14 września, potem zmienił pozycję na 3.
Wideoklip zaczyna się ukazaniem scen oceanu niedaleko Los Angeles. Potem Cassie zagląda razem ze swoim psem w ekran laptopa na stronę internetową, w której użytkownicy umieszczają swoje listy znajomych. Nagle pojawia się okienko z producentem wokalistki – Ryanem Lesliem, który wypowiada słowa: „You're not into it?”. Kiedy zaczyna się refren utworu, przyjaciółki Cassie ponaglają bohaterkę, aby szybko przygotowała się do wyjścia. W tym samym momencie piosenkarka tańczy pośród kolorowo migających lamp. Potem Cassie i jej przyjaciółki idą ulicą. Mijając Lesliego wkraczają do klubu, gdzie Cassie tańczy z mężczyzną i nagle go opuszcza. Wraca do domu, gdzie ze swoim psem zagląda na wcześniej wspomnianą stronę internetową, dodając do listy znajomych chłopaka, z którym tańczyła w klubie.

</doc>
<doc id="929232" url="https://pl.wikipedia.org/wiki?curid=929232" title="Portugalski pies wodny">
Portugalski pies wodny



</doc>
<doc id="929236" url="https://pl.wikipedia.org/wiki?curid=929236" title="Iwan Szpontak">
Iwan Szpontak

Iwan Szpontak, pseud. "Zalizniak", "Łemisz", "Dubrownyk", "25" (ur. 12 sierpnia 1919 w Wołkowyi koło Użhorodu, zm. 14 kwietnia 1989 w Wielkich Kapuszanach na Słowacji) – zastępca komendanta powiatowego Policji Ukraińskiej w Rawie Ruskiej, major, dowódca kurenia UPA „Mesnyky”, skazany za zbrodnie na polskiej ludności cywilnej przez Sąd Rejonowy w Przemyślu na karę śmierci, zamienioną w latach 60. na wieloletnie więzienie.
Życiorys.
Przed II wojną światową.
Miał dwóch braci i dwie siostry. Ukończył 4-klasową szkołę podstawową, Szkołę Gospodarczą w Michalowcach i 4-letnie studium nauczycielskie zakończone maturą w Użhorodzie. W roku 1938 został nauczycielem języka ukraińskiego w miejscowości Aklin Hora. W tymże roku walczył w obronie Ukrainy Karpackiej; po jej zajęciu przez wojska węgierskie zamieszkał w Wielkich Kapuszanach, a następnie przeniósł się do Bratysławy. W marcu 1939 roku powołany został do pracy przy robotach drogowych w Hanowerze do zmilitaryzowanego batalionu pracy.
Działalność w Ukraińskiej Policji Pomocniczej.
Zwolniony ze względu na zły stan zdrowia, w roku 1941 przyjechał do Lwowa. Nie należał do OUN, lecz z jej polecenia wstąpił w czerwcu do pomocniczej policji ukraińskiej. Pracował jako pracownik administracyjny w IV komisariacie przy ulicy Asnyka. Ukończył szkołę podoficerską policji we Lwowie w stopniu kaprala. W 1943 roku skierowany został do oficerskiej szkoły policji w Nowym Sączu, ukończył ją po pięciu miesiącach jako starszy sierżant i powrócił do IV komisariatu. Pod koniec roku skierowany został do Rawy Ruskiej jako zastępca powiatowego komendanta policji, na którym to stanowisku pozostawał do wiosny 1944 roku.
W UPA.
Na przełomie lutego/marca 1944 roku wyprowadził 30-osobowy oddział policjantów do lasu, gdzie jego grupa wpadła w sfingowaną zasadzkę. Odłączył się wraz z grupą 20 policjantów i wraz z nimi wstąpił do UPA, pozostali wrócili na niemiecką służbę. Zorganizował i był dowódcą sotni UPA, w okolicach Gorajca. Zaktywizował działalność UPA w tym rejonie, jego oddziały rozpowszechniały ulotki, wzywające Polaków do przenoszenia się za San. Pod jego dowództwem UPA atakowała i niszczyła polskie wsie, posterunki Milicji Obywatelskiej i zwalczała polskie wojsko. Popełnił szereg zbrodni na polskiej ludności cywilnej m.in. w Wiązownicy, Gorajcu, Chotylubiu, Rudce, Nowym Siole, Horyńcu, Bruśnie, Kowalówce, Cieszanowie. 
Jego oddział szybko się rozrastał - przybywali nowi ochotnicy, zwłaszcza dezerterzy z policji i SS-Galizien. 19 kwietnia 1944 spalili oni Rudkę, gdzie zamordowali siedemdziesięciu mieszkańców. 3 maja w dzień polskiego święta, spalili Cieszanów i zabili ponad 30 osób polskiego pochodzenia. Jego sotnia pod dowództwem Sydora wraz z mieszkańcami ukraińskich wsi dwukrotnie napadła też Kowalówkę, gdzie spalono znaczną część zabudowań i zginęło kilkunastu Polaków. Podczas nadejścia frontu niemiecko-sowieckiego, sotnie ukryły się w lasach na południe od Rawy Ruskiej, gdzie przetrwały bez strat. Pod koniec 1944 roku sotnia licząca początkowo 120 osób, rozrosła się do 400 ludzi, w związku z czym utworzono kureń.
W marcu 1945 roku został mianowany dowódcą 27 Odcinka Taktycznego UPA „Bastion” i szefem sztabu VI Okręgu Wojskowego UPA „Sian”. Potrafił dobrze podporządkować sobie okoliczny teren: zdobył liczną siatkę współpracowników wśród ludności ukraińskiej, zbrojnie popierających wszelkie akcje przeciwko Polakom, która obejmowała nawet tereny na lewym brzegu Sanu, również w Leżajsku. 17 kwietnia 1945 nastąpiła koncentracja sił kurenia: trzy sotnie pod osobistym dowództwem Szpontaka, wzięły udział w ataku na wieś Wiązownica. Jego rozkaz brzmiał, by każdy upowiec podpalił zabudowania i w razie oporu zabijał ludzi. Doszło do walki z oddziałem wojska i samoobrony polskiej zorganizowanej przez proboszcza Józefa Misia, w decydującym momencie Wiązownicę uratował oddział partyzancki NOW Radwana. Mimo tego zostało zamordowanych ok. 91–130 mieszkańców wsi. Spalono ponad 100 gospodarstw, co stanowiło niemal połowę domów we wsi.
Gdy jego oddział poszedł w rozsypkę w wyniku Akcji Wisła w 1947 roku, na rozkaz dowództwa, „Zalizniak” zdemobilizował część ludzi i przerzucił na Ziemie Odzyskane, a część na teren ZSRR by kontynuować walkę. Szpontak razem z dwoma ludźmi ochrony do października 1947 roku przebywał w lasach sieniawskich, a następnie przeszedł na Czechosłowację do swoich rodziców zamieszkałych w Wielkich Kapuszanach.
Aresztowanie i skazanie.
Zdemaskowany i aresztowany przez czechosłowacką bezpiekę w nocy 17–18 grudnia 1958 roku, został przekazany władzom polskim 1 października 1959, a 18 marca 1961 roku skazany na karę śmierci przez Sąd Rejonowy w Przemyślu (zamienioną 3 czerwca 1961 na dożywocie, a 9 lat później na 25 lat więzienia).
Przedterminowo zwolniony został z więzienia 4 listopada 1981 roku i powrócił do Czechosłowacji, gdzie zmarł w zapomnieniu.

</doc>
<doc id="929237" url="https://pl.wikipedia.org/wiki?curid=929237" title="Emma Jung">
Emma Jung

Emma Jung (z domu Rauschenbach, ur. 30 marca 1882 w Szafuzie, zm. 27 listopada 1955 w Zurychu) – szwajcarska psychoanalityk, żona Carla Gustava Junga.
Pochodziła ze starej i zamożnej rodziny szwajcarskich przemysłowców osiadłych w Szafuzie – to właśnie między innymi dzięki jej rodzinnemu majątkowi Carl Gustav Jung mógł oddawać się swoim badaniom. Carl Gustav i Emma spotkali się po raz pierwszy, gdy ona miała czternaście lat, a on – dwadzieścia jeden. Małżeństwo zostało zawarte 14 lutego 1903 roku. Ze związku Emmy i Carla Gustava przyszło na świat pięcioro dzieci.
Emma bardzo interesowała się pracą swego męża – sama uprawiała podobne studia, w końcu została znaną psychoanalityk, korespondowała z Freudem. Przez całe życie pisała książkę poświęconą legendzie o świętym Graalu – "Die Graalslegende in psychologischer Sicht" – ostatecznie jej nie ukończyła. Już po jej śmierci dzieło doprowadziła do końca współpracownica Junga – Marie-Louise von Franz.

</doc>
<doc id="929240" url="https://pl.wikipedia.org/wiki?curid=929240" title="Organizacja pokojowa Wojska Polskiego II RP">
Organizacja pokojowa Wojska Polskiego II RP

Organizacja pokojowa Wojska Polskiego II RP – pokojowa organizacja Wojska Polskiego II RP w latach 30. XX wieku.
Naczelne i lokalne władze wojskowe.
Samodzielne Wydziały Wojskowe.
Samodzielne Wydziały Wojskowe w Ministerstwach:
Szkoły wojskowe.
(*) W 1938, po przeniesieniu do Brześcia n. Bugiem (Trauguttowo) i połączeniu ze Szkołą Gazową, przemianowano na Centrum Wyszkolenia Obrony Przeciwlotniczej i Przeciwgazowej.
Bronie główne.
Kawaleria.
W górnym wierszu nomenklatura przed 1937 r. W skład każdej Brygady Kawalerii wchodziły 3 lub 4 pułki jazdy (szwoleżerów, ułanów lub strzelców konnych), dywizjon artylerii konnej, dywizjon pancerny, szwadron kolarzy, szwadron pionierów, szwadron łączności, bateria artylerii p-lot, służby i tabory.
Artyleria.
(*) Od 1938 – Grupa Artylerii Przeciwlotniczej, a od 1939 – 1 Grupa Artylerii Przeciwlotniczej.
3 dap – Wilno 
Bronie techniczne.
Łączność.
W maju 1939, w ramach przeprowadzonej reorganizacji dowództw okręgów korpusów, utworzono w ich składzie szefostwa łączności.
Jednostki łączności w marcu 1939
Obrona przeciwlotnicza.
(*) Formowania dywizjonów zaprzestano 1 września 1939
Bronie pomocnicze.
Tabory.
Kierownictwo Zaopatrzenia Taborów – Warszawa

</doc>
<doc id="929241" url="https://pl.wikipedia.org/wiki?curid=929241" title="Aktywność elektryczna bez tętna">
Aktywność elektryczna bez tętna

Aktywność elektryczna bez tętna, czynność elektryczna bez tętna, rozkojarzenie elektromechaniczne, PEA (od ang. "pulseless electrical activity") – czynność serca prowadząca do nagłego zatrzymania krążenia, charakteryzująca się aktywnością elektryczną (rejestrowaną w zapisie EKG lub na ekranie kardiomonitora) przy braku fali tętna.
Podczas PEA u chorego występują drobne skurcze miokardium, ale są one zbyt słabe, żeby wywołać falę tętna lub badalne ciśnienie tętnicze. Często aktywność elektryczna bez tętna spowodowana jest przez potencjalnie odwracalne przyczyny. Dla łatwiejszego zapamiętania podzielono je na dwie grupy: 4H i 4T:
4H:
Wymieniana wśród 4H hipotermia prowadzi początkowo do bradykardii, następnie migotania komór i ostatecznie asystolii.
4T:
Leczenie.
Leczenie aktywności elektrycznej bez tętna polega na zabiegach reanimacyjnych i nie różni się od leczenia asystolii. Defibrylacja nie jest efektywna w leczeniu PEA i nie należy jej stosować. U dorosłych podaje się 1 mg adrenaliny co 3–5 minut, natomiast u dzieci 0,01 mg/kg. Rokowanie co do przeżycia, podobnie jak w asystolii, jest złe. Poprawia je rozpoznanie i wdrożenie skutecznego leczenia odwracalnej przyczyny zatrzymania krążenia. W wytycznych ERC 2010 nie zaleca się podawania atropiny w PEA i asystolii.

</doc>
<doc id="929245" url="https://pl.wikipedia.org/wiki?curid=929245" title="Rozdziobią nas kruki, wrony">
Rozdziobią nas kruki, wrony



</doc>
<doc id="929248" url="https://pl.wikipedia.org/wiki?curid=929248" title="Fontana (piłkarz)">
Fontana (piłkarz)



</doc>
<doc id="929249" url="https://pl.wikipedia.org/wiki?curid=929249" title="Jose de Anchieta Fontana">
Jose de Anchieta Fontana



</doc>
<doc id="929255" url="https://pl.wikipedia.org/wiki?curid=929255" title="Gerald Edelman">
Gerald Edelman

Gerald Maurice Edelman (ur. 1 lipca 1929 w Nowym Jorku, zm. 17 maja 2014 w San Diego) – amerykański biolog molekularny i biochemik, laureat Nagrody Nobla z 1972 roku.
Gerald Maurice Edelman od roku 1963 był profesorem Uniwersytetu Rockefellera w Nowym Jorku. Członek Narodowej Akademii Nauk w Waszyngtonie.
W swoich badaniach wyizolował ciężkie i lekkie łańcuchy immunoglobulin oraz podał ich sekwencję aminokwasową. Za wyjaśnienie struktury chemicznej immunoglobulin wraz z Rodneyem Robertem Porterem otrzymał w 1972 Nagrodę Nobla z dziedziny medycyny i fizjologii. Opracował również ogólną teorię rozwoju układu nerwowego i prowadził badania nad morfogenezą.

</doc>
<doc id="929256" url="https://pl.wikipedia.org/wiki?curid=929256" title="Hrabstwo Mercer (Pensylwania)">
Hrabstwo Mercer (Pensylwania)

Hrabstwo Mercer (ang. "Mercer County") – hrabstwo w stanie Pensylwania w Stanach Zjednoczonych. Hrabstwo zajmuje powierzchnię lądową 1740 km². Według szacunków US Census Bureau w roku 2006 liczyło 118 551 mieszkańców. Siedzibą hrabstwa jest miasto Mercer a największym miastem Hermitage.

</doc>
<doc id="929259" url="https://pl.wikipedia.org/wiki?curid=929259" title="Lydż Ijasu">
Lydż Ijasu

Lydż Ijasu (ur. 4 lutego 1895 w Desje, zm. 25 listopada 1935) – władca Etiopii w latach 1913–1916, odznaczony Orderem Salomona. Nigdy nie został koronowany, toteż jego imię poprzedza się na ogół tytułem "lydż", odpowiadającym w przybliżeniu infantowi.
Zarys biografii.
Jego ojciec był możnowładcą i nawróconym muzułmaninem, jego matka była córką Menelika II. Wychowywał się na dworze cesarskim m.in. z Teferi Mekonnynem, późniejszym cesarzem Hajle Syllasje I.
Pod koniec życia Menelik II, nie mając męskiego potomka, wyznaczył Ijasu na swego następcę. Proislamska polityka (budowanie meczetów, uczestnictwo w muzułmańskich obrzędach) sprawiła, że naraził się dostojnikom Kościoła Etiopskiego i chrześcijańskiemu możnowładztwu.
Ijasu niechętnie przebywał w Addis Abebie, nie interesował się też północą kraju (prowincje Tigraj, Amhara), która jest tradycyjną kolebką etiopskiej państwowości. Poświęcał wiele uwagi umacnianiu władzy cesarskiej na terenach podbitych przez swego poprzednika (obecne południe i wschód Etiopii).
W 1916 został odsunięty od władzy. Przez wiele lat ukrywał się przed cesarskim pościgiem na przychylnym mu południu. W 1921 został jednak schwytany i do swej śmierci w 1935 przebywał w areszcie domowym.

</doc>
<doc id="929262" url="https://pl.wikipedia.org/wiki?curid=929262" title="Noblejas">
Noblejas

Noblejas – miejscowość w Hiszpanii położona na płaskowyżu Stół Okani (Mesa de Ocaña), w regionie Kastylia-La Mancha w pobliżu rzeki Tag. Gmina Noblejas graniczy z gminą Aranjuez leżącą w prowincji Madryt, Ocaña, Villarrubia de Santiago, terytorium Oreja i Villatobas w regionie Kastylia-La Mancha w prowincji Toledo.

</doc>
<doc id="929264" url="https://pl.wikipedia.org/wiki?curid=929264" title="24 (ujednoznacznienie)">
24 (ujednoznacznienie)



</doc>
<doc id="929270" url="https://pl.wikipedia.org/wiki?curid=929270" title="Heart of Darkness (gra komputerowa)">
Heart of Darkness (gra komputerowa)

Heart of Darkness to gra komputerowa z roku 1998. Gracz wciela się w chłopca o imieniu Andy, któremu w trakcie zaćmienia słońca siły ciemności zabrały psa do Świata Cieni. Dzielny chłopiec rusza na ratunek przyjacielowi własnej roboty wehikułem z bronią na plazmę pod pachą. W trakcie wędrówki przyjdzie mu się zmierzyć z wieloma różnymi przeciwnikami, od pająków, robaków i Cieni aż po władcę ciemności. Jednak dzielny chłopiec nie jest sam, w walce pomagają mu dziwne latające stworzenia. Są to istoty, które oparły się władcy Ciemności i nie zmieniły się w cienie. Ponadto Andy po drodze wejdzie w posiadanie niezwykłej, życiodajnej mocy.

</doc>
<doc id="929271" url="https://pl.wikipedia.org/wiki?curid=929271" title="Heart of Darkness">
Heart of Darkness



</doc>
<doc id="929272" url="https://pl.wikipedia.org/wiki?curid=929272" title="Yverdon-les-Bains">
Yverdon-les-Bains

 
Yverdon-les-Bains − miasto w Szwajcarii, nad jeziorem Neuchâtel, w kantonie Vaud. Stolica dystryktu Jura-Nord vaudois. 
Środowisko naturalne.
Klimat w Yverdon-les-Bains jest umiarkowanie ciepły, średnia roczna temperatura to 9.2°C, średnia roczna suma opadów to 953 mm. Najcieplejszym miesiącem roku jest lipiec (18.3°C), a najchłodniejszym – styczeń (0,1°C).
Demografia.
Miejscowość ta liczy ok. 30 tys. mieszkańców i zajmuje obszar o powierzchni 15,20 km² (stan na 2017). Średnia wieku wynosi 40,1 lat (8,81% populacji stanowią osoby powyżej 75. roku życia). Kobiety stanowią 51,5% mieszkańców. Przyrost naturalny w stosunku do poprzedniego roku wyniósł +0.55%.
Inne informacje.
W mieście znajduje się słynne uzdrowisko z ciepłymi wodami mineralnymi, pochodzące z czasów Imperium Rzymskiego. Ponadto godnym uwagi miejscem jest zamek z XIII wieku (obecnie muzeum), w którym w latach 1805-1820 Johann Heinrich Pestalozzi prowadził szkołę i zakład wychowawczy. Znajduje tu się także hipodrom.
W mieście tym urodzili się m.in. aktor Benno Besson (1922-2006) i piłkarz reprezentacji Portugalii Michael Simões Domingues (ur. 1991).

</doc>
<doc id="929273" url="https://pl.wikipedia.org/wiki?curid=929273" title="Villacher Alpenarena">
Villacher Alpenarena

Villacher Alpenarena – kompleks skoczni narciarskich w austriackiej miejscowości Villach o punktach konstrukcyjnych K90 (HS 98), K60, K30 oraz K15.
Od 1995 roku na skoczni regularnie rozgrywane są międzynarodowe zawody organizowane przez FIS. Obiekt jest także częstym miejscem treningowym. Posiada sztuczne oświetlenie.
Najdłuższy skok oddany na największej ze skoczni należącej do kompleksu to 104 metry uzyskane w 2015 roku przez Michaela Hayböcka. Rekordzistą skoczni średniej (HS-65) jest Austriak Lukas Tschuschnig, jego rezultat to 68 metrów. Natomiast rekord skoczni małej wynosi 32 metry i należy do Siegfrieda Mörtla.
Zawody międzynarodowe w skokach narciarskich rozegrane na skoczni Villacher Alpenarena.
"Stan po zakończeniu sezonu 2014/2015"
Puchar Świata.
Na normalnej skoczni w Villach zawody Pucharu Świata odbyły się siedmiokrotnie. Po raz pierwszy w 1995 roku, a po raz ostatni w 2007. Po dwa zwycięstwa odnieśli Thomas Morgenstern i Masahiko Harada, który w 1995 roku na Villacher Alpenarena odniósł swoje pierwsze zwycięstwo w karierze.

</doc>
<doc id="929274" url="https://pl.wikipedia.org/wiki?curid=929274" title="(15807) 1994 GV9">
(15807) 1994 GV9

(15807) 1994 GV9 – planetoida z grupy obiektów transneptunowych, niebędąca w rezonansie orbitalnym z Neptunem (cubewano).
Odkrycie.
Planetoida została odkryta 15 kwietnia 1994 roku przez amerykańskich astronomów Davida C. Jewitta i Jun Chen w obserwatorium na Mauna Kea.
Nie ma ona jeszcze nazwy własnej, ale oznaczenie prowizoryczne i ma nadany stały numer.
Orbita.
Orbita (15807) 1994 GV9 nachylona jest do płaszczyzny ekliptyki pod kątem 0,56°. Na jeden obieg wokół Słońca ciało to potrzebuje ok. 290 lat, krążąc w średniej odległości 43,8 au od Słońca.
Planetoida przeszła przez peryhelium swej orbity około początku 1958 roku. W 2020 roku znajdowała się ok. 43,4 au od Słońca, oddalając się od niego, co będzie mieć miejsce aż do osiągnięcia aphelium ok. końca 2102 roku.
Jest to obiekt typu cubewano; nie pozostaje on w żadnym rezonansie orbitalnym z Neptunem.
W sumie do 2020 roku w czasie ponad 26 lat obserwacji wykonano ponad 60 pomiarów jej pozycji.
Właściwości fizyczne.
(15807) 1994 GV9 to obiekt o jasności absolutnej ok. 7,4m, co pozwala szacować jego wielkość na ok. 147 km, jednak to oszacowanie może być obarczone znacznym błędem.

</doc>
<doc id="929275" url="https://pl.wikipedia.org/wiki?curid=929275" title="Dekanat pelpliński">
Dekanat pelpliński

Dekanat Pelplin – jeden z 30 dekanatów w rzymskokatolickiej diecezji pelplińskiej.
Parafie.
W skład dekanatu wchodzi 7 parafii:
Sąsiednie dekanaty.
Gniew, Skórcz, Starogard Gdański, Tczew

</doc>
<doc id="929276" url="https://pl.wikipedia.org/wiki?curid=929276" title="Hrabstwo Harrison (Iowa)">
Hrabstwo Harrison (Iowa)

Hrabstwo Harrison (ang. "Harrison County") – hrabstwo w stanie Iowa w Stanach Zjednoczonych. Hrabstwo zajmuje powierzchnię lądową 1 804,50 km². Według szacunków US Census Bureau w roku 2006 liczyło 15 745 mieszkańców. Siedzibą hrabstwa jest miasto Logan. Hrabstwo zostało założone w 1851 roku.

</doc>
<doc id="929278" url="https://pl.wikipedia.org/wiki?curid=929278" title="Pacyfizm chrześcijański">
Pacyfizm chrześcijański

Pacyfizm chrześcijański – forma pacyfizmu, głoszonego przede wszystkim przez wyznania pacyfistyczne. Od pacyfizmu (jako ideologii nie-religijnej) różni się tym, że odrzucenie wszelkiej przemocy oraz rozwiązywania konfliktów przez wojnę i agresję opiera na wskazaniach zawartych w Biblii, a przede wszystkim w Nowym Testamencie. Kościoły te utrzymują, że odrzucenie użycia siły i przemocy jest ważnym elementem nauk Ewangelii.
Biblijne podstawy nauki.
W Biblii znajduje się wiele wskazań o charakterze pacyfistycznym:
Odniesienia do Starego Testamentu.
Nowe Przymierze.
Ten nacisk na znaczenie duchowości wskazuje, zdaniem części teologów, że doskonalszym sposobem jest rozwiązywanie konfliktów, zamiast przemocy, zalecanej w Starym Testamencie.
Miłosierdzie.
Stary Testament nakazywał składanie krwawych ofiar ze zwierząt w Świątyni Jerozolimskiej. Odrzucenie w Nowym Testamencie takich ofiar może być uznane za odrzucenie przemocy i nastanie ery miłosierdzia.
"Bo miłosierdzia chcę, a nie ofiary, a znajomości Bożej więcej, niż całopalenia." (Księga Ozeasza 6:6)

</doc>
<doc id="929279" url="https://pl.wikipedia.org/wiki?curid=929279" title="Trzmielec">
Trzmielec

Trzmielec, brzmik ("Psithyrus") – podrodzaj dużych, krępych pszczół zaliczanych do rodzaju "Bombus", pasożytujących na społecznościach innych gatunków swojego rodzaju. Z powodu odmiennej biologii i morfologii dawniej były klasyfikowane w randze odrębnego rodzaju. 
Budowa.
Trzmielce z wyglądu przypominają trzmiele, często dany gatunek ubarwieniem przypomina swojego gospodarza. Samice trzmielców różnią się od samic trzmieli przyciemnionymi skrzydłami, zagiętym w dół odwłokiem i brakiem koszyczków na trzeciej parze odnóży. Samce można odróżnić od samców trzmieli m.in. po budowie aparatu kopulacyjnego (u trzmielców jest mniej zesklerotyzowany niż u trzmieli), jednak sprawdzenie tej cechy wymaga spreparowania owada. 
Biologia i ekologia.
Trzmielce, podobnie jak i trzmiele, charakteryzują się jednorocznym cyklem życiowym. Są obligatoryjnymi pasożytami społecznymi gatunków eusocjalnych. Samica, po mającym miejsce w końcu lata zapłodnieniu, zimuje (hibernacja) w komorze podziemnej. W kolejnym roku wychodzi (lecz później od samic trzmieli), wyszukuje w pełni rozwinięte gniazdo pasożytowanego gatunku trzmiela i zajmuje miejsce tamtejszej królowej, czasami zabijając ją. U trzmielców nie występuje kasta robotnic. Korzystają one z robotnic pasożytowanego gatunku.
Jaja składa w plastry gospodarza. Z jaj lęgną się czerwie (lęg trwa do tygodnia), są intensywnie karmione, a po 2 tygodniach tworzą kokony i przepoczwarzają się. Rozwój od jaja do owada doskonałego trwa od 28 do 40 dni.
Samce pojawiają się w końcu lata, ostatnie na świat przychodzą płodne samice. Liczebność gniazda może sięgać do 100 osobników.
Gniazdo trzmielców jest "de facto" gniazdem stworzonym przez królową trzmieli – nie różni się więc w budowie od gniazda gatunku pasożytowanego.
Klasyfikacja.
Do tej grupy zaliczono około 30 gatunków. Takson uznawany jest za monofiletyczny.
W Polsce występuje 9:

</doc>
<doc id="929280" url="https://pl.wikipedia.org/wiki?curid=929280" title="Dekanat borzyszkowski">
Dekanat borzyszkowski

Dekanat Borzyszkowy – jeden z 30 dekanatów w rzymskokatolickiej diecezji pelplińskiej.
Parafie.
W skład dekanatu wchodzi 9 parafii:
Sąsiednie dekanaty.
Brusy, Bytów, Chojnice, Czarne (diec. koszalińsko-kołobrzeska), Człuchów, Miastko (diec. koszalińsko-kołobrzeska), Rytel

</doc>
<doc id="929284" url="https://pl.wikipedia.org/wiki?curid=929284" title="Max Payne II">
Max Payne II



</doc>
<doc id="929285" url="https://pl.wikipedia.org/wiki?curid=929285" title="Giampiero Marini">
Giampiero Marini

Giampiero Marini (ur. 25 lutego 1951 w Lodi) – włoski trener i piłkarz, pomocnik. Mistrz świata z roku 1982.
W latach 1975–1986 był piłkarzem Interu Mediolan. W 1980 został mistrzem Włoch, dwukrotnie wywalczył Puchar Włoch (1978, 1982). Wcześniej był piłkarzem Fanfulli, Varese, Regginy oraz Triestiny. W Serie A rozegrał 256 spotkań i strzelił 10 goli.
W reprezentacji Italii zagrał 20 razy. Debiutował w 1980, ostatni mecz rozegrał w 1983. Podczas MŚ 82 zagrał w pięciu meczach - w dwóch pierwszych spotkaniach Włochów w turnieju wystąpił w pełnym wymiarze czasowym, w trzech innych pojawiał się na boisku w roli rezerwowego.
W sezonie 1993/1994 został pierwszym trenerem Interu. Pod jego wodzą Nerazzurri sięgnęli po Puchar UEFA.
Linki zewnętrzne.
Statystyki w bazie national-football-teams.com

</doc>
<doc id="929289" url="https://pl.wikipedia.org/wiki?curid=929289" title="HVAC">
HVAC

HVAC () – branża inżynierii sanitarnej zajmująca się: 
W Polsce odpowiednik COWiG – ciepłownictwo, ogrzewnictwo, wentylacja i gazownictwo, specjalizacja kierunku inżynierii środowiska. Przyjęto dwa sposoby wymawiania tego skrótu: "ejczwak" (z ang.) lub "hwac" (z niem.) i obie wersje uznawane są za poprawne. Oprócz określenia branży budowlanej skrót HVAC służy również do określaniu zawodu (inżynier HVAC lub inaczej "mechanical engineer") oraz rodzaju instalacji sanitarnych.
Obecność w budownictwie.
W Polsce ogólnie branża budowlana dzieli się na (podział ogólny):
Na instalacje sanitarne składają się:
Branże pokrewne.
Skrót HVAC często jest modyfikowany, bo trudno mówić o klimatyzacji w oderwaniu od innych branż. Najczęściej spotykaną odmianą jest HVAC &amp; R lub HVACR (R od ang. "recuperation" – odzyskiwanie). W zasadzie dziś przyjmuje się, że w skład branży HVAC wchodzi również rekuperacja, mimo że nie zawsze dodawane jest końcowe R. Inną modyfikacją skrótu jest HVAC-R&amp;I, gdzie I oznacza izolację (ang. "insulation").
Organizacje.
Najprężniejszą organizacją HVAC (również w Polsce) jest amerykańska ASHRAE skupiająca inżynierów z całego świata. W Polsce nie ma dokładnego odpowiednika – istniejące organizacje (np. notowskie PZITS czyli "Polskie Zrzeszenie Inżynierów i Techników Sanitarnych") integrują wszystkich inżynierów sanitarnych (bez względu na specjalizację), podobnie jak np. angielska CIBSE. Podobnie polskie wyższe uczelnie kształcą inżynierów sanitarnych (specjalność określa tylko tok studiów i nie ma wpływu na uzyskanie końcowego tytułu).

</doc>
<doc id="929290" url="https://pl.wikipedia.org/wiki?curid=929290" title="Dekanat bruski">
Dekanat bruski

Dekanat Brusy – jeden z 30 dekanatów w rzymskokatolickiej diecezji pelplińskiej.
Parafie.
W skład dekanatu wchodzi 8 parafii:
Sąsiednie dekanaty.
Borzyszkowy, Bytów, Chojnice, Czersk, Kościerzyna, Rytel, Zblewo

</doc>
<doc id="929291" url="https://pl.wikipedia.org/wiki?curid=929291" title="Cmentarz żydowski w Bukowsku">
Cmentarz żydowski w Bukowsku

Cmentarz żydowski w Bukowsku – położony jest 2,5 km od centrum wsi przy drodze prowadzącej od Domu Ludowego w stronę nieistniejącej wsi Kamienne. Zajmuje powierzchnię około 0,5 ha. Znajduje się na nim obecnie około 10 macew z hebrajskimi inskrypcjami. Do zniszczenia kirkutu przyczyniły się działania władz okupacyjnych w okresie od 1941-1942, kiedy to ponad 80 macew zostało przewiezionych z Bukowska do Sanoka i użyte do brukowania ulic. Pozostałe uszkodzone macewy wykorzystano podczas okupacji do utwardzenia dróg w Bukowsku.
O istniejącym w Bukowsku kirkucie wspominają po raz pierwszy dokumenty władz austriackich z roku 1870. W dniach od 5 sierpnia do 15 października 1942 gestapowcy z Sanoka pod dowództwem Lwa Humeniuka zamordowali na terenie kirkutu 100 bukowskich Żydów. Wśród zabitych byli m.in. członkowie rodzin: Glodkland, Szmerglowski, Jarmark, Menaszko, Pinter, rodzina Piuberów, bracia Sigtów, rodzina Sternów.
29 kwietnia 2007 przy udziale społeczeństwa oraz władz gminy Bukowsko po 65 latach modły na kirkucie odprawił rabin Piotr Weinberg.

</doc>
<doc id="929296" url="https://pl.wikipedia.org/wiki?curid=929296" title="Nissan 300ZX">
Nissan 300ZX

Nissan 300ZX – samochód sportowy, produkowany przez japoński koncern Nissan Motors w latach 1989–2000.
Nissan 300ZX (pierwsza generacja) (1983–1988).
Pierwsza generacja Nissana 300ZX – Z31 była produkowana w latach 1983–1989.
300ZX pierwszej generacji wszedł na rynek pod koniec 1983 roku i była początkowo nazwany Datsunem 300ZX. Od końca 1985 roku, z fabryki Datsuna produkowane auta na cały świat wychodziły pod marką Nissan.
Więcej usprawnień w obecne nadwozie Z31 zostało opracowane dzięki projektom Kazumasiego Takagi i jego zespołowi.
Podwozie wykonane i skonstruowane było podobne do tego ze starszej generacji 280ZX i posiadał wahacze przy przedniej i tylnej kolumnie. Wszystkie modele turbo otrzymały trójdrożne, sterowane elektronicznie regulowane amortyzatory.
Rzędowy silnik o sześciocylindrowej konfiguracji został wymieniony przy okazji zaprezentowania w pierwszych modelach 300ZX, obecnie silnik używany do napędzania sportowej rodziny miał układ V6. Nowy trzylitrowy wolnossący (typ VG30E) lub z turbodoładowaniem (VG30ET typ) posiadał 119 kW (161 KM) i 149 kW (203 KM). W 1987 roku, poprawione silniki miały moc 123 (167 KM) lub 153 kW (208 KM).
W Japonii, gdzie samochód nazywano również Nissan Fairlady, było obecne modele Z, ZG, ZR i ZR II - w specyfikacjach dwulitrowych z sześciocylindrowymi silnikami. Początkowo używane V6 Turbo posiadał 126 kW (172 KM), później sześciocylindrowy silnik turbo miał 160 kW (218 KM). Nissany oferowane były również w klasie podatkowej uprzywilejowanej, która mieściła się w granicach dwóch litrów i był samochodem sportowym.
Zaprezentowano również (2 + 2) 2-osobową odmianę wariantu SWB ("Short Wheel Base" - krótki rozstaw osi)) modele te posiadały dłuższy rozstaw osi, miały dłuższe nadwozie. 300ZX w wersji 2 + 2 były 4-osobowe.
Jesienią 1985 300ZX przeszedł facelifting. Spoiler tylny gumowy został zastąpiony spoilerem z tworzywa sztucznego, wzmocnionego włóknem szklanym ze zintegrowanym trzecim światłem stop.
W lecie 1987 roku model został ponownie poddany liftingowi, w którym zostały dodane spojlery progów bocznych. Zderzaki zostały zaprojektowane bardziej aerodynamiczne, lampy przeciwmgielne zintegrowane w przednim zderzaku a z tyłu reflektora została dodana taśmy (blenda) z nadrukiem 300ZX. Trzecie światło stopu zostało przeniesione na górną krawędź tylnej klapy.
Wcześniejsze modele z pierwszych lat produkcji były lżejsze z powodu słabszego i mniej bogatego wyposażenia seryjnego. Także modele po 1986 roku stały się mniej dynamiczne z powodu zainstalowania klimatyzacji ABS i innego wyposażenia. na przestrzeni lat masa własna modelu 300ZX zwiększyła się o ponad 100 kg.
Model 300ZX uchodził za bardzo szybkie auto, z powodzeniem zastępując model 280ZX. Pod względem prowadzenia, osiągów i wyglądu spełnił oczekiwania zarówno konstruktorów jak i właścicieli oraz fanów tego modelu.
Druga generacja (1989–1996).
Drugą generację – Z32 produkowano od 1989 roku. Samochód miał zaokrąglone linie nadwozia i charakterystyczne przednie reflektory. Był sprzedawany do 1996 roku i od tamtej pory długo musiał czekać na następcę, którym okazał się Nissan 350Z.
Co kilka lat auto przechodziło delikatne zmiany zarówno we wnętrzu jak i na zewnątrz. Praktycznie wszystkie egzemplarze posiadały wysokiej jakości skórzaną tapicerkę i automatyczną klimatyzację. W wersjach na USA od 1991 roku wszystkie 300ZX posiadały w standardzie poduszkę powietrzną kierowcy, a od 1993 opcjonalnie pasażera. W wersji na rynek europejski zrezygnowano w większości modeli z poduszki kierowcy, jednak w rocznikach po 1994 są często spotykane również jako dla pasażera. Na rynku europejskim Z32 był oferowany do 1995 roku i te roczniki są bardzo rzadko spotykane. Mają jednak pełne wyposażenie jakie oferowano do tego auta w tych latach m.in. tapicerkę pokrytą częściowo alkantarą, podgrzewane i elektrycznie sterowane oba przednie siedzenia i centralny zamek. W modelu z 1999 r. dodano do opcjonalnego wyposażenia reflektory z HID oraz zmieniono kolor tylnych lamp na biało-czerwone (w stylu JDM). Oprócz tego zmieniono kształt zderzaka przedniego, dodano także nakładki na progi. Wnętrze pozostało praktycznie bez większych zmian. Na uwagę zasługuje system nagłośnienia firmowane znakiem Bose. Dodatkowo można było dobrać zmieniarkę na 3 CD.
Samochód wyposażono w silnik typu V6 o pojemności 3 litrów w układzie 24-zaworowym z 4 wałkami rozrządu. Samochód wyposażony był w dwie wersje silnikowe: bez turbo oraz z dwiema turbinami Garretta wraz z dwoma intercoolerami. Występowały dwie odmiany 300ZX TT: US Twin Turbo (300 KM) i EURO Twin Turbo (283 KM). Różnica spowodowana była sposobem pomiaru: w US moc mierzono na silniku, w Europie - na kołach napędowych. Moc max. uzyskiwana była przy 6500 obr. natomiast max. moment obrotowy wynoszący dla wersji TT 396 Nm osiągany był przy 3600 obr. Wersje wolnossące posiadały 225 KM. Ponadto w silniku zastosowano system zmiennych faz rozrządu (na wałkach zaworów wlotowych). W standardzie montowana była klimatyzacja, ABS oraz elektryczna regulacja lusterek oraz elektryczne sterowanie opuszczaniem szyb. W 1996 na rynek USA wyprodukowano 300 ostatnich unikatowych sztuk "commemorative". Na rynku europejskim 300ZX również był oferowany do jeszcze 1996 roku włącznie, jednak wyprodukowano go w małych ilościach licząc od 1994, kiedy weszła do produkcji III seria tego modelu. Były to modele dobrze wyposażone m.in. w dwie poduszki powietrzne, podgrzewane skórzane fotele oraz standardowo alkantarę. Wśród nich w latach 1995 i 1996 r. wyprodukowano również rzadkie modele z brązowo-beżowym wnętrzem głównie na włoski rynek.
Skrzynia biegów została dopracowana do możliwości samochodu. Nie powodowała "szarpnięć" i umożliwiała szybką zmianę przełożenia. Napęd był przekazywany na tylne koła poprzez zmienny dyferencjał, który dzięki zastosowaniu wiskotycznego sprzęgła LSD stopniowo przenosił moc na koło o większej przyczepności. Tylne koła również były skrętne, umożliwiało to pokonywanie ciasnych zakrętów przy dużej prędkości mimo sporej wagi auta, jednak system ten (HICAS) występował tylko w wersjach z silnikami Twin Turbo. Na Europę wychodziły jedynie wersje 2+2 Twin Turbo. Na innych rynkach były także 2-miejscowe (krótsze o 215 mm) wolnossące oraz Twin Turbo. W 1993 r. wprowadzono do produkcji wersję Convertible (cabrio), dostępną wyłącznie z silnikiem wolnossącym. Ponadto bardzo rzadko spotykane są wersje coupé z twardym gładkim dachem (bez targa), które występowały w wersji 2-osobowej. Wadą we wczesnych modelach był brak możliwości montażu przyciemnionych szyb. Seryjnie montowane miały całkowitą przepuszczalność światła przez co wnętrze silnie się nagrzewało.
Nissan 300ZX był laureatem wielu nagród m.in. amerykańskiego pisma motoryzacyjnego "Car and Driver". W sumie zdobył sześć nagród. Przednie reflektory 300ZX (Z32) zostały wykorzystane również w Lamborghini Diablo VT (generacja 2), 1999.
300ZX mimo dopracowanego układu jezdnego, mocnego widlastego silnika V6, zaawansowanej techniki i niezawodności nie odniósł takiego sukcesu jak np. Nissan Skyline lub Nissan 200SX. Najlepiej sprzedawał się w USA.

</doc>
<doc id="929300" url="https://pl.wikipedia.org/wiki?curid=929300" title="Dekanat bytowski">
Dekanat bytowski

Dekanat Bytów – jeden z 30 dekanatów w rzymskokatolickiej diecezji pelplińskiej.
Parafie.
W skład dekanatu wchodzi 14 parafii:
Sąsiednie dekanaty.
Borzyszkowy, Brusy, Kościerzyna, Łupawa, Miastko "(diec. koszalińsko-kołobrzeska)", Sierakowice, Stężyca

</doc>
<doc id="929303" url="https://pl.wikipedia.org/wiki?curid=929303" title="Bitwa pod Hamersztynem">
Bitwa pod Hamersztynem



</doc>
<doc id="929304" url="https://pl.wikipedia.org/wiki?curid=929304" title="K07G04A">
K07G04A



</doc>
<doc id="929309" url="https://pl.wikipedia.org/wiki?curid=929309" title="Dekanat chojnicki">
Dekanat chojnicki

Dekanat Chojnice – jeden z 30 dekanatów w rzymskokatolickiej diecezji pelplińskiej. Do dekanatu należy 8 parafii w tym 1 prowadzona przez zakonników. Na terenie dekanatu pracuje 23 kapłanów w tym 3 zakonnych i 20 diecezjalnych. Parafia z największą liczbą wiernych to parafia Matki Bożej Królowej Polski a najstarsza to parafia Ścięcia św. Jana Chrzciciela. Na terenie dekanatu mieszkają zakonnicy z 3 zgromadzeń w tym z 2 żeńskich i 1 męskiego. Dziekanem jest ksiądz prałat kanonik Jacek Dawidowski. Wszyscy poprzedni dziekani to proboszczowie parafii Ścięcia św. Jana Chrzciciela i Zwiastowania Najświętszej Maryi Panny oraz jeden dziekan (ks. prał. kan. Aleksander Kłos) z parafii Matki Bożej Królowej Polski.
Historia.
Od średniowiecza do 1555.
Pierwsza wzmianka sugerująca, że w Chojnicach mogła być siedziba dekanatu pochodzi z czerwca 1383. Wówczas to miejscowy proboszcz był tytułowany „Konrad Dech”. Określenie „dech” może być skrótowym zapisem tytułu dziekana. Dokument ten jednak nie zachował się, a te informacje pochodzą z późniejszych opracowań.
Pierwsza pewna wzmianka o dekanacie w Chojnicach pochodzi z 1410. Należał on pierwotnie do Archidiakonatu kamieńskiego. Krótko po rozpoczęciu reformacji i rozłamie Kościoła zachodniego w Chojnicach rozwinął się protestantyzm. Pod koniec lat 40. XIV wieku na skutek wyjazdów młodzieży na studia do Lipska, a także działalności kaznodziejów Kościół ten zyskał wielu wyznawców w mieście w tym burmistrza. Początkowo miejscowi katolicy z proboszczem fary na czele utrudniali życie protestantom, lecz już w 1555 chojnicka fara została przejęta przez protestantów. Wkrótce po tym protestanci mimo protestów katolików przejmowali kolejne świątynie. W tym okresie Chojnice straciły siedzibę dekanatu, a jego parafie zostały przyłączone do dekanatu Człuchów.
1617-1772.
W 1617 siedziba dekanatu oficjalnie została przeniesiona z Człuchowa do Chojnic. W 1772 Chojnice, które stały się miastem powiatowym, straciły na rzecz Człuchowa siedzibę dekanatu. Przyczyną tego było zdobycie przez ewangelików większości w radzie miejskiej i przez to niechętna postawa rady do katolicyzm w mieście. 16 lipca 1821 dekanat człuchowski został wyłączony z archidiakonatu kamieńskiego i przyłączony do diecezji chełmińskiej. W 1821 ewangelicy stanowili 70% mieszkańców miasta. W 1873 nastąpił podział diecezji na cztery komisariaty biskupie. Chojnice należały do kamieńskiego komisariatu biskupiego. W rozwijających się Chojnicach szybciej przybywała liczba ludności katolickiej co powodowało stopniowe zwiększenia się odsetka katolików. W 1900 ewangelicy stanowili połowę mieszkańców miasta. W 1905 w Chojnicach mieszkało więcej katolików niż protestantów. W 1910 katolicyzm stał się dominującym wyznaniem, które wyznawało 52,8% chojniczan. Większość z przybywających wówczas osób pochodziła z okolicznych wsi, które w większości były katolickie(udział katolików w wielu z nich przekraczał 90%).
po 1925.
Po 1920 odsetek katolików w mieście i powiecie zaczął szybko wzrastać. W 1921 już ponad 92% mieszkańców powiatu była wyznania rzymskokatolickiego. W 1937 ten odsetek wyniósł 96,7%. Po dostosowaniu w 1925 podziału administracyjnego Kościoła Katolickiego w Polsce do politycznych granic kraju nastąpiła w diecezji reorganizacja dekanatów, w wyniku czego reaktywowano Dekanat Chojnice (Człuchów znalazł się w Niemczech). W skład dekanatu weszły parafie: Borowy Młyn, Borzyszkowy, Brusy, Brzeźno, Chojnice, Konarzyny, Leśno, Lichnowy, Nowa Cerkiew, Ogorzeliny, Ostrowite, Silno i Swornegacie.
W latach 70. i 80. XX wieku na skutek rozwoju Chojnic zaczęły powstawać w mieście nowe parafie. W 1970 zaczęła się wyodrębniać parafia w Charzykowach, która została ostatecznie ustanowiona w 1979. W 1975 chojnicka parafia została podzielona na dwie. Nowa parafia pod wezwaniem Zwiastowania NMP, zajęła kościół położony niecałe 250 metrów od fary. W 1979 władze wojewódzkie wydały pozwolenie na budowę trzeciego kościoła. Nowa parafia powstała 1 listopada 1983, we wschodniej części miasta na nowo wybudowanym osiedlu. Uroczyste poświęcenie kościoła nastąpiło 1 października 1989. 1 lipca 1988 powstała parafia Chrystusa Króla i bł. Daniela Brottier położona w południowo-zachodniej części Chojnic W 1989 powstała parafia Trójcy Świętej w Nieżychowicach.
W 1992, na skutek reformy administracyjnej Kościoła Katolickiego w Polsce, Dekanat Chojnice stał się częścią diecezji pelplińskiej. W 1997 powstała w zachodniej części miasta parafia Matki Bożej Fatimskiej w Chojnicach.
W 2002 dekanat chojnicki zrzeszał 13 parafii z czego 5 znajdowało się w Chojnicach. Pozostałe w Charzykowych, Krojantach, Lichonowych, Nieżychowicach, Nowej Cerkwi, Ostrowitym, Pawłowie i Silnie.
W 2004 przybyła kolejna parafia w Chojnicach a rok później jedna została zniesiona. Od tego momentu skład dekanatu nie uległ zmianom.
Parafie.
W skład dekanatu wchodzi 8 parafii:
Sąsiednie dekanaty.
Borzyszkowy, Człuchów, Kamień Krajeński, Rytel

</doc>
<doc id="929310" url="https://pl.wikipedia.org/wiki?curid=929310" title="Plateau (seksuologia)">
Plateau (seksuologia)

Faza plateau – druga z czterech faz podniecenia seksualnego między fazą ekscytacji a orgazmem. Charakteryzuje ją wzrost ciśnienia i przyśpieszone bicie serca oraz zwiększone napięcie mięśni. Oddech lekko przyśpiesza. Zmiany te zachodzą u obojga płci.

</doc>
<doc id="929318" url="https://pl.wikipedia.org/wiki?curid=929318" title="Mark Shea">
Mark Shea

Mark P. Shea (ur. 1959) – amerykański pisarz katolicki, felietonista, publicysta i ewangelizator. Wychowany jako agnostyk, w 1979 roku został bezwyznaniowym ewangelikiem, a w 1987 roku przeszedł na łono Kościoła katolickiego. Autor programów telewizyjnych i audycji radiowych, redaktor portalu Catholic Exchange, współpracownik Instytutu św. Katarzyny ze Sieny w Kolorado. W Polsce jego teksty ukazywały się m.in. w kwartalniku „Fronda” i „W drodze”.

</doc>
<doc id="929319" url="https://pl.wikipedia.org/wiki?curid=929319" title="Władysław Szerner">
Władysław Szerner

Władysław Szerner (ur. 3 czerwca 1836 w Warszawie, zm. 4 stycznia 1915 w Unterhaching, Niemcy) – polski malarz.
Życiorys.
Ukończył Instytut Szlachecki, a od 1862 kształcił się w Szkole Sztuk Pięknych w Warszawie pod kierunkiem Rafała Hadziewicza, Aleksandra Kamińskiego, Chrystiana Breslauera i Marcina Zaleskiego. Od roku 1865 przebywał w Monachium, gdzie od 23 maja kontynuował naukę w Akademii Sztuk Pięknych, do grona jego nauczycieli należeli Sándor Wagner, Hermann Anschütz i Alexander Strähuber. Przyjaźnił się z Józefem Brandtem, był miłośnikiem i naśladowcą jego twórczości. Ich pracownie sąsiadowały ze sobą, razem odbywali podróże na Ukrainę i Wołyń, Szerner bywał też w Orońsku, gdzie Józef Brandt miał swój letni dom. Od 1874 do 1909 należał do działającego w Monachium Kunstvereinu, uczestniczył w jego wystawach. Jego prace były również wystawiane w Krakowie, Lwowie i Warszawie.
Tworzył realistyczne obrazy batalistyczne, odznaczające się drobiazgowym odtworzeniem strojów i uzbrojenia z czasów wojen szwedzkich, tatarskich oraz potyczek z Kozakami. Malował także sceny rodzajowe z okolic Krakowa i z Huculszczyzny.
Jego synem był malarz Władysław Karol Szerner (1870—1936).

</doc>
<doc id="929320" url="https://pl.wikipedia.org/wiki?curid=929320" title="Kamienica Koliber w Koninie">
Kamienica Koliber w Koninie

Kamienica klasycystyczna „Koliber” w Koninie położona jest u zbiegu ul. Zofii Urbanowskiej i placu Wolności. Zbudowano ją w 1 poł. XIX w., pokryta jest pilastrami jońskimi i tympanonem pokrytym wieńcem z wyrytą datą zakończenia budowy – 1840. Pośrodku niego znajduje się pseudoryzalit zakończony trójkątnym szczytem. W czasach II Rzeczypospolitej znajdowały się tam restauracja Teatralna i Hotel Litewski, potem zaś restauracja Koliber. Obecnie siedziba Wydziału Spraw Obywatelskich Urzędu Miejskiego w Koninie.

</doc>
<doc id="929321" url="https://pl.wikipedia.org/wiki?curid=929321" title="Bernardo Houssay">
Bernardo Houssay

Bernardo Alberto Houssay (ur. 10 kwietnia 1887 w Buenos Aires, zm. 21 września 1971 w Buenos Aires) – argentyński fizjolog, laureat Nagrody Nobla z roku 1947
Bernardo Alberto Houssay urodził się w Buenos Aires. Jego rodzicami byli emigranci francuscy Albert i Clara Houssay. Pierwotnie uczęszczał do szkoły średniej przy Uniwersytecie Buenos Aires, a w wieku 17 lat dostał się na studia medyczne tego samego uniwersytetu. Na trzecim roku podjął badania nad fizjologią i został asystentem departamentu Fizjologii. Po ukończeniu studiów w roku 1908 został pomocniczym wykładowcą, a następnie po uzyskaniu doktoratu otrzymał posadę Profesora Fizjologii w Szkole Uniwersytetu Medycyny Weterynaryjnej. Równocześnie rozpoczął prywatną praktykę jako lekarz w miejskim szpitalu Buenos Aires. W 1913 został Ordynatorem Szpitala Alveari (Alvear Hospital), a w 1915, Szefem Sekcji Doświadczalnej Patologii w Narodowych Laboratoriach zdrowia społecznego w Buenos Aires.
Życiorys.
W 1919 Bernardo Houssay został profesorem fizjologii na wydziale medycyny Uniwersytetu Buenos Aires. Na tym stanowisku pracował do roku 1943. Przez ten czas poprzez prowadzone badania doświadczalne w dziedzinie fizjologii i medycyny, przekształcił instytut w jeden z najbardziej prestiżowych na świecie. W roku 1943 wojskowa dyktatura pozbawiła go stanowiska. W roku 1944 Bernardo Houssay założył prywatny Instytutu Biologii í Medycyny Doświadczalnej. W roku 1948 został profesorem Uniwersytetu Kalifornijskiego. W roku 1955 po zmianie rządu Houssayowi przywrócono posadę na Uniwersytecie Buenos Aires, gdzie pracował do emerytury.
Bernardo Houssay badał przyczyny powstawania cukrzycy. Odkrył hormon antyinsulinowy. Wynikiem tego było odkrycie u zwierząt pozbawionych trzustki dużej roli przysadki mózgowej w rozwoju tej choroby, co doprowadziło do odkrycia antyinsulinowego hormonu przedniego płata przysadki. Za to odkrycie, w roku 1947 wraz z Gerty Cori i Carlem Cori otrzymał Nagrodę Nobla z dziedziny fizjologii jako pierwszy uczony z Ameryki Południowej.
Drugą specjalizacją Bernardo Houssay były badania nad krzepnięciem krwi po ugryzieniach węży i owadów. Studiował również wydzielanie insuliny przez trzustkę, hormonalne kontrolowanie metabolizmu i regulowanie nacisku tętniczego na płynącą krew. Był profesorem na 15 uniwersytetach.

</doc>
<doc id="929327" url="https://pl.wikipedia.org/wiki?curid=929327" title="Obniżenie poziomu rozwoju intelektualnego">
Obniżenie poziomu rozwoju intelektualnego



</doc>
<doc id="929331" url="https://pl.wikipedia.org/wiki?curid=929331" title="Bitwa pod Czarnowem">
Bitwa pod Czarnowem

Bitwa pod Czarnowem – starcie zbrojne, które miało miejsce w nocy z 23 na 24 grudnia 1806 podczas wojen napoleońskich.
Cesarz Napoleon przygotowywał uderzenie na armię rosyjską stacjonującą pod Pułtuskiem i w związku z tym na początku grudnia wysłał w okolice Pomiechówka brygadę piechoty z korpusu Davouta, której zadaniem było utworzenie przyczółka na prawym brzegu Bugo-Narwi. Rosjanie natomiast, którzy mieli dwie armie (pierwsza armia Benningsena oraz druga armia Buxhoevedena, nad którymi naczelne dowództwo sprawował Michał Michajłowicz Kamienski) planowali wykonanie uderzenia w kierunku zachodnim. Atak rosyjski ubezpieczać miała nad Bugo-Narwią dywizja Ostermanna, która 20 grudnia zakończyła budowę planowanych umocnień w okolicach Czarnowa i Pomiechówka. Lewe skrzydło dywizji oparte zostało o Bugo-Narew pod Czarnowem, natomiast prawe skrzydło oparte było o Wkrę i umocnione robotami ziemnymi wykonanymi w okolicach Pomiechówka.
Gdy 23 grudnia Francuzi zakończyli budowę mostu, postanowili zaatakować przez Czarnowo w kierunku północnym od Bugo-Narwi. Atak ten miał być osłonięty demonstracyjnymi natarciami na linii Serock – Modlin. Gdy dywizje rosyjskie pierwszej armii szykowały się do natarcia, Francuzi skierowali na dywizję Ostermanna pod Czarnowem potężny atak. W nocy z 23 na 24 grudnia korpus Davouta przełamał rosyjską obronę i ruszył w pościg za wycofującym się nieprzyjacielem w kierunku Nasielska. Ze względu na odwilż drogi pokryte były błotem, co sprawiło, że Francuzi zrezygnowali z dalszego marszu za uciekającymi Rosjanami.

</doc>
<doc id="929332" url="https://pl.wikipedia.org/wiki?curid=929332" title="Dekanat czerski (diecezja pelplińska)">
Dekanat czerski (diecezja pelplińska)

Dekanat Czersk – jeden z 30 dekanatów w rzymskokatolickiej diecezji pelplińskiej.
Parafie.
W skład dekanatu wchodzi 10 parafii:
Sąsiednie dekanaty.
Brusy, Jeżewo, Rytel, Skórcz, Tuchola, Zblewo

</doc>
<doc id="929338" url="https://pl.wikipedia.org/wiki?curid=929338" title="Mauzoleum Muhammada V">
Mauzoleum Muhammada V

Mauzoleum Muhammada V (; ) – mauzoleum w Rabacie, miejsce spoczynku zmarłego sułtana Muhammada V i jego dwóch synów: Hassana II i Mulaja Abdullaha. Mauzoleum wzniesiono w tradycyjnym marokańskim stylu z zielonym dachem, symbolizującym islam i bogatymi zdobieniami. Budowla stoi na wydzielonym obszarze miasta na wprost Wieży Hasana i ruin dawnego meczetu. Architektem był Wietnamczyk Eric Vo Toan. Budowę ukończono w 1971 roku.

</doc>
<doc id="929340" url="https://pl.wikipedia.org/wiki?curid=929340" title="Kapela janczarska">
Kapela janczarska

Kapela janczarska – rodzaj orkiestry wojskowej w dawnej Rzeczypospolitej. Pod wpływem kontaktów i wojen z Turcją, w XVII wieku pojawiły się kapele wojskowe, popularne od czasów Jana III Sobieskiego, królowie polscy utrzymywali zespół muzyków grających na instrumentach tureckich. W skład kapeli janczarskiej wchodziły instrumenty melodyczne podwójnostroikowe: surmy, szałamaje i małe flety, oraz rozbudowana grupa instrumentów perkusyjnych złożona z kotłów, talerzy i bębnów podłużnych (tarabanów).
Opis źródłowy.
Skład i brzmienie takiej kapeli utrwalił sugestywnie i obrazowo Jędrzej Kitowicz w "Opisie obyczajów polskich za panowania Augusta III". Jest to jeden z niewielu przykładów dokładnego, literackiego opisu grającej orkiestry janczarskiej: 
Charakterystyczny rytm.
W muzyce armii janczarskiej instrumenty perkusyjne często grały następujący rytm, odpowiadający marszowi "lewa..., lewa..., lewa, prawa, lewa..."
\new RhythmicStaff {
 \clef percussion
 \time 2/4
 c4 r c r c c c r \bar "||"
&lt;/score&gt;
Pozostałe instrumenty podkreślały rytm w przednutkach. 
Wpływ na muzykę.
Muzyka kapeli janczarskich miała wpływ m.in. na Wolfganga Amadeusza Mozarta np. w V Koncercie skrzypcowym:
Charakterystyczny rytm i przednutki obecne są również w partii lewej ręki w pasażu "Marsza tureckiego" z IX Sonaty fortepianowej Mozarta:

</doc>
<doc id="929341" url="https://pl.wikipedia.org/wiki?curid=929341" title="Mauzoleum Mohammeda V">
Mauzoleum Mohammeda V



</doc>
<doc id="929342" url="https://pl.wikipedia.org/wiki?curid=929342" title="Daniel Andersson (ur. 1977)">
Daniel Andersson (ur. 1977)

Daniel Jerry Andersson (ur. 28 sierpnia 1977 w Borgeby) – szwedzki piłkarz występujący na pozycji defensywnego pomocnika.
Andersson jest młodszym bratem Patrika Anderssona, byłego gracza Malmö, Blackburn Rovers, Borussii Mönchengladbach, Bayernu Monachium oraz FC Barcelona i 96-krotnego reprezentanta kraju. Jego ojciec, Roy Andersson także był piłkarzem i wystąpił m.in. na MŚ w 1978.
Kariera klubowa.
Andersson jest wychowankiem klubu Bjärreds IF. W 1995 roku przeszedł do jednego z najbardziej utytułowanych drużyn w Szwecji, Malmö FF. W lidze zadebiutował 18 maja w zremisowanym 1:1 meczu z IFK Göteborg. Od początku sezonu zaczął grać w wyjściowej jedenastce, a z czasem stał się gwiazdą drużyny oraz jednym z najlepszych pomocników w Szwecji, jednak z Malmö jedynym sukcesem było wicemistrzostwo Szwecji w 1996 roku.
Latem 1998 Andersson przeszedł do włoskiego AS Bari. Obok Gianluki Zambrotty, rodaka Yksela Osmanovskiego i Philemona Masingi był najbardziej znanym zawodnikiem klubu ze Stadio San Nicola. Z tymi zawodnikami w 1999 roku zespół zajął 10. miejsce, a w 2000 roku dopiero w ostatniej kolejce zapewnił sobie utrzymanie w Serie A. W sezonie 2000/2001 Andersson został najskuteczniejszym zawodnikiem drużyny, zdobywając 8 goli, jednak zespół grał słabo i uzyskując zaledwie 20 punktów spadł do Serie B.
W 2001 roku Daniel przeszedł do SSC Venezia, w której grał m.in. z rodakiem Joachimem Björklundem. Jednak i nowy zespół Anderssona okazał się najgorszy w lidze i także z Venezią zawodnik spadł z ligi. Po sezonie, latem 2002 Andersson został piłkarzem beniaminka Serie A, Chievo Werona, w którym jednak nie zdołał wywalczyć miejsca w składzie. Zajął z nim 7. miejsce, ale po roku zasilił szeregi kolejnego beniaminka Ancony Calcio. Sytuacja w Anconie była analogiczna do tej z Bari i Wenecji i Andersson trzeci raz w karierze przeżył gorycz spadku z pierwszej ligi Włoch (po raz trzeci ostatnie miejsce jego klubu).
W 2004 roku Andersson wrócił do Malmö, z którym w tym samym roku został mistrzem kraju. W 2005 roku zajął z tym zespołem dopiero 5. miejsce w Allsvenskan, a w 2006 jeszcze niższe, 7. W 2010 roku wywalczył mistrzostwo Szwecji. W 2012 roku zakończył karierę.
Kariera reprezentacyjna.
Karierę reprezentacyjną Andersson rozpoczął od występów w młodzieżowej reprezentacji Szwecji U-21, w której zaliczył 17 występów. W pierwszej reprezentacji zadebiutował 11 lutego 1997 roku w zremisowanym 0:0 meczu z Tajlandią.
W 2000 roku Andersson zaliczył swój pierwszy międzynarodowy turniej z dorosłą reprezentacją, otrzymując powołanie do kadry na Euro 2000. Wystąpił tam w dwóch spotkaniach – przegranych po 1:2 z Belgią oraz Włochami, a reprezentacja Szwecji ostatecznie nie wyszła z grupy.
W 2002 roku Andersson został powołany na Mistrzostwa Świata w Korei Południowej i Japonii, ale nie rozegrał tam żadnego meczu.
Cztery lata później na Mistrzostwach Świata w Niemczech zagrał jedynie przez minutę, w meczu z Anglią (2:2).
Dwa lata później, podczas ME 2008, wystąpił w trzech spotkaniach.

</doc>
<doc id="929345" url="https://pl.wikipedia.org/wiki?curid=929345" title="76 mm armata dywizyjna wz. 1942 (ZiS-3)">
76 mm armata dywizyjna wz. 1942 (ZiS-3)

76 mm armata dywizyjna wz. 1942 (ZiS-3) (ros. 76-мм дивизионная пушка образца 1942 года (ЗиС-3)) – radziecka armata wprowadzona do uzbrojenia w 1942. Do końca wojny wyprodukowano prawie 50 tys. egzemplarzy.
Historia.
Na początku lat 30. w ZSRR rozpoczęto modernizację artylerii dywizyjnej. W pierwszym etapie zmodernizowano posiadane armaty wz. 1902. Zmodernizowane działa wz. 1902/30 miały większą donośność, ale nadal posiadały takie wady armaty wz. 1902, jak niewielki kąt ostrzału w poziomie i przestarzałe, nieresorowane podwozie, zmniejszające szybkość marszową. Dużą wadą była także wyłącznie konna trakcja.
W 1936 roku do uzbrojenia przyjęto nowa armatę dywizyjną F-22. Według założeń miała ona być w stanie zwalczać nie tylko cele naziemne, ale także latające. Okazało się jednak, że ogień przeciwlotniczy prowadzony z działa pozbawionego odpowiedniej amunicji i celownika ma skuteczność bliską zeru, a wysoki kąt podniesienia lufy sprawia, że działo jest ciężkie, skomplikowane i drogie w produkcji. W efekcie już w 1937 roku rozpoczęto projektowanie kolejnych wzorów armat kalibru 76,2 mm. Efektem tych prac była armata USW, łącząca niektóre podzespoły armaty F-22 z łożem haubicy M-30.
Armata USW miała dobre właściwości taktyczno-techniczne, ale nie była pozbawiona wad. Jej budowa była nadal skomplikowana, a przejęte z haubicy łoże z przyrządami celowniczymi po obu stronach lufy, wymagające obsługi przez dwóch celowniczych, obniżało szybkostrzelność i utrudniało zwalczanie celów pancernych.
W 1939 roku wywiad sowiecki poinformował szefa GAU, marszałka G.I. Kulika, że przemysł niemiecki jest gotowy do rozpoczęcia produkcji nowych, silnie opancerzonych czołgów, uzbrojonych w armaty kalibru 100 mm. W związku z tą informacją uznano, że sowieckie armaty przeciwpancerne kalibru 45 mm oraz armaty dywizyjne kalibru 76 mm nie będą w stanie skutecznie zwalczać czołgów niemieckich. Efektem tych informacji było rozpoczęcie prac nad działem przeciwpancernym ZiS-2 kalibru 57 mm i armatą dywizyjną M-60 kalibru 107 mm. Po rozpoczęciu produkcji tych dział produkcje armat przeciwpancernych kalibru 45 mm i dywizyjnych 76,2 mm zakończono w II kwartale 1941 roku.
Pomimo oficjalnej decyzji o zastąpieniu dział dywizyjnych kalibru 76,2 mm działami 107 mm, w biurze konstrukcyjnym przy Fabryce Nr 92, kierowanym przez Wasilija Grabina, kontynuowano prace nad działami 76 mm. W maju 1941 roku biuro projektowe W. Grabina wysunęło projekt umieszczenia na tym samym łożu co ZiS-2 nowo zaprojektowanej armaty kalibru 76,2 mm. Głównym inżynierem projektu mianowany został inż. A. Chwostin. Prototyp działa mający maksymalny kąt podniesienia +45° został ukończony w czerwcu 1941 roku i miesiąc później przeszedł próby. Pierwsze próby wykazały, że łoże jest jednak za delikatne jak na 76,2 mm armatę, w związku z tym lufa została wyposażona w hamulec wylotowy. Masa ZiSa-3 została maksymalnie zredukowana. Przyrządy celownicze mogły być obsługiwane przez jednego żołnierza, co bardzo ułatwiło proces celowania do obiektów ruchomych. Prócz tego postarano się, by konstrukcja była tak technologicznie prosta, jak to tylko możliwe (np. zamiast lufy z płaszczem zastosowano lufę jednolitą), starano się także wykorzystywać mechanizmy już produkowanych dział kalibru 76,2 mm takich jak armaty czołgowe F-32, w które były uzbrojone czołgi KW i F-34 czołgów T-34, a także armaty morskiej F-35 instalowanej na okrętach podwodnych typu SzCz. Już po rozpoczęciu produkcji armaty ZiS-3 powstały dalsze kolejne zunifikowane z nią konstrukcje ZiS-5 dla czołgu KW i ZiS-15 dla małych jednostek rzecznych.
22 lipca 1941 roku testy działa ZiS-3 obejrzał osobiście marszałek G. Kulik, ale nie zaakceptował masowej produkcji działa. Prawdopodobnie w listopadzie 1941 roku, mimo oficjalnego zakazu, Grabin zdołał uruchomić ograniczoną produkcję dział w Fabryce Nr 92. Rozpoczęcie masowej produkcji hamowano, obawiając się opóźnień dostaw dział USW. Pod koniec 1941 roku testowe egzemplarze dział zostały wysłane na front. W styczniu 1942 roku zaprezentowano je na Kremlu. Tam podjęto decyzję o próbach państwowych, które trwały od 15 stycznia do 5 lutego. Po oficjalnym wprowadzeniu ZiS-a do uzbrojenia 12 lutego 1942 roku, jego produkcję uruchomiono również w Fabryce Nr 235 i Fabryce Nr 7.
W czasie produkcji dokonywano pewnych uproszczeń technologicznych działa, w związku z czym można wyróżnić trzy wersje ZiS-a:
W armatę ZiS-3 zostało wyposażone także działo samobieżne SU-76 oparte na podwoziu czołgu T-70. W 1942 roku wprowadzono do uzbrojenia opracowaną pod kierunkiem I. Burmistrowa amunicję podkalibrową przeznaczoną do armaty ZiS-3. Jednocześnie cały czas upraszczano konstrukcję samego działa, dzięki czemu liczbę roboczogodzin potrzebnych do wykonania działa typu ZiS-3 zmniejszono z 1029 w 1943 roku, przez 909 w 1943, do 475 w 1944. Główny inżynier Działu Artylerii Koncernu Kruppa profesor Wolf w swoim pamiętniku napisał: "Niemieckie działa generalnie były lepsze od dział wyprodukowanych w innych krajach z wyjątkiem ZSRR. Podczas II wojny światowej przetestowałem zdobyczne działa angielskie i francuskie. Testy te wyraźnie pokazały, że niemieckie działa były lepsze. Jasne było jednak, że ZiS-3 był najlepszym działem II wojny światowej. Bez jakiejś przesady potwierdzam, że ZiS-3 był najgenialniejszą bronią w historii artylerii". Również Stalin wreszcie przekonał się do ZiSa i po jego obejrzeniu skomentował: "To działo jest arcydziełem w dziedzinie modernizacji broni".
Chociaż pierwsze armaty typu ZiS-3 trafiły na front jeszcze przed końcem 1941 roku, to jednak formalnie ZiS-3 został przyjęty do uzbrojenia Armii Czerwonej 12 lutego 1942 roku jako "76 mm armata dywizyjna wz. 1942". W tym momencie armia używała już co najmniej 1000 sztuk tej broni. Pierwszym wielkim sprawdzianem nowych dział była bitwa stalingradzka. Inną dużą bitwą, w której uczestniczyły ZiSy, było starcie pod Kurskiem w 1943 roku. Tam też po raz pierwszy użyto pocisków podkalibrowych do armat ZiS-3. W następnych miesiącach masowe dostawy armat ZiS-3 umożliwiły wycofanie z uzbrojenia pułków artylerii przeciwpancernej armat przeciwlotniczych kalibru 37 mm 61-K i 85 mm 52-K. Dodatkowo, poza 180 sformowanymi w 1942 roku samodzielnymi pułkami artylerii ppanc, rozpoczęto formowanie brygad i dywizji artylerii przeciwpancernej. Armaty ZiS-3 trafiły także do pułków artylerii podporządkowanych dywizjom piechoty w których zastępowały starsze wzory armat dywizyjnych.
Oprócz Armii Czerwonej w czasie wojny ZiSy trafiły do uzbrojenia kilku innych armii. Egzemplarze zdobyte przez wojska III Rzeszy zostały wprowadzone do uzbrojenia Wehrmachtu. Podobny los czekał ZiSy zdobyte przez Rumunów. Po przekalibrowaniu na 75 mm zostały wprowadzone do uzbrojenia, a następnie uruchomiono ich produkcję pod nazwą Reșița wz. 43. Podczas wojny ZSRR dostarczał ZiSy sojuszniczym armiom.
Po wojnie armaty dywizyjne ZiS-3 trafiły do uzbrojenia sojuszników ZSRR z Układu Warszawskiego. Eksportowano je również do krajów z Bliskiego Wschodu oraz państw Trzeciego Świata będących w radzieckiej strefie zainteresowań i wpływów, takich jak Albania, Angola, Burundi, Egipt, Erytrea, Etiopia, Gwinea, Indonezja, Jemen, państwa Jugosławii, KRLD, Kuba, Madagaskar, Mozambik, Nigeria, Sudan, Tanzania i Zambia. Bezlicencyjną produkcję tych armat podjęła ChRL pod nazwą Typ 54.
ZIS-3 w ludowym Wojsku Polskim.
W 1943 roku pierwsze 24 armaty ZiS-3 zostały przekazane do 1 Pułku Artylerii Lekkiej, wchodzącego w skład 1 Kościuszkowskiej Dywizji Piechoty. Zgodnie z etatem miał on 24 armaty ZiS-3 w sześciu bateriach i 12 haubic 122 mm w trzech bateriach.
Do 1945 roku sformowano w sumie siedemnaście pułków artylerii lekkiej. Czternaście z nich (1, 2, 5, 6, 22, 23, 33, 34, 35, 36, 37, 38, 39 i 40 pal) wchodziło w skład dywizji piechoty, pozostałe trzy (43, 45 i 48 pal) tworzyły 6BAL, wchodzącą w skład 2 Łużyckiej Dywizji Artylerii. Pułki wchodzące w skład 6 BAL posiadały tylko dwa dywizjony i były uzbrojone wyłącznie w armaty kalibru 76,2 mm.
Tworzono także pułki artylerii przeciwpancernej (pappanc). Według etatu każdy z nich miał 16 armat przeciwpancernych ZiS-2 i 8 armat ZiS-3 (w rzeczywistości z powodu braku armat 57 mm często były one zastępowane armatami 76 mm). Pułki wchodziły w skład trzypułkowych brygad artylerii przeciwpancernej. Powstały cztery takie brygady: 4 (4, 19 i 20 pappanc), 9 (53, 56 i 72 PAPpanc) i 14 BAPpanc (58, 63 i 75 pappanc).
Początkowo po 12 dział ZiS-3 miały także dywizjony przeciwpancerne dywizji piechoty, ale do maja 1944 roku zostały one przezbrojone w działa samobieżne SU-76. Tylko nowo formowane 13, 16 i 17 dywizjony przeciwpancerne (wchodzące odpowiednio w skład 10, 13 i 14 Dywizji Piechoty) wyposażono w działa ZiS-3.
1 maja 1945 roku LWP posiadało już 555 armat dywizyjnych. Po zakończeniu wojny armaty ZiS-3 pozostawały na uzbrojeniu WP, zasadniczo do momentu, kiedy zastąpiły je 85 mm armata dywizyjna wz. 1948 (D-48), jednak w niektórych jednostkach przetrwały aż do 1980 roku.
Opis.
Armata ZiS-3 była przeznaczona do zwalczania pojazdów opancerzonych, jak również piechoty przeciwnika, jego lekkich schronów, stanowisk bojowych i artylerii, zazwyczaj ogniem bezpośrednim.
Przygotowanie działa do strzelania polega na rozwarciu ogonów, co jednocześnie blokuje zawieszenie. Równocześnie należy zablokować koła. Możliwe było strzelanie bez rozkładania ogonów, w takim przypadku zawieszenie wyłączano ręcznie. Przed pierwszym wystrzałem należy ręcznie otworzyć zamek klinowy. Po załadowaniu pocisku zamek automatycznie zamyka się. Po ręcznym napięciu iglicy działo gotowe jest do strzału. Po jego oddaniu zamek samoczynnie otwiera się, wyrzucając łuskę. Jednocześnie napinana jest iglica.
Działo składa się z lufy, zamka, celownika, kołyski, oporopowrotnika, mechanizmu podniesieniowego, łoża górnego i dolnego, tarczy ochronnej, podwozia i rozkładanych ogonów. Lufa działa ZiS-3, jednolita, posiadająca 32 prawoskrętne bruzdy o stałym skoku równym 25 kalibrom, wyposażona jest w dwukomorowy hamulec wylotowy o 30% skuteczności. Działo posiada półautomatyczny zamek o pionowym ruchu klina, hydrauliczny opornik i hydropneumatyczny powrotnik. Przyrządy celownicze umieszczone są z lewej strony zamka (patrząc w kierunku strzelania) i składają się z celownika i panoramy optycznej. Dzięki nim można prowadzić ogień bezpośredni i pośredni. Kołyska jest typu korytkowego. Oporopowrotnik składa się z hydraulicznego opornika i hydropneumatycznego powrotnika. Mechanizm podniesienia zbudowany jest na podstawie dwu wycinków kół zębatych. Armata została wyposażona również w sprężynowe odciążacze, wspomagające podnoszenie lufy. Koła zostały zaadaptowane z ciężarowego samochodu GAZ-AA, wypełnione były jednak gąbczastą masą GK. Zawieszenie oparte było na sprężynach. Podwójne rurowe ogony zakończone są lemieszami i uchwytami do rozwierania. Tarcza pancerna o grubości 4–5 mm chroniła załogę przed ogniem broni strzeleckiej oraz odłamkami pocisków artyleryjskich. ZiS-3 składa się z 719 części.
Armatę można było holować za pomocą zaprzęgu 6-konnego za pośrednictwem przodka. W przypadku trakcji motorowej przodków nie stosowano, a spięte ogony mocowano bezpośrednio do pojazdu. W czasie wojny były to zazwyczaj samochody ZiS-5, ZiS-6, Studebaker, Dodge WC-51, WC-52, lub GMC. Armaty ZIS-3 mogły być transportowane również na pokładzie pływającego transportera BTR-50P. Można było z nich prowadzić ogień nawet podczas pokonywania przeszkód wodnych. Działa te można było przewozić także na pływających przyczepach typu PKP.
Amunicja.
W armatach ZiS-3 używano amunicji zespolonej z ładunkiem zmiennym, przeciwpancernej, w tym również kumulacyjnej i podkalibrowej, odłamkowo-burzącej oraz szrapneli. Prócz tego przewidywano również strzelanie amunicją zapalającą, dymną i chemiczną. Pociski odłamkowe rażą skutecznie na obszarze o wymiarach 15x30 m. Pociski zapalające rozrzucają w promieniu 3–4 m palące się kostki o temperaturze 2500 °C. Naboje, zazwyczaj pakowane są po pięć sztuk w skrzynkach o wymiarach 790x500x170 mm, masie około 50 kg w zależności od typu amunicji.

</doc>
<doc id="929348" url="https://pl.wikipedia.org/wiki?curid=929348" title="ZiS-3">
ZiS-3



</doc>
<doc id="929349" url="https://pl.wikipedia.org/wiki?curid=929349" title="Hoàng Thanh Trang">
Hoàng Thanh Trang

Hoàng Thanh Trang (ur. 25 kwietnia 1980 w Hanoi) – węgierska szachistka pochodzenia wietnamskiego, posiadaczka męskiego tytułu arcymistrza (od 2006 roku).
Kariera szachowa.
Wielokrotnie reprezentowała Wietnam w mistrzostwach świata juniorów, osiągając sukcesy medalowe, m.in. podzieliła II-IV miejsce w Duisburgu (1992, w kategorii do lat 12) oraz zajęła III miejsce w Bratysławie (1993, do lat 14). Największy sukces osiągnęła w roku 1998 w Kozhikode, zdobywając tytuł mistrzyni świata juniorek do lat 20. Od roku 1995 uczestniczy w rozgrywkach o tytuł mistrzyni świata. W rozegranym wówczas w Kiszyniowie turnieju międzystrefowym zajęła XXI m. wśród 52 zawodniczek. Trzykrotnie startowała w mistrzostwach świata rozgrywanych systemem pucharowym, nie osiągając jednak sukcesów (w latach 2001 i 2004 odpadła w II rundzie, natomiast w 2000 r. - w I). Dwukrotnie zdobyła medale indywidualnych mistrzostw Azji: złoty (Udajpur 2000) oraz brązowy (Kalkuta 2003). W 2013 r. zdobyła w Belgradzie tytuł indywidualnej mistrzyni Europy.
Pomiędzy 1994 a 2008 siedmiokrotnie wystąpiła na szachowych olimpiadach (5 razy w zespole Wietnamu oraz dwa – w drużynie Węgier). Najlepszy wynik indywidualny uzyskała w roku 2002 w Bled, zdobywając dwa medale: złoty za najlepszy wynik na I szachownicy (8½ pkt z 11 partii) oraz brązowy (za uzyskany wynik rankingowy), natomiast drużynowy - w roku 2006 w Turynie, gdzie szachistki węgierskie zajęły V miejsce.
Corocznie jest stałą uczestniczką cyklicznych turniejów "First Saturday" w Budapeszcie, w których triumfowała bądź podzieliła I miejsca w latach 1994, 1999 (dwukrotnie) i 2003. W tym samym roku podzieliła II miejsce (za Humpy Koneru) w mistrzostwach Azji kobiet, rozegranych w Kalkucie. W 2005 podzieliła I miejsce w kołowym turnieju "Elekes Memorial" w Budapeszcie.
Od 2006 r. na arenie międzynarodowej reprezentuje Węgry. W tym również roku została trzynastą kobietą w historii, której Międzynarodowa Federacja Szachowa przyznała tytuł arcymistrza.
Najwyższy ranking w dotychczasowej karierze osiągnęła 1 listopada 2013 r., z wynikiem 2511 punkty zajmowała wówczas 12. miejsce na światowej liście FIDE, jednocześnie zajmując 2. miejsce (za Judit Polgár) wśród węgierskich szachistek.

</doc>
<doc id="929351" url="https://pl.wikipedia.org/wiki?curid=929351" title="Dekanat tczewski">
Dekanat tczewski

Dekanat Tczew – jeden z 30 dekanatów w rzymskokatolickiej diecezji pelplińskiej. Dziekanem jest ks. Jacek Spychalski, proboszcz parafii NMP Matki Kościoła w Tczewie.
Parafie.
W skład dekanatu wchodzi 11 parafii:
Sąsiednie dekanaty.
Gniew, Malbork II "(diec. elbląska)", Nowy Staw "(diec. elbląska)", Pelplin, Pruszcz Gdański "(archidiec. gdańska)", Skarszewy, Starogard Gdański, Trąbki Wielkie "(archidiec. gdańska)", Żuławy Steblewskie "(archidiec. gdańska)"

</doc>
<doc id="929354" url="https://pl.wikipedia.org/wiki?curid=929354" title="Ankeryt">
Ankeryt

Ankeryt – pospolity minerał z grupy węglanów.
Nazwa minerału pochodzi od nazwiska austriackiego mineraloga Matthiasa Josepha Ankera żyjącego na przełomie XVIII-XIX wieku.
Charakterystyka.
Właściwości.
Minerał izomorficzny z dolomitem, z którym tworzy kryształy mieszane. Tworzy skupienia zbite, masywne, ziarniste. Tworzy kryształy o pokroju romboedru i zbliźniaczenia. Minerał kruchy, przeświecający, wolno rozpuszcza się w kwasach; wybucha płomieniem i brązowieje. Jest solą kwasu węglowego. Wykazuje podobieństwo do dolomitu, kalcytu, magnezytu. Zawiera domieszkę magnezu i manganu, niekiedy też ceru i lantanu.
Występowanie.
Powstaje w procesach metasomatozy, wskutek wypierania z dolomitu magnezu przez żelazo. Najczęściej jest spotykany w żyłach kruszcowych, kwarcowych i złotonośnych. Występuje głównie w żyłach hydrotermalnych, w dużych skupieniach występuje rzadko.
Miejsca występowania:

</doc>
<doc id="929355" url="https://pl.wikipedia.org/wiki?curid=929355" title="Josephin Peladan">
Josephin Peladan



</doc>
<doc id="929357" url="https://pl.wikipedia.org/wiki?curid=929357" title="Maszyna wytrzymałościowa">
Maszyna wytrzymałościowa

Maszyna wytrzymałościowa – jest to przyrząd służący do badania wytrzymałości materiałów. Próbka materiału poddawana jest naprężeniom prowadzącym do jej odkształcenia; mierzone są przy tym wartości sił i odkształceń.

</doc>
<doc id="929361" url="https://pl.wikipedia.org/wiki?curid=929361" title="Szelomo Arci">
Szelomo Arci

Szelomo Arci (hebr. שלמה ארצי; ur. 26 listopada 1949 w moszawie Allone Abba) – izraelski piosenkarz, kompozytor i tekściarz.
Życiorys.
Syn europejskich Żydów ocalałych z Holocaustu. We wczesnym dzieciństwie przejawiał głównie talenty aktorskie. W wieku 12 lat zaczął grać na gitarze, a już jako szesnastolatek pisał swoje pierwsze piosenki. Podczas służby w armii występował w wojskowej grupie estradowej Lehakat Chejl ha-Jam (להקת חיל הים). W 1970 roku wystąpił na prestiżowym izraelskim festiwalu Ha-Zemer we-ha-Pizmon (פסטיבל הזמר והפזמון) i niespodziewanie został uhonorowany pierwszą nagrodą.
Pierwsze lata kariery nie były dla artysty pomyślne. W 1975 r. Arci reprezentował Izrael w Konkursie Piosenki Eurowizji, lecz uplasował się zaledwie na 11. miejscu. Przełom nastąpił w 1976 r., po wydaniu albumu z rodzaju "the best of", który miał być swoistym pożegnaniem piosenkarza ze sceną, a okazał się wielkim sukcesem. Kolejne płyty również zyskały uznanie wśród słuchaczy. Obecnie Szelomo Arci jest jednym z najpopularniejszych artystów pop-rockowych w Izraelu. Ponadto od 1980 r. nieprzerwanie prowadzi autorską audycję "Jeszcze nie jest sobota" (עוד לא שבת) w wojskowej rozgłośni radiowej Galej Cahal (גלי צה"ל). Jego syn, Ben Arci, poszedł w ślady ojca i również zdobywa popularność jako muzyk.

</doc>
<doc id="929363" url="https://pl.wikipedia.org/wiki?curid=929363" title="Christian von Haugwitz">
Christian von Haugwitz

Christian August Heinrich Curt von Haugwitz (ur. 11 czerwca 1752 w Bykowie; zm. 9 lutego 1832 w Wenecji) – pruski polityk i dyplomata, szef ministrów i minister spraw zagranicznych w okresie napoleońskim.
W 1792 roku Christian von Haugwitz został ambasadorem Prus przy dworze wiedeńskim. W tym samym roku został ministrem pruskim (w Wiedniu zastąpił go Girolamo Lucchesini). W roku 1802 awansował na pierwszego ministra. Decyzję o mianowaniu podjął ówczesny król pruski Fryderyk Wilhelm II Hohenzollern. Dotychczas nie było określone, który z ministrów jest najważniejszy. Wcześniej, sam panujący w latach 1740-1786, Fryderyk Wielki był koordynatorem pracy gabinetu. Mniej zdolny jego następca, do wykonywania tej pracy, musiał stworzyć nowe stanowisko.
Był właścicielem ziemskim. W sierpniu 1796 nabył ziemie starostwa kłobuckiego i dobra Kroszyce. W Zagórzu (obecnie część Kłobucka), wybudował wzorowany na jego berlińskiej rezydencji pałac, będący siedzibą jego rodziny do 1833 roku.

</doc>
<doc id="929364" url="https://pl.wikipedia.org/wiki?curid=929364" title="Christian Heinrich Kurt von Haugwitz">
Christian Heinrich Kurt von Haugwitz



</doc>
<doc id="929365" url="https://pl.wikipedia.org/wiki?curid=929365" title="Hrabstwo Dickey">
Hrabstwo Dickey

Hrabstwo Dickey (ang. "Dickey County") – hrabstwo w stanie Dakota Północna w Stanach Zjednoczonych. Hrabstwo zajmuje powierzchnię 2 956,89 km². Według szacunków US Census Bureau w roku 2006 miało 5398 mieszkańców. Siedzibą hrabstwa jest Ellendale.

</doc>
<doc id="929367" url="https://pl.wikipedia.org/wiki?curid=929367" title="Mykoła Arsenycz">
Mykoła Arsenycz

Mykoła Arsenycz ps. „Mychajło”, „Hryhor”, „Demian”, „Berezowśkyj” (ur. 27 września 1910 w Berezowie Niżnym, zg. 23 stycznia 1947 w Żukowie) – ukraiński wojskowy, szef Służby Bezpieczeństwa OUN.
Życiorys.
Urodził się w ubogiej rodzinie drobnoszlacheckiej herbu Sas. Miał czterech braci, wszyscy zostali zabici przez Sowietów. Członek Płastu w Stryju. Członek Ukraińskiej Organizacji Wojskowej.
Przed wojną skazany przez polski sąd na 3 lata więzienia za przynależność do nielegalnej Organizacji Ukraińskich Nacjonalistów, odbywał karę więzienia w latach 1937–1939. W listopadzie 1939 przedostał się do Niemiec. Był uczestnikiem II i III Zboru OUN.
Od 3 marca 1941 był szefem Służby Bezpieczeństwa OUN, następcą Mykoły Łebedia. Kierował organizacją do śmierci w 1947 jako główny referent SB, w latach 1943–1947 był dowódcą kontrwywiadu w Komendzie Głównej Ukraińskiej Powstańczej Armii. Zginął w walce z NKWD razem z żoną.
W 1946 odznaczony przez OUN Złotym Krzyżem Zasługi, a następnie pośmiertnie awansowany przez tę organizację do stopnia generała.

</doc>
<doc id="929377" url="https://pl.wikipedia.org/wiki?curid=929377" title="Dubrowna">
Dubrowna

Dubrowna (, "Dubrouna"; , "Dubrowno") – miasto na Białorusi, w obwodzie witebskim, nad Dnieprem, siedziba administracyjna rejonu dubrowieńskiego. W 2010 roku liczyło ok. 8 tys. mieszkańców.
Historia.
Miasto od XVI wieku, własność magnacka.
. Spustoszona przez wojska moskiewskie w 1535, 1562 i 1580. W czasach przynależności do Rzeczypospolitej istniał tu zamek obronny. W 1630 roku wojewoda Mikołaj Hlebowicz wzniósł w mieście kościół i klasztor bernardynów. W XVIII wieku w ich miejsce osadzono pijarów wypędzonych z Witebska. Po Hlebowiczach właścicielami miejscowości był ród Sapiehów. Po I rozbiorze Rzeczypospolitej w 1772 roku miasteczko włączono do Rosji. W 1777 roku Rosjanie pozbawili ją statusu stolicy powiatu. W XIX wieku własność rodu Lubomirskich. W 1813 roku podczas odwrotu spod Moskwy w miasteczku zatrzymał się Napoleon Bonaparte.
Istniał tu murowany kościół katolicki i katolicka kaplica cmentarna.
Z okolic Dubrowny pochodził prekursor artylerii rakietowej Kazimierz Siemienowicz.

</doc>
<doc id="929378" url="https://pl.wikipedia.org/wiki?curid=929378" title="Grêmio Recreativo Barueri">
Grêmio Recreativo Barueri



</doc>
<doc id="929380" url="https://pl.wikipedia.org/wiki?curid=929380" title="Marília AC">
Marília AC

Marília Atlético Clube – brazylijski klub piłkarski z siedzibą w mieście Marília, leżącym w stanie São Paulo.
Historia.
Klub Marília założony został 14 grudnia 1942 roku pod nazwą Esporte Clube Comercial. Ponieważ nazwa ta nie przypadła kibicom do gustu, 11 lipca 1947 roku zarząd klubu zmienił nazwę na do dziś obowiązującą – Marília Atlético Clube. Od 19 kwietnia 1954 roku do 7 lipca 1969 roku klub nie prowadził działalności piłkarskiej.

</doc>
<doc id="929381" url="https://pl.wikipedia.org/wiki?curid=929381" title="Karl Friedrich von Beyme">
Karl Friedrich von Beyme

Karl Friedrich von Beyme (ur. 10 lipca 1765, zm. 10 grudnia 1838) - pruski polityk i prawnik. Szef ministrów w okresie napoleońskim.

</doc>
<doc id="929388" url="https://pl.wikipedia.org/wiki?curid=929388" title="Petro Fedoriw">
Petro Fedoriw

Petro Fedoriw ps. "Dalnycz" (ur. 20 listopada 1910 w Krzywem - zm. 11 kwietnia 1950 w Warszawie) – ukraiński nacjonalista.
Ukończył gimnazjum w Brzeżanach, następnie prawo na Uniwersytecie Lwowskim. Wstąpił do OUN jeszcze w gimnazjum.
Od 1940 zajmował wysokie stanowisko w referenturze Służby Bezpeky.
Od maja 1945 był szefem SB w Zakierzońskim Kraju. 16 września 1947 obezwładniony w bunkrze granatami z gazem i schwytany. Więziony 3 lata w więzieniu mokotowskim w Warszawie 20 stycznia 1950 skazany na karę śmierci. Odmówił napisania prośby o skorzystanie z prawa łaski, stracony w Warszawie.

</doc>
<doc id="929390" url="https://pl.wikipedia.org/wiki?curid=929390" title="Rozdzióbią nas kruki, wrony">
Rozdzióbią nas kruki, wrony



</doc>
<doc id="929391" url="https://pl.wikipedia.org/wiki?curid=929391" title="Lee Radziwill">
Lee Radziwill

Lee Radziwill, właśc. Caroline Lee Bouvier Canfield Radziwiłł Ross (ur. 3 marca 1933 w Southampton w stanie Nowy Jork, zm. 15 lutego 2019 w Nowym Jorku) – amerykańska działaczka i aktorka, młodsza siostra Jacqueline Kennedy, żony prezydenta Stanów Zjednoczonych Johna F. Kennedy’ego.
Życie prywatne.
Była córką Johna Vernou Bouviera III oraz Janet Lee Norton. Po dziadku ze strony ojca Jamesie T. Lee otrzymała imię Lee.
Wychodziła za mąż trzy razy; pierwszy raz w kwietniu 1953, za wydawcę Michaela Canfielda. Rozwiedli się sześć lat później.
Drugi związek zawarła 19 marca 1959 z polskim księciem Stanisławem Albrechtem Radziwiłłem. Radziwiłł, by poślubić Lee, rozszedł się ze swą poprzednią małżonką Grace Marią Kolin. W pięć miesięcy po ślubie na świat przyszedł ich syn Anthony Radziwill, rok po nim córka Anna Christina Radziwill. Radziwiłłowie rozwiedli się 3 marca 1974.
Kilka lat później Lee zaręczyła się z kalifornijskim magnatem hotelowym Newtonem Cope. Zaręczyny zerwano pięć minut przed ceremonią ślubną. We wrześniu 1988 wyszła za mąż ponownie za reżysera i choreografa Herberta Rossa. Rozwiedli się w 2001.
Kariera.
W latach sześćdziesiątych ubiegłego wieku Radziwill próbowała zrobić karierę jako aktorka. Nie udało jej się pomimo międzynarodowej kampanii reklamowej. W 1967 pojawiła się w roli rozpieszczonej bogaczki Tracy Lord w sztuce "The Philadelphia Story". Przedstawienie było wystawiane w "The Ivanhoe Theatre" w Chicago. Jej gra została bardzo źle przyjęta. Rok później próbowała jeszcze zagrać w telewizyjnej adaptacji hollywoodzkiego filmu "Laura", który również nie został zbyt dobrze przyjęty przez publiczność amerykańską. Po tej porażce, Radziwiłł nie podejmowała kolejnych prób związania swojego życia ze sceną.
W latach siedemdziesiątych ponownie zaczęło o niej być głośno za sprawą jej dwóch brytyjskich domów, których wnętrza zaprojektował włoski scenograf Renzo Mongiardino. Zaczęła nawet sama projektować. W roku 1972 pojawiła się w towarzystwie The Rolling Stones, w czasie ich tournée po Ameryce. W 2003 Radziwill opublikowała swą książkę
"Happy Times". Jest też współautorką "One Special Summer", którą napisały ze swą siostrą Jacqueline Kennedy Onassis.
W roku 2006 zaczęto wystawiać na Broadwayu musical zatytułowany "Grey Gardens", w którym zostaje przedstawiona postać małej Lee Radziwill, odwiedzającej dom ciotki Edith Ewing Bouvier Beale z okazji zaręczyn Edith Bouvier Beale.

</doc>
<doc id="929395" url="https://pl.wikipedia.org/wiki?curid=929395" title="Kozia Górka">
Kozia Górka



</doc>
<doc id="929398" url="https://pl.wikipedia.org/wiki?curid=929398" title="Szalla">
Szalla

Szalla, "Szella" (arab. شالة, fr. "Chellah") - rozległy kompleks starożytnych i średniowiecznych ruin na przedmieściach Rabatu, na skarpie powyżej doliny rzeki Bu Rakrak, otoczony murami obronnymi. 
Historia.
Pierwszymi osadnikami na tych terenach byli prawdopodobnie Fenicjanie, jednak do naszych czasów zachowały się tylko pozostałości rzymskiego miasta znanego jako Sala Colonia. Miasto to jako jedno z pierwszych uznało władzę arabskiej dynastii Mulaja Idrisa w Maroku. W 1154 roku zostało jednak opuszczone, a jego mieszkańcy przenieśli się na drugą stronę rzeki, nad brzeg morza, który przesunął się od czasów starożytnych o kilka kilometrów na zachód. Powstało w ten sposób istniejące do dziś miasto Sala. 
W kolejnych wiekach na miejscu opuszczonej osady istniała królewska nekropola, gdzie chowano władców począwszy od czasów dynastii Almohadów. Najwięcej zabytków pochodzi jednak z czasów sułtana Abu al-Hassana (1331-1351), który wzniósł tu mury i okazałą główną bramę. Na terenie kompleksu dobrze zachowany jest minaret dawnego meczetu, wzniesionego przez kalifa Abu Jusufa na sto lat przed Abu al-Hassanem. 

</doc>
<doc id="929399" url="https://pl.wikipedia.org/wiki?curid=929399" title="Chellah">
Chellah



</doc>
<doc id="929401" url="https://pl.wikipedia.org/wiki?curid=929401" title="Sala Colonia">
Sala Colonia



</doc>
<doc id="929402" url="https://pl.wikipedia.org/wiki?curid=929402" title="Kálmán Markovits">
Kálmán Markovits

Kálmán Markovits (ur. 26 sierpnia 1931 w Budapeszcie, zm. 5 grudnia 2009 tamże) – węgierski piłkarz wodny, trzykrotny medalista olimpijski.
W reprezentacji Węgier w piłce wodnej rozegrał 137 meczów międzypaństwowych. Był członkiem drużyny, która na igrzyskach w Helsinkach w 1952 oraz w Melbourne w 1956 wywalczyła złote medale olimpijskie. W Rzymie w 1960 zdobył swój trzeci medal - brązowy.
Trzykrotnie w latach 1954, 1958, 1962 zdobywał mistrzostwo Europy.
Po zakończeniu kariery zawodniczej został trenerem. Poprowadził reprezentacje Węgier do brązowego medalu podczas Igrzysk w 1968 oraz do mistrzostwa olimpijskiego w 1992 w Barcelonie. W latach 80. prowadził również narodowe reprezentacje Hiszpanii i Meksyku.
W 1994 został przyjęty w poczet członków International Swimming Hall of Fame.
Jego pierwszą żoną była węgierska pływaczka Katalin Szőke, z drugą żoną – piłkarką ręczną Mártą Balogh miał syna – László, profesjonalnego tenisistę.

</doc>
<doc id="929404" url="https://pl.wikipedia.org/wiki?curid=929404" title="Kalman Markovits">
Kalman Markovits



</doc>
<doc id="929407" url="https://pl.wikipedia.org/wiki?curid=929407" title="Związek Pionierów Kolonialnych">
Związek Pionierów Kolonialnych

Związek Pionierów Kolonialnych – założona w 6 lutego 1928 roku organizacja mająca na celu uzyskanie terenów ekspansji dla narodu polskiego. Założycielami tej organizacji byli Kazimierz Głuchowski, były konsul RP w Kurytybie (prezes), prof. Ludwik Kulczycki (wiceprezes) i Michał Pankiewicz. Za główny cel członkowie ZPK stawiali sobie pozyskanie terenów kolonialnych dla Polski lub terenów osadniczych dla narodu polskiego. ZPK został praktycznie wchłonięty przez LMiR (LMiK), działał jako odrębna sekcja tej organizacji. W późniejszym czasie wiceprzewodniczącym ZPK był Aleksander Freyd.

</doc>
<doc id="929413" url="https://pl.wikipedia.org/wiki?curid=929413" title="Marília Atlético Clube">
Marília Atlético Clube



</doc>
<doc id="929416" url="https://pl.wikipedia.org/wiki?curid=929416" title="Marilia">
Marilia



</doc>
<doc id="929422" url="https://pl.wikipedia.org/wiki?curid=929422" title="Paulista FC">
Paulista FC

Paulista Futebol Clube – brazylijski klub piłkarski z siedzibą w mieście Jundiaí, leżącym w stanie São Paulo.
Historia.
W roku 1903 pracownicy "Companhia Paulista de Estradas de Ferro" (kompanii kolejowej stanu São Paulo) założyli klub piłkarski Jundiahy Foot Ball Club. Klub w 1908 roku zakończył swoją działalność. Sympatycy nieistniejącego już Jundiahy 17 maja 1909 roku założyli nowy klubu – Paulista Futebol Clube. Największym sukcesem klubu Paulista w całej jego historii było zdobycie pucharu Brazylii (Copa do Brasil) w 2005 roku (po pokonaniu w finale słynnego Fluminense FC).

</doc>
<doc id="929423" url="https://pl.wikipedia.org/wiki?curid=929423" title="Paweł Radziński">
Paweł Radziński

Paweł Nikodem Radziński (ur. 16 czerwca 1954 w Gnieźnie) – polski skrzypek; profesor sztuk muzycznych Akademii Muzycznej im. Feliksa Nowowiejskiego w Bydgoszczy.
Działalność muzyczna.
Młodość i edukacja.
Pierwsze lekcje gry na skrzypcach rozpoczął w wieku siedmiu lat – jego pierwszym nauczycielem był jego ojciec. Po ukończeniu Podstawowej Szkoły Muzycznej w Gnieźnie, rozpoczął naukę w Liceum Muzycznym im. M. Karłowicza w Poznaniu, w klasie skrzypiec M. Kujawy.
Po zdaniu matury wygrał konkurs na stypendium zagraniczne ministra kultury i sztuki na studia w Konserwatorium im. P. Czajkowskiego w Moskwie, przy katedrze prof. D. Ojstracha, w klasie V. Pikajzena. Studia ukończył z wyróżnieniem w 1979 r.
Działalność koncertowa.
Po studiach uczestniczył w wielu kursach mistrzowskich m.in. u H. von Hauseggera, R. Ricciego, H. Szerynga. Od tego czasu rozpoczyna działalność koncertową w Polsce oraz za granicą, m.in. Belgii, Danii, Finlandii, Francji, Jugosławii, Niemczech, Norwegii, Szwajcarii, Szwecji, Włoszech, Związku Radzieckiego czy w Kanadzie. Brał udział w licznych konkursach w Polsce (m.in. Lublin, Wrocław) oraz za granicą (m.in. Montreal, Belgrad, Paryż), gdzie zdobył liczne nagrody i wyróżnienia.
Działalność naukowa.
W 1979 rozpoczął pracę na Akademii Muzycznej w Bydgoszczy. W 1984 r. uzyskał stopień adiunkta, a w 1995 r. stopień profesora Akademii Muzycznej im. F. Nowowiejskiego. W 1998 otrzymał z rąk prezydenta RP Aleksandra Kwaśniewskiego tytuł profesora sztuk muzycznych.
Od 1991 prowadził klasę skrzypiec w Konserwatorium Szwedzkim w Jakobstad, jak również wykładał na Wydziale Muzycznym Uniwersytetu w Vasie (Finlandia). Prowadził regularnie kursy mistrzowskie w Polsce oraz krajach europejskich. Wielokrotnie jest zapraszany do pracy w jury konkursów skrzypcowych (m.in. Konkurs im. H. Wieniawskiego, Konkursy im. Z. Jahnkego, Konkurs Młodych Skrzypków).
W 2002 został kierownikiem artystycznym letniego Festiwalu „Muzyka w świetle księżyca” w zespole parkowo-pałacowym w Lubostroniu, którego inicjatorem był Dyrektor Pałacu Lubostroń Andrzej Budziak. Z inspiracji Paola del Bianco we Florencji i przy wsparciu Akademii Muzycznej w Bydgoszczy, w 2004 podjął pracę badawczą nad twórczością skrzypcową P. Nardiniego i jego wpływie na rozwój włoskiej szkoły skrzypcowej.
Orkiestra „Academia Baltica”.
W 1989 założył Orkiestrę Kameralną „Academia”, pomyślaną jako warsztat dla praktycznej nauki gry na skrzypcach.
Liczne wyjazdy naukowo-artystyczne sprawiły, iż z orkiestrą studencką zaczęli współpracować studenci poznani podczas zagranicznych kursów. Orkiestra przekształciła się w międzynarodowy zespół "„Academia Baltica”", w której grają studenci z krajów europejskich i rozpoczęła koncerty w wielu krajach Europy. Paweł Radziński propaguje z wielką pasją muzykę współczesną. Od 2006 roku Orkiestra Kameralna działa pod nazwą Accademia dell’Arco.
Rodzina.
Paweł Radziński jest żonaty z Joanną – solistką, kameralistką w „Capelli Bydgostiensis”. Posiada córkę Michalinę i syna Piotra.

</doc>
<doc id="929426" url="https://pl.wikipedia.org/wiki?curid=929426" title="Denys Kwitkowski">
Denys Kwitkowski

Denys Kwitkowski (ur. 22 maja 1909 w Szyriwcach na Bukowinie, zm. 15 maja 1979 w Detroit) – ukraiński działacz nacjonalistyczny, przewodniczący OUN-M.
Ukończył gimnazjum, następnie prawo na uniwersytecie w Czerniowcach. Od 1934 pracował jako adwokat, również w Czerniowcach.
Jeden z organizatorów ukraińskiego życia społecznego, członek bukowińskiej egzekutywy OUN.
Redaktor tygodnika "Samostijnist", w 1937 aresztowany przez władze rumuńskie, skazany na 2 lata więzienia.
W 1940 działał w Bukareszcie, od 1941 w Berlinie, współpracuje z Sciborskim. W 1943 aresztowany przez gestapo we Lwowie, więziony w Poczdamie do października 1944. Potem na emigracji w Monachium, w 1949 wyemigrował do USA, pracował jako adwokat w Detroit. Od 1947 działa w PUN, jako zastępca Sztula-Zdanowycza. W latach 1977-1979 przewodniczący OUN-M.

</doc>
<doc id="929429" url="https://pl.wikipedia.org/wiki?curid=929429" title="Hendrik Dreekmann">
Hendrik Dreekmann

Hendrik Dreekmann (ur. 29 stycznia 1975 w Bielefeld) – niemiecki tenisista, ćwierćfinalista wielkoszlemowego turnieju French Open, reprezentant kraju w Pucharze Davisa.
Dnia 28 stycznia 2005 roku zawarł związek małżeński ze starszą o kilka lat lekkoatletką Susen Tiedtke, dwukrotną medalistką halowych mistrzostw świata w skoku w dal.
Kariera tenisowa.
Dreekmann był zawodnikiem praworęcznym, z oburęcznym bekhendem.
Treningi tenisowe rozpoczął w wieku 6 lat. Osiągnął szereg sukcesów juniorskich, był mistrzem Niemiec w kategoriach wiekowych do 14, 16 i 18 lat, półfinalistą nieoficjalnych mistrzostw świata juniorów Orange Bowl w 1991 roku (do lat 16), finalistą mistrzostw Europy 1989.
W 1991 roku dołączył do grona tenisistów zawodowych, a karierę kontynuował do 2003 roku.
Pierwszy sukces w cyklu ATP World Tour osiągnął w 1993 roku, kiedy był w ćwierćfinale inauguracyjnego turnieju na trawie w Halle. Sezon 1994 dał Niemcowi pozycję w szerokiej czołówce na dłużej – przede wszystkim dzięki finałowi w Sun City i jedynemu w karierze wielkoszlemowemu ćwierćfinałowi na French Open. W Paryżu Dreekmann pokonał Adriana Voineę, Carlosa Costę, Richey’ego Reneberga i Aarona Kricksteina. Poniósł porażkę z Magnusem Larssonem, chociaż prowadził już 2:0 w setach i miał łącznie sześć piłek meczowych (końcowy wynik spotkania 6:3, 7:6, 6:7, 0:6, 1:6).
W 1995 roku najznaczniejszymi osiągnięciami Hendrika Dreekmanna były III runda Australian Open, zwycięstwo w Monachium nad dużo wyżej notowanym Borisem Beckerem i półfinał w Tokio, gdzie Niemiec pokonał m.in. Shūzō Matsuokę, Paula Haarhuisa i Gorana Ivaniševicia, by ulec Markowi Philippoussisowi.
W 1996 roku Dreekmann był w półfinałach w Tokio i Marsylii oraz w III rundzie US Open. Zaliczył także drugi – i ostatni – w karierze finał turniejowy w grze pojedynczej, pokonując w Bazylei m.in. Michaela Sticha i Petra Kordę, a przegrywając z Pete’em Samprasem. W sezonie 1996 Dreekmann awansował do finału gry podwójnej w Long Island w parze z Aleksandrem Wołkowem, z którym przegrał pojedynek o mistrzostwo z Lukiem i Murphym Jensenami.
We wrześniu 1996 roku Dreekmann zajmował najwyższe w karierze miejsce w rankingu światowym – nr 39. W dalszych latach był m.in. w 1999 roku w półfinale w Hongkongu, notując zwycięstwa nad Michaelem Changiem i Richardem Krajickiem. W kolejnych latach Dreekmann leczył głównie kontuzje.
Dreekmann zaliczył również kilka występów w Pucharze Davisa, wyłącznie w grze pojedynczej. Miało to miejsce w latach 1996–1997. W swoim debiucie pokonał Szwajcarów Marca Rosseta i Jakoba Hlaska, w ćwierćfinale grupy światowej 1996 nie sprostał Francuzom Arnaudowi Boetschowi i Cédricowi Pioline. W 1997 uległ Hiszpanom Albertowi Coście i Carlosowi Moyi.
Po zakończeniu kariery zajął się prowadzeniem restauracji z kuchnią włoską w rodzinnym Bielefeld.

</doc>
<doc id="929432" url="https://pl.wikipedia.org/wiki?curid=929432" title="Kamienice Jaś i Małgosia we Wrocławiu">
Kamienice Jaś i Małgosia we Wrocławiu

Jaś i Małgosia – dwie średniowieczne kamieniczki przy północno-zachodnim narożniku wrocławskiego rynku, połączone ze sobą arkadą. Wybudowane najprawdopodobniej w XV wieku, stanowiły wówczas część liczniejszej grupy domów altarystów kościoła farnego pod wezwaniem św. Elżbiety. Między kamieniczkami, pod arkadą, znajdowało się wejście na zlikwidowany w XVIII wieku cmentarz, o czym przypomina napis na kartuszu „"Mors Ianua Vitae"” – „"Śmierć bramą życia"”. W bramie tej znajdowały się niegdyś wrota.
Historia.
Na kamieniczkę „Jaś” (nieco niższą, ul. św. Mikołaja 1) składają się właściwie dwa dawne domy: oprócz trzyokiennego i trzykondygnacyjnego zachowanego w całości – jednookienny i także trzykondygnacyjny fragment następnej kamieniczki (ul. św. Mikołaja 2), nieco wyższej od głównej części „Jasia”. Stanowiły część południowego obramowania znajdującego się obok kościoła cmentarza. Obecną wysokość trzech kondygnacji i dwuspadowy dach kamieniczki zyskały pod koniec XVI wieku. Po dalszych przebudowach obie te części stanowią całość i otynkowane są na biało.
Kamieniczka „Małgosia” (nieco wyższa, ul. Odrzańska 39/40) powstała także w XV wieku, na wschodnim obrzeżu ówczesnego cmentarza, gruntownie przebudowana została w 1564. Podczas tej przebudowy zyskała trzecią kondygnację oraz dwuspadowy dach z trzema szczytami od wschodu (od ul. Odrzańskiej). Elewację od strony południowej zwieńczono wysokim manierystycznym szczytem z kamiennymi sterczynami. Wtedy także powstały kamienne obramienia wszystkich okien, a w oknie na parterze – krata z godłem przedstawiających skrzyżowane klucze, młotka i napis „D 1564 H”. Podczas przebudowy w 1564 wbudowano w narożnik od strony Rynku granitowy fragment romańskiej kolumny pozyskanej w 1529 w czasie likwidowania – z inicjatywy Heinricha Rybischa – opactwa benedyktyńskiego na Ołbinie (dziś na miejscu opactwa znajduje się kościół św. Michała Archanioła). Fragment ten przechowywany jest obecnie w Muzeum Architektury we Wrocławiu. Także „Małgosia” składa się z dawnych dwóch budynków: przylega do niej pozostałość następnego z domków altarystów (ul. Odrzańska 39), stanowiąca wraz ze swą sąsiadką wspólną funkcjonalną całość, otynkowaną na czerwonobrązowo.
Bramę pomiędzy kamieniczkami przebudował na formy barokowe w 1728 architekt Christoph Hackner (1663-1741), a ostatni z barokowych remontów kamienic przeprowadzono w 1740. Współczesną nazwę – „Jaś i Małgosia” – nadali kamieniczkom osadnicy ściągający do Wrocławia po II wojnie światowej, widząc w domkach dwie postacie trzymające się za ręce: mniejszego Jasia i większą Małgosię z bajki braci Grimm.
W latach 1959–1960 przeprowadzono remont według projektu mgr. inż. arch. Emila Kaliskiego; odkryto wówczas renesansowe elementy zdobienia kamienic. W latach 60. XX wieku kamienice przekazano Towarzystwu Miłośników Wrocławia. Kolejny remont kamieniczek przeprowadzono w latach 1972–1975, również pod okiem arch. Emila Kaliskiego. W 1995 „Jaś” został wydzierżawiony na 20 lat wrocławskiemu artyście grafikowi i profesorowi Akademii Sztuk Pięknych Eugeniuszowi Getowi-Stankiewiczowi, który urządził tam warsztat miedziorytu i prowadził warsztaty ze studentami. Na placu przykościelnym za kamieniczkami w końcu lat 90. XX wieku ustawiono otrzymany w darze od miasta Berlina pomnik Dietricha Bonhoeffera, urodzonego we Wrocławiu pastora i teologa, antyfaszysty straconego tuż przed końcem II wojny światowej w obozie koncentracyjnym Flossenbürg.

</doc>
<doc id="929433" url="https://pl.wikipedia.org/wiki?curid=929433" title="Oliviero Carafa">
Oliviero Carafa

Oliviero Carafa (ur. 10 marca 1430, zm. 20 stycznia 1511) – włoski duchowny, kardynał.
Życiorys.
Pochodził z rodziny hrabiów Matalona. Studiował w Neapolu, uzyskując tytuł doktora prawa. 18 listopada 1458 wybrany arcybiskupem Neapolu. Zrezygnował z tej funkcji 20 września 1484 na rzecz swojego brata Alessandro. W okresie sierpień 1503 – kwiecień 1505 ponownie zarządzał archidiecezją jako administrator apostolski. W 1467 na prośbę króla Neapolu Ferdynanda I Paweł II mianował go kardynałem prezbiterem kościoła SS. Marcelino e Pietro, który 3 lata później wymienił na kościół S. Eusebio. W grudniu 1471 Sykstus IV mianował go legatem w królestwie Neapolu oraz admirałem floty papieskiej. Odniósł kilka znaczących zwycięstwem nad flotą turecka – przyniosły mu one sławę wybitnego dowódcy wojskowego, którą cieszył się aż do śmierci. W nagrodę awansował do rangi kardynała-biskupa Albano (1476-83). Dzierżył wiele kościelnych beneficjów m.in. był opatem komendatoryjnym SS. Trinita di Cava (1485-97), administratorem diecezji Salamanka (1491-94), Rimini (1495-97), Kadyksu (1495-1511), Chieti (1500-01), Cajazzo (1506-07) i Terracina (1507-10), komendatariuszem wielu klasztorów i pomniejszych beneficjów. Był patronem artystów, wspierał rozwój druku, duże sumy przeznaczał na działalność dobroczynną, fundował kościoły, szpitale i klasztory, zwł. w Rzymie i Neapolu.
W 1483 został kardynałem-biskupem Sabiny. Za pontyfikatu Innocentego VIII z powodzeniem działał jako ambasador królestwa Neapolu w Rzymie. Na konklawe 1492, które wybrało Rodrigo Borgię na papieża Aleksandra VI, był wysuwany jako kandydat do tiary. W wyniku tej elekcji stał się nowym dziekanem Św. Kolegium Kardynalskiego. Pomimo że od 1473 pełnił obowiązki protektora zakonu dominikanów, nie podjął się obrony Savonaroli w 1497. Stał na czele komisji kardynalskiej mającej przygotować projekt reformy Kościoła (1497), był też członkiem komisji ds. finansowania krucjaty (1501). Kardynał-biskup Ostia e Velletri od listopada 1503 r. Za pontyfikatu Juliusza II był jednym z jego najważniejszych doradców. W 1510 roku z powodu zaawansowanego wieku uzyskał dyspensę od czynnego uczestnictwa w pracach Kolegium Kardynałów. Zmarł w Rzymie mając niespełna 81 lat.
Jeden z jego krewnych, Gian Pietro, któremu wydatnie pomógł na początku jego kościelnej kariery, został w 1555 papieżem Pawłem IV.

</doc>
<doc id="929435" url="https://pl.wikipedia.org/wiki?curid=929435" title="Jezioro Księże (powiat świecki)">
Jezioro Księże (powiat świecki)

 
Jezioro Księże – jezioro w woj. kujawsko-pomorskim, w pow. świeckim, w gminie Pruszcz w Serocku, leżące na terenie Borów Tucholskich. Jezioro jest częścią łańcucha jezior Świekatowskich.
Dane morfometryczne.
Powierzchnia zwierciadła wody według różnych źródeł wynosi od 4,5 ha do 5,5 ha.
Fauna i flora.
Występuje tu głównie trzcina pospolita tworząc wąski pas szuwarów. Na brzegu kilka wiekowych wierzb. Gnieżdżą się na nim perkozy dwuczube, łyski, krzyżówki, potrzosy.

</doc>
<doc id="929439" url="https://pl.wikipedia.org/wiki?curid=929439" title="Efekt Streisand">
Efekt Streisand

Efekt Streisand – rodzaj internetowego zjawiska, w którym na skutek prób cenzurowania lub usuwania pewnych informacji (plików, zdjęć czy całych stron internetowych) dochodzi w krótkim czasie do rozpowszechnienia ich wśród szerokiej grupy odbiorców, na przykład poprzez stosowanie tak zwanych mirrorów bądź poprzez sieci peer-to-peer.
Rozgłos towarzyszący poszukiwaniu takiej, choćby błahej, informacji wpływa na wrażenie zwiększania się jej „wartości” dla potencjalnych odbiorców, co w efekcie przekłada się na wzrost jej popularności.
Etymologia.
Nazwa tego zjawiska wiąże się ze sprawą z 2003, kiedy Barbra Streisand pozwała fotografa Kennetha Adelmana o naruszenie prywatności za umieszczenie zdjęcia lotniczego jej domu w publicznie wystawionej kolekcji, za co zażądała 50 milionów dolarów odszkodowania. Kolekcję Adelmana stanowiło 12 tysięcy zdjęć wybrzeża Kalifornii, które miały dokumentować jego postępującą erozję.

</doc>
<doc id="929440" url="https://pl.wikipedia.org/wiki?curid=929440" title="Karol Durski-Trzaska">
Karol Durski-Trzaska

Karol Trzaska-Durski (ur. 6 września 1849 w Spasie, zm. 15 sierpnia 1935 w Wadowicach) – Feldmarschalleutnant cesarskiej i królewskiej Armii, generał broni Wojska Polskiego.
Życiorys.
W latach 1864–1868 słuchacz Wojskowej Wyższej Szkoły Realnej w Hranicach (niem. "Mährisch Weißkirchen"). Od 1 października 1868 służył w cesarskiej i królewskiej Armii. W 1893 został przeniesiony do pułku artylerii dywizyjnej nr 8 w Radgersburgu. W 1895 został przeniesiony do pułku artylerii dywizyjnej Nr 32 we Lwowie. W 1899 został przeniesiony do pułku artylerii dywizyjnej Nr 28 w Przemyślu na stanowisko komendanta pułku. W kwietniu 1904 został przeniesiony do pułku artylerii korpuśnej Nr 11 we Lwowie na stanowisko komendanta pułku. 9 listopada 1907 awansował na generała majora ze starszeństwem z 1 listopada 1907 i został mianowany komendantem 6 Brygady Artylerii w Koszycach.
30 września 1908 przeszedł na emeryturę w stopniu generała majora. 16 maja 1912 został mianowany tytularnym marszałkiem polnym porucznikiem (Feldmarschalleutnant) .
W chwili wybuchu I wojny światowej powołany został do służby czynnej. Od 23 września 1914 do grudnia 1915 był komendantem Legionów Polskich z ramienia Austrii. 24 grudnia 1915 został mianowany rzeczywistym marszałkiem polnym porucznikiem. 16 marca 1916 został ponownie przeniesiony w stan spoczynku.
Od marca 1919 służył w Wojsku Polskim. Do 20 września 1920 dowodził Okręgiem Generalnym „Warszawa”. Był także członkiem Rady Wojennej. Z dniem 1 października 1920 Minister Spraw Wojskowych powierzył mu synekurę, w postaci urzędu Inspektora Instytucji Oficerskich. 21 grudnia 1920 został mianowany przewodniczącym Ogólnej Komisji Weryfikacyjnej. Z dniem 1 kwietnia 1921 został przeniesiony w stan spoczynku, w stopniu generała broni. 26 października 1923 Prezydent RP Stanisław Wojciechowski zatwierdził go w stopniu generała broni.
Mieszkał w Gniewie i Wadowicach. Żonaty z Anną Edlbacher, z którą miał dwie córki i dwóch synów, oficerów Wojska Polskiego. Syn Antoni był pułkownikiem WP.
Zmarł 15 sierpnia 1935 w Szpitalu powszechnym w Wadowicach.

</doc>
<doc id="929443" url="https://pl.wikipedia.org/wiki?curid=929443" title="Essex (1799)">
Essex (1799)

Essex – statek wielorybniczy, którego losy stały się inspiracją do napisania "Moby Dicka" przez Hermana Melville’a.
W 1819 "Essex", dowodzony przez George’a Pollarda Jr., wypłynął z bazy na Nantucket na kilkuletnie łowy. 20 listopada 1820, w odległości 3700 km od zachodnich wybrzeży Ameryki Południowej, statek został staranowany przez kaszalota i zatonął. Załoga, składająca się z 20 ludzi (wcześniej jeden marynarz zdezerterował), przeniosła się na trzy łodzie (szalupy) wielorybnicze i przez miesiąc dryfowała po Pacyfiku. 20 grudnia wylądowała na bezludnej wyspie Henderson, gdzie rozbitkowie pozostali przez 7 dni, zbierając wodę i żywność. Trzej z nich postanowili na wyspie pozostać, siedemnastu pozostałych odpłynęło. Wkrótce zabrakło im żywności i na pokładach łodzi dochodziło do aktów kanibalizmu. 12 stycznia 1821 łódź pierwszego oficera Owena Chase'a odłączyła się od dwóch pozostałych. Dwa dni wcześniej zmarł drugi oficer, który był chory już przed wypadkiem; łódź, którą dowodził, trzymała się łodzi kapitana, ale 26 stycznia zaginęła. Kilka miesięcy po odnalezieniu ostatnich rozbitków, u brzegów wyspy Ducie znaleziono łódź z czterema szkieletami ludzkimi, prawdopodobnie tę zaginioną.
18 lutego 1821 pierwszy oficer Owen Chase, sternik Benjamin Lawrence i chłopiec okrętowy Thomas Nickerson zostali uratowani przez angielski statek. Trzy dni później kapitana George’a Pollarda i marynarza Charlesa Ramsdella odnalazł statek amerykański. Trzej ostatni rozbitkowie, którzy pozostali na wyspie Henderson – sternik Thomas Chappel oraz marynarze Seth Weeks i William Wright – zostali uratowani 9 kwietnia 1821 przez wysłany po nich okręt, który udał się po nich na wyspę Ducie. Ocaleni wcześniej sądzili, że to na tej wyspie byli w grudniu. Po stwierdzeniu, że na Ducie rozbitków nie ma, oficerowie ratującego statku zorientowali się, że prawdopodobnie rozbitków trzeba szukać na wyspie Henderson.
Wszyscy ocaleni wrócili po odzyskaniu sił na morze, Pollard otrzymał dowództwo innego statku, a Chase, Lawrence, Nickerson i Ramsdell zostali później kapitanami statków.
Melville przy pisaniu swojej powieści korzystał przede wszystkim z "Narrative of the Most Extraordinary and Distressing Shipwreck of the Whale-Ship Essex" – relacji Owena Chase'a, pierwszego oficera na "Essex". Tragedii statku poświęcona jest również współczesna książka "W samym sercu morza" ("In the Heart of the Sea: The Tragedy of the Whaleship") Nathaniela Philbricka oraz nakręcony 2015 roku na jej podstawie film.

</doc>
<doc id="929444" url="https://pl.wikipedia.org/wiki?curid=929444" title="Szupin">
Szupin

Szupin, sofora, perełkowiec ("Sophora" L.) – rodzaj roślin należących do rodziny bobowatych, do podrodziny bobowate właściwe. Obejmuje 61 gatunków. Rodzaj jest szeroko rozprzestrzeniony w strefie międzyzwrotnikowej oraz na obszarach o ciepłym klimacie stref umiarkowanych na obu półkulach, z centrum zróżnicowania w Indiach, Chinach i Indochinach. W Europie południowo-wschodniej występują dwa gatunki, w Nowej Zelandii – 5. Pojedyncze gatunki rosną naturalnie w Afryce, liczne zostały tam introdukowane. W Europie i Azji Środkowej rosną rośliny zielne z tego rodzaju. Na Nowej Zelandii i w Chile dominują gatunki żółto kwitnące, a na pozostałych obszarach – biało i niebiesko.
Liczne gatunki uprawiane są jako ozdobne. Niektóre używane są jako lecznicze lub z powodu właściwości toksycznych jako insektycydy. Wiele gatunków dostarcza cenionego drewna. Korzenie "S. nuttalliana" są żute dla ich słodkiego smaku. "S. toromiro" było jedynym gatunkiem dostarczającym drewna użytecznego do budownictwa na Wyspie Wielkanocnej. W 1917 został jeden okaz z powodu nadmiernej eksploatacji, a w 1962 gatunek na wyspie wyginął. Przetrwał dzięki okazom zielnikowym zebranym przez Thora Heyerdahla, z których pozyskano nasiona i namnożono w ogrodach botanicznych, przywracając z czasem gatunek także na wyspę, z której pochodzi.
Systematyka.
Jeden z rodzajów plemienia "Sophoreae" z podrodziny bobowatych właściwych ("Faboideae") z rodziny bobowatych ("Fabaceae"). W dawniejszych ujęciach rodzaj obejmował liczniejsze gatunki, które zostały wyodrębnione do osobnych rodzajów (perełkowiec "Styphnolobium", "Calia"), których tylko odległe pokrewieństwo potwierdziły badania molekularne.

</doc>
<doc id="929445" url="https://pl.wikipedia.org/wiki?curid=929445" title="Polski Program Liberalny">
Polski Program Liberalny

Polski Program Liberalny – klub poselski i senatorski w Sejmie I kadencji i Senacie II kadencji, istniejący w okresie od 6 listopada 1992 do 31 maja 1993, wchodzący w skład koalicji popierającej rząd Hanny Suchockiej.
Połączył on posłów Kongresu Liberalno-Demokratycznego, Polskiej Partii Przyjaciół Piwa (z koła poselskiego Polski Program Gospodarczy, tzw. Duże Piwo) oraz 5 posłów Porozumienia Centrum. Klub liczył początkowo 53 posłów, by na koniec kadencji skupiać 48 członków. W jego skład weszło także 7 senatorów. Przewodniczącym klubu był Jan Pamuła.

</doc>
<doc id="929449" url="https://pl.wikipedia.org/wiki?curid=929449" title="Hugolin Langkammer">
Hugolin Langkammer

Hugolin Helmut Langkammer (ur. 19 grudnia 1930 w Bobrku, zm. 28 stycznia 2021 we Wrocławiu) – polski franciszkanin (OFM), biblista, profesor nauk teologicznych, nauczyciel akademicki Katolickiego Uniwersytetu Lubelskiego Jana Pawła II i innych uczelni.
Życiorys.
Urodził się w 1930 roku w Bobrku (obecnie część Bytomia), gdzie uczęszczał do szkoły podstawowej. Po jej ukończeniu kontynuował dalszą edukację w należącej do zakonu franciszkanów szkole średniej - Collegium Seraphicum w Nysie. Tam też w 1950 roku zdał egzamin maturalny. 10 czerwca tego samego roku został członkiem Prowincji św. Jadwigi Zakonu Braci Mniejszych we Wrocławiu, przyjmując imię zakonne Hugolin. Nowicjat odbywał początkowo w Borkach Wielkich, a następnie we Wrocławiu. Jednocześnie odbywał studia teologiczno-filozoficzne w miejscowym Wyższym Seminarium Duchownym Franciszkanów, które w 1954 roku ze względów politycznych zostało przeniesione do Kłodzka. Wieczyste śluby zakonne złożył 1 sierpnia 1954 roku, zaś święcenia kapłańskie przyjął 18 grudnia 1955 roku w Częstochowie. Ponadto studiował biblistykę na Katolickim Uniwersytecie Lubelskim. W 1959 roku uzyskał kolejno tytuły: magistra, w 1960 roku licencjata, zaś w 1961 roku stopień naukowy doktora nauk teologicznych.
W latach 1961-1963 pełnił funkcję rektora zakonnego seminarium duchownego w Kłodzku, będąc jednocześnie wykładowcą biblistyki. Następnie został skierowany na studia specjalistyczne do Papieskiego Instytutu Biblijnego w Rzymie, gdzie w 1964 roku uzyskał licencjat, a dwa lata później doktorat nauk biblijnych. Ponadto w tym okresie przez rok przebywał w Ziemi Świętej, poznając tam archeologię oraz topografię Palestyny. 
W 1967 roku rozpoczął pracę naukowo-dydaktyczną na Katolickim Uniwersytecie Lubelskim, zostając zatrudnionym na stanowisku adiunkta. Na uczelni tej w 1969 roku uzyskał stopień naukowy doktora habilitowanego na podstawie dorobku naukowego oraz rozprawy pt. "Problem splotu orzeczeń ktizeologicznych i soteriologicznych w chrystologii Nowego Testamentu". Wraz z nowym tytułem awansował w 1970 roku na stanowisko docenta, zaś w 1975 roku profesora nadzwyczajnego. W 1976 roku otrzymał tytuł naukowy profesora nauk teologicznych. W 1982 roku awansował na lubelskiej uczelni katolickiej na stanowisko profesora zwyczajnego. Angażował się w działalność organizacyjną na Katolickim Uniwersytecie Lubelskim. Był tam założycielem, powstałego z przekształcenia dotychczasowej Szkoły Biblijnej - Instytutu Biblijnego i jego pierwszym dyrektorem (1977–1986). W latach 1975-1985 pełnił funkcję prodziekana, a w latach 1987-1993 dziekana Wydziału Teologii.
Poza lubelską uczelnią wykładał także przez cały czas w swoim macierzystym zakonnym seminarium duchownym w Kłodzku, będąc ponownie jego rektorem w okresie od 1967 do 1970 roku. W 1997 roku seminarium to zostało przeniesione do Wrocławia. Od 1970 prowadził również wykłady na Papieskim Wydziale Teologicznym we Wrocławiu, będąc pracownikiem naukowo-dydaktycznym Katedry Teologii Biblijnej w Instytucie Teologii Systematycznej. Był także kierownikiem Katedry Homiletyki, Mediów i Komunikacji na Wydziale Teologicznym Uniwersytetu Opolskiego.
W 2002 roku przeszedł na emeryturę, mimo to wciąż wykładał na Katolickim Uniwersytecie Lubelskim. Ostatecznie w 2005 roku zakończył pracę dydaktyczną i opuścił Lublin, przenosząc się do Wrocławia do klasztoru franciszkanów na Karłowicach. Na emeryturze pozostał nadal aktywny naukowo, prowadząc badania, pisząc oraz ogłaszając publikacje drukiem. Zmarł w 2021 roku we Wrocławiu.
Dorobek i działalność naukowa.
Hugolin Langkammer był autorem ponad 100 książek biblijnych, także w obcych językach, i ponad 500 rozpraw oraz artykułów naukowych. Ponadto należał do redaktorów i współredaktorów wielu książek i czasopism. Aktywny członek zespołu tłumaczy przekładu Pisma Świętego, tzw. Biblii lubelskiej. Przetłumaczył sam lub wspólnie m.in. takie księgi biblijne jak I Księga Kronik, II Księga Kronik, Księga Ezdrasza i Księga Nehemiasza, Ewangelia Marka, Ewangelia Łukasza, Dzieje Apostolskie oraz listy apostoła Pawła (List do Rzymian, 1 List do Koryntian, 2 List do Koryntian, List do Galatów, List do Efezjan, List do Filipian, 1 List do Tesaloniczan, 2 List do Tesaloniczan, 1 List do Tymoteusza, 2 List do Tymoteusza, List do Tytusa, List do Filemona).
W ciągu swojej kilkudziesięcioletniej kariery naukowej wypromował 55 doktorów i ponad 350 magistrów. Był recenzentem wielu rozpraw doktorskich, habilitacyjnych i profesorskich. Prowadził różne wykłady i okolicznościowe odczyty na renomowanych uniwersytetach zagranicznych (Stany Zjednoczone, Anglia, Belgia, Austria, Włochy, Francja).
Należał do wielu stowarzyszeń naukowych w Polsce i za granicą, m.in. do Towarzystwa Naukowego KUL i International New Testament Studies Societa. Zasiadał także w zarządzie Goeres-Gesell-Schaft. W latach 1976-1988 był prezesem Polskich Biblistów przy Episkopacie Polskim.

</doc>
<doc id="929451" url="https://pl.wikipedia.org/wiki?curid=929451" title="Germeriusz">
Germeriusz

Germeriusz – imię męskie pochodzenia germańskiego w zlatynizowanej formie, składające się z członów "gern-" ("włócznia") i "-mer" (lub "-mar"; "sławny"). Patronem tego imienia jest św. Germeriusz, biskup Tuluzy.
Germeriusz imieniny obchodzi 16 maja.
Zob. też:

</doc>
<doc id="929464" url="https://pl.wikipedia.org/wiki?curid=929464" title="Richard E. Smalley">
Richard E. Smalley



</doc>
<doc id="929466" url="https://pl.wikipedia.org/wiki?curid=929466" title="Paulista Futebol Clube">
Paulista Futebol Clube



</doc>
<doc id="929468" url="https://pl.wikipedia.org/wiki?curid=929468" title="Paulista Jundiai">
Paulista Jundiai



</doc>
<doc id="929469" url="https://pl.wikipedia.org/wiki?curid=929469" title="Piotrkowska Manufaktura">
Piotrkowska Manufaktura

Piotrkowska Manufaktura – założona w 1896 roku fabryka włókiennicza w Piotrkowie Trybunalskim przy ulicy Sulejowskiej 47a.
Historia.
Założona w 1896 roku przez spółkę Naftali Frumkin, Mendel Schlosberg i Lejba Wyszewański. Budynek Piotrkowskiej Manufaktury zaprojektował inż. Józef Majchrowski, a umiejscowiona w nim fabryka była tkalnią bawełny z 400 warsztatami oraz farbiarniami. Na początku swojej działalności Piotrkowska Manufaktura zatrudniała 150 osób, lecz już w 1901 roku liczebność załogi osiągnęła 442 osoby. W tym czasie wartość produkcji fabryki osiągała ponad pół miliona rubli. W 1911 roku budynki fabryki wykupiła spółka Poznański, Silberstein i Ska. W 1919 roku, przemianowana na Zakłady Włókiennicze – Piotrkowska Manufaktura „Bugaj”, zatrudniała 700 pracowników.
W czasie okupacji zakład został przejęty przez Niemców. W tym czasie produkowano w nim części do samolotów oraz baraki drewniane dla potrzeb wojska. W roku 1947 fabryka została upaństwowiona. Powstały Zakłady Przemysłu Bawełnianego „Sigmatex”.

</doc>
<doc id="929470" url="https://pl.wikipedia.org/wiki?curid=929470" title="EC Vitória">
EC Vitória

Esporte Clube Vitória – brazylijski klub piłkarski z siedzibą w mieście Salvador leżącym w stanie Bahia.
Historia.
Klub założony został 13 maja 1899 roku przez braci Artura i Artêmio Valente, pochodzących z powszechnie szanowanej w stanie Bahia rodziny. Z piłką nożną zapoznali się podczas studiów w Anglii, jednak początkowo główną dyscypliną był krykiet, a klub w swych początkach nosił nazwę Club de Cricket Victoria.
Swój pierwszy mecz Vitória rozegrała 22 maja 1901 roku na stadionie "Campo da Pólvora" z drużyną International Sport Club złożoną z angielskich marynarzy. Vitória wygrała 3:2. Dwa miesiące później klub zmienił barwy z czarno-białych na do dziś używane czerwono-czarne. W roku 1908 klub pierwszy raz zdobył mistrzostwo stanu Bahia (Campeonato Baiano).
W roku 1998 założono firmę "Vitória Sociedade Anônima", której zadaniem jest zarządzanie interesami klubu zawodowego. Po słabiutkim sezonie w roku 2004 Vitória spadła do drugiej ligi (Campeonato Brasileiro Série B), gdzie zajmując 17. miejsce spadła do trzeciej ligi (Campeonato Brasileiro Série C). Wicemistrzostwo trzeciej ligi w 2006 roku oznaczało powrót do grona brazylijskich drugoligowców.

</doc>
<doc id="929471" url="https://pl.wikipedia.org/wiki?curid=929471" title="Richard Smalley">
Richard Smalley

Richard Errett Smalley (ur. 6 czerwca 1943 w Akron, zm. 28 października 2005) – amerykański chemik, laureat Nagrody Nobla. Smalley był najmłodszym z czwórki rodzeństwa. W wieku trzech lat przeprowadził się wraz z rodziną do Kansas City. Uczęszczał do . Studia ukończył na Uniwersytecie Michigan w 1965. Bezpośrednio po studiach pracował w przemyśle, dla firmy Shell Oil Company. W 1969 roku powrócił do pracy naukowej na Uniwersytecie w Princeton, gdzie w 1973 zdobył tytuł doktora. Promotorem jego pracy był prof. Elliot R. Bernstein. Następnie kontynuował badania zawarte w swojej pracy doktorskiej wraz z Donaldem H. Levym i Lennardem Whartonem na Uniwersytecie w Chicago. Dotyczyły one rozwoju ponaddźwiękowych promieni w laserowej spektroskopii. W 1976 roku przeniósł się do Houston, gdzie rozpoczął pracę w wydziale Chemii jako adiunkt. W 1985 roku, podczas prac nad elementami astronomicznej ciemnej materii, odkrył wraz z Robertem Curlem i Haroldem Kroto nową formę węgla – fuleren. Za to w 1996 otrzymał, wraz z Curlem i Kroto Nagrodę Nobla w dziedzinie chemii.

</doc>
<doc id="929472" url="https://pl.wikipedia.org/wiki?curid=929472" title="Sigmatex">
Sigmatex



</doc>
<doc id="929477" url="https://pl.wikipedia.org/wiki?curid=929477" title="Grupa Azoty Zakłady Chemiczne „Police”">
Grupa Azoty Zakłady Chemiczne „Police”

Grupa Azoty Zakłady Chemiczne „Police” SA, Grupa Azoty Police – polskie przedsiębiorstwo branży wielkiej syntezy chemicznej, istniejące od 1964 r. w Policach. Produkcję rozpoczęło w 1969 r., a w 1995 r. przekształciło się w spółkę akcyjną. Od 14 lipca 2005 r. spółka jest notowana na Giełdzie Papierów Wartościowych w Warszawie. Od sierpnia 2011 r. Grupa Azoty Zakłady Chemiczne „Police” SA wchodzi w skład Grupy Azoty SA
Historia.
Decyzję o budowie fabryki chemicznej w okolicy zruinowanych Hydrierwerke Pölitz, zajmującej się produkcją nawozów mineralnych, podjęto w 1964 r. Zakłady chemiczne usytuowano między Policami a wsią Jasienica. Budowa kombinatu chemicznego trwała w latach 1964–1970. 22 lipca 1969 r. uruchomiono pierwszy produkcyjny wydział – wytwórnię kwasu siarkowego. W 1970 r. oddano do użytku trzy wytwórnie: kwasu siarkowego, kwasu fosforowego oraz nawozów. Zakłady w Policach jako jedne z pierwszych w kraju wytwarzały nawozy dwuskładnikowe (NP). W kolejnych latach uruchomiono wytwórnię fluorokrzemianu sodu oraz II wytwórnię kwasu fosforowego. W połowie lat 70. udało się wyprodukować nawóz trójskładnikowy NPK. W 1977 r. oddano do użytku Zakład Bieli Tytanowej.
Równocześnie rozwijano bazę logistyczną zakładów m.in. poprzez uruchomienie na rzece Gunica portu barkowego. W latach 80. realizowano inwestycje w ramach budowy kompleksu produkcyjnego: rozpoczęto produkcję amoniaku oraz mocznika, jak również uruchomiono wytwórnię kwasu siarkowego o rocznej zdolności produkcyjnej 500 tys. ton. W zakładach w Policach zaczęto wytwarzanie pierwszego nawozu wieloskładnikowego.
Od 30 grudnia 1995 r. zakłady nawozowe w Policach rozpoczęły działalność pod nową firmą jako Zakłady Chemiczne „Police” Spółka Akcyjna. Akcje przedsiębiorstwa zadebiutowały na Giełdzie Papierów Wartościowych w Warszawie w lipcu 2005 r. Od sierpnia 2011 r. wchodzą w skład Grupy Azoty. W marcu 2015 r. podjęto decyzję o budowie instalacji do produkcji propylenu metodą katalitycznego odwodornienia propanu (ang. "PDH") w ramach projektu Police 2. Szacowana wartość inwestycji wyniesie ponad 1,7 mld złotych.
Struktura akcjonariatu.
Kapitał zakładowy wynosi 1 241 757 680 zł i dzieli się na ok. 124 mln akcji. W lipcu 2021 r. głównymi akcjonariuszami spółki byli:
Grupa kapitałowa.
Grupa kapitałowa:
W skład grupy kapitałowej Grupa Azoty Police wchodzą:
Produkcja i specjalizacja.
Grupa Azoty Police produkuje wieloskładnikowe nawozy mineralne oraz nawozy azotowe, a także nawozy wieloskładnikowe, amoniak, kwas fosforowy i siarkowy, biel tytanową i produkty uboczne takie jak siarczan żelaza i kwas pohydrolityczny.
Transport.
Fabryka korzysta z transportu wodnego (port Police), kolejowego (linia Szczecin – Police – Trzebież) i drogowego (droga wojewódzka nr 114).
Wsparcie sportu i kultury.
Obecnie zakłady wspierają kobiecy klub siatkarski Chemik Police – nierozłącznie związany z fabryką w Policach. Dodatkowo Grupa Azoty Police wspierała klub piłki nożnej Pogoń Szczecin. Zakłady w Policach były również tytularnym sponsorem hali sportowej w Szczecinie. Spółka współpracuje z uczelniami z województwa zachodniopomorskiego: Uniwersytetem Szczecińskim, Zachodniopomorskim Uniwersytetem Technologicznym, Akademią Morską w Szczecinie, Zachodniopomorską Szkołą Wyższą, a także spoza województwa: Politechniką Warszawską, Politechniką Łódzką, Uniwersytetem Warszawski i Szkołą Główną Handlową w Warszawie.

</doc>
<doc id="929482" url="https://pl.wikipedia.org/wiki?curid=929482" title="Palk">
Palk



</doc>
<doc id="929483" url="https://pl.wikipedia.org/wiki?curid=929483" title="Julia Minc">
Julia Minc

Julia Minc, z domu Heflich (ur. 29 maja 1901, zm. 26 listopada 1987 w Warszawie) – polska dziennikarka żydowskiego pochodzenia, pierwsza wieloletnia (1944–1954) szefowa (redaktor naczelny) Polskiej Agencji Prasowej w okresie PRL, wiceprzewodnicząca Państwowej Komisji Etatów (1954–1956), członek Komisji Prasowej KC PPR i Komisji Prasowej KC PZPR.
Życiorys.
Była działaczką KPP, FPK, ZPP w ZSRR, PPR i PZPR. Była żoną Hilarego Minca (1905–1974) – członka Biura Politycznego KC PZRR i członka jej najściślejszego kierownictwa, wicepremiera, faktycznie kierującego polityką gospodarczą państwa w latach 1944–1956. Małżeństwo było bezdzietne.
W czasie jej urzędowania PAP miała wyłączność na publikowanie wielu istotnych wiadomości w kraju oraz uczestniczyła w szerzeniu propagandy i umacnianiu cenzury.
Przełożyła na język polski pamiętniki rosyjskiej rewolucjonistki Wiery Figner (Wiera Figner, "Trwały ślad", cz. 1–2, tł. J. Mincówna, wstęp Mirosław Wierzchowski, Warszawa: „Książka i Wiedza” 1962).
Bohaterka jednego z wywiadów w książce Teresy Torańskiej "Oni".
Pochowana na cmentarzu Powązki Wojskowe w Warszawie (kwatera 29A-półkole II-2).

</doc>
<doc id="929485" url="https://pl.wikipedia.org/wiki?curid=929485" title="Ẽ">
Ẽ

Ẽ – litera oznaczająca samogłoskę nosową w alfabecie guarani używanym do zapisywania języka guarani, jest to piąta litera w tym alfabecie.

</doc>
<doc id="929486" url="https://pl.wikipedia.org/wiki?curid=929486" title="Materiały budowlane">
Materiały budowlane



</doc>
<doc id="929488" url="https://pl.wikipedia.org/wiki?curid=929488" title="Oko Afryki">
Oko Afryki



</doc>
<doc id="929489" url="https://pl.wikipedia.org/wiki?curid=929489" title="Hrabstwo Potter (Pensylwania)">
Hrabstwo Potter (Pensylwania)

Hrabstwo Potter (ang. "Potter County") – hrabstwo w stanie Pensylwania w USA. Hrabstwo zajmuje powierzchnię lądową 2 800,22 km². Według szacunków US Census Bureau w roku 2006 liczyło 17 568 mieszkańców. Siedzibą hrabstwa jest miasto Coudersport.

</doc>
<doc id="929490" url="https://pl.wikipedia.org/wiki?curid=929490" title="ID (album)">
ID (album)

ID – album muzyczny Anny Marii Jopek wydany 11 maja 2007, 12 już płyta studyjna w dyskografii tej artystki.
Już w pierwszych dniach sprzedaży uzyskał status złotej płyty, a po 3 tygodniach od premiery – platynowej płyty. Przez 4 tygodnie nie schodził z pierwszego miejsca listy OLiS.
Płytę zgrał w studio Petera Gabriela "Real World" reżyser dźwięku Ben Findlay, a ostateczny mastering odbył się w Abbey Road Studios (gdzie powstał między innymi album The Beatles "Abbey Road").
Choć album sygnowany jest nazwiskiem jedynie Anny Marii Jopek to w rzeczywistości stanowi on efekt wspólnej pracy jej i jej męża, Marcina Kydryńskiego. W okresie nagrywania albumu (od marca 2006 do marca 2007) zmarli ojcowie obojga artystów: Stanisław Jopek i Lucjan Kydryński, co znalazło odbicie zarówno w tekstach kompozycji jak i w zadedykowaniu obu zmarłym całej płyty.
Muzycy sesyjni.
Na albumie zagrało wiele światowych sław muzycznych, można na nim usłyszeć takich artystów jak Branford Marsalis (saksofon), Manu Katche (instrumenty perkusyjne, wcześniej nagrywał między innymi z Peterem Gabrielem, Stingiem, Janem Garbarkiem i Joni Mitchell), Mino Cinelu (także instrumenty perkusyjne, współpracownik Milesa Davisa i Weather Report), Christian McBride (kontrabas), Dhafer Youssef (lutnia), Mateusz Pospieszalski (flet) i aż trzech pianistów - Leszka Możdżera, Torda Gustavsena, Krzysztofa Herdzina. Wokalnie Annę Marię Jopek wspiera Kayah.
Na płycie słychać także orkiestrę Sinfonia Viva Tomasza Radziwonowicza, zaaranżowaną i dyrygowaną przez Krzysztofa Herdzina
Anna Maria Jopek powiedziała o tym albumie:
Recenzje.
Piotr Iwicki w „Gazecie Wyborczej” napisał, że dla niego album jest „zachwycający” i „muzycznie i technicznie „ID” to majstersztyk”.
W portalu „InBook” o płycie napisano „zestaw urzekających dźwięków i melodii powstałych na krawędzi kultur i gatunków muzycznych. Wspaniałe przenikanie się muzycznych wątków oraz poszukiwanie otwartej i nieograniczonej przestrzeni dla muzyki”.

</doc>
<doc id="929492" url="https://pl.wikipedia.org/wiki?curid=929492" title="Jan Bessarion">
Jan Bessarion



</doc>
<doc id="929495" url="https://pl.wikipedia.org/wiki?curid=929495" title="Johannes Bessarion">
Johannes Bessarion



</doc>
<doc id="929497" url="https://pl.wikipedia.org/wiki?curid=929497" title="Ciało uświęcone">
Ciało uświęcone



</doc>
<doc id="929498" url="https://pl.wikipedia.org/wiki?curid=929498" title="37 mm armata przeciwpancerna wz. 1930 (1-K)">
37 mm armata przeciwpancerna wz. 1930 (1-K)

37 mm armata przeciwpancerna wz. 1930 (1-K), ros. "37-мм противотанковая пушка образца 1930 года (1-К)" – pierwsza radziecka armata przeciwpancerna, używana była w początkowym okresie II wojny światowej.
Działo zostało zaprojektowane w niemieckich zakładach Rheinmetall w ramach kontraktu ze Związkiem Radzieckim na dostawę zestawu broni artyleryjskiej:
Armata bazowała głównie na niemieckiej konstrukcji 3,7 cm PaK 36.
W Związku Radzieckim produkcję działa rozpoczęto w 1931, jednak początkowo z powodu braku doświadczenia z produkcją tego typu sprzętu proces przebiegał bardzo powoli i pod względem technicznym był wysoce niedoskonały. Ze 255 sztuk zbudowanych w 1931 żadna armata nie przeszła przez kontrolę jakości, w następnych latach zbudowano około 500 sztuk tej broni po czym zaprzestano produkcji tego działa na rzecz nowocześniejszej 45 mm armaty wz. 1932 (19-K). 1 stycznia 1936 roku Armia Czerwona posiadała 506 dział wz. 1930. Później dostawy dział kalibru 45 mm pozwoliły wycofać działa tego typu z uzbrojenia. Wycofane armaty wz. 1930 zostały zmagazynowane.
Armata wz. 1930 była używana przez krótki okres po niemieckim ataku na ZSRR. Była to już wówczas broń przestarzała - o niskiej przebijalności pancerza. Niemniej jednak zdobyte przez Wehrmacht egzemplarze były przez pewien czas używane pod nazwą 3.7cm Pak 158(r) (mogły używać niemieckiej amunicji 37 mm).

</doc>
<doc id="929500" url="https://pl.wikipedia.org/wiki?curid=929500" title="Ny">
Ny



</doc>
<doc id="929501" url="https://pl.wikipedia.org/wiki?curid=929501" title="NY">
NY



</doc>
<doc id="929503" url="https://pl.wikipedia.org/wiki?curid=929503" title="Fundacja dobrowska">
Fundacja dobrowska

Fundacja dobrowska, zwana także Dobrowszczyzną – anonimowe lub nieudokumentowane nadanie części prywatnych dóbr ziemskich w Wielkopolsce na rzecz zakonu cystersów i jego misji ewangelizacyjnej wśród pogańskich Prusów. Nazwa fundacji pochodzi od wsi Dobrów w województwie wielkopolskim, powiecie kolskim, gminie Kościelec w pobliżu ujścia Neru do Warty. Zespół dóbr obejmował obok Dobrowa także kilka innych wsi: Leszno, Rzuchów, Szadów i Kwiatków.
Fundację najczęściej wiąże się z postacią domniemanego arcybiskupa gnieźnieńskiego, błogosławionego Bogumiła, identyfikowanego często w literaturze z arcybiskupem Piotrem. Zdaniem części badaczy ten arcybiskup miał pochodzić z rycerskiego rodu Leszczyców, być dobroczyńcą zakonu cystersów i zasiadać na stolicy gnieźnieńskiej w latach 1187–1199, a następnie wybudować w Dobrowie erem, gdzie rzekomo zamieszkiwał przez pięć lat jako pustelnik. Inni badacze przesuwali działalność Bogumiła na XI wiek i nie wiązali go z fundacją dobrowską. W najnowszych opracowaniach przeważa opinia akceptująca jego związek z tą fundacją i przyjmująca, że zasiadał na stolicy gnieźnieńskiej w latach osiemdziesiątych XII wieku, ale jest osobą różną od arcybiskupa Piotra.
Rys historyczny.
Wiek XI i XII to okres panowania na ziemiach polskich dynastii Piastów. Był to okres rodzenia się i umacniania zarówno państwowości, jak i chrześcijaństwa. Temu drugiemu miało służyć sprowadzanie do Polski coraz liczniejszych zakonników z zachodu Europy. Bez nich – zarówno w rozumieniu władz świeckich, jak i kościelnych – proces cywilizowania i chrystianizacji ziem polskich z pewnością przebiegałby znacznie wolniej. Mnisi przynosili bowiem z sobą szeroko pojętą wiedzę w zakresie piśmiennictwa, budownictwa, uprawy roli, wielorakich rzemiosł, a przede wszystkim zarządzania. Ich działalność legła u podstaw struktury państw piastowskich okresu rozbicia dzielnicowego.
Od połowy XII wieku powstawały na ziemiach polskich (szczególnie w Wielkopolsce, na Pomorzu i zachodniej Małopolsce oraz na Śląsku) liczne klasztory cystersów: Łekno (1153), Lubiąż (1163), Kołbacz (1173), Ląd (1173), Sulejów (1176), Wąchock (1179), Koprzywnica (1185), Oliwa (1186), Mogiła (1222) Henryków (1227), i inne, a nieco później nieliczne konwenty cysterek (Trzebnica (1203), Ołobok (1211) i Owińska (1250)). Skład konwentów był w ogromnej większości cudzoziemski. Cystersi małopolscy wywodzili się z Morimond w Burgundii (obecnie w Szampanii) i do późnego średniowiecza przeważali tu Francuzi i Włosi. W konwentach w pozostałych dzielnicach najwięcej było Niemców – do wielkopolskiego Łekna, Lądu, czy Obry (1240) (filie podkolońskiego opactwa cystersów w Altenbergu) przyjmowani byli wyłącznie mieszczanie kolońscy – co dawało niejednokrotnie późniejszym badaczom powód do wyolbrzymiania udziału klasztorów cysterskich w germanizacji polskiego pogranicza nadodrzańskiego.
Klasztory stanowiły element feudalizacji życia politycznego na ziemiach polskich, przy czym znaczenie konwentów rosło w oparciu o coraz większe nadania ziemskie. Opactwa i eremy benedyktyńskie, istniejące tu w XI wieku, w następnym stuleciu zaczęły ustępować zakonom, które (jak cystersi) łączyły pracę duszpasterską z działalnością gospodarczą i potrafiły wykorzystać nadania dla budowy coraz większych założeń ziemskich, a tym samym rozbudowy infrastruktury kościelnej służącej – w konsekwencji – tak Kościołowi jak i świeckim instytucjom państwowym.
Wraz z umocnieniem się chrześcijaństwa na ziemiach polskich pojawił się problem ewangelizacji ludów pogańskich zamieszkujących ziemie na wschód i północny wschód od Polski, a mianowicie Litwinów, Jaćwingów i Prusów. Z jednej strony chodziło o ekspansję terytorialną i obronę własnych ziem, będących celem łupieżczych wypraw sąsiadów, co leżało w gestii lokalnych władców (jak np. książąt mazowieckich), z drugiej zaś o szerzenie chrystianizmu, co leżało w gestii biskupów przygranicznych diecezji. W związku z tym jednak, że biskupi diecezjalni nie posiadali instrumentów (w postaci odpowiednio przygotowanych misjonarzy), obowiązek ewangelizacji „pogan” zrzucono na klasztory, biskupów i kaznodziejów wędrownych (między innymi Wojciecha z Pragi, Idziego z Tuskulum i Bernarda Hiszpana) zajmujących się szerzeniem wiary wśród innowierców.
Dzieje fundacji.
Nie zachowały się żadne dokumenty bezpośrednio związane z pierwotnym nadaniem, stąd wiedzę o nim czerpiemy ze wzmianek w późniejszych dokumentach. W wystawionym 29 czerwca 1232 roku przez księcia Władysława Odonica przywileju na rzecz opata sulejowskiego Bogufała (Boguchwała), znajduje się zeznanie biskupa pruskiego Chrystiana potwierdzającego, że kościół w Dobrowie wraz z całym uposażeniem (należały do niego Leszno, Rzuchów, Szadów i Kwiatków ze świątnikami, rybitwami, a ponadto dziesięciny z tych i dalszych czternastu wsi), dla rozporządzenia wedle woli kapituły generalnej zakonu cystersów, zapisał arcybiskup Bogumił.
W omawianym dokumencie biskup Chrystian, w obecności księcia Władysława, arcybiskupa Pełki i dziewięciu świadków, przekazał ww. fundację w ręce opata cystersów z Sulejowa, w dalszym ciągu z zastrzeżeniem nadrzędności kapituły generalnej, z mocą prawną po własnej śmierci. Książę Władysław usankcjonował nadanie, wymieniając m.in. prawo rybołówstwa i bobrownictwa na Warcie i Nerze oraz zwolnienie od rozmaitych ciężarów na rzecz państwa, czym potwierdził nadania dla Dobrowa swych przodków – Mieszka Starego, Władysława Laskonogiego i Odona poznańskiego.
Uzupełnieniem tego dokumentu jest przywilej księcia Kazimierza I kujawskiego z 25 maja 1252 roku. Powstał on z okazji przejścia Sulejowa pod panowanie tegoż księcia i potwierdzał nadanie na rzecz opactwa. Celem fundacji było prowadzenie misji wśród Prusów. Jej wykonanie leżało w gestii biskupa, ale w oparciu o wpływy z fundacji, co mieli zapewniać cystersi.
Fundacją dobrowską mnisi z Sulejowa zawiadywali do roku 1285, kiedy to przejęli ją cystersi z Byszewa, przeniesieni ze Szpetala nękanego najazdami Prusów. W ich rękach zespół dóbr pozostawał tylko trzy lata. Już w roku 1288, za namową księcia Przemysła inowrocławskiego, nastąpiła wymiana całości fundacji na dziesięciny z szesnastu wsi w kasztelanii nakielskiej. Nie jest jasne, jaka była przyczyna wymiany, która musiała przynieść klasztorowi znaczne straty. Przypuszczalnie cystersi byszewscy obawiali się sporu z potężnym opactwem sulejowskim (odchodząc ze Szpetala zrezygnowali z pełnienia funkcji misyjnej w Prusach, a tym samym tracili formalnie prawo do korzystania z fundacji). Zamiana taka miała zatrzeć wszelkie powiązania klasztoru z Dobrowszczyzną.
Teraz fundacja – nie będąc już w rzeczy samej fundacją – znalazła się w posiadaniu arcybiskupa gnieźnieńskiego Jakuba Świnki. Jednak i on nie cieszył się długo nabytkiem, a obawy cystersów z Byszewa sprawdziły się całkowicie. Oto rycerz Sławęta z Janiszewa, mieniący się być potomkiem najbliższych krewnych arcybiskupa-fundatora i patronem kościoła w Dobrowie, powołując się na prawo bliższości zgłosił swe pretensje do posiadłości. Sądzić wypada, że przemożny ród Leszczyców – do którego Sławęta najprawdopodobniej należał – cały czas sprawował z dala nadzór nad wypełnianiem warunków fundacyjnych ustalonych przez Bogumiła. Że pretensje Sławęty nie były bezpodstawne świadczy fakt, że abp Świnka zrzekł się częściowo Dobrowa (aż do rzeki Warty) i Szadowa oraz dziesięcin z pięciu wsi. W zamian Sławęta zobowiązywał się nie niepokoić więcej arcybiskupa i zrzekał się pretensji do reszty własności. Układ ten zatwierdził wiosną roku 1299 książę kujawski Władysław.
Wątpliwości i próby wyjaśnienia zagadki.
Wątpliwości dotyczą przede wszystkim osoby fundatora, tj. arcybiskupa Bogumiła, a przez długi czas za kontrowersyjną uchodziła także autentyczność znanego jedynie z XIV-wiecznej kopii dokumentu z 1232.
Jeśli chodzi o arcybiskupa Bogumiła, to według tradycji miał zostać arcybiskupem gnieźnieńskim ok. 1167, ale po kilku latach zrezygnował i zmarł jako pustelnik w 1182. Chronologia ta nie jest jednak poparta przez żadne źródła współczesne. Tymczasem Rocznik świętokrzyski dawny podaje: "„1092 – Bogumylus archiepiscopus obiit”" („1092 – Zmarł arcybiskup Bogumił”), co zdawało się wskazywać, że Bogumił żył w wieku XI a nie XII. Rękopis z XII wieku nie pozwala wątpić w autentyczność zapisu, ale też brak jakiegokolwiek jego potwierdzenia. Natomiast wywód Długosza, podającego wprawdzie dokładną datę śmierci (19 sierpnia 1092 roku), ale zmieniającego imię arcybiskupa na "Petrus", zdaniem starszych badaczy nie może posiadać wagi dokumentu; obecnie przypuszcza się, że imię Piotr mogło być chrześcijańskim imieniem Bogumiła przechowanym do czasów Długosza przez obecnie nieznane źródło, jednak taki hierarcha kościelny mógł żyć zarówno pod koniec XI wieku, jak i pod koniec następnego stulecia. Jeżeli jednak abp Bogumił wspomniany w dokumencie z 1232 żył i działał w XI wieku, nie mógł być fundatorem Dobrowszyzny. Wynika to w sposób oczywisty z faktu, że pierwsi cystersi przybyli do Polski w latach 1140-1150. Część badaczy twierdzi, że prawo bliższości w sprawie Sławęty z Janiszewa (co zostało uznane zarówno przez arcybiskupa Jakuba Świnkę, jak i księcia Władysława Łokietka) zdaje się świadczyć za Bogumiłem, XII-wiecznym fundatorem. Wskazują także na dokument z roku 1299 dowodzący, że Dobrowo było dziedziczną własnością Bogumiła Leszczyca, nie zaś archidiecezji.
Tadeusz Wojciechowski, podtrzymujący wersję Bogumiła XI-wiecznego przypuszczał, że część narracyjna dokumentu Odonica z roku 1232 zawiera – obok danych wiarygodnych i sprawdzalnych – wiadomości zmyślone, albo raczej bezwiednie nieprawdziwe. Zakładając, że Bogumił żył w XI wieku, przeprowadza Wojciechowski rozbiór zawartych w dokumencie Odonica faktów historycznych, a to:
Odnośnie do punktu pierwszego polemizujący z Wojciechowskim autorzy wyjaśniają:
odnośnie do punktu drugiego:
i wreszcie odnośnie do punktu trzeciego:
Dodając, że o XI-wiecznym pochodzeniu legendy o św. Bogumile świadczy charakter przypisywanych mu cudów, obstawał Wojciechowski przy swojej wersji żywota arcybiskupa, zaś fundację przypisywał przodkom Władysława Odonica: "„omnes libertates a predecessonibus meis solemnis memoriae ducibus Poloniae, Mescone avo meo, Vladislao patruo meo, ac Odone, patre meo, supradictae ecclesie de Dobrowo, possessionibus eius et incolis earum collatas, renovo et confirmo”" ("Wszystkie wolności, jakie przodkowie moi, godni pamięci książęta polscy – Mieszko, mój dziad, Władysław, mój wuj i Odon, mój ojciec, nadali kościołowi w Dobrowie, w tym wszystkie jego posiadłości wraz z mieszkańcami, niniejszym odnawiam i potwierdzam") (akt z roku 1232).
Stanisław Kozierowski śladem Władysława Semkowicza utożsamiał Bogumiła z Petrusem (Piotrem) według klucza – imię rodowe Bogumił, zakonne Piotr – który miałby działać w latach 1187-1199, być przyjacielem Wincentego Kadłubka i dobrodziejem cystersów z Łękna i Lędu. Twierdził, że kościółek (nie klasztor czy erem) ufundowali przodkowie Odonica, zaś fundacja (tj. dobra i dziesięciny na rzecz misji w Prusach) była dziełem Bogumiła Piotra. O tożsamości obu postaci miałaby również świadczyć podobna bogumiłowej hojność arcybiskupa Piotra dla konwentu łęknańskiego, a także niezrozumiały – zważywszy na zasługi – brak u potomnych pamięci o postaci tak świątobliwej i hojnej, jaką musiał być XI-wieczny Petrus. Ponadto Leszczyce – tak twierdzili Paprocki, Bielski i Okolski – mieli w swej tradycji rodowej arcybiskupa imieniem Piotr, o którym później pamięć się zatarła. W tej sprawie nie ma wątpliwości tradycja kościelna, gdzie arcybiskup występuje jako Bogumił Piotr.
Pośrednim argumentem na rzecz teorii Bogumiła-Piotra był fakt, że imię Bogumiła pojawia się także w XIV-wiecznej interpolacji innego dokumentu datowanego na rok 1234, który w oryginale zawierał imię arcybiskupa Wincentego z Niałka (1220–32). Ten fakt skłonił Henryka Łowmiańskiego do wysunięcia przypuszczenia, że właśnie w XIV wieku w dokumencie z 29 czerwca 1232 imię Bogumiła zostało tendencyjnie wpisane w miejsce imienia Piotra. Teza ta jednak nie utrzymała się. Wszelkie wątpliwości co do autentyczności przywileju Władysława Odonica rozstrzygnęło ujawnienie faktu odnalezienia oryginału tego dokumentu o treści zgodnej ze znanymi kopiami.
Mimo wyjaśnienia wątpliwości co do aktu z roku 1232 postać arcybiskupa Bogumiła nadal pozostaje tajemnicza, choć i tu doszło do zawężenia zakresu rozważań. Odrzuca się definitywnie hipotezę Wojciechowskiego, nie ma bowiem dowodów na to, że zmarły w 1092 roku abp Bogumił (będący skądinąd prawdopodobnie postacią autentyczną) rzeczywiście musiał ustąpić z urzędu na rzecz Henryka, a w szczególności nie ma podstaw, by uznawać narrację dokumentu z 1232 za niewiarygodną i identyfikować wymienionego tam Bogumiła z jego XI-wiecznym imiennikiem W świetle najnowszych badań co najmniej wątpliwa jest też hipoteza o Bogumile-Piotrze. Dokumenty dotyczące reformy klasztoru na wrocławskim Ołbinie wskazują bowiem, że arcybiskup Piotr pochodził z rodu Łabędziów, co trudno pogodzić z niemal pewną przynależnością Bogumiła do rodu Leszczyców. Obecnie największą popularnością cieszy się pogląd, że Bogumił od fundacji dobrowskiej zasiadał na stolicy arcybiskupiej w Gnieźnie w latach 80. XII wieku, jako poprzednik arcybiskupa Piotra z rodu Łabędziów.
Podsumowanie i wnioski.
Nie jest znana dokładna data założenia fundacji dobrowskiej. Ani dokument z roku 1232, ani późniejsze jej nie podają. Jeżeli ostatnie wnioski dotyczące osoby Bogumiła są poprawne, musiało do niej dojść w latach osiemdziesiątych XII wieku. Wydaje się, że fundacja miała na celu kontynuację misji pruskiej. Właśnie w tym celu możnowładca kujawski Bogusza Miecławic z rodu Doliwów założył na prawym brzegu Wisły, naprzeciw Włocławka, misję cysterską "Hospitale sancti Gothardi" (późniejszy Szpetal), ale skończyło się to niepowodzeniem. Zagony pruskie w tych czasach często przekraczały Wisłę i docierały do serca Mazowsza i Kujaw. Sam Szpetal był dwukrotnie (w latach 1242 i 1243) obracany w perzynę, a część mnichów została wymordowana.
Misja pruska zapoczątkowana została przez św. Wojciecha w roku 997. Później, w XI i XII wieku, prowadzona była przez episkopat polski nieudolnie, bez zaangażowania. Ponownie podjęli ją cystersi z Łękna w roku 1204, po listach papieża Innocentego III wzywających episkopat polski oraz księcia Władysława Odonica do udzielenia poparcia cystersom. Jeśli przyjąć ustaloną powyżej datację, nasuwa się wniosek, że albo fundacja nie miała w założeniu nic wspólnego z misją w Prusach (czemu jednak przeczą dokumenty z lat 1232 i 1252), albo że misja pruska prowadzona była przez mnichów z Łękna już w końcu XII wieku pod patronatem arcybiskupa Bogumiła niezależnie od dyrektyw papieskich.
Kiedy nastąpiło przekazanie Dobrowszczyzny Chrystianowi, nie wiadomo. Akt Odonica wspomina tylko, że stało się to po śmierci Bogufała i że Chrystian dzierżył Dobrów jeszcze nim został biskupem, a więc z całą pewnością przed rokiem 1215.
Misja pruska nie przyniosła Chrystianowi sukcesów. Pojawienie się (po roku 1226) silnego konkurenta w postaci zakonu krzyżackiego spowodowało rychłe zaniechanie misji i tym samym klucz dobrowski ponownie znalazł się w gestii kapituły generalnej cystersów. Gdy kapituła generalna dozwoliła (albo raczej nakazała) biskupowi Chrystianowi – na skutek zabiegów opata Willerma – zrezygnować z Dobrowa na rzecz konwentu sulejowskiego, uczyniła to nie w celu powiększenia i tak rozległych dóbr Sulejowa "pro voluntate generalis capituli possidendam" ("dla rozporządzenia według woli kapituły generalnej"), lecz dla stworzenia podwalin pod nowy klasztor mający kontynuować misję w Prusach. Tym tłumaczyłby się brak Dobrowa w znanych spisach majątków sulejowskich.
Nowe założenie klasztorne doszło do skutku w roku 1285 drogą kombinacji, poprzez przyłączenie Dobrowa do konwentu byszewskiego (później koronowskiego) jako rekompensaty za karne przeniesienie do tego klasztoru części mnichów z Sulejowa. Ponieważ Dobrowszczyzna stała się głównym uposażeniem ubogiego klasztoru, twierdzili zakonnicy byszewsko-koronowscy, że Bogumił był ich fundatorem. W rzeczywistości byszewianie chcieli się kłopotliwego nadania jak najszybciej pozbyć, co udało im się już po trzech latach.
Aktem końcowym, zamykającym sprawę Dobrowszczyzny, był wzmiankowany powyżej dokument sygnowany przez Władysława Łokietka z roku 1299 zatwierdzający podział dóbr pomiędzy Sławętę z Janiszewa i biskupa Świnkę reprezentującego przed sądem książęcym metropolię gnieźnieńską.
Fundacja dobrowska, niezależnie od osoby jej założyciela, stanowiła poważną pozycję wśród dotacji na rzecz klasztorów cysterskich w Wielkopolsce i to zarówno w okresie początkowym – jako baza dla misji pruskiej – jak i później, gdy stała się częścią składową dóbr sulejowskich i podstawą majątkową klasztoru w Byszewie-Koronowie. Jej upadek i powrót dóbr w ręce prywatne praktycznie zamyka związek dóbr dobrowskich z misją szerzenia chrześcijaństwa wśród Prusów. Ich miejsce zająć miał Zakon Krzyżacki.
Fundacja dobrowska w kulturze.
Nie naukową, a literacką próbą wyjaśnienia zagadki fundacji dobrowskiej i arcybiskupa Bogumiła jest wersja Jadwigi Żylińskiej przedstawiona w powieści „Złota włócznia”.

</doc>
<doc id="929504" url="https://pl.wikipedia.org/wiki?curid=929504" title="Ⅎ">
Ⅎ

Ⅎ (wielka litera: Ⅎ, mała litera: ⅎ, łac. "Digamma inversum") – litera opracowana, wraz z Ↄ i Ⱶ, przez Klaudiusza w ramach propagowanej przez niego reformy alfabetu łacińskiego, używana tylko za jego panowania.
Znaczenie.
Litera miała odpowiadać spółgłosce szczelinowej wargowo-zębowej dźwięcznej ([v]) lub spółgłosce półotwartej wargowo-miękkopodniebiennej ([w]).
Kodowanie komputerowe.
W unikodzie począwszy od wersji 5. kodowane jest:

</doc>
<doc id="929508" url="https://pl.wikipedia.org/wiki?curid=929508" title="Bazylika konkatedralna Wniebowzięcia Najświętszej Maryi Panny w Baltimore">
Bazylika konkatedralna Wniebowzięcia Najświętszej Maryi Panny w Baltimore

Bazylika Wniebowzięcia Najświętszej Maryi Panny w Baltimore (ang. "The Basilica of the National Shrine of the Assumption of the Virgin Mary" lub w skrócie "Baltimore Basilica") to bazylika rzymskokatolicka w mieście Baltimore w Stanach Zjednoczonych. Jest to najstarsza katedra rzymskokatolicka w Stanach Zjednoczonych i pierwsza znacząca budowla religijna wybudowana w tym kraju po uchwaleniu konstytucji USA. Bazylika jest konkatedrą archidiecezji Baltimore. Zaprojektował ją architekt Benjamin Latrobe.
Bazylika jest wpisana do rejestru National Historic Landmark i National Register of Historic Places.

</doc>
<doc id="929509" url="https://pl.wikipedia.org/wiki?curid=929509" title="Avatamsaka Sutra">
Avatamsaka Sutra

Avatasaka sūtra lub Buddhāvatasaka sūtra (, Mahāvaipulya Buddhāvataṃsaka Sūtra; ; kor. (Taebang gwangbul) hwaŏm kyŏng (화엄경); jap.(Daihōkōbutsu) kegon kyō; ; tyb.Sangs-rgyas phal-po-che shes-bya ba śin-tu-rgyas-pa-chen-pohi mdo) – sanskryckie pismo mahajany, powstałe w Indiach ok. 200 r. Przybliżonym tłumaczeniem może być nazwa "Sutra girlandowa", w Azji wschodniej była uznawana za „najwznioślejszy wyraz filozofii buddyjskiej”.
Budowa i pochodzenie.
Chociaż tytuł tej dłuższej od Biblii sutry sugeruje jednolitość, jest ona w rzeczywistości zlepkiem kilku heterogenicznych tekstów. Być może nawet pewne jej części powstały w czasie jej składania w całość, aby wypełnić luki między luźnymi częściami.
W sanskrycie przetrwały w całości tylko dwie części, będące bez wątpienia pierwotnie odrębnymi tekstami. Są to: Daśabhūmika Sūtra (traktująca o 10 etapach ścieżki bodhisattwy do oświecenia) i Gaavyūha Sūtra, będąca punktem kulminacyjnym całości.
Oryginalny tekst sutry dostał się do Chin z Chotanu (Kaszgar). Bardzo prawdopodobnie tam właśnie nastąpiła kompilacja, a nawet powstały pewne części tego dzieła w indyjskich kręgach Azji Środkowej.
Tłumaczenia.
Została po raz pierwszy przetłumaczona na język chiński w 297 r. przez Dharmarakę, jako "Jianbei yiqie zhide jing". Ten przekład w katalogu Taishō Shinshū Daizōkyō figuruje pod numerem 285, a w katalogu kanonu koreańskiego pod numerem 89.
Pomiędzy 402 a 409 r. tę część sutry przetłumaczył Kumaradżiwa pod tytułem "Shizhu jing". W katalogu Taishō Shinshū Daizōkyō figuruje pod numerem 286, a w katalogu kanonu koreańskiego pod numerem 98.
Trzecie tłumaczenie jest dziełem Śīladharmy. Jego tytuł to "Shidi jing". Ten przekład w katalogu Taishō Shinshū Daizōkyō figuruje pod numerem 287, a w katalogu kanonu koreańskiego pod numerem 1388.
W latach 388-407 przetłumaczył ją Shengjian w Henan Guo jako "Luomoqie jing". W katalogu Taishō Shinshū Daizōkyō figuruje pod numerem 294, a w katalogu kanonu koreańskiego pod numerem 102.
W 685 r. ta część Sutry Avatamsaki została przetłumaczona przez Divākarę w klasztorze Xitaiyuan pod tytułem "Dafangguang fohuayan jing rufa jiepin". W katalogu Taishō Shinshū Daizōkyō figuruje pod numerem 295, a w kanonie koreańskim pod numerem 104.
16 marca 798 r. Prajña (般若) ofiarował swoje tłumaczenie cesarzowi. Nosiło ono tytuł "Dafangguan fohuayan jing". W katalogu Taishō Shinshū Daizōkyō figuruje ono pod numerem 293, a w katalogu kanonu koreańskiego pod numerem 1262. To tłumaczenie służyło za ostatni rozdział w dwu wydaniach sutry. W tłumaczeniu pomagał mu Chengguan.
Obszerne tłumaczenie na ten język "Avatamsaki" zwane "Jin jing" jest dziełem Buddhabhadry (佛陀跋陀羅), który dokonał tego w latach 418-422 w klasztorze Daochang w Yangzhou. Ten przekład w katalogu Taishō Shinshū Daizōkyō figuruje pod numerem 278, a w katalogu kanonu koreańskiego pod numerem 79.
Następnego przekładu zwanego "Tang jing" dokonał w latach 695-699 Śikszananda (sans. Śikānanda 實叉難陀) Jego tłumaczenie jest o ok. 10% dłuższe od poprzedniego. W katalogu Taishō Shinshū Daizōkyō przekład ten figuruje pod numerem 279, a w katalogu kanonu koreańskiego pod numerem 80.
Tematyka.
Chociaż w całości nie jest to tekst filozoficzny, to jednak pewne jego części są niezwykle rozwinięte filozoficznie, co uwidacznia się w stosunku do tej sutry, jaki mają do niej współcześni filozofowie i naukowcy. Najbardziej filozoficzną częścią pisma jest Sutra Gandavyuha, uważana przez część buddystów za najważniejszą ze wszystkich sutr, ze względu na głębokość myśli w niej zawartą.
Głównym tematem dzieła jest doktryna tożsamości i wzajemnego przenikania wyrażona w rozważaniach o prawie natury (sans. Dharmadhatu) wszechświata. We współczesnych terminach określić je można stwierdzeniem, że wszystkie energie i obiekty są poddane prawu przyczynowości, dzięki któremu współistnieją i są od siebie wzajemnie zależne wszystkie rzeczy. Ta zasada (zwana Jedyną Zasadą) jest obecna w każdej najmniejszej nawet cząstce i we wszystkich cząstkach wszechświata. Wyrażone to zostało w słynnym fragmencie sutry o tzw. sieci Indry, w poszczególnych diamentach której odbijają się wszystkie inne diamenty sieci, a te, w których odbijają się inne diamenty, także są odbijane. To jest właśnie doktryna wszechprzenikania, czy też wzajemnego przenikania się wszystkich rzeczy.
Pogląd na świat wyrażony w "Sutrze Gandavyuhy" nie wynika z ontologicznego punktu wiedzenia lecz z wewnętrznego doświadczenia zaawansowanego bodhisatwy. W ogóle można powiedzieć, że świat "Sutry Avatamsaki" jest nieskończonym kosmosem buddów, wizji, magii i cudów. Jest to świat doświadczany przez medytację. Jako skutek medytacyjnego 'wchłaniania', buddowie i bodhisatwowie posiadają magiczną moc stwórczą. Motywem ich wszystkich działań jest współczucie. Wszystkie działania, przemiany itd. są używane wyłącznie dla dobra innych.
Buddą sutry jest Wajroczana lub Mahawajroczana – Budda Wielkiego Oświecenia. On nie naucza ale zatwierdza nauki przekazywane przez zaawansowanych bodhisattwów. Ukazuje się nam takim jakim jest osobiście i poprzez swoje transformacje. Jest to budda dla siebie i dla innych. Budda dla siebie jest samym uniwersum, jest wszechobecną, wszystko obejmującą świadomością buddy, jest tym samym, co 'brak wrodzonego istnienia' czyli pustką. Wynika z tego, że ten wszechświat jest buddą, a budda jest wszechświatem. Tym, co czyni buddę wszechświatem – jest właśnie pustka. Dharmadhatu nie jest wszechświatem jaki widzimy; jest to raczej wszechświat widziany prawidłowo; jest to wszechświat prawdy.
Co więcej – w tym stanie, w którym wszystko jest postrzegane właściwie, wszystko jest widziane jako wytwór umysłu. Czyjś umysł może zatem przenikać wszystkie rzeczy: Budda jest wszystko przenikającą, wszystko przekształcającą świadomością, która ma moc pomagania innym; jako wszystko przenikająca jest obecna we wszystkich istotach.
Bohaterem "Sutry Gandavyuhy" jest młody buddysta Sudh(od)ana, który pielgrzymuje (zgodnie z radą bodhisattwy Mandziuśriego) po Indiach od jednego nauczyciela do drugiego – spotyka ich 53. Nawet prostytutka Vasumitra okazuje się zaawansowanym bodhisattwą. Najwyższym bodhisattwą "Sutry Awatamsaki" jest Samantabhadra. Jest na tak wysokim poziomie, że właściwie granice między nim a buddą są niejasne. Jego 'modlitwa' stała się często powtarzanym przez buddystów zestawem ślubowań bodhisattwy.
Idee sutry - nagłe oświecenie i wiara.
Podstawą ideą sutry jest idea "Dharmadhatu" (krainy Dharmy). W tej krainie następuje "niepowstrzymane wzajemne przenikanie się pomiędzy fenomenem i noumenem" (chiń. "lishi wu’ai") i "niepowstrzymane wzajemne przenikanie się pomiędzy fenomenem a fenomenem" (chiń. "shishi wu’ai"). Formuła "lishi wu’ai" oznacza, że każda dharma zawiera całość, natomiast formuła "shishi wu’ai" oznacza, że wszystkie dharmy wzajemnie zawierają każdą inną. Wszystkie dharmy przenikają się (interpenetrują) ponieważ powstały dzięki "pratītyasamutpāda" czyli "współzależnemu powstawaniu". Ponieważ każda dharma powstaje dzięki współzależnemu powstawaniu, nie ma "svabhāva" czyli "własnej natury", zatem miesza się nieustannie z wszystkimi innymi dharmami. W wyniku współzależnego powstawania w krainie dharmy wzajemnego przenikania - "wszystko jest jednym" i "jedno jest wszystkim". Chociaż wszystkie dharmy przenikają się wzajemnie bez przeszkód, wciąż funkcjonują oddzielnie i pozostają tym, czym są. Zilustrowane to jest "siecią Indry".
W sutrze tej technicznym terminem jest "yuanqi" - współzależne powstawanie. Dzięki "yuanqi" każde "shi" (poszczególna dharma, fenomen) jest identyczne z "li" (uniwersalna całość, noumen). Ta metafizyczna teoria jest wspierana przez ideę, że "jestem buddą". Wszystkie rzeczy są buddą z powodu braku przeszkód pomiędzy "li" i "shi". Aby to podkreślić nauczyciele szkoły huayan stworzyli ideę "xingqi" - "powstawanie natury". Termin ten pojawia się w tej sutrze w rozdziale "Rulai xingqi". Następnie występuje w tekście Huiyuana "Dacheng yizhang" (O znaczeniu mahajany), gdzie "xing" (natura) w zwrocie "xingqi" odnosi się do "bez zmiany", co z kolei odnosi się do "tathāgatagarbhy" - matrycy (łona) Buddy, w którym wszystkie rzeczy są tożsame w jednej "takości". Później Zhiyan (602-668) zinterpretował znaczenie "xingqi" jako "niepowstawanie":
Tak więc pojęcie powstawania natury jako niepowstawania lub nietworzenia skierowuje do "niestworzonej rzeczywistości" (chiń. "wusheng faren") dharmadhatu. Zhiyan używa zwrotu "tiyong" - "istota-funkcja" - aby wykazać, że każda dharma jest "funkcją" (chiń. "yong") Buddy (chiń. "ti"), co jest rozumiane jako niestworzona rzeczywistość niepowstawania. Jak pisze Zhiyan:
To pojęcie "xingqi" zostało później jeszcze rozwinięte przez takich patriarchów huayan jak Fazang, Zhengguan i Guifeng Zongmi, który był także mistrzem chan. Jednak to Li Tongxuan i później koreański mistrz sŏn Chinul ustalili, że "xingqi" jest aspektem "yuanqi", dzięki czemu wszystkie dharmy są funkcją (chiń. "yong") Buddy, który jest istotą (zasadą) (chiń. "ti"), jako intelektualna podstawa pod ich ideę patriarchalnej wiary - potwierdzenia "ja jestem Buddą". Dlatego ważnym tematem nie tylko "Sutry Huayan", ale i innych tekstów mahajany, takich jak "Sutra Wimalakirtinirdeśa", "Sutra Nirwany" i "Traktat o przebudzeniu wiary w mahajanie" jest przebudzenie głębokiej wiary w niestworzoną rzeczywistość (skt "anutpattika-dharma-kṣānti").
Zgodnie z tą sutrą bodhisattwa musi przejść przez pięćdziesiąt dwa etapy zanim osiągnie wspaniałe oświecenie:
Całkowicie harmonijny i niepowstrzymany (bez przeszkód) świat dharmy jest przyczyną tego, iż wszystkie pięćdziesiąt dwa etapy kariery bodhisattwy przenikają się wzajemnie bez przeszkód, chociaż każdy z tych etapów różni się od innych. Tak więc ostatni etap - cudowne oświecenie - jest już urzeczywistniony na pierwszym etapie wstępnej (inicjującej) wiary, czyli w tym samym momencie, gdy ktoś obudził w sobie serce/umysł wiary, osiągnięte zostało cudowne oświecenie. Tym niemniej konieczne jest jednak przejście wszystkich pięćdziesięciu dwu etapów.
Aby wyjaśnić tę teorię wyrażoną w tej sutrze, dwaj mistrzowie zen: Guifeng Zongmi i Chinul rozwinęli teorię jednego z typów praktyki znaną jako "nagłe oświecenie, stopniowa praktyka". Opierając się na intuicji Li Tongxuana, Chinul wykazał, że w systemie "nagłe oświecenie, stopniowa praktyka", wiara jest elementem podstawowym, bowiem reprezentuje pierwszych dziesięć etapów ścieżki bodhisattwy. Jeśli oświecenie jest osiągnięte na tym pierwszym etapie, wtedy musi być także obudzona właściwa wiara, czyli wiara patriarchalna, która potwierdza, że "ja już jestem Buddą", zamiast wiary doktrynalnej "ja mogę stać się Buddą".
Dla całej struktury sutry jest to najważniejsza sprawa. Gdyby zaakceptowano ogólnie pojęcie wiary doktrynalnej, to ten potężny tekst nie miałby racji bytu, gdyż zwyciężyłaby wiara w to, że "mogę stać się Buddą" przez praktykę krok po kroku, przez stopniowy rozwój poprzez wiarę, zrozumienie, praktykę i oświecenie, gdzie nie ma wzajemnego przenikania się pomiędzy pięćdziesięcioma dwoma etapami a ostatni etap cudownego oświecenia nie może być zawarty w pierwszym etapie wiary inicjującej. Teoria doktrynalnej wiary nie może wyjaśnić zarówno schematu szkoły huayan, jak i doświadczenia nagłego oświecenia w chanie (sŏnie, zenie i thiềnie).
System "nagłego oświecenia i stopniowej praktyki" rozwinięty przez Chinula jest zilustrowany przez słynną podróż Sudhany w 39 rozdziale sutry. Chociaż prawie każda strona tej potężnej sutry porusza problem wiary, to jej sześć następujących rozdziałów są znane jako rozdziały o wierze:
Rozdziały 10, 11 i 12 poruszają sprawę wiary w terminach rozumienia, praktyki i oświecenia, natomiast rozdziały 7, 8 i 9 objaśniają ciało, mowę i umysł Buddy, podkreślając, że oświecenie buddy jest składnikiem wiary. Głównym tematem tych trzech ostatnich rozdziałów jest nierozdzielność wiary i oświecenia. W 9 rozdziale wyjawiona jest natura oświecenia Buddy. Budda Mańdziuśri (Budda Mądrości) wychwala niekończone, nieograniczone i niezmierzone światło emitowane przez Buddę, które oświeca niezliczone światy i odczuwające istoty łącznie z samym Mańdziuśrim. Czyli w rzeczywistości istotą wiary jest światło Buddy. To światło daje wszystkim odczuwającym istotom ich wiarę.
Zajmuje się tym w swoim tekście "Huayanjing lun" (Komentarz do "Sutry Huayan") Li Tongxuan. Uważa on wiarę czyli doświadczenie światła Buddy w stanie samadhi, za warunek do wypełnienia ślubowań Samantabhadry, tak jak je opisano w sutrze. Są one:
Nie można osiągnąć oświecenia Buddy bez wypełnienia tych dziesięciu ślubowań Samantabhadry, który symbolizuje współczucie Buddy.
W sutrze tej znajdują się trzy różne relacje dotyczące oświecenia:
Czyli sutra ta opisuje oświecenie buddy, bodhisattwy i zwyczajnej osoby. Oświecenie buddy Wairoczany ukazane jest na "polu bodhi" pod drzewem "bodhi" w Maghadzie, w miejscu, gdzie oświecenie osiągnął Budda Gautama. Oświecenie bodhisattwy Mańdziuśriego odbywa się w Gmachu Uniwersalnego Światła. Oświecenie Sudhany odbywa się w klasztorze Dżetawana (skt Jetavana). W każdym z tych przypadków jest obecny Budda Gautama, ale pozostaje milczący; jest on po prostu oświecającym światłem, które rozprzestrzenia się w całym wszechświecie i dlatego jest nazywany Wairoczaną. Po przyjęciu tego światła bodhisattwowie Samantabhadra i Mańdziuśri wchodzą w samadhi i w tym stanie wygłaszają mowy. Budda Gautama w tej sutrze nie jest ani historyczny, ani filozoficzny, tylko empiryczny (doświadczalny). To doświadczenie składa się ze światła emitowanego przez Buddę oraz samadhi ze strony bodhisattwów. Tym, co łączy to światło i samadhi, jest wiara. Gdziekolwiek w tej sutrze jest omawiane oświecenie, bezpośrednio po tym następują rozważania o wierze. W przypadku oświecenia buddy Wairoczany, wiara jest reprezentowana przez praktykę i wielkie ślubowania bodhisattwy Samantabhadry, w drugim przypadku - przez mądrość bodhisattwy Mańdziuśriego, a trzecim przypadku - Sudhana jest oświecony przez nauki Mańdziuśriego. W każdym z tych przypadków wiara jest zasadniczo tożsama z oświeceniem.
Podróż Sudhany, która jest opisana w ostatnim rozdziale (rozdział 39 "Gaṇḍavyūha"), ilustruje całą doktrynę tej sutry o nagłym oświeceniu i stopniowej praktyce opartych na prymacie patriarchalnej wiary. Inicjatorem jest tu bodhisattwa Mańdziuśri, dzięki niemu Sudhana podróżuje do pięćdziesięciu dwu kaljanamitrow (skt "kalyāṇamitra") (nauczycieli-mędrców), których często uważa się za personifikacje pięćdziesięciu dwu etapów kariery bodhisattwy. Ostatni z nich - budda Maitreja - odsyła Sudhanę znów do Mańdziuśriego. Tym samym jest ten bodhisattwa nie tylko przyczyną podróży Sudhany, ale i jej efektem. Jest on więc symbolem wiary inicjującej jak i ostatecznej mądrości.
Akceptacja sutry.
W Indiach sutra ta uważana była za główne pismo mahajany. Obok ukazania drogi rozwoju bodhisatwy i obok kosmicznej teorii wzajemnego przenikania się rzeczy, wielkim zainteresowaniem cieszyła się także nauka o zasadniczym nieistnieniu liczb 'ani jeden, ani dwa'.
Wiadomo, że sutrę tę cenił także Bodhidharma i inni zwolennicy nauk chan (jap. zen). Jednak wyznawcy tej tradycji buddyjskiej nie opierali się na niej (tak jak i na innych), ale w znacznym stopniu wsparła ona ich poszukiwania.
W Chinach sutra ta stała się podstawą teoretycznej szkoły huayan, od chińskiej nazwy sutry "Huayan jing". Jej nauki zostały przeniesione do Korei, gdzie była znana jako hwaŏm chong i do Japonii – kegon shū.
Obok nazwy "Avatamsaka Sutra" jest czasami używana "Buddhavatamsaka Sutra".

</doc>
<doc id="929512" url="https://pl.wikipedia.org/wiki?curid=929512" title="Bab ar-Rwah">
Bab ar-Rwah

Bab ar-Rwah (arab. باب الرواح, fr. "Bab Er Rouah") – największa brama w zabytkowych, średniowiecznych murach obronnych Rabatu, jej arabska nazwa oznacza "Bramę Wiatrów". Zbudowano ją za panowania almohadzkiego sułtana Jakuba al-Mansura w XII wieku. Po wschodniej, zewnętrznej stronie muru zdobi ją relief z kwadratowym motywem. Przez mur w bezpośrednim sąsiedztwie bramy wiedzie współcześnie ulica, na której odbywa się zwykły ruch samochodowy. Wewnątrz pomieszczeń bramy odbywają się wystawy.

</doc>
<doc id="929513" url="https://pl.wikipedia.org/wiki?curid=929513" title="Bab Er Rouah">
Bab Er Rouah



</doc>
<doc id="929514" url="https://pl.wikipedia.org/wiki?curid=929514" title="Bab Rouah">
Bab Rouah



</doc>
<doc id="929515" url="https://pl.wikipedia.org/wiki?curid=929515" title="Brama Wiatrów">
Brama Wiatrów



</doc>
<doc id="929517" url="https://pl.wikipedia.org/wiki?curid=929517" title="Settat">
Settat



</doc>
<doc id="929522" url="https://pl.wikipedia.org/wiki?curid=929522" title="Al-Kunajtira">
Al-Kunajtira



</doc>
<doc id="929526" url="https://pl.wikipedia.org/wiki?curid=929526" title="Wadi Sebou">
Wadi Sebou



</doc>
<doc id="929527" url="https://pl.wikipedia.org/wiki?curid=929527" title="Sebou">
Sebou



</doc>
<doc id="929528" url="https://pl.wikipedia.org/wiki?curid=929528" title="Subu">
Subu



</doc>
<doc id="929529" url="https://pl.wikipedia.org/wiki?curid=929529" title="Lena Wilczyńska">
Lena Wilczyńska

Lena Wilczyńska, właśc. Helena Wilczyńska (ur. 18 lutego 1912 w Łodzi, zm. 26 maja 1984 w Łodzi) – polska aktorka.
Życiorys.
W latach 1954–1974 była aktorką Teatru im. S. Jaracza w Łodzi.

</doc>
<doc id="929531" url="https://pl.wikipedia.org/wiki?curid=929531" title="Oued Sebou">
Oued Sebou



</doc>
<doc id="929532" url="https://pl.wikipedia.org/wiki?curid=929532" title="Moulouya">
Moulouya



</doc>
<doc id="929533" url="https://pl.wikipedia.org/wiki?curid=929533" title="Oued Moulouya">
Oued Moulouya



</doc>
<doc id="929534" url="https://pl.wikipedia.org/wiki?curid=929534" title="Oued Bouregreg">
Oued Bouregreg



</doc>
<doc id="929535" url="https://pl.wikipedia.org/wiki?curid=929535" title="Manuel">
Manuel



</doc>
<doc id="929538" url="https://pl.wikipedia.org/wiki?curid=929538" title="Florianka">
Florianka

Florianka – osada część wsi Górecko Stare położona w Polsce, w województwie lubelskim, w powiecie biłgorajskim, w gminie Józefów. Leży na terenie Roztoczańskiego Parku Narodowego.
Jest najbardziej wysuniętą na północny zachód miejscowością gminy i nie ma bezpośredniego połączenia z innymi miejscowościami w gminie. Ze względu na przepisy parku, nie można się tu dostać samochodem.
W latach 1975–1998 miejscowość należała administracyjnie do województwa zamojskiego.
Nazwa osady.
Nazwa osady została nadana na cześć legendarnego protoplasty rodu Zamoyskich, Floriana Szarego. Według legendy, to tutaj miał zostać raniony przez niedźwiedzia, a jego siostra o imieniu Janka opatrywała mu ponoć rany pod rosnącym tu dębem, również zwanym Florian (7,4 m obwodu). 
Historia.
Wieś powstała w 1830. Dziewięć lat później powstał folwark. Podczas powstania listopadowego i styczniowego działały tutaj liczne oddziały powstańcze.
W 1897 powstała szkółka drzew leśnych i owocowych, do dziś zachowały się tutaj okazy rzadkich gatunków drzew. Na terenie osady istnieją XIX-wieczne zabudowania: drewniana gajówka z 1830 oraz murowany dom ogrodnika i zabudowania gospodarcze.
Leśniczówka we Floriance była miejscem urodzenia malarki Aleksandry Wachniewskiej, z domu Fejfer-Stankowskiej.
Przebiegają tędy trzy szlaki turystyczne: zielony im. Aleksandry Wachniewskiej, czerwony krawędziowy oraz żółty (rowerowy).
Obecnie w osadzie znajduje Izba Leśna Roztoczańskiego Parku Narodowego oraz hodowla koników polskich (zwanych też "biłgorajskimi").

</doc>
<doc id="929540" url="https://pl.wikipedia.org/wiki?curid=929540" title="Panteleon">
Panteleon



</doc>
<doc id="929541" url="https://pl.wikipedia.org/wiki?curid=929541" title="Samsonówka">
Samsonówka

Samsonówka – wieś w Polsce położona w województwie lubelskim, w powiecie biłgorajskim, w gminie Józefów.
W latach 1975–1998 miejscowość należała administracyjnie do województwa zamojskiego.
Samsonówka początkowo wchodziła częściowo w skład wsi Długi Kąt, a częściowo w skład wsi Majdan Nepryski. Stanowi ona dawne osiedle powstałe w latach 80. XX wieku przy fabryce pustaków "Prefabet" działającej w Długim Kącie.
Zabudowa wsi rozciąga się wzdłuż drogi zataczającej półkole na północ od drogi wojewódzkiej nr 853. Zachodni kraniec tego półkola łączy się z drogą wojewódzką przy granicy wsi Majdan Nepryski z wsią Siedliska, a wschodni na terenie wsi Długi Kąt.
W Samsonówce znajdują się ruiny dworu, dawny park dworski i pozostałości przydworskich zabudowań gospodarczych. W parku znajduje się kilkanaście drzew - pomników przyrody (robinie akacjowe, świerki, lipy).
Na północ od Samsonówki rozciągają się Góry Halińskie - jedne z wyższych wzniesień Roztocza (najwyższe wzniesienie to Hołda - 344,1 m n.p.m.). Na południe od wsi, wzdłuż drogi wojewódzkiej nr 853 ciągną się zabudowania Siedlisk, na wschód znajduje się Długi Kąt, a na zachód - Majdan Nepryski.
Między Samsonówką a Siedliskami biegnie linia kolejowa ze Zwierzyńca od Bełżca.

</doc>
<doc id="929542" url="https://pl.wikipedia.org/wiki?curid=929542" title="Baptysta (imię)">
Baptysta (imię)

Baptysta — imię żeńskie pochodzenia greckiego, wywodzące się od wyrazu "βαπτω (bapto)" — "zanurzać". Nosiła je m.in. błogosławiona Baptysta Verano.
Ponadto występuje jako drugi człon w podwójnych imionach męskich, patrz Jan Chrzciciel.

</doc>
<doc id="929543" url="https://pl.wikipedia.org/wiki?curid=929543" title="Dadzibóg">
Dadzibóg



</doc>
<doc id="929544" url="https://pl.wikipedia.org/wiki?curid=929544" title="Fryc">
Fryc

Osoby o tym nazwisku:

</doc>
<doc id="929545" url="https://pl.wikipedia.org/wiki?curid=929545" title="Kolonia Nieszawa">
Kolonia Nieszawa

Kolonia Nieszawa – wieś w Polsce położona w województwie lubelskim, w powiecie opolskim, w gminie Józefów nad Wisłą.
W latach 1975–1998 miejscowość administracyjnie należała do ówczesnego województwa lubelskiego.

</doc>
<doc id="929546" url="https://pl.wikipedia.org/wiki?curid=929546" title="Sułtani Maroka">
Sułtani Maroka



</doc>
<doc id="929548" url="https://pl.wikipedia.org/wiki?curid=929548" title="Alpes Cottiae">
Alpes Cottiae

 
Alpes Cottiae (pl. Alpy Kotyjskie) – jedna z trzech niewielkich alpejskich prowincji rzymskich, leżących między współczesną Francją i Włochami, utworzona za panowania Nerona. Nazwana na cześć Cottiusa, przywódcy plemion liguryjskich. Jej stolicą było Segusio.

</doc>
<doc id="929555" url="https://pl.wikipedia.org/wiki?curid=929555" title="Czapnictwo">
Czapnictwo

Czapnictwo, czapkarstwo – dziedzina rzemiosła, przemysłu zajmująca się wyrobem czapek.
Historia.
Rzemiosło spotykane od średniowiecza. Rozpowszechniło się w XVI wieku i I połowie XVII. Do większych ośrodków należały: Gdańsk, Poznań (cech czapników jest wymieniany jako jeden z ponad sześćdziesięciu cechów obecnych w Poznaniu w XVI w.), Łomża i Kraków. Polskie czapki były wywożone na Węgry, do Rosji, na Śląsk i Wołowszczyznę.
W 2 połowie XVIII wieku zmniejszył się popyt w związku z modą na czapki futrzane. W XVIII wieku powstają manufaktury czapnicze m.in. w Brzezinach, Ciechanowcu, Drzewnicy, Głównie, Gołędzinie, Korcu, Machnówce, Niemirowie, Sokołowie Podlaskim, Stawiskach, Strykowie i Warszawie.

</doc>
<doc id="929556" url="https://pl.wikipedia.org/wiki?curid=929556" title="Czapnik">
Czapnik



</doc>
<doc id="929561" url="https://pl.wikipedia.org/wiki?curid=929561" title="Foundling Hospital">
Foundling Hospital

Foundling Hospital - przytułek dla sierot zbudowany w Londynie w 1739 roku.
Szefem prrzedsięwzięcia był kpt. Thomas Coram, a wspierali go czołowi politycy, zwłaszcza Spencer Compton, 1. hrabia Wilmington i Philip Dormer Stanhope, 4. hrabia Chesterfield. Dużą rolę w powstaniu szpitala odegrał Richard Mead.
Georg Friedrich Händel urządzał koncerty charytatywne w gmachu szpitala.

</doc>
<doc id="929563" url="https://pl.wikipedia.org/wiki?curid=929563" title="Izabelin (województwo podlaskie)">
Izabelin (województwo podlaskie)

Izabelin – kolonia w Polsce położona w województwie podlaskim, w powiecie białostockim, w gminie Juchnowiec Kościelny.
W latach międzywojennych posiadłość ziemską miała tu Zofia hr. Rüdiger (143 mórg).
W latach 1975–1998 miejscowość należała administracyjnie do województwa białostockiego.
Wierni kościoła rzymskokatolickiego należą do parafii św. Ojca Pio w Białymstoku.

</doc>
<doc id="929565" url="https://pl.wikipedia.org/wiki?curid=929565" title="Juchnowiec Górny">
Juchnowiec Górny

Juchnowiec Górny – wieś w Polsce położona w województwie podlaskim, w powiecie białostockim, w gminie Juchnowiec Kościelny.
W latach 1975–1998 miejscowość należała administracyjnie do województwa białostockiego.
Wierni kościoła rzymskokatolickiego należą do parafii Świętej Trójcy w Juchnowcu.
Zobacz też.
Juchnowiec Dolny

</doc>
<doc id="929567" url="https://pl.wikipedia.org/wiki?curid=929567" title="Kojrany">
Kojrany

Kojrany – kolonia w Polsce, w województwie podlaskim, w powiecie białostockim, w gminie Juchnowiec Kościelny.
W latach 1975–1998 miejscowość należała administracyjnie do województwa białostockiego.

</doc>
<doc id="929568" url="https://pl.wikipedia.org/wiki?curid=929568" title="Kozowszczyzna">
Kozowszczyzna

Kozowszczyzna – osada w Polsce położona w województwie podlaskim, w powiecie białostockim, w gminie Juchnowiec Kościelny.
W latach 1975–1998 miejscowość należała administracyjnie do województwa białostockiego.

</doc>
<doc id="929570" url="https://pl.wikipedia.org/wiki?curid=929570" title="Śródlesie">
Śródlesie



</doc>
<doc id="929571" url="https://pl.wikipedia.org/wiki?curid=929571" title="Śródlesie (województwo podlaskie)">
Śródlesie (województwo podlaskie)

Śródlesie – wieś w Polsce położona w województwie podlaskim, w powiecie białostockim, w gminie Juchnowiec Kościelny.
W latach 1975–1998 miejscowość należała administracyjnie do województwa białostockiego.
Wierni kościoła rzymskokatolickiego należą do parafii św. Jana Pawła II w Ignatkach-Osiedlu.

</doc>
<doc id="929575" url="https://pl.wikipedia.org/wiki?curid=929575" title="Rzeźnictwo">
Rzeźnictwo

Rzeźnictwo – dziedzina rzemiosła zajmująca się ubojem zwierząt rzeźnych i ich przetwarzaniem.

</doc>
<doc id="929576" url="https://pl.wikipedia.org/wiki?curid=929576" title="Rzeźnik">
Rzeźnik

Rzeźnik (masarz) – zawód rzemieślniczy, osoba zajmująca się ubojem zwierząt rzeźnych, a następnie obróbką tusz poubojowych.
Niekiedy w skład kompetencji rzeźnika wchodzą również takie zadania jak:
Wymagana w tym zawodzie ze względu na rodzaj i warunki wykonywanej pracy jest sprawność i wytrzymałość fizyczna.

</doc>
<doc id="929578" url="https://pl.wikipedia.org/wiki?curid=929578" title="Jahja">
Jahja

Osoby o imieniu Jahja.
Władcy Maroka:
Władcy hafsydzcy:
Szarifowie Mekki:
Władcy Jemenu:
Inne:

</doc>
<doc id="929584" url="https://pl.wikipedia.org/wiki?curid=929584" title="Jahia">
Jahia



</doc>
<doc id="929586" url="https://pl.wikipedia.org/wiki?curid=929586" title="Dekanat człuchowski">
Dekanat człuchowski

Dekanat Człuchów – jeden z 30 dekanatów w rzymskokatolickiej diecezji pelplińskiej.
Parafie.
W skład dekanatu wchodzi 9 parafii:
Sąsiednie dekanaty.
Borzyszkowy, Chojnice, Czarne "(diec. koszalińsko-kołobrzeska)", Jastrowie "(diec. koszalińsko-kołobrzeska)", Kamień Krajeński, Złotów I "(diec. bydgoska)"

</doc>
<doc id="929589" url="https://pl.wikipedia.org/wiki?curid=929589" title="Abu Jakub Jusuf">
Abu Jakub Jusuf



</doc>
<doc id="929591" url="https://pl.wikipedia.org/wiki?curid=929591" title="Abu Jusuf Jakub">
Abu Jusuf Jakub



</doc>
<doc id="929592" url="https://pl.wikipedia.org/wiki?curid=929592" title="Abu Jusuf">
Abu Jusuf



</doc>
<doc id="929593" url="https://pl.wikipedia.org/wiki?curid=929593" title="Aleksandra Wachniewska">
Aleksandra Wachniewska

Aleksandra Wachniewska z domu Fejfer-Stankowska (ur. 25 września 1902 we Floriance, zm. 1989 w Zwierzyńcu) – polska malarka.
Życiorys.
Absolwentka Akademii Sztuk Pięknych w Warszawie. Tworzyła głównie pejzaże ukazujące przyrodę Roztocza, najczęstszym motywem jej obrazów były drzewa.
Oprócz malarstwa była zaangażowana w działalność na rzecz ochrony przyrody. Będąc społecznym delegatem Państwowej Rady Ochrony Przyrody na Zamojszczyznę, przyczyniła się do ustanowienia na Roztoczu wielu rezerwatów przyrody. Miała też znaczący udział w doprowadzeniu do utworzenia Roztoczańskiego Parku Narodowego, jako orędowniczka tego pomysłu u ówczesnych władz.

</doc>
<doc id="929597" url="https://pl.wikipedia.org/wiki?curid=929597" title="Dekanat główczycki">
Dekanat główczycki

Dekanat Główczyce – jeden z 30 dekanatów w rzymskokatolickiej diecezji pelplińskiej.
Parafie.
W skład dekanatu wchodzi 9 parafii:
Sąsiednie dekanaty.
Lębork, Łeba, Łupawa, Słupsk Wschód "(diec. koszalińsko-kołobrzeska)", Ustka "(diec. koszalińsko-kołobrzeska)"

</doc>
<doc id="929599" url="https://pl.wikipedia.org/wiki?curid=929599" title="Kodeks Huygenowski">
Kodeks Huygenowski

Kodeks Huygenowski – zbiór notatek Leonarda da Vinci datowanych na 1490 r.
Kodeks zawiera liczne szkice artysty na temat proporcji ludzkiego ciała i matematycznych stosunków między jego częściami. Najbardziej znanym wśród tych szkiców jest "Człowiek witruwiański".
Zbiór jest kopią zaginionych szkiców Leonarda. Został przepisany w połowie XVI w. przez mediolańskiego artystę Girolama Figina, który był uczniem dawnego asystenta i przyjaciela Leonarda, Francesca Melziego.

</doc>
<doc id="929600" url="https://pl.wikipedia.org/wiki?curid=929600" title="Hugh Latimer">
Hugh Latimer

Hugh Latimer (ur. ok. 1485/1490, zm. 16 października 1555) – angielski duchowny, reformator, biskup Kościoła Anglii (przed reformacją podległego papieżowi, potem niezależnego), kapelan króla Edwarda VI, jeden z trzech męczenników oksfordzkich spalonych żywcem na stosie w okresie rekatolicyzacji Królestwa Anglii prowadzonej za panowania królowej Marii, męczennik Kościoła anglikańskiego.

</doc>
<doc id="929603" url="https://pl.wikipedia.org/wiki?curid=929603" title="Yahya">
Yahya



</doc>
<doc id="929607" url="https://pl.wikipedia.org/wiki?curid=929607" title="Nicholas Ridley (biskup)">
Nicholas Ridley (biskup)

Nicholas Ridley (ur. ok. 1500, zm. 16 października 1555) – biskup anglikański, reformator i odnowiciel Kościoła. Spalony żywcem na stosie razem z biskupem Hugh Latimerem w okresie rekatolicyzacji Królestwa Anglii, jeden z męczenników królowej Marii.

</doc>
<doc id="929608" url="https://pl.wikipedia.org/wiki?curid=929608" title="Manuskrypt paryski A">
Manuskrypt paryski A

Manuskrypt paryski A – zbiór notatek Leonarda da Vinci.
Na początku składał się z 114 ponumerowanych kart. Gdy znalazł się w posiadaniu hrabiego Libri, stracił 50 kart, a 17 z nich zaginęło.
Manuskrypt jest podręcznikiem malarstwa. Zawiera informacje o technikach malarstwa i zajmuje się różnymi dziedzinami – optyką, perspektywą, proporcją, ruchem, mechaniką – z punktu widzenia malarza.

</doc>
<doc id="929609" url="https://pl.wikipedia.org/wiki?curid=929609" title="Dekanat gniewiński">
Dekanat gniewiński

Dekanat Gniewino – jeden z 30 dekanatów w rzymskokatolickiej diecezji pelplińskiej.
Parafie.
W skład dekanatu wchodzi 9 parafii:
Sąsiednie dekanaty.
Lębork, Luzino "(archidiec. gdańska)", Łeba, Żarnowiec "(archidiec. gdańska)"

</doc>
<doc id="929610" url="https://pl.wikipedia.org/wiki?curid=929610" title="Ostrowiec Świętokrzyski (stacja kolejowa)">
Ostrowiec Świętokrzyski (stacja kolejowa)

Ostrowiec Świętokrzyski – stacja kolejowa w Ostrowcu Świętokrzyskim, w województwie świętokrzyskim, w Polsce. 
W roku 2017 stacja obsługiwała 500–699 pasażerów na dobę.
Budynek dworca powstał w 1885 r. Uroczyste otwarcie linii kolejowej od Ostrowca miało miejsce 15 stycznia 1885. Była to wówczas stacja końcowa odnogi Kolei Iwanogrodzko-Dąbrowskiej. W późniejszym okresie linia została przedłużona do Bodzechowa, a w 1915 do Sandomierza. Wokół stacji kolejowej wyrosło osiedle, które w 1907 r. miało 16 domów i było zamieszkiwane przez 249 osób. 
Remonty.
Remont peronu oraz kładki dla pieszych.
=W kwietniu 2022 roku rozpoczęły się prace modernizacyjne kładki dla pieszych. W tym samym czasie rozpoczęły się prace modernizacyjne na peronie 2. Peron będzie wyższy I przebudowany zostanie również układ torowy dzięki temu pociągi pasażerskie będą poruszać się z prędkością 120 km/h, a towarowe z prędkością 80 km/ h. Dzięki inwestycji możliwe będzie przywrócenie regularnych połączeń z Ostrowca Świętokrzyskiego do Sandomierza.
Dworzec PKP.
Dworzec PKP w Ostrowcu Świętokrzyskim to pozostałość architektury XIX wieku. W 2010 roku został wyłączony z użytku m.in. po tym jak przewoźnik zrezygnował z prowadzenia kas biletowych.ref&gt;&lt;/ref&gt;
Rozkład jazdy.
Obecnie z Ostrowca Świętokrzyskiego możemy dojechać pociągami Polregio do stacji takich jak : Kraków Główny, Skarżysko-Kamienna, Kielce + Wakacyjny pociąg do Sandomierza relacji Kielce-Sandomierz.
Pociągami Intercity do stacji : Warszawa Wschodnia, Przemyśl Główny
W 2019 roku w rozkładzie jazdy pojawiło się bezpośrednie połączenie kategorii superREGIO ze stacji Ostrowiec Świętokrzyski do stacji Wrocław Główny. Ze względu na pandemię COVID-19 zlikwidowano je. 

</doc>
<doc id="929612" url="https://pl.wikipedia.org/wiki?curid=929612" title="Droga rokadowa">
Droga rokadowa



</doc>
<doc id="929613" url="https://pl.wikipedia.org/wiki?curid=929613" title="Arkadiusz Wiśniewski">
Arkadiusz Wiśniewski



</doc>
<doc id="929615" url="https://pl.wikipedia.org/wiki?curid=929615" title="Dekanat gniewski">
Dekanat gniewski

Dekanat Gniew – jeden z 30 dekanatów w rzymskokatolickiej diecezji pelplińskiej.
Parafie.
W skład dekanatu wchodzi 8 parafii:
Sąsiednie dekanaty.
Kwidzyn – Śródmieście "(diec. elbląska)", Malbork II "(diec. elbląska)", Nowe nad Wisłą, Pelplin, Skórcz, Sztum "(diec. elbląska)", Tczew

</doc>
<doc id="929618" url="https://pl.wikipedia.org/wiki?curid=929618" title="Yverdon">
Yverdon



</doc>
<doc id="929620" url="https://pl.wikipedia.org/wiki?curid=929620" title="Malia">
Malia

Malia (gr. "Μάλια") – miasteczko położone na północnym wybrzeżu Krety, ok. 30 km na wschód od Heraklionu. Jedna z ważniejszych miejscowości wypoczynkowych Krety. Popularna szczególnie ze względu na piaszczystą plażę z wydmami. 
Około 3 km na wschód od miasta znajdują się ruiny średnio-minojskiego pałacu. Według mitologii greckiej właścicielem zamku był Sarpedon, brat Minosa. Pałac wybudowano w XIX wieku p.n.e., a następnie rozbudowano w XVIII wieku p.n.e. Około 1420 p.n.e. został zburzony przez Mykeńczyków.
Wykopaliska archeologiczne.
Wykopaliska w Malii prowadzone przez archeologów z francuskiej szkoły archeologicznej École française d'Athènes od 1922 doprowadziły do odkrycia ważnych zabytków cywilizacji minojskiej. Do najważniejszych należy odkrycie mniejszego niż w Knossos „pałacu”. Odkryto także oryginalny zespół urbanistyczny koncentrujący się wokół pałacu, z ciekawym rozplanowaniem i systemem kanalizacyjnym.

</doc>
<doc id="929625" url="https://pl.wikipedia.org/wiki?curid=929625" title="Farma pełna strachów">
Farma pełna strachów

Farma pełna strachów (ang. "Monster Farm", 1998) – serial animowany produkcji amerykańskiej. Serial składa się z 26 odcinków. Emitowany był w Jetix i Bajkowym kinie TVN.
Fabuła.
Serial opowiada o chłopaku z miasta Jacku Sianko i gospodarstwie, które odziedziczył po swoim wujku Harloffie. Po przyjeździe znajduje dziwną kolekcję zwierząt gospodarskich. Ta mało prawdopodobna menażeria musi wspólnie pomóc nowemu właścicielowi uratować dom przed ciekawskimi poszukiwaczami, którzy zagrażają jego zwariowanemu światu.
Wersja polska.
Wersja polska: Master Film na zlecenie TVN
Reżyser: Miriam Aleksandrowicz
Dialogi:
Dźwięk: Aleksandra Janikowska
Montaż: Krzysztof Podolski
Kierownik produkcji: Agnieszka Wiśniowska
Teksty piosenek: Andrzej Brzeski
Wystąpili:
oraz:
i inni
Lektor: Maciej Czapski

</doc>
<doc id="929636" url="https://pl.wikipedia.org/wiki?curid=929636" title="Wojskowy Ośrodek OUN">
Wojskowy Ośrodek OUN

Wojskowy Ośrodek OUN - został utworzony w 1940 w Krakowie.
Organizatorem był referent wojskowy Rewolucyjnego Prowodu OUN - Roman Szuchewycz, działaczami: Dmytro Hrycaj, Ołeksa Hasyn, Wasyl Sydor, Osyp Karaczewśkyj, S. Nowyćkyj. Po II Kongresie OUN w Krakowie (1-3 kwietnia 1940) rozbudowano go w Krajowy Sztab Wojskowy, któremu przewodniczył Dmytro Hrycaj.
Dzięki poparciu i z pomocą wysokich oficerów niemieckich udało się WO wyszkolić i uzbroić dwa oddziały (400 osób) pod ukraińską propagandową nazwą Drużyny Ukraińskich Nacjonalistów, które złożyły przysięgę na wierność Ukrainie.

</doc>
<doc id="929639" url="https://pl.wikipedia.org/wiki?curid=929639" title="Wykształcenie średnie">
Wykształcenie średnie

Wykształcenie średnie – wykształcenie, jakie zgodnie z art. 20 ustawy z dnia 14 grudnia 2016 r. – Prawo oświatowe – posiada osoba, która:

</doc>
<doc id="929640" url="https://pl.wikipedia.org/wiki?curid=929640" title="Sztuka grecka wieków ciemnych">
Sztuka grecka wieków ciemnych

Sztuka grecka wieków ciemnych obejmuje okres od upadku kultury mykeńskiej (ok. 1200 p.n.e.) do rozkwitu cywilizacji greckiej w VIII wieku p.n.e. Tradycyjna nazwa „wieki ciemne” powstała ze względu na małą liczbę źródeł archeologicznych z tego okresu i w efekcie trudności w odtworzeniu jego dziejów.
Badacze najczęściej termin „wieków ciemnych” w sztuce odnoszą do dwóch okresów:
Czasem sztuka wieków ciemnych jest włączana do sztuki okresu archaicznego i traktowana jako jeden z jej podokresów.
W wiekach ciemnych dochodzi do obniżenia poziomu życia i odejścia od wcześniejszych osiągnięć (np. znajomości pisma). Upadały warsztaty złotnicze i snycerskie. Znaleziska są bardzo skromne; jest to głównie ceramika.
Architektura.
Brak jest architektury monumentalnej, jaka powstawała w okresie egejskim (np. cytadela w Mykenach). Znane są jedynie pozostałości po dość skromnych budowlach. Przykładem typowej wioski z tego okresu jest Karfi (Karphi) na Krecie, założona w XII wieku p.n.e. Osada ma zwartą zabudowę, brukowane ulice oraz pozostałości po budynku, interpretowanym jako megaron pałacowy. Odkryto także okręg kultowy w formie dziedzińca otoczonego murem. Około IX wieku p.n.e. powstała Smyrna (dzisiejszy Izmir), w której zachowały się ślady po owalnej budowli mieszkalnej o wymiarach 3x5 m – jednym z pierwszych domów, których stan pozwolił na rekonstrukcję.
Pozostałości większej budowli znaleziono w Lefkandi na Eubei (I połowa X wieku p.n.e.). Ma ona wymiary 10x47 m i wzniesiona była na planie prostokąta zakończonego apsydą, posiadała anty, wewnętrzną kolumnadę oraz zewnętrzne podpory. W środku budowli odkryto trzy bogato wyposażone groby, a obok budynku całe cmentarzysko. Być może budowla pierwotnie była pałacem, a później została przekształcona w heroon.
Rzeźba.
Rozwijała się drobna rzeźba terakotowa i brązowa. Z terakoty wykonywano głównie figurki kobiece oraz postacie ubrane, a z brązu posążki nagich mężczyzn. W Karfi odkryto figurki z XI wieku p.n.e. tzw. "boginie błogosławiące", podobne do egejskich bogiń. Do zabytków tego okresu należy także zaliczyć terakotowego jelenia z Keramejkos oraz centaura z Lefkandi.
Ceramika.
Ceramika jest tą dziedziną twórczości wieków ciemnych, z której zachowało się najwięcej zabytków, co umożliwia śledzenie rozwoju i zmian stylistycznych wyrobów.
W okresie submykeńskim widoczne są jeszcze wpływy mykeńskie. Typowe naczynia tego czasu to naczynia strzemionowe, amfory, lekyty i czary. Jakość naczyń była niższa niż w późniejszym okresie, a dekoracja mniej precyzyjna.
Styl protogeometryczny pojawił się w IX wieku p.n.e. w Attyce. Jego nazwa wskazuje na silne związki z kolejnym stylem – geometrycznym. Naczynia były w tym czasie lepiej wykonywane, miały bardziej zharmonizowane proporcje, a dekoracja była dostosowana do kształtu naczynia. Pojawiają się motywy koncentrycznego koła lub półkola – przypuszcza się, że do ich wykonania używano wielowłosowych pędzli. Z czasem coraz większa powierzchnia naczynia była pokrywana malowidłem. Zarówno dla okresu protogeometrycznego, jak i geometrycznego właśnie, charakterystyczne są zdobienia za pomocą figur geometrycznych i znaków takich, jak koła, linie, spirale.
W okresie geometrycznym pojawiają się meandry, krzyże itp. Zdobiono już całą powierzchnię naczynia (horror vacui), następowała miniaturyzacja motywów. Pojawiła się ornamentyka metopowa (okienkowa), która polegała na pozostawianiu „okienek” otoczonych ramką, w których umieszczało się pojedynczy motyw ornamentu. Tak jak w okresie wcześniejszym dekorowano naczynia malując duże płaszczyzny jednolitą barwą. Kształty naczyń wysmukliły się, ścianki stały się cieńsze. Pojawiła się schematyczna ornamentyka figuralna tworząca pasy obiegające naczynie dookoła. Zanikły naczynia strzemionowe, a obok wcześniejszych typów naczyń popularne stały się ojnochoe, hydrie i kubki.
Bibliografia.
Literatura dodatkowa

</doc>
<doc id="929642" url="https://pl.wikipedia.org/wiki?curid=929642" title="PK">
PK



</doc>
<doc id="929646" url="https://pl.wikipedia.org/wiki?curid=929646" title="Lloyd w kosmosie">
Lloyd w kosmosie

Lloyd w kosmosie (ang. "Lloyd in Space", 2001-2004) – serial animowany produkcji amerykańskiej z 2001 roku. Był emitowany na kanale Disney Channel.
Fabuła.
Serial opowiada o losach kosmity o imieniu Lloyd. Akcja rozgrywa się w przyszłości w mieście Intrepidville. Lloyd ma wielu przyjaciół. Jest nastolatkiem, który chodzi do szkoły, umawia się na randki i bawi się ze swoimi przyjaciółmi.
Wersja polska.
Wersja polska: dla Disney Character Voices International - Master Film
Dialogi: Dariusz Dunowski
Udział wzięli:
i inni

</doc>
<doc id="929651" url="https://pl.wikipedia.org/wiki?curid=929651" title="Krajowy Sztab Wojskowy">
Krajowy Sztab Wojskowy

Krajowy Sztab Wojskowy (KWSz) - utworzony w 1941, po decyzji II Zjazdu Organizacji Ukraińskich Nacjonalistów (OUN) w Krakowie, na bazie Wojskowego Ośrodka OUN, w celu zbrojnej walki przeciw Niemcom.
Pierwszym dowódcą był wojskowy referent Prowodu OUN Dmytro Hrycaj, po nim Roman Szuchewycz.
Z inicjatywy KWSz utworzono pod koniec czerwca 1941 oficerską szkołę OUN w Mostach Wielkich (dowódca - Dmytro Hrycaj), szkoły podoficerskie: w Pomorzanach (dowódca por. Wasyl Iwachiw), Równem (dowódca - płk Łeonid Stupnyckyj), Radziechowie (dowódca - por. Osyp Karaczewśkyj), Łucku (dowódca - por. Wirłyk), oraz wiele kursów sanitarnych, saperskich i radiotelegrafistów.
Po próbie utworzenia Państwa Ukraińskiego KWSz przeszedł do podziemia jako "kureń gospodarczy", wiosną 1943 został włączony do UPA.

</doc>
<doc id="929652" url="https://pl.wikipedia.org/wiki?curid=929652" title="Jorgos Jeorjadis">
Jorgos Jeorjadis

Jorgos Jeorjadis (gr. Γιώργος Γεωργιάδης; ur. 8 marca 1972 w Kawali) – grecki piłkarz występujący na pozycji ofensywnego pomocnika.
W swojej karierze występował w Doksie Drama, Panathinaikosie AO, Newcastle United, PAOK-u, Olympiakosie Pireus i Iraklisie Saloniki. Mistrz Europy z 2004 r., wielokrotny mistrz Grecji i zdobywca krajowego Pucharu.

</doc>
<doc id="929653" url="https://pl.wikipedia.org/wiki?curid=929653" title="The Klezmatics">
The Klezmatics

The Klezmatics – nowojorska grupa klezmerska założona w 1986 roku. Wykonuje muzykę klezmerską z elementami jazzu, rocka, gospel i innych współczesnych gatunków muzycznych. Oprócz utworów czysto „klezmerskich”, czyli instrumentalnych, zespół ma w swoim repertuarze wiele tradycyjnych piosenek i pieśni żydowskich śpiewanych m.in. w jidysz i po aramejsku. Twórczość własna The Klezmatics obejmuje nieliczne utwory anglojęzyczne (np. "Fradde’s Song" z tekstem Tony’ego Kushnera).
Występowali m.in. z Itzhakiem Perlmanem, Chawą Albersteinem, Joshuą Nelsonem. The Klezmatics występowali kilkakrotnie na Festiwalu Kultury Żydowskiej w Krakowie.
W 2007 roku grupa zdobyła statuetkę Grammy w kategorii "Najlepszy album world music" za album "Wonder Wheel".
Członkowie zespołu.
Obecny skład:
Byli członkowie:

</doc>
<doc id="929655" url="https://pl.wikipedia.org/wiki?curid=929655" title="Robin Toernqvist">
Robin Toernqvist



</doc>
<doc id="929657" url="https://pl.wikipedia.org/wiki?curid=929657" title="Klezmatics">
Klezmatics



</doc>
<doc id="929658" url="https://pl.wikipedia.org/wiki?curid=929658" title="JoJo z cyrku">
JoJo z cyrku

JoJo z cyrku (, 2003–2007) – serial animowany produkcji kanadyjskiej, z 2003 roku, który emitowany był w bloku "Playhouse Disney" na kanale Disney Channel. Od 1 września 2010 roku emitowany jest przez Playhouse Disney.
Wersja polska.
Opracowanie wersji polskiej: na zlecenie Disney Character Voices International – Sun Studio Polska
Udział wzięli:
i inni

</doc>
<doc id="929659" url="https://pl.wikipedia.org/wiki?curid=929659" title="Monaster Rożeński">
Monaster Rożeński

Monaster Rożeński (bułg. "Роженски манастир") – to największy prawosławny monaster w górach Piryn, w południowo-zachodniej Bułgarii (zaledwie kilka kilometrów od Melnika). Jest jednym z nielicznych średniowiecznych monastyrów zachowanych na terenie kraju. Według źródeł pochodzących z Athos, został wybudowany w 890. W pobliżu znajduje się grób bułgarskiego rewolucjonisty Jane Sandanskiego.

</doc>
<doc id="929660" url="https://pl.wikipedia.org/wiki?curid=929660" title="Matthäus Daniel Pöppelmann">
Matthäus Daniel Pöppelmann

Matthäus Daniel Pöppelmann (ur. 3 maja 1662 w Herford, zm. 17 stycznia 1737 w Dreźnie) – architekt niemiecki epoki baroku, działający głównie w Dreźnie i Warszawie. Jego projekty zamawiane zarówno przez Augusta II Mocnego jak i mieszkańców Drezna wpłynęły na barokowy charakter architektury tego miasta. Ojciec architekta Carla Friedricha Pöppelmanna.
Życiorys.
Od 1680 działał w służbie Fryderyka Wilhelma I w Głównym Urzędzie Budowlanym w Dreźnie. W latach 1710-1715 odbył podróże przez Pragę, Wiedeń i Rzym do Paryża. 
Zaprojektował liczne parki, kościoły i kamienice w Dreźnie. Był także autorem projektu rozbudowy Jägerhofu (ok. 1708), budowy pałacu Taschenberg (1711-1715) i zespołu Zwinger (1711-1728). Brał również udział w tworzeniu pałacu w Pillnitz (1720-1724) oraz, wspólnie z m.in. Zachariasem Longuelunem, pałacu w Moritzburgu (1723-1736). W Warszawie zaplanował Oś Saską, zaprojektował pałac Saski oraz przebudowę Zamku Królewskiego. Od 1720 do 1730 pracował nad architektonicznym ukształtowaniem skarpy warszawskiej pomiędzy Zamkiem Ujazdowskim a Kanałem Piaseczyńskim.
Był pracownikiem Saskiego Urzędu Budowlanego w Warszawie.

</doc>
<doc id="929662" url="https://pl.wikipedia.org/wiki?curid=929662" title="Drużyny Ukraińskich Nacjonalistów">
Drużyny Ukraińskich Nacjonalistów

Drużyny Ukraińskich Nacjonalistów (w skrócie DUN; niem. "Legion Ukrainischer Nationalisten", LUN; ukr. Легіон Українських Націоналістів) – ukraińska propagandowa nazwa dwóch niemieckich oddziałów wojskowych, złożonych z Ukraińców („Nachtigall” i „Roland”), utworzonych przez Abwehrę we współpracy z Wojskowym Ośrodkiem OUN wiosną 1941, na bazie m.in. żołnierzy Legionu Ukraińskiego. 
Działania zbrojne.
Miały stać się, według części ukraińskich polityków, zarodkiem armii ukraińskiej. Postawili oni DUN zadanie wkroczenia do Kijowa wraz z Wehrmachtem zaraz po wycofaniu się Armii Czerwonej i zabezpieczenia ogłoszenie aktu odnowienia niepodległości w Kijowie. Po aresztowaniu przez Gestapo rządu Jarosława Stećki Roman Szuchewycz wysłał do Oberkommando der Wehrmacht oświadczenie, że w tej sytuacji oddziały te nie mogą pozostać w składzie armii niemieckiej. 
Oddziały w sierpniu 1941 wycofano z frontu, skierowano do Frankfurtu nad Odrą, w październiku 1941 przeformowano w 201 Batalion Schutzmannschaft i w marcu 1942 wysłano do walki przeciw sowieckim partyzantom na Białorusi. 
Po zakończeniu rocznego kontraktu w grudniu 1942, wszyscy żołnierze odmówili jego przedłużenia i zostali pod eskortą odesłani do Lwowa. Romanowi Szuchewyczowi udało się uciec z konwoju, reszta żołnierzy została uwolniona we Lwowie. Większość z nich wstąpiła wiosną 1943 do Ukraińskiej Powstańczej Armii.

</doc>
<doc id="929663" url="https://pl.wikipedia.org/wiki?curid=929663" title="Muszkieterzy">
Muszkieterzy

Zobacz też:

</doc>
<doc id="929664" url="https://pl.wikipedia.org/wiki?curid=929664" title="Emil Saifutdinow">
Emil Saifutdinow



</doc>
<doc id="929665" url="https://pl.wikipedia.org/wiki?curid=929665" title="Ciało nieprzemienne">
Ciało nieprzemienne



</doc>
<doc id="929670" url="https://pl.wikipedia.org/wiki?curid=929670" title="Katastrofa lotu Air France 358">
Katastrofa lotu Air France 358

Katastrofa lotu Air France 358 – katastrofa samolotu Airbus A340 linii Air France (lot AF 358 z Paryża do Toronto), do której doszło 2 sierpnia 2005 roku. Statek powietrzny rozbił się po lądowaniu w trudnych warunkach atmosferycznych na lotnisku Toronto Pearson International Airport i zapalił się po zatrzymaniu. W katastrofie ranne były 43 osoby; nikt nie zginął.
Przebieg.
Podczas odprawy na lotnisku w Paryżu piloci ustalili, że kapitan samolotu wykona start maszyny, natomiast drugi pilot zajmie się procedurami lądowania po przebyciu wyznaczonej trasy. Członkowie załogi dzielili się obowiązkami w ten sposób, aby drugi pilot mógł nabyć doświadczenia zawodowego. Dodatkowo w samej kabinie pilotów był obecny dodatkowy pasażer, będący członkiem rodziny pracownika linii Air France. Start samolotu nastąpił kilka minut przed godziną 14:00 czasu lokalnego w Paryżu.
Rutynowy przelot z Paryża do Toronto trwał około 8 godzin. W tym czasie nie zdarzyło się nic szczególnego, a większość pracy pilotów wykonywał autopilot. Piloci u wybrzeży Kanady zostali poinformowani o warunkach atmosferycznych: zachmurzeniu z opadami i ryzyku burzy z temperaturą do 20 °C. Nad lotniskiem szalała burza, a w trakcie lądowania porywy wiatru osiągały 60 km/h. Władze lotniska ogłosiły alarm z powodu wyładowań atmosferycznych zagrażających personelowi naziemnemu, co poskutkowało zakazem wchodzenia na pokłady samolotów. Przy zbliżeniu się samolotu w okolice lotniska lot 358 otrzymał zakaz lądowania.
Załoga skierowała samolot na północ, aby w razie problemów odlecieć na oddalone o 300 km lotnisko zapasowe w Ottawie. Po czasie oczekiwania na poprawę warunków pogodowych zostało wydane pozwolenie do lądowania i polecenie utrzymania pułapu 5000 metrów. Następnie samolot wleciał we front burzowy. Przekazane zostało pozwolenie na lądowanie na pasie 24L, przy wietrze wiejącym pod kątem 290° od 15 do 20 węzłów. Podjęcie decyzji lądowania na tym pasie miało świadczyć o bezpieczeństwie manewru mimo panujących warunków.
O godzinie 16:02 czasu miejscowego maszyna pojawiła się na początku pasa startowego. Dotknięcie pasa startowego nastąpiło dopiero w jego połowie, co przy prędkości 140 węzłów nie pozwala na bezpieczne zatrzymanie przed jego końcem. W efekcie samolot wyjechał z pasa startowego. Załoga zarządziła ewakuację mimo paniki i pożaru, jaki powstał dookoła maszyny. Kapitan samolotu został poważnie ranny w wyniku zdarzenia, a jego fotel wyrwany z podłogi. Opuścił samolot z pomocą drugiego pilota.
Pracownicy lotniska oraz służby ratunkowe starały się zebrać wszystkich pasażerów na lotnisku. Dużą pomoc okazali kierowcy na pobliskiej autostradzie, podwożąc ocalałych. Nikt nie zginął, a wrak spłonął w ogniu.
Dochodzenie.
Kanadyjski Zarząd Bezpieczeństwa Transportu wszczął dochodzenia mające wyjaśnić przyczyny katastrofy. Charakter śledztwa spowodował, że nikt z obsługi lotniska nie mógł przekazywać informacji mediom, a piloci nie zabrali publicznie głosu. Śledztwo wykazało, że załoga walczyła z maszyną i warunkami pogodowymi podczas lądowania posługując się wyłącznie danymi lotu z pokładu samolotu, gdyż aparatura pomiarowa na pasie została uszkodzona piorunami.
Pas startowy użyty do lądowania jest najkrótszym możliwym pasem na tym lotnisku, z różnicą długości do 650 metrów. Przetestowano 7 z 8 ocalałych hamulców aerodynamicznych, które działały prawidłowo. Badanie silników również potwierdziło użycie wszystkich odwracaczy ciągu.
Francuska gazeta „Le Figaro” 12 września 2005 roku opublikowała artykuł, w którym zostało zasugerowane użycie odwracaczy ciągu dopiero po 12 sekundach zetknięcia z pasem startowym.
Odwracacze ciągu zostały włączone zbyt późno i rozpędzony samolot nie miał już możliwości bezpiecznego zatrzymania. Wynikło to z powodu dużego stresu drugiego pilota związanego z trudnymi warunkami atmosferycznymi, dodatkowo trzymającego zaciśniętą dłoń na dźwigni uruchamiającej mechanizm, co uniemożliwiło dokonanie tego przez kapitana. Zostało to potwierdzone w raporcie śledczym. Dodatkowo samolot w momencie zbliżania się nad pas znajdował się za wysoko. Załoga nie miała wystarczającego czasu potrzebnego do podjęcia decyzji o zatrzymaniu lub odejściu na drugi krąg, która musi zostać ustalona zgodnie przez pilotów.
Katastrofa została opisana w jednym z odcinków serialu dokumentalnego "Katastrofa w przestworzach" zatytułowanym "Cudowna ucieczka" ("Miracle Escape").
Samolot.
Maszyną obsługującą lot 358 był 295 osobowy Airbus A340-313E napędzany czterema silnikami CFM International CFM56. Numerem fabrycznym statku powietrznego był 289, z rejestracją o oznaczeniu F-GLZQ. Samolot został oblatany 3 sierpnia 1999 roku i dostarczony do linii Air France 7 września 1999 roku. Zabierał na pokład 297 pasażerów oraz 12 członków załogi. Podczas lotu kapitanem był Alain Rosaye w wieku 57 lat i pierwszy oficer Frédéric Naud w wieku 43 lat. Kapitan w chwili startu posiadał wylatane 15 411 godzin lotu, natomiast drugi pilot zaledwie 4835 godziny.
Czarny sierpień.
Katastrofa rejsu nr 358, mimo że nikt w niej nie zginął, rozpoczyna tzw. "czarny sierpień" – okres w historii lotnictwa (od 2 sierpnia do 5 września 2005 roku), podczas którego wydarzyła się niespotykana dotąd liczba sześciu poważnych katastrof lotniczych. W tym: katastrofa lotu Air France 358, katastrofa lotu Tuninter 1153, katastrofa lotu Helios Airways 522, katastrofa lotu West Caribbean Airways 708, katastrofa lotu TANS Perú 204 i katastrofa lotu Mandala Airlines 091. Podczas "czarnego sierpnia" zginęło łącznie 487 ludzi.

</doc>
<doc id="929675" url="https://pl.wikipedia.org/wiki?curid=929675" title="Józef Kalasanty Szaniawski">
Józef Kalasanty Szaniawski

Józef Kalasanty Szaniawski, pseud. i krypt.: "J. K. S.; J. K. S. Szlachcic ziemi łukowskiej; Pewien szlachcic z ziemi łukowskiej", (ur. 1764 w Kalwarii Zebrzydowskiej, zm. 16 maja 1843 we Lwowie) – polski filozof, historyk, prawnik, publicysta i działacz polityczny, członek Rady Stanu Królestwa Polskiego w 1833 roku, radca stanu, dyrektor generalny Komisji Rządowej Wyznań Religijnych i Oświecenia Publicznego w 1830 roku, członek Izby Najwyższej Wojennej i Administracji Publicznej w 1806 roku, członek czynny Towarzystwa Królewskiego Przyjaciół Nauk w Warszawie w 1829 roku. 
Życiorys.
Urodził się w Kalwarii Zebrzydowskiej, jako syn Antoniego (niezamożny szlachcic z ziemi łukowskiej) i Konkordyny (nieznane nazwisko rodowe matki). Pierwsze nauki pobierał w Szkole Podwydziałowej Kaliskiej. Praktykował w Kaliszu u patrona Ołuckiego, a następnie przez 3 lata pełnił funkcję sądowego komisarza w województwie kaliskim. Prawdopodobnie uczęszczał na wykłady Kanta w Królewcu lub podjął studia (Jena lub Wrocław). Przed rokiem 1794 zawarł małżeństwo. Kilkanaście lat później (1810) poślubił Ludwikę z Mycielskich ("primo voto": Moskorzewska).
Służba wojskowa.
W roku 1789 (1 marca) wstąpił do kawalerii narodowej w charakterze towarzysza i służył w chorągwi Jana Przyłuskiego (kasztelan brzeziński), należącej do I Brygady Wielkopolskiej (gen. mjr Stanisław Łuba), a począwszy od 30 listopada do II Brygady Wielkopolskiej (Paweł Biernacki, kasztelan sieradzki). Wojsko opuścił po kapitulacji króla wobec Targowicy.
Działalność polityczna.
W czasie insurekcji kościuszkowskiej jeden z jakobinów polskich (członek Deputacji do Rachunków Komisji Edukacyjnej oraz z ramienia jakobinów członek Deputacji Indagacyjnej Wydziału Bezpieczeństwa), a po jej upadku wszedł (1796) do tajnej organizacji politycznej pn. "Centralizacja Warszawska". Od roku 1797, uchodząc przed aresztowaniem, przebywał na emigracji w Paryżu, gdzie był jednym z przywódców Deputacji Polskiej. Od marca 1799 pełnił funkcję nieformalnego przedstawiciela i kierownika paryskiego Towarzystwa Republikanów Polskich. Po powrocie do kraju (1801) zaangażowany politycznie. W tym samym roku stał się członkiem warszawskiego Towarzystwa Przyjaciół Nauk, a przez 3 lata (1802-1804) pełnił funkcję sekretarza Towarzystwa. W tym okresie parał się także pracą literacką i studiami filozoficznymi. Jesienią roku 1806 (listopad) otrzymał nominacje na członka Najwyższej Izby Wojennej i Administracyjnej Departamentu Warszawskiego, a już 3 miesiące później (luty 1807) przeszedł, dzięki poparciu F. Łubieńskiego, do Dyrekcji Sprawiedliwości (w stopniu asesora). We wrześniu 1807 wyjechał do Berlina jako komisarz ds. rewindykacji archiwów. Po zakończeniu tej misji otrzymał (marzec 1808) funkcję prokuratora królewskiego przy sądzie kasacyjnym. Rok później (1809) stał się jednym z dyrektorów Gwardii Narodowej, nieco później współpracował z Rządem Centralnym Galicji. W roku 1811 podał się do dymisji, a jako plenipotent prawny Stanisława Zamoyskiego osiadł w Zwierzyńcu. Wkrótce potem zbliżył się do rodu Czartoryskich i ich orientacji politycznej. W ich imieniu (kwiecień 1813) posłował do księcia Józefa Poniatowskiego, a następnie do gen. Aleksego Arakczejewa. Kilka miesięcy później (1814) został powołany w skład członków Komitetu Cywilnego Reformy, a wkrótce potem udał się do Wiednia, gdzie u boku A. J. Czartoryskiego uczestniczył w pracach komisji trilateralnej Kongresu Wiedeńskiego.
W Królestwie Polskim pełnił różne funkcje państwowe, m.in. był głównym sekretarzem Rządu Tymczasowego, referendarzem stanu (od roku 1815), przez 5 lat prokuratorem generalnym (17.X.1816-16.X.1821r.), dyrektorem wychowania w Komisji Rządowej Wyznań Religijnych i Oświecenia Publicznego, a począwszy od 7 maja 1822 kierownikiem Biura Cenzury. Odznaczony Orderem Świętego Stanisława I klasy z nadania króla Aleksandra I Romanowa.
Działalność masońska.
Był członkiem loży wolnomularskiej Świątynia Izis w 1811/1812 roku, członkiem lóż: Kazimierz Wielki w 1819/1820 roku, Mówcą do języka niemieckiego Wielkiego Wschodu Narodowego Polski, członkiem honorowym loży Doskonałość w 1821 roku.
Odznaczenia.
Odznaczony Orderem Świętego Stanisława I klasy w 1823 roku, Orderem Świętej Anny 2. klasy z brylantami, Orderem Czerwonego Orła 2. klasy.
Twórczość.
Współredagował "Gazetę Warszawską". Zainicjował "Korespondencję w materiach obraz kraju i narodu polskiego rozjaśniających". Był prezesem Towarzystwa do Ksiąg Elementarnych oraz członkiem Warszawskiego Towarzystwa Przyjaciół Nauk (1801-1804).
Ważniejsze dzieła.
"Diariusz Sejmu Królestwa Polskiego r. 1818" t. 2, Warszawa (1818); "Głos..." miał ponadto odb.
Ponadto zbiory rękopisów przechowują też inne pisma Szaniawskiego: Biblioteka im. Zielińskich w Płocku: Uwagi i projekty na posiedzeniu Komitetu Cywilnego Reformy (1814-1815); Notatnik (prawdopodobnie 1810-1815) – Biblioteka Jagiellońska: Rozprawy z roku 1815, sygn. 5014; Mowy i memoriały z lat: 1816, 1832-1833, sygn. 5014 – Archiwum Główne Akt Dawnych: Sumy bajońskie z roku 1814, Archiwum Sucha sygn. 445; Napad na Belweder, tamże sygn. 429/545, k. 317-318v., 321-322; Kwestia względem kursu prawa w Gimnazjum Wojew. Krakowskiego, tamże sygn. 485; Uwagi... przedłożone zgromadzeniu nauczycielskiemu Szkoły Wojewódzkiej Pułtuskiej po odbytej wizycie tejże szkoły d. 6 grudnia 1822 (i) Raport z wizytacji w szkole piotrowickiej d. 21 sierpnia 1830, Zbiór Komierowskich sygn. 78/103; Uwagi cenzorskie... z 27 Augusti 1822, Kancelaria Nowosilcowa sygn. 484, k. 164-165v., k. 201-210v.; z 17 lutego 1823, tamże k. 221-227; Observations, tamże sygn. 482, k. 116-116v.
Artykuły swe umieszczał także w czasopismach: "Nowy Pamiętnik Warszawski", "Rocznik Towarzystwa Warszawskiego Przyjaciół Nauk" i "Pielgrzym".
Listy i materiały.
Ponadto szereg not, uwag i dokumentów osobistych: Uwagi do projektu "Odezwy Konfederacji" (1812), rękopis: Lw. Państw. Nauk. Bibl. (Archiwum Sapiehów, teka 140); Prokuratoria Generalna Królestwa Polskiego do Komisji Rządowej Wyznań Religijnych i Oświecenia Publicznego, 7 marca 1820, Biblioteka PAN Kraków, sygn. 718; Pisma do władz rządowych w sprawach osobistych z roku 1832, Biblioteka im. Zielińskich w Płocku; Materiały dot. działalności Szaniawskiego jako członka Sądu Najwyższego Kryminalnego w latach 1832-1834, tamże; Dowody oryginalne radcy stanu J. K. Szaniawskiego z lat 1807-1837, Archiwum Główne Akt Dawnych (Radca Stanu Królestwa Polskiego – Sekretariat Główny, sygn. 458 a); Urlopy członka Rady Stanu Szaniawskiego z lat 1835-1841, tamże sygn. 458 b.

</doc>
<doc id="929683" url="https://pl.wikipedia.org/wiki?curid=929683" title="Patryk Zakrocki">
Patryk Zakrocki

Patryk Zakrocki (ur. 22 listopada 1974 w Warszawie) – polski skrzypek, artysta dźwiękowy, animator warszawskiej sceny improwizowanej, kompozytor.
Patryk Zakrocki pobierał lekcje kompozycji u prof. Bogusława Schaeffera, zajmował się muzyką kameralną, elektroakustyczną i słuchowiskiem. Współtworzy duet SzaZa. Jest autorem projektu Normal Bias, Zakład Produkcji Dźwięku, Galimadjaz, MEOMA, EA, Tupika. Współpracował z zespołem Mitch&amp;Mitch, kwartetem smyczkowym Nonstop, Plain music i Improvisersensemble. Grał m.in. z Fredem Frithem, Kazuhisa Uchihashi, Noelem Akchote. Opublikował w Polsce i za granicą 10 albumów płytowych i wiele pojedynczych utworów na rozmaitych kompilacjach.
Obecnie współtworzy wraz z Jackiem Mazurkiewiczem Gabinet Masażu Ucha Wewnętrznego.

</doc>
<doc id="929684" url="https://pl.wikipedia.org/wiki?curid=929684" title="Bitwa pod Ellandun">
Bitwa pod Ellandun

Bitwa pod Ellandun – starcie zbrojne, które miało miejsce w 825 roku naszej ery pomiędzy królem Wessexu Egbertem a królem Mercji Beornwulfem. Ten ostatni wykorzystał konflikt z Walią, który związał siły Wessexu i ruszył w głąb kraju. Egbert, wsparty przez Wschodnich Anglów, pobił siły mercyjskie koło Ellandun w Wiltshire (może chodzić o dzisiejsze Wroughton koło Swindon), a następnie opanował południowo-zachodnią Anglię. Zwycięstwo uczyniło z Egberta najpotężniejszego z anglosaskich królów, a Beornwulf zginął w innej bitwie w tym samym roku. Wessex zaczęło wieść prym w anglosaskiej heptarchii, co zaowocowało zjednoczeniem kraju w roku 827.

</doc>
<doc id="929686" url="https://pl.wikipedia.org/wiki?curid=929686" title="Meczet Hassana">
Meczet Hassana



</doc>
<doc id="929688" url="https://pl.wikipedia.org/wiki?curid=929688" title="Meczet Hasana">
Meczet Hasana



</doc>
<doc id="929692" url="https://pl.wikipedia.org/wiki?curid=929692" title="Autorament">
Autorament

Autorament – sposób rekrutacji lub rodzaj zaciągu w wojskach Rzeczypospolitej Obojga Narodów, który powstał w ramach reform wojska przez króla Władysława IV w latach 30. XVII wieku. Ustalono podział na autorament narodowy i cudzoziemski. Wojska te stanowiły trzon armii, uzupełniany pospolitym ruszeniem.
Autorament narodowy.
W skład wojsk autoramentu narodowego wchodziły:
Wojska autoramentu narodowego formowano według systemu zaciągu towarzyskiego, gdzie zaciągający się towarzysz stawiał się wraz z pocztem (stąd pocztowi). Jednostką taktyczno-organizacyjną była tu chorągiew, którą dowodzili rotmistrz i porucznik. Funkcje nieetatowych podoficerów pełnili towarzysze. Zarówno ubiór, jak i uzbrojenie oparte było na wzorach polskich. Podział ten zaczął zanikać w wojsku polskim już w XVIII wieku.
Autorament cudzoziemski.
W skład wojsk autoramentu cudzoziemskiego wchodziły:
Wojska autoramentu cudzoziemskiego formowano według systemu wolnego bębna, czyli każdy ochotnik przyjmowany był indywidualnie. Jednostką taktyczno-organizacyjną był tu regiment lub szwadron, w skład których wchodziły kompanie o rozbudowanych sztabach i hierarchii. Do II poł. XVII wieku do czasu reform króla Jana III Sobieskiego umundurowanie oparte było na wzorach niemieckich. Pomimo zewnętrznych pozorów wojska te w zasadzie rekrutowały się z Polaków i z biegiem czasu z wojsk zaciężnych stawały się oddziałami coraz bardziej narodowymi.
W związku z tym, że w wojsku polskim zaciąg narodowy zawsze był traktowany wyżej od cudzoziemskiego, towarzysz autoramentu narodowego nie mógł być dowodzony nawet przez generała autoramentu cudzoziemskiego, generał ten mógł się jednak znaleźć pod komendą takiegoż towarzysza. Aby więc tego uniknąć, oficerowie autoramentu cudzoziemskiego starali się jednocześnie być towarzyszami w chorągwiach narodowych.
Oddzielne zagadnienie stanowi artyleria formalnie zaliczana także do autoramentu cudzoziemskiego z uwagi na jej organizację w regimenty. Struktura wewnętrzna, zbliżona do cechowej oraz inny sposób rekrutacji i zaopatrzenia artylerii sprawiał jednak, że był to w systemie wojsk Rzeczypospolitej unikatowy rodzaj wojska.

</doc>
<doc id="929696" url="https://pl.wikipedia.org/wiki?curid=929696" title="Dominacja niepełna">
Dominacja niepełna



</doc>
<doc id="929697" url="https://pl.wikipedia.org/wiki?curid=929697" title="Michal Kováč">
Michal Kováč

Michal Kováč (ur. 5 sierpnia 1930 w Ľubišy, zm. 5 października 2016 w Bratysławie) – słowacki polityk i ekonomista, parlamentarzysta i minister, w 1992 przewodniczący Zgromadzenia Federalnego, w latach 1993–1998 prezydent Słowacji.
Życiorys.
Absolwent Wyższej Szkoły Ekonomicznej w Bratysławie, uzyskał stopień kandydata nauk. Pracował jako nauczyciel akademicki i w czechosłowackim banku centralnym SBČS. Od 1963 do 1966 był zatrudniony jako doradca banku centralnego Kuby, następnie do 1969 kierował oddziałem banku państwowego Živnostenská banka w Londynie. Był członkiem Komunistycznej Partii Czechosłowacji. Po praskiej wiośnie w 1970 usunięty z partii i zdegradowany do stanowiska szeregowego urzędnika bankowego. Pod koniec lat 70. powrócił do pracy naukowej na uczelni później przekształconej w Słowacki Uniwersytet Techniczny w Bratysławie.
W 1989 wstąpił do opozycyjnego ruchu Społeczeństwo przeciw Przemocy. W grudniu tegoż roku, po aksamitnej rewolucji, objął urząd ministra finansów Słowackiej Republiki Socjalistycznej w rządzie, na czele którego stanął Milan Čič. Pozostał na tym urzędzie do maja 1991 również w gabinetach, które tworzyli Ján Čarnogurský i Vladimír Mečiar. Dołączył do założonego przez ostatniego z nich Ruchu na Rzecz Demokratycznej Słowacji (HZDS). Od 1990 był posłem do Zgromadzenia Federalnego Czeskiej i Słowackiej Republiki Federacyjnej, a od czerwca do grudnia 1992 ostatnim przewodniczącym tej instytucji.
15 lutego 1993 słowacki parlament wybrał go na urząd prezydenta (otrzymał 106 głosów w 150-osobowym parlamencie). Urząd ten objął 2 marca 1993 i sprawował do 2 marca 1998, rezygnując z członkostwa w HZDS. W trakcie kadencji popadł w polityczny i długotrwały konflikt z premierem Vladimírem Mečiarem m.in. co do perspektyw członkostwa w NATO, za czym optował prezydent. Michal Kováč publicznie oskarżał premiera o niekompetencję i populizm, poparł także rozłamowców z HZDS, którzy wraz z opozycją w 1994 doprowadzili do krótkotrwałej zmiany premiera. Konflikt między nimi przybrał na sile w 1995, gdy syn prezydenta, podejrzewany w Niemczech o przestępstwa finansowe, został porwany i wywieziony do Austrii. Według Michala Kováča mieli tego dokonać agenci służby wywiadowczej SIS z inspiracji Vladimíra Mečiara (w 1998, Vladimír Mečiar, pełniący czasowo obowiązki prezydenta, ogłosił amnestię dla osób podejrzewanych w tej sprawie).
Michal Kováč zdecydował się wystartować w pierwszych powszechnych wyborach prezydenckich w 1999. Zrezygnował jednak na kilka dni przed wyborami, motywując to chęcią zwiększenia szans wyborczych Rudolfa Schustera przeciwko Vladimírowi Mečiarowi. Jego nazwisko pozostało jednak na kartach wyborczych, oddano na niego niespełna 0,2% głosów.

</doc>
<doc id="929700" url="https://pl.wikipedia.org/wiki?curid=929700" title="Johannes Hendrikus Donner">
Johannes Hendrikus Donner

Johannes Hendrikus (Hein) Donner (ur. 6 lipca 1927 w Hadze, zm. 27 listopada 1988 w Amsterdamie) – holenderski szachista, arcymistrz od 1959 roku.
Kariera szachowa.
Od pierwszych lat 50. do końca 70. należał do ścisłej czołówki holenderskich szachistów. Pomiędzy 1950 a 1978 rokiem jedenastokrotnie reprezentował barwy swojego kraju na szachowych olimpiadach (w tym 2 razy na I szachownicy), zdobywając 3 srebrne medale: w roku 1976 (wraz z drużyną) oraz indywidualnie w latach 1950 (za wynik na VI szachownicy) i 1952 (na III szachownicy). Trzykrotnie triumfował w indywidualnych mistrzostwach Holandii (1954, 1957 i 1958). W roku 1955 jedyny raz w swojej karierze wystąpił w turnieju międzystrefowym rozegranym w Göteborgu. Nie był to jednak start udany, gdyż w turnieju tym podzielił ostatnią lokatę (wraz z m.in. Bogdanem Śliwą).
Największym indywidualnym sukcesem Donnera było zwycięstwo w turnieju rozegranym w Beverwijk w roku 1963, w którym wyprzedził silnych radzieckich arcymistrzów Dawida Bronsteina i Jurija Awerbacha. Do innych znaczących osiągnięć należą zwycięstwa w Beverwijk (1950, przed Maxem Euwe), Amsterdamie (1965, turniej "IBM") i Wenecji (1967, przed Tigranem Petrosjanem) oraz II miejsce w Leiden (1970, za Borysem Spasskim, ale przed Michaiłem Botwinnikiem i Bentem Larsenem).
Najwyższy ranking w karierze osiągnął 1 lipca 1971 r., z wynikiem 2500 punktów dzielił wówczas 77-81. miejsce na światowej liście FIDE, jednocześnie zajmując 1. miejsce wśród holenderskich szachistów. Według retrospektywnego systemu Chessmetrics, w listopadzie 1965 r. zajmował 65. miejsce na świecie.

</doc>
<doc id="929702" url="https://pl.wikipedia.org/wiki?curid=929702" title="Aviary.pl">
Aviary.pl

Aviary.pl (dawniej "AviaryPL") – grupa programistów i tłumaczy pracujących nad polskimi wersjami produktów Mozilla Corporation i Novell Polska, która swoją działalność rozpoczęła formalnie w marcu 2004. Nazwa "Aviary" pochodzi od gałęzi kodu Mozilli zwanej po angielsku "aviary branch" („ptasia gałąź”). We wrześniu 2004 grupa została oficjalnym zespołem lokalizacyjnym Mozilla Foundation, pozostaje jednak niezależna i pracuje także dla innych podmiotów, m.in. od września 2006 zajmuje się tłumaczeniem środowiska graficznego GNOME.
Lista projektów lokalizowanych przez zespół: 

</doc>
<doc id="929703" url="https://pl.wikipedia.org/wiki?curid=929703" title="Torebka kłębuszka">
Torebka kłębuszka



</doc>
<doc id="929704" url="https://pl.wikipedia.org/wiki?curid=929704" title="Mścisław (Białoruś)">
Mścisław (Białoruś)

Mścisław (biał. "Мсціслаў, Амсьціслаў, Mścisłaŭ, Amścisłaŭ", ros. "Мстислав", "Мстиславль", "Mstisław", "Mstisławl") – miasto na Białorusi, stolica rejonu mścisławskiego obwodu mohylewskiego. 10,7 tys. mieszkańców (2010).
Miejsce obrad sejmików ziemskich województwa mścisławskiego od XVI wieku do pierwszej połowy XVIII wieku.
Historia.
Pierwszy raz wspominany w źródłach historycznych w 1136 jako gród obronny założony przez księcia smoleńskiego Rościsława I Michała nazwany tak na cześć jego ojca Mścisława I Haralda. Od 1377 stolica udzielnego Księstwa Mścisławskiego w składzie Wielkiego Księstwa Litewskiego. Pierwszym litewskim księciem Mścisławia był brat Władysława Jagiełły Korygiełło. Jego następcą był w latach 1390–1430 Lingwen, który jako wódz "trzech pułków smoleńskich", dowodził też chorągwią mścisławską w czasie bitwy pod Grunwaldem.
W czasie wojny litewsko-moskiewskiej 1512-1522, ostatni książę mścisławski Michał oddał swoje ziemie Wielkiemu Księstwu Moskiewskiemu, a po przegranej przez Rosjan bitwie pod Orszą w 1514 zbiegł do Moskwy. Jego księstwo włączone zostało ostatecznie w 1527 do Wielkiego Księstwa Litewskiego jako starostwo. W 1566 król Polski Zygmunt II August utworzył województwo mścisławskie.
W 1601 miejscowe duchowieństwo prawosławne przyjęło unię brzeską z kościołem rzymskokatolickim. W 1634 dla dyzunitów powołano prawosławne biskupstwo mścisławskie, mohylewskie i orszańskie z siedzibą w Mohylewie. Miejscowe struktury Kościoła rzymskokatolickiego podlegały od 1634 diecezji smoleńskiej. Także w 1634 roku miasto otrzymało od króla Władysława IV prawa miejskie magdeburskie oraz herb. Przed najazdem moskiewskim w połowie XVII w. miasto miało około 30 tys. mieszkańców.
W czasie wojny polsko-rosyjskiej 1654-1667 wojska rosyjskie w 1654 splądrowały miasto, dokonując tzw. rzezi Trubeckiego. W 1661 roku miasto zostało odzyskane przez Rzeczpospolitą. W 1676 roku Sejm na wniosek wojewody Jana Ogińskiego zatwierdził potrzebę odbudowania twierdzy. W XVIII wieku miasto zostało przebudowane wg planów J.K.Glaubitza.
Miasto królewskie położone było w końcu XVIII wieku w województwie mścisławskim.
W 1772 całe województwo mścisławskie zagarnęła Rosja w I rozbiorze Polski. Włączono je do guberni mohylewskiej. W 1773 roku były tu 3 kościoły katolickie i około 3 tys. mieszkańców (w tym ok. 1/3 Żydów). W 1880 roku mieszkało tu 7712 mieszkańców i było 1036 drewnianych domów i 12 murowanych. W 1897 miasto liczyło 8514 mieszkańców. W 1919 na Mścisławszczyźnie walczył korpus gen. Józefa Dowbora-Muśnickiego. W 1924 miasto włączono do Białoruskiej Socjalistycznej Republiki Radzieckiej. Od 1991 na niepodległej Białorusi.

</doc>
<doc id="929707" url="https://pl.wikipedia.org/wiki?curid=929707" title="Eugeniusz Misiło">
Eugeniusz Misiło

Eugeniusz Misiło (ukr. "Євген Місило") (ur. 5 grudnia 1954 w Miłkowie) – historyk, dyrektor prywatnego centrum dokumentacji tzw. Fundacji Archiwum Ukraińskiego (ukr. “Український архів”) w Warszawie, były pracownik Polskiej Akademii Nauk, współpracownik Naukowego Towarzystwa im. Szewczenki w Nowym Jorku i we Lwowie oraz ukraińskiej gazety wydawanej w Polsce pt. „Nasze Słowo” (“Наше слово”). Jako archiwista i historyk prowadzi samodzielne badania oraz zbiera informacje o zbrodniach popełnionych przez Polaków na ludności ukraińskiej.
Życiorys.
Urodził się 5 grudnia 1954 roku w Miłkowie. Jego rodzice Roman i Olga pochodzący z okolic Sieniawy, zostali tu osiedleni w 1947 roku podczas akcji „Wisła”. W 1969 roku ukończył szkołę podstawową w Lechowie, w 1973 roku Liceum Ogólnokształcące w Ornecie. W latach 1973–1977 studiował historię na wydziale humanistycznym Wyższej Szkoły Pedagogicznej w Olsztynie.
Podczas studiów był współtwórcą niezależnego ukraińskiego ruchu młodzieżowego. W maju 1981 roku był jednym z sygnatariuszy Zrzeszenia Studentów Ukraińskich w Polsce, które nie zostało przez władze Polski zarejestrowane. Następnie w 1981 roku był sygnatariuszem Ogólnopolskiego Komitetu Koordynacyjnego Ukraińskich Organizacji Studenckich, Komisji Porozumiewawczej Komitetów Założycielskich Białoruskiego, Litewskiego i Ukraińskiego Zrzeszenia Studentów w Polsce, a w 1984 roku Ogólnopolskiej Rady Kultury Studentów Mniejszości Narodowych w Warszawie.
W latach 1977–1980 był nauczycielem historii w liceum ogólnokształcącym i komendantem Ochotniczego Hufca Pracy. W latach 1980–1982 był asystentem w Instytucie Nauk Społecznych Akademii Rolniczo-Technicznej w Olsztynie. W 1982 roku odbył półroczny staż naukowy w Instytucie Badań Literackich Polskiej Akademii Nauk. W latach 1982–1983 był asystentem w Szkole Głównej Gospodarstwa Wiejskiego.
W latach 1983–1993 pracował w Pracowni Historii Czasopiśmiennictwa Polskiego XIX i XX wieku IBL PAN, gdzie pod kierunkiem prof. Jerzego Myślińskiego prowadził badania nad prasą ukraińską w II RP i Zachodnioukraińskiej Republiki Ludowej. Równocześnie w tym czasie wchodził w skład zespołu historycznego ds. mniejszości narodowych, pod kierownictwem prof. Franciszka Ryszki i Jerzego Tomaszewskiego z Uniwersytetu Warszawskiego, gdzie prowadził badania nad kwestią ukraińską. Nawiązał współpracę z historykami z Ukrainy i dokonał zmikrofilmowania zasobów Archiwum Naukowego Towarzystwa im. Szewczenki we Lwowie, znajdujących się w dziale rękopisów Biblioteki Narodowej. W 1990 roku zorganizował Archiwum Ukraińskie. W 1993 roku został zwolniony z IBL PAN. W 1994 roku zarejestrował oficynę wydawniczą UKAR, w której wydawał publikacje historyczne i literaturę ukraińską.
W latach 2000–2002 wraz z Ośrodkiem Karta brał udział w realizacji projektu badawczego „Ofiary konfliktu polsko-ukraińskiego w latach 40. XX wieku”, w którym opracowano bazę z nazwiskami ok. 22 tys. Polaków i 3 tys. Ukraińców zamordowanych na Wołyniu, Galicji Wschodniej i Zakerzoniu. Projekt ten upadł z powodu braku środków finansowych.
W 2002 roku został reprezentantem Archiwum Ukraińskiego w Radzie Archiwów Społecznych przy Naczelnej Dyrekcji Archiwów Państwowych. W 2014 roku na Uniwersytecie Warmińsko-Mazurskim uzyskał doktorat na podstawie pracy "Akcja „Wisła” – geneza, przebieg i następstwa".
Publikacje.
Jest autorem i współautorem kilkunastu książek oraz kilkudziesięciu artykułów z zakresu historii ukraińskiej mniejszości narodowej w Polsce:

</doc>
<doc id="929712" url="https://pl.wikipedia.org/wiki?curid=929712" title="Frankenstein Girls Will Seem Strangely Sexy">
Frankenstein Girls Will Seem Strangely Sexy

Frankenstein Girls Will Seem Strangely Sexy (często skracany do FGWSSS lub po prostu Frankenstein Girls) to drugi album nowojorskiej grupy Mindless Self Indulgence wydany w 2000 roku. Wszystkie utwory ułożone są w porządku alfabetycznym.

</doc>
<doc id="929717" url="https://pl.wikipedia.org/wiki?curid=929717" title="Dębina (Śląskowo)">
Dębina (Śląskowo)

Dębina – przysiółek wsi Śląskowo w Polsce, położony w województwie wielkopolskim, w powiecie rawickim, w gminie Jutrosin.
W latach 1975–1998 przysiółek należał administracyjnie do województwa leszczyńskiego.
W okresie Wielkiego Księstwa Poznańskiego (1815-1848) miejscowość wzmiankowana wówczas jako Dembina należała do wsi mniejszych w ówczesnym pruskim powiecie Kröben (krobskim) w rejencji poznańskiej. Dembina należała do okręgu jutroszyńskiego tego powiatu i stanowiła część majątku Śląskowo, którego właścicielem był wówczas (1846) Edmund Raczyński. Według spisu urzędowego z 1837 roku wieś liczyła 10 mieszkańców, którzy zamieszkiwali jeden dym (domostwo).

</doc>
<doc id="929718" url="https://pl.wikipedia.org/wiki?curid=929718" title="You'll Rebel to Anything">
You'll Rebel to Anything

You'll Rebel to Anything to album grupy Mindless Self Indulgence wydany w 2005 roku (zob. 2005 w muzyce).
Podstawowe informacje.
Gatunek: electropunk
Wytwórnia: Metropolis Records
Producent: Machine
Data wydania: 12 kwietnia 2005

</doc>
<doc id="929719" url="https://pl.wikipedia.org/wiki?curid=929719" title="Meczet Muhammada V">
Meczet Muhammada V



</doc>
<doc id="929721" url="https://pl.wikipedia.org/wiki?curid=929721" title="Bonowo">
Bonowo

Bonowo – przysiółek wsi Szkaradowo w Polsce, położony w województwie wielkopolskim, w powiecie rawickim, w gminie Jutrosin.
W latach 1975–1998 przysiółek należał administracyjnie do województwa leszczyńskiego.
W okresie Wielkiego Księstwa Poznańskiego (1815-1848) miejscowość wzmiankowana wówczas jako karczma Bonowo należała do wsi mniejszych w ówczesnym pruskim powiecie Kröben (krobskim) w rejencji poznańskiej. Bonowo należało do okręgu jutroszyńskiego tego powiatu i stanowiło część majątku Szkaradowo, którego właścicielem był wówczas (1846) Garczyński. Według spisu urzędowego z 1837 roku karczma Bonowo liczyła 7 mieszkańców, którzy zamieszkiwali jeden dym (domostwo).

</doc>
<doc id="929722" url="https://pl.wikipedia.org/wiki?curid=929722" title="Meczet Mohammeda V">
Meczet Mohammeda V



</doc>
<doc id="929723" url="https://pl.wikipedia.org/wiki?curid=929723" title="Głupi i głupszy (serial animowany)">
Głupi i głupszy (serial animowany)

Głupi i głupszy (ang. "Dumb and Dumber") – serial animowany produkcji amerykańskiej z 1995 roku. W Polsce emitowany na kanale Boomerang (z dubbingiem), dawniej na Cartoon Network i Canal+, a także w telewizji Polsat (z lektorem).
Serial powstał na podstawie filmu pod tym samym tytułem – "Głupi i głupszy".
Bohaterami są Lloyd Christmas i Harry Dunne oraz ich zwierzak Kitty, która jest bobrem, podczas gdy Harry i Lloyd uważają ją za kotkę.
Wersja polska.
Opracowanie wersji polskiej: na zlecenie Imperial Entertainment / Canalu+ – Start International PolskaReżyseria: Joanna WizmurDialogi polskie:
Teksty piosenek: Marek Robaczewski Kierownictwo muzyczne: Marek Klimczuk Dźwięk:
Montaż:
Kierownictwo produkcji: Elżbieta AraszkiewiczW wersji polskiej udział wzięli:
i inni
Śpiewali: Olga Bończyk, Jacek Bończyk 
Lektor:

</doc>
<doc id="929725" url="https://pl.wikipedia.org/wiki?curid=929725" title="Domaradzice-Borek">
Domaradzice-Borek

Domaradzice-Borek – część wsi Domaradzice w Polsce, położona w województwie wielkopolskim, w powiecie rawickim, w gminie Jutrosin.
W latach 1975–1998 Domaradzice-Borek należały administracyjnie do województwa leszczyńskiego.

</doc>
<doc id="929734" url="https://pl.wikipedia.org/wiki?curid=929734" title="Katarzynowo (Szkaradowo)">
Katarzynowo (Szkaradowo)

Katarzynowo – przysiółek wsi Szkaradowo w Polsce, położony w województwie wielkopolskim, w powiecie rawickim, w gminie Jutrosin.
W latach 1975–1998 przysiółek należał administracyjnie do województwa leszczyńskiego.
W okresie Wielkiego Księstwa Poznańskiego (1815-1848) miejscowość wzmiankowana wówczas jako polana leśna Katarzynowo należała do wsi mniejszych w ówczesnym pruskim powiecie Kröben (krobskim) w rejencji poznańskiej. Katarzynowo należało do okręgu jutroszyńskiego tego powiatu i stanowiło część majątku Szkaradowo, którego właścicielem był wówczas (1846) Garczyński. Według spisu urzędowego z 1837 roku polana leśna Katarzynowo liczyła 7 mieszkańców, którzy zamieszkiwali jeden dym (domostwo).
W okresie międzywojennym w miejscowości stacjonowała placówka Straży Granicznej I linii „Katarzynowo”.

</doc>
<doc id="929735" url="https://pl.wikipedia.org/wiki?curid=929735" title="Korygiełło">
Korygiełło

 
Kazimierz Olgierdowicz Korygiełło (ur. po 1350 – zm. 16 listopada 1390 w Wilnie) – książę mścisławski, syn wielkiego księcia litewskiego Olgierda i Julianny twerskiej, brat króla Polski Władysława Jagiełły.
Życiorys.
Przyjął chrzest wraz z Jagiełłą w Krakowie 15 lutego 1386 i przybrał imię Kazimierz. Wysłany przez Jagiełłę do obrony Mścisławia, zagrożonego przez atak połączonych sił księcia smoleńskiego Światosława, połockiego Andrzeja Olgierdowica i krzyżaków inflanckich. 29 kwietnia 1386 przybyłe mu z odsieczą wojska Skirgiełły, Lingwena i Korybuta pobiły wojska smoleńskie i zdjęły oblężenie Mścisławia. 
Poległ w czasie obrony Wilna przed wojskami zakonu krzyżackiego, wspierającymi Witolda. Wiele kontrowersji wzbudzają okoliczności śmierci księcia.
Istnieją przypuszczenia, że gdy dostał się do krzyżackiej niewoli, obcięto mu głowę. Inna hipoteza głosi, że krzyżacy sprofanowali zwłoki poległego Korygiełły. Bezsporny pozostaje tylko fakt dekapitacji.
Pochowany został w katedrze wileńskiej.

</doc>
<doc id="929737" url="https://pl.wikipedia.org/wiki?curid=929737" title="Ochłoda">
Ochłoda

Ochłoda – przysiółek wsi Rogożewo w Polsce, położony w województwie wielkopolskim, w powiecie rawickim, w gminie Jutrosin.
W latach 1975–1998 przysiółek należał administracyjnie do województwa leszczyńskiego.
W okresie Wielkiego Księstwa Poznańskiego (1815-1848) miejscowość wzmiankowana wówczas jako folwark Ochłoda należała do wsi mniejszych w ówczesnym pruskim powiecie Kröben (krobskim) w rejencji poznańskiej. Ochłoda należała do okręgu jutroszyńskiego tego powiatu i stanowiła część majątku Smolice, którego właścicielem był wówczas (1846) Wilanowski. Według spisu urzędowego z 1837 roku folwark liczył 22 mieszkańców, którzy zamieszkiwali 4 dymy (domostwa).

</doc>
<doc id="929738" url="https://pl.wikipedia.org/wiki?curid=929738" title="Jan Alfons Brandt">
Jan Alfons Brandt

Jan Alfons Brandt herbu Przysługa (ur. 26 lutego 1812 w Warszawie, zm. 10 marca 1846 tamże) – lekarz warszawski, ojciec malarza Józefa Brandta, kolega szkolny Fryderyka Chopina.
Jan był synem lekarza warszawskiego Franciszka Antoniego Brandta (1777–1837, uszlachconego w 1820 z herbem Przysługa) i Marianny z domu Spaeth (1778–1845), córki lekarza Fryderyka Spaetha. 
Uczęszczał do Liceum Warszawskiego, potem zapisał się na wydział lekarski tamtejszego Uniwersytetu. W czasie powstania listopadowego pracował pod kierownictwem ojca jako podlekarz w lazarecie urządzonym w koszarach sapieżyńskich. Po upadku powstania Uniwersytet został zamknięty i Brandt udał się na dalsze studia do Berlina. Uzyskał tam doktorat w 1835 i powrócił do Warszawy, gdzie objął stanowisko ordynatora w szpitalu im. Dzieciątka Jezus. W roku 1846 zaraził się tam tyfusem i zmarł po krótkiej chorobie.
Jan Brandt poślubił siostrę architekta Józefa Lessela, Annę Krystynę Mariannę (1811–1878), stając się szwagrem innego znanego lekarza, Adama Helbicha. 
Brandt został pochowany obok ojca na warszawskich Powązkach (kwatera 13-5-1/2). Matka spoczywa na cmentarzu ewangelickim w Warszawie (Al. 3 nr 9).
Autor "O ubezpieczeniach na przypadek choroby i śmierci" (1846) i artykułów na temat chirurgii opublikowanych Pamiętniku Towarzystwa Lekarskiego Warszawskiego (tom XV)

</doc>
<doc id="929739" url="https://pl.wikipedia.org/wiki?curid=929739" title="Piskornia">
Piskornia



</doc>
<doc id="929740" url="https://pl.wikipedia.org/wiki?curid=929740" title="Festiwal Kultury Żydowskiej">
Festiwal Kultury Żydowskiej



</doc>
<doc id="929743" url="https://pl.wikipedia.org/wiki?curid=929743" title="Josie i Kociaki">
Josie i Kociaki

Josie i Kociaki (ang. "Josie and the Pussycats", 1970–1971) – serial animowany produkcji amerykańskiej z 1970 roku.
Emitowany na kanale Boomerang w wersji polskiej.
Bohaterowie serialu występują gościnnie w odcinku "Nawiedzany Statek" serialu Nowy Scooby Doo.
Fabuła.
6 nastolatków Josie, Melody, Valerie, Alexandra, Alan i Alexander i kot Alexandry Sebastian jadą po świecie na trasę koncertową zespołu Kociaki, do którego należą Josie, Melody i Valerie. Alexandra za wszelką cenę chce się pozbyć Josie od kariery piosenkarki i od Alana i zgarnąć ich dla siebie, ale zawsze się jej nie udaje. Tymczasem przestępca knuje swój niecny plan. W czasie trasy, Josie, Melody, Valerie, Alexandra, Alan, Alexander i Sebastian wpadają do kryjówki przestępcy. Chcą uciec, ale zostają porwani. Dzięki swoim zdolnościom, Josie, Melody, Valerie, Alexandra, Alan, Alexander i Sebastian wydostają się z pułapki. Alexander proponuje plan pokrzyżowania planu przestępcy, a on sam się schowa, ale jego plan się nie udaje. Alexander zawsze popada w kłopoty pomagając Valerie. Przestępca zostaje pokonany i zabrany do więzienia. Zespół Kociaki wreszcie grają swoje melodie. Alexandra znowu knuje swoje plany, ale jej się nie udają. Josie, Melody, Valerie, Alan, Alexander i Sebastian zaczynają się śmiać, a Alexandra się złościć.
Wersja polska.
Wersja polska: Master Film na zlecenie Warner Bros.
Reżyseria: Agata Gawrońska-Bauman
Dialogi: Magdalena Dwojak
Dźwięk: Aneta Michalczyk-Falana
Montaż: Jan Graboś
Kierownictwo produkcji: Agnieszka Kołodziejczyk
Wystąpili:
i inni
Twórcy.
Reżyseria: Joseph Barbera i William Hanna
Scenografia: Iwao Takamoto
Producent: Joseph Barbera i William Hanna
Głosy: Sherry Alberoni, Jerry Dexter, Catherine Dougher, Patrice Holloway, Jackie Joseph, Casey Kasem, Barbara Pariot, Cherie Moor, Janet Waldo, Don Messick
Animacja: Jerry Hathcock, Ed Barge, Dick Lundy, Isadore Ellis, Ed Aardal, Bob Bemiller, Morey Reden, Dick Thompson, Shannon Lee Dyer, John Garling, Jack Parr
Kserografia: Robert „Tiger” West
Muzyka: Pat Foley
Efekty: Richard Allen, Milton Krear, Wayne Hughes
Stworzone przez: John Goldwater i Richard Goldwater z oryginalnego komiksu „Josie i Kociaki” narysowanego przez Dana DeCarlo

</doc>
<doc id="929745" url="https://pl.wikipedia.org/wiki?curid=929745" title="Piskornia (Pawłowo)">
Piskornia (Pawłowo)

Piskornia – część wsi Pawłowo w Polsce, położona w województwie wielkopolskim, w powiecie rawickim, w gminie Jutrosin.
W latach 1975–1998 Piskornia należała administracyjnie do województwa leszczyńskiego.
W okresie Wielkiego Księstwa Poznańskiego (1815-1848) miejscowość wzmiankowana jako Piskornia należała do wsi mniejszych w ówczesnym pruskim powiecie Kröben (krobskim) w rejencji poznańskiej. Piskornia należała do okręgu jutroszyńskiego tego powiatu i stanowiła część majątku Dubinko, którego właścicielem był wówczas (1846) książę Adam Jerzy Czartoryski. Według spisu urzędowego z 1837 roku wieś liczyła 86 mieszkańców, którzy zamieszkiwali 7 dymów (domostw).

</doc>
<doc id="929746" url="https://pl.wikipedia.org/wiki?curid=929746" title="FGWSSS">
FGWSSS



</doc>
<doc id="929747" url="https://pl.wikipedia.org/wiki?curid=929747" title="Stasin (województwo wielkopolskie)">
Stasin (województwo wielkopolskie)

Stasin – przysiółek w Polsce położona w województwie wielkopolskim, w powiecie rawickim, w gminie Jutrosin.
W latach 1975–1998 miejscowość należała administracyjnie do województwa leszczyńskiego.
Zobacz też: Stasin

</doc>
<doc id="929749" url="https://pl.wikipedia.org/wiki?curid=929749" title="Tôn Đức Thắng">
Tôn Đức Thắng

Tôn Đức Thắng (ur. 19 sierpnia 1888 w Long Xuyên, zm. 30 marca 1980 w Hanoi) – polityk wietnamski, członek Komunistycznej Partii Wietnamu, prezydent Demokratycznej Republiki Wietnamu w latach 1969–1976. Od 1976 do 1980 prezydent zjednoczonego Wietnamu. 
Już w młodości był entuzjastycznym zwolennikiem komunizmu. W 1912 roku wstąpił do francuskiej marynarki wojennej. W latach 1918-1919 służył na krążowniku krążowniku pancernym „Waldeck Rousseau”, który został wysłany do Rosji, aby przeciwdziałać działaniom rewolucyjnym. Tôn Đức Thắng brał wówczas udział w nieudanym spisku, którego celem było przekazanie okrętu bolszewikom.
W 1925 roku brał udział w protestach przeciwko francuskiej interwencji w Chinach. W 1929 roku został aresztowany perz władze francuskie i wysłany do więzienia na wyspie Côn Sơn, gdzie przebywał do 1945 roku. 
W 1946 roku Tôn Đức Thắng powrócił do aktywności politycznej, po objęciu władzy przez Hồ Chí Minh, został przewodniczącym stałego komitetu rządu rewolucyjnego przy Zgromadzeniu Narodowym. W czasie I wojny indochińskiej kierował Narodowym Frontem Ludowym (Viet Lien), a po konferencji genewskiej, w wyniku której Wietnam został podzielony, Wietnamskim Frontem Ojczyźnianym. 
W 1960 roku został wiceprezydentem Demokratycznej Republiki Wietnamu, a w 1969 roku, po śmierci Hồ Chí Minha - prezydentem. Po zakończeniu wojny wietnamskiej i powstaniu Socjalistycznej Republiki Wietnamu nadal pełnił urząd prezydenta. Zmarł 30 marca 1980, mając 91 lat, był wówczas najstarszym żyjącym przywódcą komunistycznym. Po jego śmierci tymczasową funkcję prezydenta objął Nguyễn Hữu Thọ. 
W roku 1967 został laureatem Międzynarodowej Leninowskiej Nagrody Pokoju.

</doc>
<doc id="929751" url="https://pl.wikipedia.org/wiki?curid=929751" title="Frankenstein Girls">
Frankenstein Girls



</doc>
<doc id="929753" url="https://pl.wikipedia.org/wiki?curid=929753" title="Wielki Bór (osada w województwie wielkopolskim)">
Wielki Bór (osada w województwie wielkopolskim)

Wielki Bór – osada w Polsce położona w województwie wielkopolskim, w powiecie rawickim, w gminie Jutrosin.
W latach 1975–1998 miejscowość należała administracyjnie do województwa leszczyńskiego.

</doc>
<doc id="929754" url="https://pl.wikipedia.org/wiki?curid=929754" title="Hong Kong Phooey">
Hong Kong Phooey

Hong Kong Phooey (czyt. "Hong Kong Fu-I", oryg. "Hong Kong Phooey") – serial animowany produkcji amerykańskiej z 1974 roku.
Emitowany był na kanale Boomerang, a wcześniej również na kanale Cartoon Network.
Wersja polska.
Opracowanie wersji polskiej: Start International Polska
Reżyseria: Ewa Złotowska
Tekst piosenki czołówkowej: Katarzyna Wojsz-Saaid
Dialogi polskie:
Dźwięk i montaż: Janusz Tokarzewski
Kierownictwo muzyczne: Marek Klimczuk
Kierownik produkcji: Bogumiła Adler
Udział wzięli:
oraz
Śpiewał: Piotr Gogol

</doc>
<doc id="929755" url="https://pl.wikipedia.org/wiki?curid=929755" title="Zygmuntowo (powiat rawicki)">
Zygmuntowo (powiat rawicki)

Zygmuntowo – osada leśna w Polsce położona w województwie wielkopolskim, w powiecie rawickim, w gminie Jutrosin.
W latach 1975–1998 miejscowość należała administracyjnie do województwa leszczyńskiego.

</doc>
<doc id="929760" url="https://pl.wikipedia.org/wiki?curid=929760" title="Przejście graniczne Budomierz-Hruszów">
Przejście graniczne Budomierz-Hruszów

Przejście graniczne Budomierz-Hruszów – polsko-ukraińskie drogowe przejście graniczne na trasie Lubaczów (województwo podkarpackie, droga wojewódzka nr 866) – Niemirów. Prace budowlane po stronie polskiej zakończono w maju 2013 roku. Prace po stronie ukraińskiej nad drogą dojazdową do Niemirowa zakończono w listopadzie 2013 roku. Przejście otwarto 2 grudnia 2013 r.
Historia.
Pierwsze starania o budowę przejścia, samorządy lokalne po obu stronach granicy podjęły już w 1988 roku. Jednak dopiero w 2008 roku został ogłoszony przetarg, a jego rozstrzygnięcie zapadło w kwietniu 2010 roku. Kontrakt na wartą ponad 140 milionów zł budowę, został podpisany z firmą Erbud z Warszawy – kamień węgielny wmurowano 31 maja 2010 roku.
Po stronie polskiej w celu zapewnienia łatwiejszego dojazdu do przejścia, w okresie od października 2010 do października 2012 gruntownie zmodernizowano drogę wojewódzką nr 866. W ramach wartego prawie 59 milionów zł projektu, na odcinku Lubaczów – Budomierz przebudowano ponad 11 km drogi i zbudowano 2 km nowego odcinka w obrębie przejścia granicznego. Powstało też 7 km ciągów pieszo-rowerowych, ponad 3 km chodników, wybudowano 9 nowych zatok autobusowych i zmodernizowano 13 skrzyżowań.
Koniec prac nad przejściem granicznym, którego koszt po stronie polskiej wyniósł ostatecznie około 145 mln zł, nastąpił w maju 2013, jednak pozostało ono nieczynne do czasu wybudowania przez stronę ukraińską drogi dojazdowej do przejścia, oraz zamontowania niezbędnej linii teleinformatycznej. Obecnie po stronie ukraińskiej wąska 10-kilometrowa droga dojazdowa z Niemirowa do Hruszewa jest w stanie rozpadu. Minister Transportu, Budownictwa i Gospodarki Morskiej Rzeczypospolitej w lutym 2012 roku interweniował w sprawie rozpoczęcia prac u swojego odpowiednika na Ukrainie. Odpowiedź przyszła ze szczebla niższego, a w jej treści znalazły się słowa: "droga dojazdowa do przejścia granicznego Budomierz-Hruszew musi być wybudowana praktycznie od zera" i że "obecnie nie jest znany dokładny termin rozpoczęcia prac".
Na początku sierpnia Ukraińcy ruszyli z budową drogi na odcinku Hruszew-Granica Państwa, pracę po ich stronie zostały zakończone w listopadzie, a przejście ruszyło na początku grudnia.
Plany.
Zgodnie z założeniami wspólne polsko-ukraińskie odprawy będą odbywać się po polskiej stronie granicy. Przejście będzie mieć po osiem pasów do odpraw w obu kierunkach i czynne będzie przez całą dobę. Na przejściu będą odprawiane samochody osobowe, autobusy oraz samochody ciężarowe o ładowności do 3,5 tony. Według planów przez terminal ma przejeżdżać około 3 tys. pojazdów i odprawianych ma być około 8 tys. osób na dobę.

</doc>
<doc id="929764" url="https://pl.wikipedia.org/wiki?curid=929764" title="UNMIT">
UNMIT

UNMIT ("United Nations Integrated Mission in Timor-Leste", Zintegrowana Misja Narodów Zjednoczonych w Timorze Wschodnim) – misja ONZ działająca na terenie Timoru Wschodniego, złożona przede wszystkim z personelu policyjnego. Powstała na mocy rezolucji Rady Bezpieczeństwa ONZ nr 1704 z 2005 roku. Jej celem jest zapewnianie stabilności i wspieranie tworzenia instytucji młodego, bo istniejącego zaledwie od 2002 roku, państwa timorskiego.
Według stanu na dzień 31 marca 2007 misja liczy 1555 policjantów oraz 33 obserwatorów wojskowych. Cywilnym szefem w randze specjalnego wysłannika sekretarza generalnego ONZ jest Atul Khare (Indie). Siłami policyjnymi dowodzi Rodolfo Asel Tor (Filipiny).

</doc>
<doc id="929765" url="https://pl.wikipedia.org/wiki?curid=929765" title="Żydowski Bród">
Żydowski Bród

Żydowski Bród – osada w Polsce położona w województwie wielkopolskim, w powiecie rawickim, w gminie Jutrosin.
W latach 1975–1998 miejscowość należała administracyjnie do województwa leszczyńskiego.
Miejscowość leży u ujścia Granicznego Rowu do Borownicy, dokładnie na granicy Śląska i Wielkopolski z lat 1786–1958.

</doc>
<doc id="929780" url="https://pl.wikipedia.org/wiki?curid=929780" title="UNPSG">
UNPSG

UNPSG (Policyjna Grupa Wsparcia ONZ dla Wschodniej Slawonii, Baranji i Zachodniego Sirmium, "United Nations Civilian Police Support Group)" - misja policyjna ONZ działająca w Chorwacji od stycznia do października 1998. Misja została stworzona na podstawie rezolucji Rady Bezpieczeństwa ONZ S/RES/1145 z dnia 19 grudnia 1997 r.

</doc>
<doc id="929784" url="https://pl.wikipedia.org/wiki?curid=929784" title="UNCRO">
UNCRO

UNCRO (Operacja ONZ Przywrócenia Zaufania w Chorwacji, "United Nations Confidence Restoration Operation") - misja pokojowa ONZ prowadzona w Chorwacji od marca 1995 do stycznia 1996, powstała wskutek przekształcenia misji UNPROFOR.

</doc>
<doc id="929786" url="https://pl.wikipedia.org/wiki?curid=929786" title="Głupi i głupszy">
Głupi i głupszy



</doc>
<doc id="929788" url="https://pl.wikipedia.org/wiki?curid=929788" title="Przejście graniczne Dołhobyczów-Uhrynów">
Przejście graniczne Dołhobyczów-Uhrynów

Przejście graniczne Dołhobyczów-Uhrynów – polsko-ukraińskie drogowe przejście graniczne położone w województwie lubelskim, w powiecie hrubieszowskim, w gminie Dołhobyczów w miejscowości Dołhobyczów-Kolonia.
Opis.
Przejście graniczne Dołhobyczów-Uhrynów zostało uruchomione 26 czerwca 2014 roku z miejscem odprawy po stronie polskiej w miejscowości Dołhobyczów-Kolonia. Czynne jest przez całą dobę. Dopuszczony jest ruch osobowy, towarowy, autobusy, samochody ciężarowe o ładowności do 3,5 tony oraz mały ruch graniczny.
Przejście graniczne położone jest w ciągu drogi wojewódzkiej nr 844 prowadzącej z Chełma i Hrubieszowa do granicy; po stronie ukraińskiej najbliższym miastem jest Sokal.
Podmioty odpowiedzialne.
Podmioty odpowiedzialne za dokonywanie kontroli osób, towarów i pojazdów przekraczających granicę:
Administracja przejścia:
Stanowiska odpraw, miejsca postojowe.
Polska i ukraińska kontrola graniczna i celna osób i pojazdów wjeżdżających do Polski i wyjeżdżających z Polski odbywa się na terytorium RP.
Kontrola graniczna i celna osób i pojazdów odbywa się na pasach odpraw:
Łączna liczba stanowisk kontrolerskich w pawilonach kontroli paszportowo–celnej przy osobowych pasach odpraw – 48 (po 24 na wjazd i wyjazd: dla polskich służb – 12 stanowisk, dla ukraińskich służb – 12 stanowisk) oraz cztery zespołowe stanowiska w budynkach odpraw celnych pasażerów autobusów.
Przejścia graniczne polsko-radzieckie.
W okresie istnienia Związku Radzieckiego od 24 stycznia 1986 roku zaczął funkcjonować tu Punkt Uproszczonego Przekraczania Granicy Dołhobyczów-Ustiług. Przekraczanie granicy odbywało się na podstawie przepustek. Organy Wojsk Ochrony Pogranicza wykonywały odprawę graniczną i celną. Kontrolę graniczną i celną osób towarów oraz środków transportu wykonywała Strażnica WOP Dołhobyczów.
1 stycznia 1964 roku funkcjonowało przejście graniczne uproszczonego ruchu granicznego Dołhobyczów, w którym kontrolę graniczną i celną osób, towarów oraz środków transportu wykonywała 2 placówka WOP Dołhobyczów.

</doc>
<doc id="929792" url="https://pl.wikipedia.org/wiki?curid=929792" title="Adam Giesa">
Adam Giesa

Adam Giesa (ur. 16 grudnia 1982 w Siemianowicach Śląskich) – polski piłkarz występujący na pozycji pomocnika.
Występował w GKS Katowice, gdzie debiutował w ekstraklasie, Rozwoju Katowice, Szczakowiance Jaworzno i ponownie w Rozwoju Katowice. Od rundy wiosennej sezonu 2006/07 był zawodnikiem Górnika Zabrze, w którym zagrał w jednym spotkaniu Pucharu Ekstraklasy. Później grał kolejno w Kolejarzu Stróże, Walce Makoszowy i ponownie Rozwoju Katowice. Powrót na centralny poziom rozgrywek udało się Giesie zanotować wraz ze zdzieszowickim Ruchem, gdzie się świetnie spisywał. W najwyższej klasie rozgrywkowej Adam Giesa rozegrał 24 mecze i nie strzelił żadnej bramki. 22 lipca 2011 roku podpisał roczny kontrakt z Ruchem Radzionków

</doc>
<doc id="929793" url="https://pl.wikipedia.org/wiki?curid=929793" title="Zamek Królewski w Piotrkowie Trybunalskim">
Zamek Królewski w Piotrkowie Trybunalskim

Zamek Królewski w Piotrkowie Trybunalskim – zbudowany w latach 1512–1519 przez mistrza Benedykta z Sandomierza na polecenie Zygmunta I Starego. Jest to wieża mieszkalna w stylu gotycko-renesansowym zbudowana z cegły i piaskowca. Posiada cztery kondygnacje i jest przykryta dachem namiotowym pochodzącym z 1670 r. z okresu odbudowy po potopie szwedzkim. Obecnie siedziba muzeum.
Opis budowli.
Bryła.
Królewska rezydencja została zbudowana na kopcu ziemnym otoczonym fosą. Nadano jej kształt wieży, którą wypiętrzono ponad okolicę potężnym masywem czterech kondygnacji wspartych na wysokim przyziemiu.
Obiekt zaprojektowano na planie prostokąta (18x19,7 m dłuższymi bokami skierowany ku południowi i północy,) miał wysokie przyziemie, parter i dwa piętra. Pierwotnie zwieńczona była renesansową attyką. Najwyższe piętro zostało zburzone przez Rosjan w XIX wieku i obecnie istniejące zostało zrekonstruowane po 1950 r.
Występuje tutaj trójwnętrzowy układ oparty na odwiecznej zasadzie podziału dwiema ścianami skrzyżowanymi pod kątem prostym. Tym sposobem dwa wnętrza uzyskały plan kwadratu, natomiast pomieszczenie po stronie wschodniej – plan umiarkowanego prostokąta.
Środki obronne były bardzo skromne, przekop z mostem. Izolacja od otoczenia uzyskana dzięki fosie miała raczej znaczenie przede wszystkim dla jej programu reprezentacyjnego. Wysokie przyziemie tworzy optyczny cokół dla elewacji. O bezpieczeństwie jej lokatorów decydowało otoczenie obiektu. Także i funkcja budowli raczej wykluczała jej obronność. Wieża w Piotrkowie powinna być, zatem interpretowana, jako pałac, o czym wymownie świadczą jej wnętrza i jej elewacje.
Elewacje.
Starannie przemyślana elewacja przyczynia się do wrażenia, że wieża mimo sporych rozmiarów jest stabilna, lecz nie przyciężka. Poszczególne elewacje potraktowane są płaszczyznowo, na zasadzie wzajemnego równoważenia się akcentów pionowych i poziomych.
Istotne jest także, że są kształtowane całościowo, a nie w funkcji do poszczególnych pięter.
Pozbawiony otworów okiennych mur przyziemia, w większości z kamieni polnych, przechodzi w ceglaną, również nieotynkowaną ścianę, ujętą w narożnikach ciosami z jasnego piaskowca. Płaszczyznę ścian organizują obramienia okienne, z jasnego piaskowca, o smukłych, pnących się ku górze laskach, znajdują przeciwwagę w gzymsach nadokiennych, lekko wysuniętych przed lico ściany, stanowiąc jedyny jej plastyczny element. Potężne trójdzielne okna zamykają optycznie budynek od góry.
Elewacja zachodnia nie ma okien w jednej z dwóch osi środkowych (był tam latryna), a północna i wschodnia w stykających się ze sobą osiach skrajnych, za którymi kryje się klatka schodowa. Właśnie w tej skrajnej osi elewacji północnej mieści się główne wejście do budynku, pozbawione kompozycyjnego znaczenia w stosunku do elewacji.
Natomiast rangę optycznej fasady zyskała elewacja południowa dzięki równomiernemu rozmieszczeniu okien.
Wnętrze.
Istnienie w sąsiedztwie „wieży” całego zespołu drewnianych budowli urzędowo – reprezentacyjnych, związanych z działaniem sejmów, pozwoliło ograniczyć jej program użytkowy do wnętrz mieszkalno- reprezentacyjnych (wieża tym samym nie była samowystarczalna).
Dolna kondygnacja mieściła pomieszczenia o funkcjach pomocniczo-magazynowych, górne zaś, połączone wewnętrznymi schodami miały charakter mieszkalno-reprezentacyjny. Wbrew utartemu schematowi wież mieszkalnych gdzie każda kondygnacja miała inną funkcję, w Piotrkowie została podwojona liczba kondygnacji mieszkalnych, dolna służyła mieszkającemu w wieży urzędnikowi, górna królowi. Apartament taki składał się z sali, izby, i sieni o charakterze reprezentacyjnym, a na drugim piętrze mieściła się sala zwana "palatium-stubam superiorem".
Piwnice kryły sklepienia kolebkowe, pozostałe pomieszczenia, z wyjątkiem klatki schodowej – drewniane stropy.
Proporcje wnętrz oraz organizacja ścian przy pomocy szeroko zarysowanych wnęk okiennych i samych okien, nadają pomieszczeniom bryłowaty charakter. Światło wpływa do każdej z izb równomiernie, trzema lub czterema oknami, a do sieni i wielkiej Sali sześcioma i siedmioma, co staje czynnikiem równoważącym przestrzeń. Na zamku Wawelskim wnętrza wschodniego skrzydła, są zorganizowane w podobny sposób i działanie światła jest też podobne. Właśnie ta przejrzystość rzutu wnętrz pałacu, organizacja przestrzeni, proporcje, kształt wnętrz, szerokie otwory okienne, są cechami typowo nowożytnymi budynku.
Klatka schodowa.
W Zamku Królewskim pojawiło się wyjątkowe rozwiązanie komunikacyjne – wbudowana, sklepiona klatka schodowa, związana z reprezentacyjnym programem, nadająca wież charakter nowożytny. Umieszczono ją w północno-wschodnim narożniku sieni. Sklepiona kolebką o łamanych biegach z podestami, jest w zasadzie wyodrębniona z przestrzeni mieszkalnej. Te szerokie (ok. 160 cm) kamienne schody są istotnym elementem kompozycji przestrzennej i funkcjonalnego układu wnętrz piotrkowskich, nie naruszają statycznej równowagi i zamkniętego charakteru poszczególnych wnętrz, jednocześnie podkreślając funkcjonalną łączność. Znaczenie ma tu krótszy bieg schodów, który na każdej kondygnacji wybiega w przestrzeń sieni przejmując część jej programu reprezentacyjnego, aby poprowadzić go na wyższe piętro. Do tej reprezentacyjności dochodziły również wytworne, rzeźbione w piaskowcu portale u wejścia na poszczególne biegi. Było to błyskotliwe dzieło, które zagwarantowało mistrzowi Benedyktowi pracę przy skrzydle wschodnim zamku wawelskiego, jednakże nie znajduje uzasadnienia w źródłach przypisywanie niemieckiemu architektowi autorstwa również tzw. Schodów Poselskich w zamku królewskim, mimo że powstały one w czasie trwania jego działalności na Wawelu
Dekoracja rzeźbiarska.
Architektoniczna dekoracja wnętrz pałacu zachowała się w stanie szczątkowym, dotyczy to reliktów płytek posadzkowych z czerwonego marmuru, ułamków kolorowych kafli piecowych, oraz bogatej kamieniarki obramień okiennych, portali i kominków o stylistyce gotycko-renesansowej, wykonanej przez mistrza Benedykta.
Sposób budowy przestrzeni i operowanie światłem, regularna kompozycja elewacji przy pomocy obramień okiennych, podkreślanie poziomych tendencji ściany plastycznymi gzymsami nadokiennymi w znacznie silniejszym stopniu niż renesansowe elementy kamieniarki decydują o tym, że pałac w Piotrkowie jest dziełem gotycko-renesansowym, a nie jeszcze późnogotyckim. Jednocześnie te właśnie cechy są wspólne i dla warsztatu Benedykta i dla współczesnej mu oraz wcześniejszej architektury w środkowej Europie, m.in. dla twórczości Benedykta Rieda.
Zamek Królewski w Piotrkowie Trybunalskim – znaczenie rezydencji.
Nie jest kwestią przypadku lub wyłącznie względów praktycznych, że formę „wieży” wybrano właśnie dla pałacu króla w miejscu sejmowym. Architektura pałacu-wieży odpowiadała wprawdzie tendencjom twórczości mistrza Benedykta, nie kłóciła się z jego stylem, jednak wiele na to wskazuje, że jest ona również wynikiem programu ideowego – narzuconemu niewątpliwie przez osobę fundatora, którym był król.
Znaczenie treściowe wieży jako elementu założenia zamkowego wydaje się dość oczywiste. Wieża była jedną z elementarnych form przestrzennych zamku, była też łatwo czytelnym dla współczesnych symbolem nadrzędnej pozycji zamieszkującego zamek monarchy. Mimo tego, że w Królestwie Polskim nie było tak silnej kodyfikacji jak w krajach o silnie rozwiniętym systemie feudalnym, gdzie opatrzenie wieżą zamku przez długi czas wymagało specjalnego przywileju suwerena, niemniej i tu wieża uznawana była za wykładnik prestiżu właściciela. Z mnogości przykładów istniejących na terenie Europy, szczególnie wymowne dla celów analizy Piotrkowa stają się dwa, gdzie formę wieży stosowano także dla rezydencji władcy, oraz mimo pewnych różnic stylowych ich wymowa ideologiczna wydaje się być taka sama: zewnętrza manifestacja pozycji suwerena. Przykładami są:

</doc>
<doc id="929804" url="https://pl.wikipedia.org/wiki?curid=929804" title="DW350">
DW350



</doc>
<doc id="929805" url="https://pl.wikipedia.org/wiki?curid=929805" title="Droga wojewódzka nr 350">
Droga wojewódzka nr 350

Droga wojewódzka nr 350 (DW350) – droga wojewódzka o długości 71 km leżąca na obszarze województw lubuskiego i dolnośląskiego. Trasa ta łączy Łęknicę z Bolesławcem. Droga w dużej części w nie najlepszym stanie.
Historia numeracji.
Na przestrzeni lat trasa posiadała różne oznaczenia i klasyfikacje:
Dopuszczalny nacisk na oś.
Od 13 marca 2021 roku na drodze dozwolony jest ruch pojazdów o nacisku pojedynczej osi napędowej do 11,5 tony z wyjątkiem określonych miejsc oznaczonych znakiem zakazu B-19.
Do 13 marca 2021 r..
Wcześniej na całej długości drogi dopuszczalny był ruch pojazdów o nacisku osi pojedynczej nie przekraczającym 8 ton.

</doc>
<doc id="929807" url="https://pl.wikipedia.org/wiki?curid=929807" title="Guna">
Guna



</doc>
<doc id="929808" url="https://pl.wikipedia.org/wiki?curid=929808" title="Dynamiczne programowanie">
Dynamiczne programowanie



</doc>
<doc id="929814" url="https://pl.wikipedia.org/wiki?curid=929814" title="Enzym">
Enzym



</doc>
<doc id="929822" url="https://pl.wikipedia.org/wiki?curid=929822" title="Stenogram">
Stenogram

Stenogram – efekt pracy stenografa, zapis przy pomocy metody stenografii przemówienia, wykładu, zebrania, dyskusji, debaty lub innych notatek. Dla zapewnienia jego czytelności dla nieobeznanych ze stenografią konieczna jest jego transkrypcja na alfabet powszechnie używany w danym kraju.
Stenogramem bywa określany również przetranskrybowany stenogram (np. stenogram z posiedzenia Sejmu). Takie rozumienie stanowi skrót myślowy, niezgodny ze ścisłym znaczeniem terminu.

</doc>
<doc id="929832" url="https://pl.wikipedia.org/wiki?curid=929832" title="Stowarzyszenie Speleoklub Beskidzki">
Stowarzyszenie Speleoklub Beskidzki

Stowarzyszenie Speleoklub Beskidzki (SSB) – organizacja zajmująca się eksploracją, inwentaryzacją oraz ochroną jaskiń Karpat fliszowych, Pienin i Roztocza, również za granicą (Słowacja, Ukraina). Członkowie klubu zinwentaryzowali dotąd ponad 500 jaskiń. SSB prowadzi również badania nietoperzy, m.in. monitoring zimowych i letnich kolonii. Wydaje czasopismo "Jaskinie Beskidzkie". Organizuje cykliczne imprezy klubowe takie jak "Speleobozy" czy Spotkania Eksploratorów Jaskiń Beskidzkich, a także turystyczne wyjazdy w góry i jaskinie.
Speleoklub Beskidzki powstał w 2001 z połączenia dwóch klubów: istniejącego od 1986 Speleoklubu Dębickiego oraz działającego od 1995 Klubu Grotołazów w Limanowej. Od 2002 klub jest stowarzyszeniem, a jego siedzibą jest Dębica. W 2003 został członkiem Porozumienia dla Ochrony Nietoperzy. Od 2011 r. funkcję prezesa zarządu pełni Michał Klimek.

</doc>
<doc id="929834" url="https://pl.wikipedia.org/wiki?curid=929834" title="Korzenica (przystanek kolejowy)">
Korzenica (przystanek kolejowy)

Korzenica – przystanek kolejowy w Korzenicy, w województwie podkarpackim, w Polsce.

</doc>
<doc id="929838" url="https://pl.wikipedia.org/wiki?curid=929838" title="Słowenia w Konkursie Piosenki Eurowizji">
Słowenia w Konkursie Piosenki Eurowizji

Słowenia jako niezależny kraj uczestniczy w Konkursie Piosenki Eurowizji od 1993 roku. Od czasu debiutu konkursem w kraju zajmuje się słoweński nadawca publiczny Radiotelevizija Slovenija (RTV SLO). W 1993 i 1995 roku reprezentant Słowenii wybrany został poprzez format "Slovenski izbor za Pesem Evrovizije", a w latach 1996–1999 oraz 2001–2012 – "Evrovizijska Melodija (EMA)". W 2013 roku krajowy reprezentant wytypowany został wewnętrznie przez telewizję.
Najwyższy wynik Słowenii to siódme miejsce, które zajęły Darja Švajger z piosenką „Prisluhni mi” w 1995 oraz Nuša Derenda z utworem „Energy” w 2001 roku. Z powodu słabych wyników w latach poprzednich, kraj nie wziął udziału w konkursie w 1994 i 2000 roku.
Uczestnictwo.
Słowenia uczestniczy w Konkursie Piosenki Eurowizji od 1993. Poniższa tabela uwzględnia wszystkich słoweńskich reprezentantów, tytuły konkursowych utworów oraz wyniki osiągnięte w poszczególnych latach.
Legenda:
Historia głosowania w finale (1993–2022).
Poniższe tabele pokazują, którym krajom Słowenia przyznaje w finale najwięcej punktów oraz od których państw słoweńscy reprezentanci otrzymują najwyższe noty
Legenda:

</doc>
<doc id="929840" url="https://pl.wikipedia.org/wiki?curid=929840" title="LIAZ">
LIAZ

LIAZ (Liberecké Automobilové Závody) – czeska (do 1993 roku czechosłowacka) fabryka samochodów ciężarowych z siedzibą w Jabłońcu nad Nysą.
Historia i opis fabryki.
W 1951 roku początkowo w Libercu powstała fabryka LIAZ na terenach dawnej fabryki „Reichenberger Automobilfabrik”, gdzie trafiła część produkcji Škody. Model 706 produkowany był jako Škoda i LIAZ jednocześnie. W roku 1957 powstał model 706RT, natomiast w 1960 r. ciągnik siodłowy 706RTTN. W 1989 roku zaczęła się restrukturyzacja firmy. LIAZ przekształcił się w „Truck International AS”, filię Škody. Prywatyzacja zakończyła się w 1995 roku, a większościowym udziałowcem została Škoda Pilzno. Nowym produktem stać się miał 42–tonowy ciągnik Škoda Xena, wyposażony w silnik Detroit Diesel serii 60 z turbodoładowaniem i intercoolerem oraz 16–stopniową skrzynią Eatona. Seria prototypowa obejmowała 30 pojazdów. Jednak nie uratowało to firmy przed upadkiem. W 1999 roku powstało już tylko 130 ciężarówek. Po przejęciu obiektów przez słowacką firmę „Sipox Holding” produkcja zamarła całkowicie.

</doc>
<doc id="929847" url="https://pl.wikipedia.org/wiki?curid=929847" title="Port lotniczy Düsseldorf">
Port lotniczy Düsseldorf

Port lotniczy Düsseldorf ("Flughafen Düsseldorf", "Düsseldorf Airport") – międzynarodowy port lotniczy położony 6 km na północ od Düsseldorfu.
Jest jednym z największych portów lotniczych Niemiec. Uroczyste otwarcie portu miało miejsce 19 kwietnia 1927. W 2013 obsłużył 21,23 mln pasażerów, co daje średnią liczbę około 58 100 pasażerów dziennie. W 2012 roku najpopularniejszymi kierunkami lotów były: Monachium, Berlin, Palma de Mallorca, Antalya oraz Londyn.
Podstawowe dane.
Lotnisko jest przygotowane na obsługę 22 milionów pasażerów rocznie. Posiada dwie drogi startowe: południową o długości 3000 metrów oraz nieco krótszą północną (2700 metrów). Płyta postojowa wraz z miejscami przy rękawach pomieszczą 85 maszyn. Lotnisko posiada także 7 hangarów.
Historia.
Wczesne lata.
19 września 1909 roku, na terenie położonym około 3 km na południe od obecnego lotniska wylądował sterowiec LZ 3. Było to pierwsze wydarzenie związane z lotnictwem w Düsseldorfie. Obecne lotnisko zostało otwarte 19 kwietnia 1927, po dwóch latach budowy. Linie lotnicze Lufthansa uruchomiły połączenia z Berlinem, Hamburgiem, Kolonią i Genewą. Kiedy wybuchła II wojna światowa wstrzymano loty pasażerskie, a lotnisko stało się bazą Luftwaffe.
Po zakończeniu wojny Düsseldorf znalazł się pod administracją brytyjską. Lotnisko ponownie oddano do użytku cywilnego w 1948 roku. Pierwszym połączeniem były loty obsługiwane przez British European Airways do lotniska Northolt w Londynie.
W 1950 roku przedłużono główny pas startowy do 2475 metrów. W 1964 roku rozpoczęto planowanie budowy nowego terminalu, o pojemności do 1,4 mln pasażerów, a w 1969 główna droga startowa została dodatkowo wydłużona do 3000 metrów.
W 1973 roku otwarto nowy budynek centralny i Terminal B, a w 1975 roku zbudowano połączenie kolejowe między głównym dworcem kolejowym w Düsseldorfie a lotniskiem. Dodatkowy nowy terminal został otwarty w 1977 roku. W 1986 roku uruchomiono Terminal C i z lotniska skorzystało 8 220 000 pasażerów – Düsseldorf stał się drugim pod względem liczby pasażerów lotniskiem w Niemczech.
W roku 1992, kiedy wybudowano drugi pas startowy, z lotniska skorzystało 12,3 mln pasażerów.
Pożar lotniska.
11 kwietnia 1996 na terenie portu lotniczego wybuchł pożar. Powodem była niewystarczająca ochrona przeciwpożarowa podczas prac spawalniczych na wiadukcie drogowym nad halą przylotów Terminalu A. Pożar zniszczył znaczną część obiektów obsługi pasażerów na lotnisku.
17 osób zginęło, głównie z powodu zatrucia dymem, wiele zostało hospitalizowanych. W tym czasie był to największy pożar w historii Nadrenii Północnej-Westfalii. Zniszczenia na lotnisku były szacowane na setki milionów DEM. Terminale A i B musiały być całkowicie przebudowane. Podczas remontu pasażerów obsługiwano w dużych namiotach.
W listopadzie 1997 roku Terminal C został całkowicie przebudowany, z trzema halami o lekkiej konstrukcji służącymi jako hala odlotów. W tym samym roku rozpoczęto budowę nowego dalekobieżnego dworca kolejowego na wschodnim skraju lotniska. W 1998 roku terminal został odbudowany. Niebawem lotnisko ponownie zmieniło swoją nazwę z „Rhine Ruhr Airport” na „Düsseldorf”, a także rozpoczęto przebudowę Terminala B oraz głównego budynku.
Lata 2000.
Pierwszy etap programu „Lotnisko 2000 +” rozpoczął się w 1999 roku wmurowaniem kamienia węgielnego przy podziemnym parkingu pod nowym terminalem.
Nowa stacja Düsseldorf Flughafen Fernbahnhof, o przepustowości 300 odjazdów pociągów na dobę, została otwarta w maju 2000 roku. Wówczas szesnaście milionów pasażerów skorzystało z lotniska. Nową halę odlotów oraz Terminal B otwarto w lipcu 2001 roku, po 2 i pół roku budowy.
W 2002 roku autobus wahadłowy między terminalami został zastąpiony przez kolej jednoszynową "SkyTrain" między budynkiem terminalu a dalekobieżną stacją kolejową. Podróż na trasie o długości 2,5 km między terminalem a stacją jest prowadzona przy maksymalnej prędkości 50 kilometrów na godzinę. System został opracowany przez firmę Siemens. Opiera się na podobnym systemie jak H-Bahn z dwiema liniami na terenie kampusu uniwersyteckiego w Dortmundzie.
Dojazd na lotnisko.
Lotnisko znajduje się blisko wielu węzłów autostradowych Zagłębia Ruhry. Aby dojechać na lotnisko wystarczy zjechać z autostrady A44 zjazdem o nazwie "Düsseldorf Flughafen".
Przy lotnisku znajduje się stacja kolejowa z trzema peronami, przez które dziennie przejeżdża około 320 pociągów.
Cechą wyróżniającą lotnisko jest posiadanie podwieszanej kolejki (zwanej SkyTrain) o długości ok. 2,7 km. Łączy ona stację kolejową oraz parkingi z terminalem. W skład kolejki wchodzi 5 pociągów, a każdy z nich posiada dwie łączone kabiny. Kolejka sterowana jest bezzałogowo i umożliwia przewóz 2 tysięcy pasażerów na godzinę.

</doc>
<doc id="929855" url="https://pl.wikipedia.org/wiki?curid=929855" title="Massimo Gobbi">
Massimo Gobbi

Massimo Gobbi (ur. 31 stycznia 1980 w Mediolanie) – włoski piłkarz, występujący na pozycji pomocnika w Parmie
W reprezentacji Włoch rozegrał 1 mecz 16 sierpnia 2006 z Chorwacją, zmieniając w 75 minucie Massimo Ambrosiniego. Karierę zaczynał w klubie Serie C2 Pro Sesto, skąd w 1999 przeniósł się do drugoligowego Treviso. W 2001 został wypożyczony do czwartoligowego Giugliano, a rok później do trzecioligowego AlbinoLeffe, z którym wygrał ligowe rozgrywki i awansował do Serie B. W 2004 Gobbi przeniósł się do grającego w Serie A Cagliari Calcio, a po 2 latach trafił do Fiorentiny. 18 sierpnia 2010 Gobbi odszedł do Parmy. Tam spędził 5 sezonów, po czym w 2015 roku został nowym zawodnikiem Chievo Werony. W 2018 roku powrócił do Parmy.
Statystyki.
"stan na 15 lutego 2019"

</doc>
<doc id="929866" url="https://pl.wikipedia.org/wiki?curid=929866" title="LiAZ">
LiAZ

LiAZ (ros. Ликинский автобусный завод, w skrócie ЛиАЗ; "Likinskij Awtobusnyj Zawod") – rosyjska fabryka autobusów z siedzibą w Likinie-Dulowie.
Historia i opis fabryki.
Historia zakładów sięga roku 1933, kiedy władze ZSRR zdecydowały o budowie w Likinie fabryki zajmującej się produkcją artykułów z drewna. Po II wojnie światowej fabryka zmieniła profil produkcyjny i rozpoczęła produkcję pił elektrycznych, lokomotyw oraz generatorów prądu. W 1959 roku po raz kolejny zmieniono profil produkcyjny, tym razem na produkcję autobusów i rozpoczęta zostaje produkcja autobusu ZiŁ-158, którego produkcja została przeniesiona z Moskwy. W pierwszym roku produkcji wyprodukowano 213 pojazdów. W 1963 roku było to już 5419 pojazdów. W 1967 roku rozpoczęto próbną produkcję popularnego w ZSRR autobusu LiAZ-677, a rok później rozpoczęła się produkcja seryjna, która trwała do 1999 roku. Powstało 200 tys. egzemplarzy w wielu wersjach. W 1975 roku fabryka osiągnęła docelowy poziom produkcji, tj. 10 tys. pojazdów rocznie. W 1996 roku ze względu na kryzys fabryka zawiesiła produkcję. W 1997 roku ogłoszono upadłość zakładów. W 2000 roku koncern RusAwtoProm (od 2004 roku Russkije Awtobusy) przejął od syndyka część majątku fabryki LiAZ i wznowił produkcję modelu 5256, a w 2001 roku jego odmiany przegubowej 6212. W 2003 roku uruchomiono produkcję pierwszego niskopodłogowego autobusu w Rosji – LiAZ 5292, a w 2005 roku dołączyłą wersja przegubowa 6213.

</doc>
<doc id="929872" url="https://pl.wikipedia.org/wiki?curid=929872" title="Dmitry Kołdun">
Dmitry Kołdun



</doc>
<doc id="929873" url="https://pl.wikipedia.org/wiki?curid=929873" title="Emmy Zehden">
Emmy Zehden

Emmy Zehden, z domu Windhorst (ur. 28 marca 1900 w Lübbecke, zm. 9 czerwca 1944 w Berlinie) – niemiecka członkini wspólnoty religijnej Świadków Jehowy, która w czasie II wojny światowej została skazana na karę śmierci.
Życiorys.
Emmy Zehden była żoną Niemca pochodzenia żydowskiego – Richarda Zehdena. Mieli przybranego syna, Horsta-Güntera Schmidta. Kiedy Horst wraz z dwoma innymi młodymi mężczyznami, którzy również byli Świadkami Jehowy, dostał powołanie do wojska, odmówił służenia Hitlerowi, przez co musiał się ukrywać. Emmy Zehden udzieliła całej trójce schronienia w swojej piwnicy. We wrześniu 1942 roku naziści odnaleźli kryjówkę i całą grupę aresztowano. Dwóch towarzyszy Horsta Schmidta ścięto. Emmy Zehden 19 listopada 1943 roku została skazana przez sąd na karę śmierci i dożywotnią utratę praw obywatelskich. Kilkukrotnie występowała z prośbą o ułaskawienie, wszystkie zostały jednak odrzucone. 9 czerwca 1944 roku została stracona poprzez ścięcie w więzieniu Plötzensee w Berlinie. Jej mąż Richard zginął 5 listopada 1943 roku w obozie koncentracyjnym Auschwitz-Birkenau, zaś przybrany syn Horst przeżył wojnę w celi śmierci w więzieniu w Brandenburgu, oczekując na wykonanie wyroku. Po wojnie ożenił się ze współwyznawczynią, Hermine Koschmieder-Schmidt z Gdańska, która przeżyła pobyt w obozie koncentracyjnym KL Stutthof.
7 maja 1992 roku władze Berlina uroczyście nadały jednej z ulic miasta (w obecnej dzielnicy Charlottenburg-Nord) imię Emmy Zehden ("Emmy-Zehden-Weg"). W okolicznościowym przemówieniu przedstawiciel władz niemieckich pochwalił jej odwagę i podał ją jako przykład jednej z wielu „zapomnianych ofiar” wojny. W październiku 2011 roku na ścianie domu Emmy Zehden przy Franzstraße 32 w Berlinie odsłonięta została tablica pamiątkowa. Jej imię nadano też jednej z ulic w mieście Lübbecke, miejscowości jej urodzenia.

</doc>
<doc id="929876" url="https://pl.wikipedia.org/wiki?curid=929876" title="7,7 cm FK 16">
7,7 cm FK 16

7,7 cm FK 16 – niemiecka armata polowa używana w obu wojnach światowych, powstała jako modyfikacja wcześniejszej armaty 7,7 cm FK 96 n.A.
Opis.
Zaprojektowana w zakładach Kruppa 7,7 cm FK 96 n.A. była bardzo dobrą i niezawodną armatą, ale już w czasie I wojny światowej okazało się, że jej zasięg nie był wystarczająco duży i potrzebna była nowsza broń o większym zasięgu. Zaprojektowano wówczas 7,7 cm FK 16, która od swojej poprzedniczki różniła się jedynie nieco dłuższą lufą i drobnymi zmianami w konstrukcji oporopowrotnika, łoża i podwozia. Zachowano także bardzo nietypowy kaliber 77 milimetrów, który oryginalnie wybrano, zamiast przyjętych kalibrów 75 czy 76,2 milimetrów, z bardzo praktycznych powodów – zdobyczne rosyjskie czy francuskie armaty mniejszego kalibru mogły być łatwo przekalibrowane na większy kaliber 77 milimetrów, a z drugiej strony niemieckie armaty 77 milimetrów były praktycznie bezużyteczne dla przeciwnika.
W porównaniu z jej poprzedniczką zasięg FK 16 wzrósł o ponad 3000 metrów, to jest do 10,3 kilometra. Głównym minusem nowego działa był większy ciężar, co jednak nie stanowiło większego problemu podczas wojny pozycyjnej, w której linie frontu nie przesuwały się. Nowe działo miało też mniejszą szybkostrzelność bo używało amunicję rozdzielnego ładowania ze zmiennym ładunkiem, która jednak miała też szereg zalet (na przykład mniejsze zużycie lufy podczas strzelania na krótkie dystanse dzięki zastosowaniu mniejszego ładunku). Pierwsze armaty dotarły na front w 1916 roku. Na koniec wojny Armia Cesarstwa Niemieckiego posiadała 3020 armat FK 16 i 3744 armaty FK 96 n.A.
Po zakończeniu I wojny światowej część armat typu FK 16 na mocy traktatu wersalskiego zostało przekazanych do Belgii i Holandii. Reichswehra zachowała niektóre z nich i po wymianie lufy na kaliber 75 milimetrów działa oznaczone jako 7,5 cm FK 16 n.A. służyły do końca II wojny światowej.

</doc>
<doc id="929880" url="https://pl.wikipedia.org/wiki?curid=929880" title="Tłumaczenie maszynowe">
Tłumaczenie maszynowe



</doc>
<doc id="929882" url="https://pl.wikipedia.org/wiki?curid=929882" title="Richard Fromberg">
Richard Fromberg

Richard James Fromberg (ur. 28 kwietnia 1970 w Ulverstone) – australijski tenisista, reprezentant w Pucharze Davisa, olimpijczyk z Barcelony (1992).
Kariera tenisowa.
Fromberg pochodzi z rodziny o sportowych tradycjach, jego ojciec uprawiał futbol australijski. Treningi tenisowe rozpoczął jako 10–latek, a w 1987 osiągnął finały singla i debla w juniorskich konkurencjach Australian Open.
Od 1988 występował w rywalizacji zawodowej, w 1989 wygrał po raz pierwszy turniej ATP Challenger Tour, a rok później odniósł już dwa zwycięstwa w cyklu ATP World Tour. Fromberg triumfował w 1990 w Bolonii, gdzie w finale pokonał Marca Rosseta, oraz w Båstad, gdzie jego finałowym przeciwnikiem był Magnus Larsson. Był w tymże roku również w finale w Singapurze (porażka z Kellym Jonesem), w drodze do ćwierćfinału w londyńskim Queen’s Clubie wyeliminował (na trawie) późniejszego wielokrotnego mistrza Wimbledonu Pete Samprasa, a po ćwierćfinale w Cincinnati, gdzie zanotował pierwsze zwycięstwo nad zawodnikiem aktualnie sklasyfikowanym w czołowej dziesiątce rankingu światowego (Agassim, wówczas nr 4.) awansował na 24. miejsce w klasyfikacji ATP World Tour (w sierpniu 1990), co do końca kariery pozostało jego najwyższą pozycją rankingową.
Australijczyk nieprzerwanie figurował w pierwszej setce rankingu światowego przez kolejne 11 lat. W 1991 wygrał turniej w Wellington (w finale Larsem Jonssonem), w 1993 doszedł do finału w Tampa (porażka z Jaime Yzagą), w 1994 był w finałach w Hilversum (porażka z Karelem Nováčkiem) i Florencji (przegrana z Marcelo Filippinim), w 1995 w finale w Sydney uległ Patrickowi McEnroe. Na ponowne zwycięstwo turniejowe czekał do 1997, kiedy w finale w Bukareszcie pokonał Andreę Gaudenziego. W 1998 zanotował kolejne dwa turniejowe finały, w Auckland przegrywając z Marcelo Ríosem, a w Amsterdamie z Magnusem Normanem.
Najlepszymi wynikami Fromberga w zawodach Wielkiego Szlema są 4 rundy Australian Open 1993 i Australian Open 1998, w pozostałych turniejach wielkoszlemowych osiągał 3 rundy. Latem 1992 zagrał w konkurencji gry pojedynczej na igrzyskach olimpijskich w Barcelonie ponosząc porażkę w 1 rundzie z Michaelem Stichem.
Jako deblista wygrał dwa turnieje – w 1990 w Schenectady (w parze z Bradem Pearce’em) i w 1997 w Kitzbühel w 1997 (z Wayne’em Arthursem). W lutym 1998 został sklasyfikowany jako 159. tenisista rankingu deblistów.
W ciągu całej kariery zmagał się z licznymi kontuzjami, a podczas Australian Open 2002 zakończył zawodową karierę. Występuje od tego czasu w turniejach weteranów. Australijczyk, praworęczny, wysoki, obdarzony silnym serwisem i mocnym uderzeniem forhendowym (bekhend grał oburącz), cieszył się opinią jednego z lepszych specjalistów gry na wolnej nawierzchni ziemnej w swoim kraju. Zapewniało mu to miejsce w reprezentacji narodowej Pucharu Davisa, w której Fromberg debiutował w 1990, w finale rozgrywek przeciwko Stanom Zjednoczonym. Debiutant przegrał swój mecz z Agassim, pokonał Changa, a trofeum zdobyli Amerykanie. W 1991 Fromberg w meczu ćwierćfinałowym pokonał Francuzów Fabrice’a Santoro i Guya Forgeta, ale nie wystarczyło to do wygranej (swoje mecze singlowe przegrał Wally Masur, przegrał też debel Mark Kratzmann–Todd Woodbridge), a Francuzi sięgnęli potem po trofeum. W 1993 ponownie Fromberg wystąpił w finale Pucharu Davisa, tym razem przeciwko Niemcom, ale ponownie ekipa australijska została pokonana. Fromberg wygrał z Goellnerem, broniąc kilku piłek meczowych, ale przegrał ze Stichem decydujące, czwarte spotkanie finału. Od tego czasu występował w ekipie narodowej sporadycznie, ostatni start notując z reprezentacją w 2001, niedokończonym pojedynkiem z Brazylijczykiem Alexandre Simonim. Łącznie wygrał w ramach Pucharu Davisa 11 spotkań, przegrał 4 (1 mecz niedokończony); raz wystąpił w deblu, partnerując Toddowi Woodbridge w zwycięskim meczu z parą tajwańską w 1996.

</doc>
<doc id="929886" url="https://pl.wikipedia.org/wiki?curid=929886" title="Północno-zachodnia obwodnica Piotrkowa Trybunalskiego">
Północno-zachodnia obwodnica Piotrkowa Trybunalskiego

Północno-zachodnia obwodnica Piotrkowa Trybunalskiego – obwodnica drogowa, pokrywająca się z przebiegiem drogi ekspresowej S8 (E67) oraz autostrady A1 i drogi DK1 (E75). Wybudowana w latach 1972 – 1976 podczas budowy trasy szybkiego ruchu Warszawa – Katowice, nazywanej również "Gierkówką", łączącej Warszawę z Górnym Śląskiem. Do połowy lat 80. częściowo poprowadzono nią drogę międzynarodową E16. Jest to droga dwujezdniowa, o dwóch pasach ruchu w każdym kierunku, z wyjątkiem wspólnego odcinka autostrady A1 oraz drogi ekspresowej S8 posiadającego po trzy pasy ruchu w każdą stronę.

</doc>
<doc id="929891" url="https://pl.wikipedia.org/wiki?curid=929891" title="Gry fanowskie">
Gry fanowskie



</doc>
<doc id="929894" url="https://pl.wikipedia.org/wiki?curid=929894" title="Glider">
Glider



</doc>
<doc id="929895" url="https://pl.wikipedia.org/wiki?curid=929895" title="Runtime library">
Runtime library



</doc>
<doc id="929896" url="https://pl.wikipedia.org/wiki?curid=929896" title="Runtime">
Runtime



</doc>
<doc id="929898" url="https://pl.wikipedia.org/wiki?curid=929898" title="Cupressus arizonica">
Cupressus arizonica



</doc>
<doc id="929905" url="https://pl.wikipedia.org/wiki?curid=929905" title="Trolejbusy w Gdańsku">
Trolejbusy w Gdańsku

Trolejbusy w Gdańsku – niezrealizowany pomysł wprowadzenia komunikacji trolejbusowej w Gdańsku.
Pojawienie się planów wprowadzenia trolejbusów w Gdańsku było spowodowane wybuchem II wojny światowej i wprowadzeniem wielu ograniczeń i oszczędności dla funkcjonującej komunikacji tramwajowej. Materiały powszechnie stosowane w tramwajach takie jak miedź czy mosiądz stały się nieosiągalne, ponieważ w pierwszej kolejności przeznaczone były na potrzeby armii. Z powodu braku szyn zaprzestano ich wymiany.
W 1942 roku powstała spółka akcyjna "Verkehrsbetriebe Danzig-Gothenhafen AG (Zakłady Komunikacyjne Gdańsk – Gdynia)", która planowała likwidację linii tramwajowej do Siedlec i do Oruni oraz zastąpienie ich trolejbusami. W tym celu zakupiono 10 trolejbusów Henschel z przyczepami. Podwozi do pojazdów dostarczyła niemieckie przedsiębiorstwo Henschel. Osprzęt elektryczny oraz silniki elektryczne o mocy 45 kW wyprodukowało przedsiębiorstwo AEG, a nadwozia do trolejbusów oraz przyczep wykonała Gdańska Fabryka Wagonów.
W ostateczności zrezygnowano z wprowadzenia komunikacji trolejbusowej w Gdańsku, a zakupione trolejbusy przeznaczono dla pierwszej linii trolejbusowej w Gdyni uruchomionej 18 września 1943 roku.
XXI wiek.
W 2006 roku pojawiły się koncepcje budowy linii trolejbusowej od pętli w Sopocie do pętli tramwajowej w Oliwie. Aby nie przecinać trakcji tramwajowej, linia miałaby mieć przebieg Sopot: Niepodległości → Gdańsk ul. Czyżewskiego → Stary Rynek Oliwski → Opata Rybińskiego → Oliwa Pętla. Pętla trolejbusowa w Gdańsku miałaby mieć miejsce najprawdopodobniej na Placu Inwalidów.
1 października 2018 wybrane kursy linii trolejbusowej nr 31, obsługiwane przez trolejbusy z napędem akumulatorowym, skierowane zostały do przystanku Sopot Ergo Arena. Oznacza to, że na niewielkim fragmencie linia ta została poprowadzona przez terytorium Gdańska.

</doc>
<doc id="929907" url="https://pl.wikipedia.org/wiki?curid=929907" title="Ton Duc Thang">
Ton Duc Thang



</doc>
<doc id="929909" url="https://pl.wikipedia.org/wiki?curid=929909" title="Andrejus Zadneprovskis">
Andrejus Zadneprovskis

Andrejus Zadneprovskis, ros. Андрей Заднепровский, "Andriej Zadnieprowski" (ur. 31 sierpnia 1974 w Kaliningradzie) – litewski pięcioboista nowoczesny rosyjskiego pochodzenia, srebrny i brązowy medalista olimpijski, 12-krotny medalista mistrzostw świata, 8-krotny medalista mistrzostw Europy. Z wykształcenia jest prawnikiem. Działa politycznie: w wyborach w 2011 ubiegał się o mandat radnego w Wilnie z listy Partii Chrześcijańskiej. Żonaty, ma dwie córki.

</doc>
<doc id="929911" url="https://pl.wikipedia.org/wiki?curid=929911" title="Fakro">
Fakro

FAKRO – polskie przedsiębiorstwo działające w branży budowlanej, zlokalizowane w Nowym Sączu w Małopolsce. Założone w 1991 roku przez Ryszarda Florka, Krystynę Florek i Krzysztofa Kronenbergera. Przedsiębiorstwo jest znaczącym producentem okien dachowych, produktów do zabudowy poddasza oraz stolarki pionowej.
W skład Grupy FAKRO, zatrudniającej ponad 4000 pracowników, wchodzi 11 spółek produkcyjnych oraz 17 dystrybucyjnych. Produkty firmy FAKRO można znaleźć w ponad 50-ciu krajach na całym świecie. Sprzedaż na eksport stanowi 70% ogólnej sprzedaży.
Produkcja.
Główną gałęzią produkcji firmy FAKRO są okna dachowe. Ponadto do grupy produktów należą: okna do dachów płaskich, okna pionowe, wyłazy dachowe, świetliki rurowe, akcesoria wewnętrzne i zewnętrzne do okien (żaluzje, moskitiery, rolety wewnętrzne i zewnętrzne, markizy zewnętrzne, markizy do okien fasadowych) oraz akcesoria dachowe (m.in. folie i membrany) i schody strychowe.
Dystrybucja.
FAKRO posiada 17 spółek dystrybucyjnych. Własną dystrybucję firma prowadzi w Anglii, Holandii, Hiszpanii, Niemczech, Danii, Austrii, Rosji, Czechach, na Węgrzech, Ukrainie, Słowacji i Łotwie, we Włoszech i Francji oraz w USA. W pozostałych krajach współpracuje z zagranicznymi importerami, posiadając zbudowaną i silną sieć dystrybucji.
Według danych podawanych przez samą firmę ma ona 15% udziału w globalnym rynku produktów do zabudowy poddasza.
Sponsoring.
Firma FAKRO jest Oficjalnym Partnerem Reprezentacji Polski w piłce nożnej. Współpraca z Reprezentacją rozpoczęła się 17 listopada 2004 roku i trwa do dzisiaj.
Nagrody i wyróżnienia.
Za swoją działalność przedsiębiorstwo uhonorowana zostało m.in. Nagrodą Gospodarczą Prezydenta RP (w 2003 roku), godłem promocyjnym „Teraz Polska” (w 1996 roku) oraz pucharem „Wybitny
polski eksporter” (w 2002 roku).

</doc>
<doc id="929913" url="https://pl.wikipedia.org/wiki?curid=929913" title="Minimalne stężenie hamujące">
Minimalne stężenie hamujące

Minimalne stężenie hamujące, MIC (od ang. "minimum inhibitory concentration") – najmniejsze stężenie środka biobójczego (antybiotyku lub chemioterapeutyku) hamujące wzrost drobnoustrojów (odnosi się zwykle do bakterii i grzybów), wyrażane najczęściej w mg/l.
Jest parametrem charakteryzującym, między innymi, leki bakteriostatyczne i bakteriobójcze: określa, jakie stężenie leku hamuje wzrost bakterii.
Metody wyznaczania.
Polega na przygotowaniu serii próbówek z płynnym podłożem wzrostowym dla bakterii. Do naczyń tych wprowadza się badany środek bakteriobójczy w odpowiednich, malejących stężeniach. Następnie do wszystkich probówek dodaje się identyczne ilości zawiesiny danego drobnoustroju z hodowli. Po 16–18 godzinnej inkubacji w temperaturze 35 °C sprawdza się, gdzie rozwinęły się hodowle (obserwuje się zmętnienie). W probówkach, w których stężenie leku było mniejsze od wartości MIC, obserwuje się zmętnienie (wzrost bakterii). Najniższe stężenie antybiotyku, przy którym nie rozwijają się mikroorganizmy (podłoże jest przejrzyste), wyznacza wartość MIC.
Polega na przygotowaniu serii płytek ze stałym podłożem wzrostowym i dodatkiem badanego antybiotyku w malejących stężeniach. Na płytki wysiewa się bakterie z hodowli i po inkubacji obserwuje wzrost kolonii bakteryjnych. Wzrost na płytce więcej niż jednej kolonii bakteryjnej świadczy o tym, że stężenie antybiotyku w tej płytce było mniejsze od MIC. Najniższe stężenie antybiotyku, przy którym nie rozwinęła się więcej niż jedna kolonia, wyznacza wartość MIC.

</doc>
<doc id="929916" url="https://pl.wikipedia.org/wiki?curid=929916" title="Roman Śliwa">
Roman Śliwa

Roman Śliwa, ps. Karol Weber (ur. 21 stycznia 1904 w Sosnowcu, zm. 22 sierpnia 1944 w Oświęcimiu) – działacz polityczny, członek KZMP i KPP, w czasie II wojny światowej członek ruchu oporu. Brat Władysława Śliwy.
Życiorys.
W młodości pracował w kopalni "Mortimer". Od 1924 członek KZMP, sekretarz miejscowej komórki tej organizacji. Rok później stanął na czele młodzieży KZMP Zagłębia Dąbrowskiego. W 1926 został aresztowany i skazany na dwa lata więzienia; wyrok odbywał w Będzinie i Piotrkowie Trybunalskim. Po wyjściu na wolność w 1928 powołany do zasadniczej służby wojskowej w Nowym Sączu, gdzie nawiązał kontakty z Wydziałem Wojskowym KC KPP (tzw. "wojskówką" KPP). Po dwóch latach powrócił do Zagłębia, gdzie włączył się do pracy partyjnej na odcinku wojskowym. Jednocześnie pracował zarobkowo w browarze w Będzinie, jednak został zwolniony z pracy z powodu jego aktywności w organizowaniu związków zawodowych. W lipcu 1931 wyjechał do Na terenie ZSRR, gdzie przeszedł specjalne szkolenie wojskowe. Po powrocie do kraju w styczniu 1932 kontynuował poprzednią działalność w Zagłębiu oraz w Krakowskiem. W 1932 aresztowany w Krakowie, a dwa lata później skazany na 12 lat więzienia" za działalność komunistyczną względnie szpiegowską". Wybuch wojny 1939 zastał go w więzieniu w Rawiczu. Pod koniec września 1939 udał się do Brześcia nad Bugiem, gdzie pracował na kolei i nawiązał współpracę z NKWD. W 1941 udał się do Moskwy, gdzie po przeszkoleniu wszedł w skład Grupy Inicjatywnej Polskiej Partii Robotniczej. 6 stycznia 1942 przerzucony drogą powietrzną na tereny powiatu koneckiego. Z ramienia kierownictwa PPR wyjechał na teren Zagłębia Dąbrowskiego i Górnego Śląska. Po drodze zatrzymał się w Krakowie, gdzie wraz ze Stanisławem Ziają, pełnomocnikiem KC PPR, prowadził rozmowy z kierownictwem organizacji "Polska Ludowa" i nawiązał z nią współpracę. Organizował struktury PPR i oddziały Gwardii Ludowej na Śląsku i Zagłębiu, jednak gdy Niemcy zmobilizowali bardzo duże siły w celu ujęcia organizatorów lewicowego ruchu oporu, zagrożony aresztowaniem Śliwa został przeniesiony na teren województwa krakowskiego, gdzie od lipca 1942 był dowódcą Obwodu IV GL.
Został aresztowany 15 lutego 1943 i osadzony w więzieniu na Montelupich w Krakowie, a po ponad półrocznym ciężkim śledztwie został przewieziony do obozu koncentracyjnego Auschwitz. Tam nawiązał kontakty z więzionymi członkami PPR i GL oraz jeńcami sowieckimi i opracował plan masowej ucieczki z obozu, którego jednak nie zrealizował – wcześniej został rozstrzelany.
Na jesieni 1943 r. z rozkazu dowództwa Okręgu Miechów Józef Saturn zorganizował batalion Gwardii Ludowej im. Webera, który dla uczczenia pamięci Romana Śliwy został nazwany używanym przez niego pseudonimem. W 1948 pośmiertnie odznaczony Orderem Krzyża Grunwaldu II klasy. Jego imieniem nazwano szkołę podstawową w Sosnowcu.

</doc>
<doc id="929918" url="https://pl.wikipedia.org/wiki?curid=929918" title="Karol Weber">
Karol Weber



</doc>
<doc id="929920" url="https://pl.wikipedia.org/wiki?curid=929920" title="Dekanat Sucha Beskidzka">
Dekanat Sucha Beskidzka

Dekanat Sucha Beskidzka – jeden z 45 dekanatów w rzymskokatolickiej archidiecezji krakowskiej.
Parafie.
W skład dekanatu wchodzi 11 parafii:
Sąsiednie dekanaty.
Andrychów "(diec. bielsko-żywiecka)", Jeleśnia "(diec. bielsko-żywiecka)", Kęty "(diec. bielsko-żywiecka)", Maków Podhalański, Sułkowice, Wadowice – Południe, Żywiec "(diec. bielsko-żywiecka)"

</doc>
<doc id="929924" url="https://pl.wikipedia.org/wiki?curid=929924" title="Hollywood Records">
Hollywood Records

Hollywood Records – amerykańska wytwórnia płytowa, której właścicielem jest The Walt Disney Company.
Wytwórnia wydaje głównie muzykę pop oraz rock. Została założona w 1989 roku i początkowo w Stanach Zjednoczonych dystrybuowała ją Elektra Records do 1995 roku, gdy zajął się tym PolyGram, który został kupiony przez Universal Music Group w 1998 roku.
Hollywood Records wydaje albumy takich wykonawców jak:
Wytwórnia wydaje także ścieżki dźwiękowe z filmów Disneya.
Dla wytwórni w przeszłości nagrywali: Selena Gomez, Hilary Duff, Vanessa Hudgens, Ashley Tisdale, Corbin Bleu, Aly &amp; AJ Grace Potter &amp; Nocturnals, Plain White t’s, Marié Digby, Jesse McCartney, Atreyu, Cheetah Girls, Evans Blue, Hayden Panettiere, Jonas Brothers, Miley Cyrus, Demi Lovato.

</doc>
<doc id="929928" url="https://pl.wikipedia.org/wiki?curid=929928" title="Oszustwo ubezpieczeniowe">
Oszustwo ubezpieczeniowe

Oszustwo ubezpieczeniowe – występek polegający na spowodowaniu, w celu uzyskania odszkodowania z tytułu umowy ubezpieczenia, zdarzenia będącego podstawą wypłaty takiego odszkodowania. Zdarzeniem takim jest wypadek losowy, od zajścia którego umowa ubezpieczenia uzależnia wypłatę odszkodowania np. pożar mienia ubezpieczonego od ognia. Sprawca przestępstwa nie musi być beneficjentem ubezpieczenia, może także działać w celu uzyskania odszkodowania dla kogo innego. Przestępstwo zostaje popełnione już z chwilą spowodowania zdarzenia niezależnie od tego, czy sprawca otrzymał później odszkodowanie z tego tytułu.
Nie jest oszustwem ubezpieczeniowym działanie polegające na sfingowaniu zdarzenia objętego ubezpieczeniem np. upozorowanie kradzieży własnego samochodu. Zachowanie takie podlega ocenie z punktu widzenia wypełnienia znamion zwykłego oszustwa, co wiąże się z surowszą odpowiedzialnością sprawcy oraz brakiem dobrodziejstwa czynnego żalu.
Uzyskując od ubezpieczyciela odszkodowanie, oszust ubezpieczeniowy dopuszcza się kolejnego przestępstwa a to zwykłego oszustwa. Przyjmuje się jednak wtedy, że oszustwo ubezpieczeniowe stanowi w ramach pomijalnego zbiegu przestępstw czyn współukarany uprzedni wobec oszustwa, które jest wykorzystaniem owoców pierwszego przestępstwa.
Nie podlega karze za oszustwo ubezpieczeniowe sprawca, który przed wszczęciem postępowania karnego dobrowolnie zapobiegł wypłacie odszkodowania przez ubezpieczyciela (czynny żal).
Przestępczość ubezpieczeniowa bywa raczej przemilczana przez towarzystwa ubezpieczeniowe, choć rzadkością nie jest.

</doc>
<doc id="929931" url="https://pl.wikipedia.org/wiki?curid=929931" title="Dekanat Maków Podhalański">
Dekanat Maków Podhalański

Dekanat Maków Podhalański – jeden z 45 dekanatów w rzymskokatolickiej archidiecezji krakowskiej.
Parafie.
W skład dekanatu wchodzi 9 parafii oraz 1 ośrodek duszpasterski:
Sąsiednie dekanaty.
Jabłonka, Jeleśnia "(diec. bielsko-żywiecka)", Jordanów, Sucha Beskidzka, Sułkowice

</doc>
<doc id="929935" url="https://pl.wikipedia.org/wiki?curid=929935" title="N.B.">
N.B.

N.B. – drugi, studyjny album wydany przez brytyjską wokalistkę pop, Natashę Bedingfield. Płyta ukazała się 30 kwietnia 2007 w Wielkiej Brytanii wydana przez RCA Records .
Na albumie gościnnie wystąpiła amerykańska raperka Eve, czy Adam Levine członek zespołu Maroon 5. Brzmienia na płycie inspirowane były przez muzykę hip-hopową. Większość piosenek na albumie skupiają się w temacie miłości i związku, zupełnie odwrotnie niż w przypadku debiutanckiego krążka artystki, gdzie tam utwory opowiadały o niezależności i oportunizmie.
"N.B." spotkał się z różnymi recenzjami. Album promują trzy single; dwa z nich znalazły się w Top 10 brytyjskiego, oficjalnego notowania. Do października 2007 roku album sprzedał się w ponad 150 000 egzemplarzach w Wielkiej Brytanii oraz został odznaczony certyfikatem złotej płyty.
Recenzje.
"N.B." spotkał się z różnymi recenzjami ze strony krytyków muzyki pop. W recenzji dziennikarza "The Guardian", Craiga McLeana, uwzględniono, iż album "nie jest tak chwytliwy jak "Unwritten", a słowa są proste i wciąż opowiadają o tym samym". Magazyn "Marie Claire" uznał, że "większość piosenek nie wpada w ucho", ale "mocny głos Bedingfield i jej ekscentryczność różnią ją od blond gwiazdek." Natomiast przez krytyków z Yahoo! album został nazwany jako "dobry i czysto zabawowy"; według dziennikarzy muzycznych z portalu najlepszym utworem z płyty jest "Who Knows", ponieważ zawiera "ostre słownictwo".
Utwory.
"How Do You Do?", pierwszy utwór z krążka opowiadający o flircie, cechuje wyraźne brzmienie gitar. "I Wanna Have Your Babies", druga piosenka z krążka, został wybrany jako główny singel promujący album. Tekst kawałka przestrzega młode dziewczęta przed partnerami, którzy nie są wystarczająco dojrzali do związku; Bedingfield podkreśla, iż szukanie "Pana właściwego" powinno trwać dłużej od przelotnej znajomości. Utwór zyskał zróżnicowane recenzje krytyków i nie zaznał większego sukcesu znajdując się w Top 40 oficjalnych notowań krajów, głównie europejskich. Drugi singel z albumu, "Soulmate", jest balladą w której artystka zastanawia się jak powinien wyglądać wymarzony partner.
"Who Knows", czwarty w kolejności utwór na trackliście albumu, rozpoczyna się "rytmami reggae-pop", które powoli zmieniają się w brzmienia elektryczne goszczące sekcje strunowe. Utwór zyskał pozytywne recenzje; jeden ze znawców stwierdził, że głos Bedingfield w tym utworze podobny jest do dźwięków Amy Winehouse. Piąty utwór oraz zarazem trzeci singel promujący krążek to "Say It Again" stworzony wspólnie z amerykańskim wokalistą i członkiem zespołu Maroon 5, Adamem Levinem. Artysta użyczył również swojego głosu jako tzw. "chórki". Kolejny utwór "Pirate Bones" to dyskusja na temat upadków życiowych gwiazd.
Ósma w kolejności kompozycja to "Tricky Angel" inspirowana muzyką R&amp;B oraz stworzona wraz z "pętlami" fortepianowymi. "When You Know You Know" nagrana wspólnie z orkiestrą mówi o upadku związku. Dziesiąty utwór, "(No More) What Ifs", zawierający rap amerykańskiej raperki Eve uzyskał negatywne recenzje. "Not Givin' Up" to piosenka zawierająca brzmienie urban oraz wiele efektów elektronicznych. Utwór zyskał pozytywne recenzje; jeden z recenzentów wyraził opinię, że "utwór z pewnością zostałby godnie przyjęty po obu stronach Atlantyku". "Still Here", dwunasta kompozycja, pierwotnie nagrana została do filmu "Rocky Balboa" w roku 2006, jednak nie pojawiła się na oficjalnym soundtracku do filmu.

</doc>
<doc id="929938" url="https://pl.wikipedia.org/wiki?curid=929938" title="Ulice i place w Mrągowie">
Ulice i place w Mrągowie

W Mrągowie znajduje się 110 nazwanych ulic i placów. Poniżej spis uwzględniający część z nich, wraz z poprzednimi nazwami:
A B C D E F G H I J K L Ł M N O P R S Ś T U V W X Y Z Ź Ż

</doc>
<doc id="929942" url="https://pl.wikipedia.org/wiki?curid=929942" title="Manny Mori">
Manny Mori

Imamanuel „Manny” Mori (ur. 25 grudnia 1948 w Chuuk) – prezydent Mikronezji, został wybrany przez Kongres Narodowy 11 maja 2007 i zaprzysiężony tego samego dnia. Urząd pełnił do 11 maja 2015.
Życiorys.
Mori urodził się na wyspie Fefan, w archipelagu Chuuk. Uczęszczał do Xavier High School, którą ukończył w 1969. W 1973 ukończył studia w dziedzinie zarządzania na Uniwersytecie Guam.
Po zakończeniu studiów Mori rozpoczął staż w "Citicorp Credit-Guam". w 1974 został menedżerem w filii firmy w Saipan. W 1976 opuścił firmę. Trzy lata później został urzędnikiem Biura Podatków i Dochodów na wyspach Chuuk. W latach 1981-1997 pracował w Banku Rozwoju Mikronezji, od 1983 zasiadając na stanowisku jego dyrektora. Następnie od 1997 do 1999 był wicedyrektorem Banku Mikronezji.
Kariera polityczna.
Mori po raz pierwszy został wybrany do Kongresu Narodowego Mikronezji 1 lipca 1999. W każdych następnych wyborach (w 2001, 2003, 2005, 2007) uzyskiwał reelekcję. 11 maja 2007 został wybrany przez Kongres Narodowy prezydentem Mikronezji, pokonując urzędującego Josepha J. Urusemala. Tego samego dnia został zaprzysiężony i objął swój urząd.

</doc>
<doc id="929949" url="https://pl.wikipedia.org/wiki?curid=929949" title="Brno hlavní nádraží">
Brno hlavní nádraží

Brno hlavní nádraží ("Brno Główne") – główny i największy dworzec kolejowy w Brnie, jeden z największych w Czechach, a zarazem jeden z najstarszych w Europie. Stacja została otwarta w 1839, w bezpośredniej bliskości (1 km) historycznego centrum miasta. Intensywny wzrost ruchu kolejowego - tak pasażerskiego, jak i towarowego - już w l. 20. XX wieku spowodował wysunięcie koncepcji przesunięcia dworca w inne miejsce.
Plany te od początku wzbudzały liczne kontrowersje i napotykały na duży opór społeczny. Pomimo tego w ciągu ostatniego ćwierćwiecza władze miejskie preferowały w perspektywicznych planach rozwoju Brna zmianę lokalizacji dworca, nie zważając na fakt jego ścisłego powiązania w obecnym miejscu z dobrze funkcjonującym węzłem tramwajowym obejmującym siedem linii i zapewniającym bezpośrednie połączenia z 75% zabudowy miejskiej.
W myśl przedkładanych projektów, dworzec główny miałby zostać przeniesiony o 800 m na południe, do dzielnicy Komárov, co pozwoliłoby zabudować tereny zajmowane obecnie przez kolej. Szacuje się, że koszty związane z takim przesunięciem kształtowałyby się na poziomie od 20 do 50 miliardów koron, z czego większość miałaby pochodzić z funduszy Unii Europejskiej.
W październiku 2014, wraz z wyborami komunalnymi w Brnie odbyło się referendum lokalne, w którym 86% głosujących opowiedziało się przeciwko przesunięciu dworca głównego. Z uwagi na niską frekwencję (25% wobec 50% wymaganych do uznania wyniku za wiążący), spowodowaną obstrukcją ówczesnych władz miejskich, referendum to nie przyczyniło się do podjęcia ostatecznych decyzji na temat przyszłego losu dworca.
W związku z tym, zgodnie z wcześniejszymi postanowieniami sądowymi, 7 i 8 października 2016, wraz z wyborami do władz wojewódzkich i jednej trzeciej Senatu, z inicjatywy 28 tys. mieszkańców przeprowadzone zostało kolejne referendum w sprawie lokalizacji dworca głównego w Brnie. Mieszkańcy mieli odpowiedzieć na 2 pytania:

</doc>
<doc id="929954" url="https://pl.wikipedia.org/wiki?curid=929954" title="Antybiotyk bakteriobójczy">
Antybiotyk bakteriobójczy



</doc>
<doc id="929956" url="https://pl.wikipedia.org/wiki?curid=929956" title="Škoda 9 Tr">
Škoda 9 Tr



</doc>
<doc id="929958" url="https://pl.wikipedia.org/wiki?curid=929958" title="Škoda 2 Tr">
Škoda 2 Tr



</doc>
<doc id="929961" url="https://pl.wikipedia.org/wiki?curid=929961" title="Serhij Kaczynski">
Serhij Kaczynski

Serhij Kaczynski ps. "Ostap" (ur. około 1912, zm. 11 marca 1943 w Orzewie) – ukraiński wojskowy, organizator pierwszej sotni UPA.
Był synem księdza na Polesiu. Oficer polskiej armii. W OUN od 1931, wojskowy referent OUN-B okręgu Riwne na Wołyniu w latach 1941-1943.
Zorganizował w październiku 1942 pierwszą sotnię UPA. Według ukraińskich nacjonalistycznych źródeł zginął 11 marca 1943 podczas ataku na fabrykę dykty w Orzewie. Jego sotnia w czasie ataku rzekomo zniszczyła fabrykę, zadając niemieckiej ochronie straty w wysokości 60 zabitych przy minimalnych własnych (4 zabitych). Źródła polskie nie potwierdzają faktu ataku UPA na Orzew w tym czasie. Grzegorz Motyka wątpi w taką wersję śmierci Kaczynskiego.

</doc>
<doc id="929962" url="https://pl.wikipedia.org/wiki?curid=929962" title="Škoda 8 Tr">
Škoda 8 Tr



</doc>
<doc id="929966" url="https://pl.wikipedia.org/wiki?curid=929966" title="Muzeum Niemieckie">
Muzeum Niemieckie

Muzeum Niemieckie (niem. "Deutsches Museum") – muzeum w Monachium, jedno z najstarszych i największych na świecie muzeów technicznych i naukowych. Przyciąga rocznie ponad 1 300 000 zwiedzających. Założone w 1903 przez inżyniera Oskara von Millera. Gmach muzeum, zbudowany według projektu Gabriela von Seidla otwarto w 1925 r. Zbiory obejmują większość dziedzin świata techniki, począwszy od historii techniki aż po największe osiągnięcia techniczne na przestrzeni dziejów. Muzeum posiada również największą na świecie bibliotekę z literaturą techniczną.
Historia.
Utworzone w 1903 r. z inicjatywy inżyniera Oskara von Millera, którego apel w tym zakresie spotkał się z szerokim poparciem niemieckich środowisk naukowych i przemysłowych. Utrzymują to poparcie przez cały, blisko już stuletni, okres istnienia muzeum.
Muzeum otrzymało charakterystyczną nazwę – Muzeum Niemieckie, co świadczyło o znaczeniu, jakie przykłada się w Niemczech do gromadzenia zabytków i dokumentów niemieckiej, a także światowej techniki oraz nauki.
Zbiory.
Muzeum Niemieckie gromadzi zbiory ze wszystkich prawie dziedzin techniki i przemysłu, a także z wielu dziedzin nauki. Równocześnie stanowi aktywny ośrodek badań w zakresie historii techniki i nauki z liczną kadrą pracowników, własnymi wydawnictwami (muzeum posiada blisko 800 tys. książek w swojej kolekcji) oraz rozległą międzynarodową współpracą. Co roku jest ono odwiedzane przez blisko milion turystów.
W ekspozycjach dominuje układ branżowy, poszczególne sale poświęcone są różnym dziedzinom techniki, przemysłu i nauki. Pewnego rodzaju specjalnością w muzeum są liczne, o dużej wartości dydaktycznej modele i tzw. dioramy, przedstawiające procesy produkcyjne wraz z prowadzącymi je zakładami oraz inżynierskie budowle.
Wśród zgromadzonych eksponatów znajdują się obiekty świadczące o pionierskich działaniach techników niemieckich w wielu dziedzinach, np. pierwsza elektryczna lokomotywa konstrukcji Wernera Siemensa z 1879 roku, trójkołowy samochód zbudowany przez Karla Benza w 1886 roku, maszyna rachunkowa Godfrieda Leibniza z początku XVIII wieku, U-1 – pierwszy niemiecki bojowy okręt podwodny z 1906 roku.
W muzeum znajduje się obserwatorium astronomiczne i duże planetarium. Od 18 września 1992 roku posiada oddział w Oberschleißheim, a od 1995 oddział w Bonn.

</doc>
<doc id="929969" url="https://pl.wikipedia.org/wiki?curid=929969" title="Jan Matuszyński">
Jan Matuszyński

Jan Matuszyński (ur. 1809 w Warszawie, zm. 20 kwietnia 1842 w Paryżu) – polski lekarz, kolega szkolny i jeden z bliskich przyjaciół Fryderyka Chopina.
Urodził się w warszawskiej rodzinie lekarskiej religii ewangelickiej. Ojcem był Leopold (1768–1831), długoletni szef Szpitala Ewangelickiego w Warszawie, matką Ludwika z Mahlenbergów. Po maturze w Liceum Warszawskiem Jan zaczął studia na wydziale lekarskim UW, ale musiał je przerwać w związku z wybuchem powstania listopadowego. W czasie powstania pełnił obowiązki lekarza batalionowego w 5. pułku Strzelców Konnych. Za męstwo i ofiarność otrzymał Złoty Krzyż Virtuti Militari.
Po upadku powstania Matuszyński udał się do Tübingen, gdzie ukończył w 1834 roku studia medyczne, po czym przeniósł się do Paryża i zamieszkał z Chopinem. Łączyły ich nie tylko wspomnienia z wczesnej młodości w Warszawie, ale także umiłowanie muzyki: Jan grał świetnie na flecie i przyjaciele urządzali wieczory muzyczne, grając w duecie lub muzykując z kolejnym kolegą szkolnym, Julianem Fontaną, także osiadłym w Paryżu. Rodzice Chopina byli zachwyceni tym, że samotny syn mieszka razem z oddanym i serdecznym przyjacielem i często pytali o „Jasia” w korespondencji z Fryderykiem.
Jednym z zadań Jana miała być opieka nad słabym zdrowiem kompozytora, ale los chciał inaczej: Matuszyński ciężko zachorował na gruźlicę i zmarł w Paryżu w wieku 33 lat, siedem lat przed Fryderykiem. Pochowany w Paryżu na Cmentarzu Montmartre.
Młodszym bratem Jana był Leopold Matuszyński, śpiewak i reżyser operowy.

</doc>
<doc id="929971" url="https://pl.wikipedia.org/wiki?curid=929971" title="Wojciech Szczepaniak">
Wojciech Szczepaniak

Wojciech Szczepaniak (ur. 30 czerwca 1927 w Skołoszowie, zm. 21 września 1944 w Kielcach) – kurier podziemia, członek Szarych Szeregów, żołnierz AK ps. „Lwowiak”. Syn Marii i Antoniego Szczepaniaków.
Dzieciństwo.
Urodził się 30 czerwca 1927 w Skołoszowie, dzieciństwo spędził w Jarosławiu. Ojciec Szczepaniaka był oficerem i brał udział w wojnie polsko-bolszewickiej w 1920 roku. Podczas II wojny światowej Antoni Szczepaniak został aresztowany przez żołnierzy rosyjskich i wysłany na Syberię, jednakże udało mu się uciec z transportu i po przepłynięciu Sanu, wrócił do domu. Udana ucieczka ojca oraz powrót do rodziny sprawiły, że Szczepaniakowie zostali zmuszeni do przeprowadzki i z Jarosławia przenieśli się do Kielc, do dzielnicy Baranówek, gdzie zamieszkali na ulicy Mahometańskiej w domu nr 13. Ich sąsiadem z ulicy był między innymi Wiesław Gołas. Tam uczęszczał do Szkoły Podstawowej nr 9. Był również harcerzem w 12 Kieleckiej Drużynie Harcerskiej.
Pobyt w Kielcach.
Po przeprowadzce do Kielc rodzina prowadziła biedne życie. Ojciec Antoni, z powodu ucieczki z rosyjskiej niewoli, dostał zapalenia płuc, co spowodowało podupadnięcie na zdrowiu i ostatecznie jego śmierć w 1942 roku. Po śmierci ojca Wojciech został zmuszony do podjęcia pracy. Początkowo pracował w hucie „Ludwików” (obecne Zakłady Wyrobów Metalowych „SHL” S.A.). Codzienną, pięciokilometrową drogę do pracy pokonywał, mając na nogach ciasne drewniaki, co okupił problemami ze stopami. Następnie był sprzedawcą w sklepie z dewocjonaliami na ulicy Czerwonego Krzyża (dzielnica Centrum), lecz nisko płatna praca skłoniła go do zmiany pracodawcy i zatrudnienia się w Zakładach Wytwórczych „Społem”, gdzie pracował od maja 1943, aż do swojej śmierci. Był lubiany przez swoich współpracowników dzięki uczynności i pogodnemu charakterowi.
Dużą rolę w rodzinie Szczepaniaków odgrywała religia. Sam Wojciech, razem z Wiesławem Gołasem, należał do koła ministrantów w parafii Chrystusa Króla na Baranówku. Jego brat Zygmunt, w roku 1951 został wyświęcony na księdza i pełnił posługę wśród osób niepełnosprawnych.
Działalność podziemna.
Rok po śmierci ojca Szczepaniak został wciągnięty w konspirację przez Zygmunta Kwasa i wstąpił do Szarych Szeregów. Wojciech Szczepaniak pełnił rolę łącznika i kuriera. Dzięki chłopięcemu wyglądowi nie wzbudzał podejrzeń Niemców i bez większych problemów rozwoził po mieście i poza jego granicami meldunki żołnierzy Armii Krajowej. 6 sierpnia 1944 dwóch żołnierzy AK przyniosło do domu Szczepaniaków meldunek, który miał zostać dostarczony do Daleszyc. Szczepaniak, wraz z przyszytym pod koszulą meldunkiem, wyjechał rowerem w drogę, lecz na granicy miasta został zatrzymany przez żandarmerię do kontroli, podczas której odkryto przewożoną przez niego wiadomość. Został aresztowany i przewieziony do siedziby Gestapo mieszczącej się przy ulicy Focha (obecna Paderewskiego). Po kilku dniach jego matka także została aresztowana i osadzona w sąsiedniej celi. Brat Wojciecha – Zygmunt uniknął aresztowania. W ciągu półtora miesiąca przetrzymywania poddawany był torturom. Co jakiś czas jego matka zmuszana była do mycia celi z krwi syna. Mimo cierpień, jakim został poddany, nie ujawnił żadnych nazwisk. W swoich ostatnich słowach skierowanych do matki powiedział „Mamusiu, powiedzieli mi, że jeśli wydam swoich albo będę konfidentem, to zaraz mnie wypuszczą, ale ja odmówiłem i oświadczyłem, że nigdy tego nie zrobię. Wtedy grozili rozstrzelaniem”.
Został wywieziony na Stadion Leśny (kompleks leśny na terenie Pakosza), gdzie 21 września 1944 o godzinie 4.30 Niemcy dokonali rozstrzelania.
29 listopada 1945 na terenie Stadionu Leśnego, podczas prac ekshumacyjnych przy zbiorowej mogile, towarzyszący Komisji Ekshumacyjnej do spraw Zbrodni Hitlerowskich matka i brat Wojciecha odkopali przestrzeloną czaszkę w miejscu odległym kilkadziesiąt metrów od miejsca zbiorowego pochówku. Obecnie w miejscu odkrycia jego zwłok znajduje się symboliczna mogiła.
Patronat.
Jest patronem kieleckiej ulicy, która prowadzi na Stadion Leśny (miejsce jego stracenia), obok stadionu Korony Kielce. Jego imię przyjęły także dwie szkoły: Gimnazjum nr 26 na Baranówku w Kielcach, której był uczniem i Szkoła Podstawowa nr 29 w Posłowicach. Jest również patronem 43 Kieleckiej Drużyny Harcerskiej im. Wojciecha Szczepaniaka oraz 52 Kieleckiej Drużyny Harcerskiej im.Wojciecha Szczepaniaka.

</doc>
<doc id="929976" url="https://pl.wikipedia.org/wiki?curid=929976" title="Podkurek">
Podkurek

Podkurek – w dawnej Polsce ostatni w danym dniu posiłek, spożywany o późnej godzinie nocnej, tuż przed snem. Nazwa „podkurek” wywodzi się od pory jedzenia „tuż przed pianiem koguta”. Na podkurek spożywano najczęściej dania uznawane wówczas za lekkie, często towarzyszył mu kieliszek alkoholu.
Osobnym rodzajem był tzw. podkurek zapustny, serwowany w ostatki, składający się z jaj, mleka i śledzi, mający symbolizować przejście od mięsopustnych do postnych potraw.
Współcześnie tradycja spożywania podkurka została zarzucona, głównie za sprawą zaleceń dietetycznych, odradzających spożywania posiłków tuż przed snem, jako niezdrowych.

</doc>
<doc id="929981" url="https://pl.wikipedia.org/wiki?curid=929981" title="Fürstenzell">
Fürstenzell

Fürstenzell – gmina targowa w Niemczech, w kraju związkowym Bawaria, w rejencji Dolna Bawaria, w regionie Donau-Wald, w powiecie Pasawa. Leży około 10 km na południowy zachód od Pasawy i ok. 9 od granicy z Austrią na Innie, przy linii kolejowej Monachium - Pasawa. W gminie znajduje się lądowisko.
Współpraca.
Miejscowość partnerska:

</doc>
<doc id="929988" url="https://pl.wikipedia.org/wiki?curid=929988" title="Jan Szczęsny Płatkowski">
Jan Szczęsny Płatkowski

Jan Szczęsny Płatkowski (ur. 1864, zm. 1938) – polski literat, sekretarz magistratu i działacz niepodległościowy w Myślenicach.
Płatkowski miał pseudonim "Pobratymiec". Przez około 30 lat działał w służbie obrony kraju. Był autorem licznych utworów dla scen ludowych, pisanych lokalną gwarą. Przeróżne obrazki sceniczne jego były wydawane przez pół wieku aż do II wojny światowej, najczęściej we Lwowie i Poznaniu. Pisał w tygodniku "Dzwon Niedzielny" w Krakowie o historii obrazu i kultu MB Myślenickiej oraz o 300-leciu obecności wizerunku Madonny w Myślenicach (1633-1933). Spoczywa na Stradomiu.
Wszystkie utwory Płatkowskiego objęte były w 1951 roku zapisem cenzury w Polsce, podlegały one natychmiastowemu wycofaniu z bibliotek.
Linki zewnętrzne.
Jan Szczęsny Płatkowski - publikacje dostępne w serwisie Polona

</doc>
<doc id="930001" url="https://pl.wikipedia.org/wiki?curid=930001" title="Monodelf szary">
Monodelf szary

Monodelf szary, opos krótkoogonowy ("Monodelphis domestica") – gatunek ssaka z podrodziny dydelfów (Didelphinae) w rodzinie dydelfowatych (Didelphidae). 
Zasięg występowania.
Monodelf szary występuje we wschodniej Boliwii, północnej Argentynie (Formosa), północnym i środkowym Paragwaju oraz środkowej i północno-wschodniej Brazylii.
Morfologia.
Długość ciała (bez ogona) 12,3–17,9 cm, długość ogona 4,6–9,6 cm; masa ciała 58–110 g.
Ekologia.
Zamieszkuje lasy tropikalne. Prowadzi nocny tryb życia. Żywi się bezkręgowcami i małymi kręgowcami. Nie ma torby lęgowej.
Wykorzystywany jest jako zwierzę doświadczalne, między innymi do badań nad nowotworami oraz układem nerwowym. Nowo narodzone monodelfy są na tyle mało rozwinięte, że potrafią zregenerować przecięty rdzeń kręgowy. W maju 2007 opublikowano sekwencję genomu oposa.

</doc>
<doc id="930003" url="https://pl.wikipedia.org/wiki?curid=930003" title="BTK">
BTK



</doc>
