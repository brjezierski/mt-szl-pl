<doc id="940510" url="https://pl.wikipedia.org/wiki?curid=940510" title="Władysław Euzebiusz Kosiński">
Władysław Euzebiusz Kosiński

Władysław Euzebiusz Kosiński herbu Rawicz (ur. 21 stycznia 1814, zm. 4 czerwca 1887) – oficer w wojsku pruskim, publicysta, działacz polityczny.
Pochodził z rodziny szlacheckiej, pieczętującej się herbem Rawicz. Jego ojcem był Antoni Amilkar Kosiński, generał wojsk polskich a matką hrabina Adelajda Keyserling. Uczył się w Gdańsku, Królewcu i Gombinie. Po zdaniu matury w 1832 r. rozpoczął studia w zakresie historii i ekonomii na Uniwersytecie Berlińskim. Od 1834 r. służył w wojsku pruskim, opuścił je w 1839 r. w stopniu podporucznika. Następnie zadzierżawił od matki Targową Górkę. Został członkiem Centralizacji Poznańskiej, za udział w konspiracji skazany w procesie berlińskim na śmierć. Dzięki wybuchowi rewolucji marcowej został wypuszczony, później brał udział w powstaniu wielkopolskim, którego był współorganizatorem. W latach 1863 i 1864 był powtórnie więziony. Władysław Kosiński zajmował się również publicystyką, wydał m.in. "Sprawa polska z r. 1846 przed sąd opinji publicznej wytoczona" (Poznań 1850), "Polityka naturalna Polski" (Poznań 1851), "Odpowiedź na Ludwika Mierosławskiego: Powstanie poznańskie w r. 1848" (Targowa Górka 1861), "Niebezpieczeństwo obecnej chwili" (Poznań 1876), "Naród a religia" (Poznań 1876), "Listo otwarty do krytyków ultramontańskich".
Księgozbiór biblioteki Władysława Kosińskiego zasilił w 1928 roku zasoby Biblioteki Poznańskiego Towarzystwa Przyjaciół Nauk.

</doc>
<doc id="940511" url="https://pl.wikipedia.org/wiki?curid=940511" title="Schneider Electric">
Schneider Electric

Schneider Electric SE – międzynarodowe przedsiębiorstwo działające w branży energetycznej, mające swoją siedzibę w Rueil-Malmaison, w regionie Île-de-France we Francji.
Historia.
Początki przedsiębiorstwa sięgają 1836 roku, kiedy bracia Schneider przejęli upadającą odlewnię Creusot. W roku 1838 zarejestrowali spółkę Schneider &amp; Cie. Głównym obszarem działalności przedsiębiorstwa był przemysł zbrojeniowy, aż do 1891 roku, kiedy zaczęto koncentrować się również na powstającym rynku elektrotechnicznym.
W 1919 roku za pomocą Europejskiej Unii Przemysłowej i Finansowej przedsiębiorstwo otworzyło oddziały w Niemczech oraz Europie Wschodniej. W późniejszych latach, dzięki współpracy z firmą Westinghouse, przedsiębiorstwo poszerzyło swą ofertę o silniki elektryczne, wyposażenie elektryczne dla stacji elektroenergetycznych oraz lokomotywy elektryczne. Z upływem czasu przedsiębiorstwo ograniczało produkcję uzbrojenia, a rozwijało branże takie jak budownictwo, metalurgia oraz elektryka.
W roku 1988 przedsiębiorstwo przejęło firmę Télémécanique, trzy lata później firmę Square D, w 1992 roku Merlin Gerin, a w 1999 Lexel.
Działalność przedsiębiorstwa w regionie Europy Środkowo-Wschodniej.
Region Schneider Electric Europy Środkowo-Wschodniej obejmuje kraje: Polska, Czechy, Słowacja, Ukraina. Zatrudnionych jest ponad 3200 pracowników. W klastrze MEE Schneider Electric posiada sześć fabryk. Pięć zakładów produkcyjnych znajduje się w Polsce (Bukowno, Mikołów, Szczecinek, Świebodzice i Tychy), a. szósty znajduje się w Czechach, w Pisku.
Polska jest miejscem, gdzie świadczone są usługi wspólne dla firmy Schneider Electric na świecie. Są to: Cenrum Usług Wspólnych dla finansów, Centrum Usług Wspólnych dla HR, Global Marketing, Centrum Obsługi Klienta Nordyckiego.
Schneider Electric Industries Bukowno.
Firma Schneider Electric Industries Polska Sp. z o.o. w Bukownie koło Olkusza powstała w 1998 roku. Zajmuje się głównie produkcją wyłączników aparatury niskich napięć typu Compact NS/NSX oraz Compact NSXm, a także rozłączników typu COMPACT INS/INV. Ponadto produkuje różnorodne akcesoria do wymienionych produktów. Odbiorcami są fabryki grupy Schneider Electric (podzespoły) oraz centra dystrybucyjne koncernu (produkty gotowe).
Fabryka Transformatorów w Mikołowie.
Zakład transformatorów w Mikołajowe jest jednym z liderów na polskim rynku w zakresie produkcji i dostaw transformatorów średniego napięcia dla sektora energetycznego. Fabryka oferuje szeroką gamę produktów dla sektora energetycznego, przemysłowego i klienta indywidualnego.
Mikołowska Fabryka Transformatorów liczy sobie ponad 70 lat. Założona w 1945 roku pod nazwą Mefta przechodziła kolejne przekształcenia: sprywatyzowana przez AEG, kolejno była częścią koncernów Alstom, Areva T&amp;D, żeby w 2010 roku stać się częścią francuskiego koncernu Schneider Electric. Ze wszystkich tych zmian fabryka wychodziła bogatsza o nowe technologie, nowe rynki, wiedzę i doświadczenie.
Schneider Electric Elda S.A. w Szczecinku.
Firma istnieje na polskim rynku od 1957 roku. Od ponad 20 lat firma dynamicznie rozwija się w ramach międzynarodowego koncernu Schneider Electric. Specjalizuje się w produkcji i dostawach kompletnych akcesoriów dla elektrycznych instalacji budynków mieszkalnych i komercyjnych na napięcie do 400 V. Produkcja obejmuje ponad 5500 produktów. Głównie serie łączników i gniazd oraz puszki elektroinstalacyjne, które są aktualnie sprzedawane w 12 krajach w Europie.
Schneider Electric Polska Sp. z o.o. Oddział w Świebodzicach (REFA).
Początki działalności Zakładu sięgają 1945 r. Przez lata REFA była cenionym producentem różnego rodzaju przekaźników i urządzeń zabezpieczających dla energetyki krajowej oraz na rynki zagraniczne. W roku 2010 stała się częścią międzynarodowej grupy Schneider Electric i wchodząc w skład spółki Schneider Electric Polska Sp. z o.o. z siedzibą w Warszawie stanowi obecnie jedną z jednostek operacyjnych koncernu Schneider Electric w Polsce.
Dzięki doświadczeniu i wiedzy eksperckiej w zakresie automatyki zabezpieczeniowej i systemów elektroenergetycznych Oddział w Świebodzicach oferuje Klientom wszechstronne usługi w zakresie rozwoju i produkcji zabezpieczeń, produkcji szaf elektroenergetycznych oraz nowoczesnych rozwiązań systemowych dla energetyki i przemysłu.
Eurotherm Poland – Tychy.
Elektro-Trading sp. z o.o. jest autoryzowanym przedstawicielem firm grupy Eurotherm w Polsce. Fabryka zajmuje się produkcją elektronicznych przyrządów kontrolno-pomiarowych, sterowników, rejestratorów i kontrolerów mocy dla odbiorców na całym świecie.

</doc>
<doc id="940515" url="https://pl.wikipedia.org/wiki?curid=940515" title="Czarna Stopa">
Czarna Stopa



</doc>
<doc id="940518" url="https://pl.wikipedia.org/wiki?curid=940518" title="Koutoubia">
Koutoubia



</doc>
<doc id="940521" url="https://pl.wikipedia.org/wiki?curid=940521" title="Dolina Malinki">
Dolina Malinki



</doc>
<doc id="940523" url="https://pl.wikipedia.org/wiki?curid=940523" title="David Foster">
David Foster

David Foster (ur. 1 listopada 1949 w Victorii) – kanadyjski muzyk, producent, kompozytor i aranżer.
Życiorys.
Na międzynarodowej scenie muzycznej obecny jest od 1973 roku. W niedługim czasie stał się znanym muzykiem sesyjnym (gra na instrumentach klawiszowych), a następnie jednym z najważniejszych producentów w branży muzyki pop. W czasie swojej kariery zdobył 16 nagród "Grammy", otrzymując 47 nominacji. 
Napisał i wyprodukował piosenki, które dwukrotnie otwierały Igrzyska olimpijskie: w latach 1988 w Calgary ("Winter Games") i w 1996 w Atlancie ("The Power of the Dream", z Babyface).
28 czerwca 2019 poślubił Katharinę McPhee.
Dyskografia.
Płyty solowe:

</doc>
<doc id="940524" url="https://pl.wikipedia.org/wiki?curid=940524" title="Mikalojus Daukša">
Mikalojus Daukša

Mikalojus Daukša (pol. Mikołaj Dauksza, Dowksza lub Daugsza) herbu Pierzchała (ur. w latach 1527-1538 w Babianach koło Kiejdan, zm. 13 lub 16 lutego 1613 w Miednikach) – litewski pisarz i tłumacz, jeden z pierwszych humanistów Wielkiego Księstwa Litewskiego, działacz katolicki i twórca litewskiej terminologii teologicznej, kanonik miednicki i oficjał żmudzki.
Życiorys.
Przypuszczalnie Daukša pobierał nauki w szkole w Wilnie, później zaś podjął studia na którymś z europejskich uniwersytetów, zdobywając wykształcenie i znajomość kilku języków. Zapewne w latach 50. XVI wieku został wyświęcony na kapłana. W latach 70. XVI wieku (w roku 1570 lub 1572) został mianowany kanonikiem kapituły katedralnej żmudzkiej i zamieszkał w Miednikach. Był pomocnikiem biskupa żmudzkiego Melchiora Giedroycia, w latach 1585-1592 pełniąc funkcję jego oficjała. W latach 1609-1610 administrował całą diecezją żmudzką.
Twórczość literacka.
Katechizm.
Jako jeden z pierwszych opowiadał się za rozwojem języka litewskiego jako języka literackiego. Przetłumaczony przez Daukšę "Katechizm" hiszpańskiego jezuity Jakuba Ledesmy, wydany w roku 1595 w Wilnie jako "Kathechizmas", jest uznawany za pierwszy litewski druk katolicki i pierwszą książkę w języku litewskim wydaną i wydrukowaną na terenie Wielkiego Księstwa (wcześniejsze druki były wydawane w Prusach).
Jedyny zachowany egzemplarz pierwszego wydania "Katechizmu" znajduje się w Bibliotece Uniwersytetu Wileńskiego. Dzieło Daukšy przedrukowano trzykrotnie w latach 1886, 1929 i 1995.
Postylla.
Przekład "Postylli mniejszej" Jakuba Wujka, który ukazał się w Wilnie w roku 1599 pod tytułem "Postilla catholicka, tái est Ižguldimas ewangeliu kiekwienos nedelos ir szwętes per wissús metús", uchodzi za jeden z najcenniejszych zabytków piśmiennictwa starolitewskiego. Tekst przedrukowano w latach 1904, 1909, 1926, 1927, 1929 i 2000.
"Postilla catholicka", napisana w centralnym dialekcie auksztajckim (auksztockim, górnolitewskim), z wpływami narzeczy wschodniego i żmudzkiego, poświadcza zarówno wyrazy reliktowe, jak i przestarzałe formy gramatyczne oraz archaizmy morfologiczne języka litewskiego. Tekst Daukšy jest poprawnym przekładem, adekwatnym w stosunku do oryginału, charakteryzującym się płynnością i zastosowaniem bogatego zasobu słownictwa.
Przedmowa do postylli, napisana odmiennie niż reszta tekstu w języku polskim, stanowi manifest programowy zawierający postulaty zachowania, podtrzymywania i rozwoju języka litewskiego. Po raz pierwszy w Wielkim Księstwie Litewskim wysunięto w niej argumenty językowe, nie zaś historyczne, jako wyznaczniki litewskiej tożsamości:

</doc>
<doc id="940525" url="https://pl.wikipedia.org/wiki?curid=940525" title="Ignaz von Plener">
Ignaz von Plener

Ignaz von Plener (ur. 21 maja 1810 w Wiedniu, zm. 17 lutego 1908 tamże) – polityk austriacki. 
W 1870 roku był krótko premierem ("Ministerpräsident") Przedlitawii.

</doc>
<doc id="940526" url="https://pl.wikipedia.org/wiki?curid=940526" title="Mikajolus Dauksza">
Mikajolus Dauksza



</doc>
<doc id="940527" url="https://pl.wikipedia.org/wiki?curid=940527" title="Komisja Wojskowa Koronna">
Komisja Wojskowa Koronna

Komisja Wojskowa Koronna to organ utworzony w 1764 roku w czasie obrad sejmu konwokacyjnego.
Komisja ta była powoływana na 2-letnią kadencję i funkcjonowała pod przewodnictwem odpowiednich ministrów, oprócz nich powoływano pozostałych członków w liczbie od 9-16. Dbała o dobro i stan wojska.
Jej odpowiednikiem w Wielkim Księstwie Litewskim była Komisja Wojskowa Litewska (Komisja Wojskowa Wielkiego Księstwa Litewskiego).

</doc>
<doc id="940528" url="https://pl.wikipedia.org/wiki?curid=940528" title="Ignacy von Plener">
Ignacy von Plener



</doc>
<doc id="940530" url="https://pl.wikipedia.org/wiki?curid=940530" title="Mikołaj Dauksza">
Mikołaj Dauksza



</doc>
<doc id="940533" url="https://pl.wikipedia.org/wiki?curid=940533" title="Gaunilon">
Gaunilon

Gaunilon (zm. 1083) – był benedyktynem z opactwa Marmoutier koło Tour, współczesnym Anzelmowi z Canterbury. Zasłynął z przedstawionej w dziele "Liber pro insipiente" (łac. "Księga w obronie głupiego") krytyki anzelmowskiego dowodu ontologicznego na istnienie Boga. Tytuł tekstu nawiązuje do początkowego fragmentu Psalmu 14 (powtórzonego w Psalmie 53) :
"Mówi głupi w swoim sercu: Nie ma Boga."
Św. Anzelm wielokrotnie cytuje ten fragment w swoim Proslogionie.
"W obronie głupiego" jest rozprawką liczącą kilka stron. Kończy ją krótka pochwała pracy Anzelma, w której Gaunilon zgadza się z tezami Proslogionu, stwierdzając jedynie, że niektóre z nich wymagają lepszego uzasadnienia. Jest to jedyny znany tekst Gaunilona.
Zobacz też.
Dowód ontologiczny

</doc>
<doc id="940536" url="https://pl.wikipedia.org/wiki?curid=940536" title="Råsundastadion">
Råsundastadion

Råsundastadion – nieistniejący stadion piłkarski, który znajdował się w podsztokholmskim mieście Solna, w Szwecji. Oddany został do użytku w 1937 (wybudowano go w miejscu dawnego stadionu Råsunda IP), zamknięty zaś w listopadzie 2012. W tym czasie swoje mecze na tym obiekcie rozgrywał zespół AIK Fotboll. Był to również stadion narodowy reprezentacji Szwecji. Jego pojemność wynosiła 36 308 widzów. W 1992 roku był jedną z aren piłkarskich mistrzostw Europy. Właścicielem obiektu była Szwedzka Federacja Piłkarska.
Reprezentacja kraju i AIK Fotboll przeniosły się na nowo-wybudowany stadion Friends Arena.
Ostatni mecz na stadionie miał miejsce 22 listopada 2012, AIK Fotboll przegrała 1:2 przeciwko SSC Napoli w rozgrywkach Ligi Europy. 25 listopada odbył się "dzień otwarty", podczas którego odwiedzający mogli zabrać ze sobą m.in. krzesełka czy części murawy. Rozbiórka stadionu rozpoczęła się w styczniu 2013. Na jego miejscu wznoszone jest osiedle mieszkaniowo-biurowe. Docelowo powstanie tutaj 700 mieszkań i 19 000 m² powierzchni biurowej.

</doc>
<doc id="940537" url="https://pl.wikipedia.org/wiki?curid=940537" title="Generator Meissnera">
Generator Meissnera

Generator Meissnera – elektroniczny generator drgań typu LC, z pętlą dodatniego sprzężenia zwrotnego zrealizowaną za pomocą transformatora, zapewniającego przesunięcie fazy równe 180°, dzięki odpowiedniemu połączeniu uzwojeń. Obwód rezonansowy tworzy uzwojenie wtórne o indukcyjności formula_1 wraz z kondensatorem formula_2 Częstotliwość drgań tego obwodu określa równanie: formula_3
Układ został wynaleziony (w wersji lampowej) przez Alexandra Meissnera w 1913 roku.

</doc>
<doc id="940538" url="https://pl.wikipedia.org/wiki?curid=940538" title="Muzeum Lenina w Poroninie">
Muzeum Lenina w Poroninie

Muzeum Lenina w Poroninie – placówka muzealna istniejąca w latach 1947–1990 w Poroninie, upamiętniająca Włodzimierza Lenina.
Opis.
Włodzimierz Lenin w latach 1913–1914 mieszkał w Białym Dunajcu, często przebywając w karczmie Pawła Guta-Mostowego.
W Poroninie w tych latach Lenin spotykał się z przyjeżdżającymi z Rosji do Austro-Węgier działaczami SDPRR. Lenin zamierzał zorganizować tam w 1914 roku szkołę partyjną na wzór szkoły w Lonjumeau pod Paryżem. Miała ona kształcić aktywistów Partii. W realizacji tego projektu przeszkodził wybuch I wojny światowej.
Latem Lenin za względów zdrowotnych przyjeżdżał z Krakowa do Poronina z żoną, Nadieżdą Krupską i jej matką Elżbietą Krupską. Pracował tu i prowadził korespondencję z rosyjskimi towarzyszami. Nawiązywał kontakty z miejscową ludnością i urządzał wycieczki w Tatry.
Po II wojnie światowej władze komunistyczne zamieniły karczmę w obiekt muzealny, a obok budynku ustawiły pomnik wodza rewolucji październikowej.
W kwietniu 1970 działacze podziemnej organizacji Ruch z inicjatywy Stefana Niesiołowskiego rozpoczęli przygotowania do podpalenia muzeum za pomocą ładunków z opóźnionym zapłonem oraz wysadzenia w powietrze pomnika Lenina w ramach akcji „Poronin”. Ostatecznie postanowiono jedynie spalić muzeum 21 czerwca 1970. Operacja nie powiodła się na skutek donosu tajnego współpracownika SB Sławomira Daszuty. W związku z tym skazany został Wiesław Kęcik.
W 1990 muzeum zlikwidowano, oddając budynek na potrzeby gminnego ośrodka kultury, a pomnik Lenina zdemontowano. Znajduje się on na Lubelszczyźnie, przy pałacu w Kozłówce (Muzeum Zamoyskich – Galeria Sztuki Socrealizmu). Rzeźba ma otwór w prawym ramieniu, prawdopodobnie powstały przy demontażu pomnika.
Ekspozycja stała.
Wystawa obejmowała okres pobytu Lenina w Krakowie i na Podhalu w latach 1912–1914.
Ekspozycja muzealna składała się z około tysiąca eksponatów, m.in. planszy i fotokopii dokumentów dotyczących ruchu robotniczego, ilustracji związanych z przyjazdem Lenina do ówczesnej Galicji, z jego pobytem w Krakowie i na Podhalu. Zamieszczono także fotokopie prac pisarskich i organizacyjnych Lenina, dokumentów dotyczących jego aresztowania, osadzenia w więzieniu w Nowym Targu w sierpniu 1914 oraz jego zwolnienia dzięki interwencji m.in. Jana Kasprowicza i Władysława Orkana. Wśród eksponatów były portrety Lenina i Nadieżdy Krupskiej.

</doc>
<doc id="940545" url="https://pl.wikipedia.org/wiki?curid=940545" title="Versus (singel)">
Versus (singel)

Versus – piętnasty singel oraz utwór niemieckiego DJ-a i producenta - Tomcrafta, wydany w duecie z Sunbeam 20 sierpnia 2000 w Niemczech przez wytwórnię Kosmo Records i Kontor (wydanie 12") oraz przez Edel Records (wydanie CD). Utwór pochodzi z debiutanckiego albumu Tomcrafta - "All I Got" (dziewiąty singel z tej płyty). Na singel składa się tylko utwór tytułowy w czterech wersjach (CD) i w dwóch wersjach (12").

</doc>
<doc id="940547" url="https://pl.wikipedia.org/wiki?curid=940547" title="Gaunilo">
Gaunilo



</doc>
<doc id="940549" url="https://pl.wikipedia.org/wiki?curid=940549" title="Kościół Najświętszego Serca Pana Jezusa w Lubinie">
Kościół Najświętszego Serca Pana Jezusa w Lubinie

Kościół Najświętszego Serca Pana Jezusa w Lubinie - usytuowany u zbiegu ulic Piastowskiej i Bolesława Chrobrego, w południowo - wschodniej części rynku. 
Historia.
Jest to neogotycka świątynia, wybudowana na miejscu ufundowanej przez lubińskich szewców kaplicy Świętego Mikołaja z XV wieku. 
Świątynia była budowana sześć lat od 1900 do 1906, kiedy to została poświęcona.
Grudzień roku 1945 był okresem pierwszej bożonarodzeniowej pasterki w Lubinie, w której uczestniczyli osadnicy przybyli z różnych części Polski oraz niemieccy ewangelicy. W roku 1946 ojciec Julian Białek OFM, przybyły tu z Krakowa, został pierwszym polskim proboszczem.
Architektura.
Budynek wykonany jest z cegły, posiada jednonawowe prezbiterium do którego dobudowana jest obszerna zakrystia. Ściany tej części świątyni podparte są przyporami. Wnętrze kościoła wyposażone jest dość skromnie. Dach pokryty jest dachówką ceramiczną. W północno-wschodniej części umiejscowiona jest wieża dzwonnicy, a jej szczyty ozdobione są sterczynami.

</doc>
<doc id="940552" url="https://pl.wikipedia.org/wiki?curid=940552" title="Wola Zadybska-Kolonia">
Wola Zadybska-Kolonia

Wola Zadybska-Kolonia – wieś w Polsce położona w województwie lubelskim, w powiecie ryckim, w gminie Kłoczew.
W latach 1975–1998 miejscowość administracyjnie należała do województwa siedleckiego.
Wieś stanowi sołectwo gminy Kłoczew.
Wierni Kościoła rzymskokatolickiego należą do parafii Matki Bożej Nieustającej Pomocy w Woli Zadybskiej.

</doc>
<doc id="940554" url="https://pl.wikipedia.org/wiki?curid=940554" title="Sahaba">
Sahaba

Sahaba – osoby z bezpośredniego otoczenia proroka Mahometa, pierwsi jego wyznawcy, współtwórcy zasad religijnych islamu i sunny (tradycji muzułmańskiej).
Zrodził się obyczaj wywodzenia swego pochodzenia od sahaba, co wiązało się z określonymi przywilejami. W szerszym znaczeniu w sunnickiej teologii za sahaba uznaje się każdego kto znał Mahometa, uwierzył w Objawienie i zmarł jako muzułmanin. W bibliografii arabskiej przyjmuje się symboliczną liczbę sahabów sięgającą stu czterdziestu czterech tysięcy. W języku polskim zamiast terminu Sahaba używa się często określenia "towarzysz Mahometa".

</doc>
<doc id="940558" url="https://pl.wikipedia.org/wiki?curid=940558" title="Bab al-Dżadid">
Bab al-Dżadid



</doc>
<doc id="940564" url="https://pl.wikipedia.org/wiki?curid=940564" title="Meczet Kutubijja">
Meczet Kutubijja



</doc>
<doc id="940567" url="https://pl.wikipedia.org/wiki?curid=940567" title="Meczet Koutoubia">
Meczet Koutoubia



</doc>
<doc id="940568" url="https://pl.wikipedia.org/wiki?curid=940568" title="Minaret Kutubijja">
Minaret Kutubijja



</doc>
<doc id="940569" url="https://pl.wikipedia.org/wiki?curid=940569" title="Minaret Koutoubia">
Minaret Koutoubia



</doc>
<doc id="940570" url="https://pl.wikipedia.org/wiki?curid=940570" title="Binaural">
Binaural

Binaural - album amerykańskiego zespołu grunge'owego Pearl Jam, wydany w 2000 r.

</doc>
<doc id="940579" url="https://pl.wikipedia.org/wiki?curid=940579" title="Riot Act (album)">
Riot Act (album)

Riot Act – album amerykańskiej grunge'owej grupy muzycznej Pearl Jam wydany w roku 2002.

</doc>
<doc id="940582" url="https://pl.wikipedia.org/wiki?curid=940582" title="Marcel Bernard">
Marcel Bernard

Marcel Bernard (ur. 18 maja 1914 w La Madeleine, zm. 29 kwietnia 1994) – francuski tenisista, zwycięzca wielkoszlemowych międzynarodowych mistrzostw Francji w grze pojedynczej, podwójnej i mieszanej, reprezentant w Pucharze Davisa.
Kariera tenisowa.
W 1932 roku podczas międzynarodowych mistrzostw Francji (obecnie French Open) awansował do finału gry podwójnej, gdzie partnerował mu Christian Boussus. W finale przegrał z parą Henri Cochet–Jean Borotra.
Pierwszy tytuł wielkoszlemowy Bernard wywalczył w 1935 roku, kiedy z Lolette Payot wygrał mistrzostwa Francji w grze mieszanej. W kolejnym roku powtórzył sukces, tym razem mając za partnerkę Billie Yorke. W 1936 roku zwyciężył w grze podwójnej, występując wspólnie z Jeanem Borotrą.
W pierwszej powojennej edycji mistrzostw Francji, w 1946 roku. W drabince gry pojedynczej znalazł się po rezygnacji jednego z graczy i doszedł do finału, w którym pokonał Jaroslava Drobnego. W tej samej edycji Bernard wywalczył mistrzostwo w grze podwójnej, mając za partnera Yvona Petrę, po finałowym zwycięstwie nad Enrique Moreą i Pancho Segurą. Bernard jest jedynym francuskim tenisistą, któremu po II wojnie światowej udało się w jednej edycji mistrzostw Francji sięgnąć po tytuł i w singlu i w deblu (wśród kobiet stało się to udziałem Françoise Durr w 1967 roku oraz Mary Pierce w 2000 roku). Przez kilkadziesiąt lat pozostawał w ogóle ostatnim francuskim mistrzem paryskiego turnieju w grze pojedynczej, aż do czasu sukcesu Yannicka Noaha w 1983 roku.
Bernard był jednym z liderów francuskiej reprezentacji w Pucharze Davisa po erze „Czterech Muszkieterów Tenisa”, która jednak nie była w stanie powtórzyć osiągnięć z lat 20. Debiutował w 1935 roku, a od 1952 roku, aż do swojego pożegnania z reprezentacją cztery lata później, występował wyłącznie w deblu. Łącznie odniósł w meczach Pucharu Davisa 29 zwycięstw, a przegrał 13 spotkań.
Po zakończeniu sportowej kariery, od 1968 roku do 1973 roku, Bernard był prezydentem francuskiej federacji tenisowej.

</doc>
<doc id="940586" url="https://pl.wikipedia.org/wiki?curid=940586" title="Alfredo Stroessner Mattianda">
Alfredo Stroessner Mattianda



</doc>
<doc id="940598" url="https://pl.wikipedia.org/wiki?curid=940598" title="All I Got (singel)">
All I Got (singel)

All I Got – osiemnasty singel oraz utwór niemieckiego DJ-a i producenta – Tomcrafta, wydany w duecie z Eniaciem 21 października 2001 (dokładnie rok po wydaniu przedostatniego singla "Silence") w Niemczech przez wytwórnię Kosmo Records (wydanie CD i 12"). Utwór pochodzi z debiutanckiego albumu Tomcrafta – "All I Got" (jedenasty singel z tej płyty). Na singel składa się tylko utwór tytułowy w pięciu wersjach (CD) i w dwóch wersjach (12").

</doc>
<doc id="940601" url="https://pl.wikipedia.org/wiki?curid=940601" title="Armand Barbès">
Armand Barbès

Armand Barbès, właśc. Armand Sigismond Auguste Barbès (ur. 18 września 1809 w Pointe-à-Pitre na Gwadelupie, zm. 26 czerwca 1870 w Hadze) – rewolucjonista francuski, radykalny republikanin. 
Członek tajnych związków, m.in. Stowarzyszenia Pór Roku. W 1839 raz z Luisem Blanqui stanął na czele krwawo stłumionego powstania w Paryżu. Po jego stłumieniu skazany na karę śmierci; karę zamieniono mu na długoletnie więzienie w twierdzy Mont-Saint-Michel dzięki interwencji Victora Hugo. Opuścił twierdzę po amnestii w lutym 1848. Z Blanquim i jego utopijnym socjalizmem zerwał krótko po Wiośnie Ludów w 1848 i wycofał się z życia politycznego, dobrowolnie pozostając na wygnaniu.

</doc>
<doc id="940602" url="https://pl.wikipedia.org/wiki?curid=940602" title="Pazurkowcowate">
Pazurkowcowate

Pazurkowcowate, pazurkowce (Callitrichidae) – rodzina ssaków naczelnych z infrarzędu małpokształtnych (Simiiformes) obejmująca między innymi marmozety i tamaryny. 
Budowa.
Do pazurkowców należą najmniejsi przedstawiciele naczelnych – wielkości wiewiórki. Długość ich ciała wynosi od 30 do 70 cm. Masa nie przekracza zaś 750 g.
Głowy niektórych przedstawicieli noszą grzywy gęstych włosów czy ozdobne czuby. Obserwuje się w rodzajach marmozeta i tamaryna. 
Systematyka.
Pazurkowcowate należą do rzędu naczelnych. W obrębie tego rzędu wyróżnia się dwa podrzędy. Pierwszy, Strepsirrhini, czyli lemurowe, obejmuje lemurokształtne, palczakokształtne i lorisokształtne. Drugi, Haplorrhini, czyli wyższe naczelne, obejmuje 3 infrarzędy. Pierwszym są wyrakokształtne z pojedynczą rodziną wyraków o licznych cechach typowych dla lemurowych, kolejnymi małpy szerokonose i małpy wąskonose. Podczas gdy te ostatnie obejmują małpy Starego Świata, a więc koczkodanowate, gibonowate i człowiekowate, małpy szerokonose obejmują 5 rodzin małp Nowego Świata, w tym właśnie pazurkowcowate, ale także płaksowate, ponocnicowate, sakowate i czepiakowate.
Miejsce pazurkowcowatych na drzewie rodowym małp Nowego Świata nie jest już jednak jednoznacznie określone. Niektórzy autorzy widzą w nich prymitywny klad, inni zaś przypisują mu zaawansowanie ewolucyjne, wskazują zaawansowane adaptacje do pobierania pokarmu.
Do pazurkowców należy ponad 40 gatunków małp zgrupowanych w kilku występujących współcześnie rodzajach:
Gliwicz (2020) doliczyła się w sumie 44 gatunków, aczkolwiek prawdopodobnie w lasach deszczowych kryje się ich więcej.
Opisano również rodzaje wymarłe:
Rozmieszczenie geograficzne.
Rodzina obejmuje gatunki występujące w Amerykę Południową.
Behawior i ekologia.
Pazurkowcowate spożywają głównie owady i żywicę drzew, wiele gatunków zjada także inne bezkręgowce i owoce, tak więc można tu mówić o wszystkożerności.
Pazurkowcowate spędzają życie w niewielkich, rodzinnych grupach społecznych. Niekiedy występuje monogamia. Grupę stanowi wtedy para dorosłych osobników oraz ich potomstwo sprzed kilku lat. Kiedy indziej w jednej grupie spotyka się dwóch bądź większą liczbę dojrzałych płciowo samców towarzyszących pojedynczej samicy, co z kolei wskazywałoby na poliandrię. Samica po ciąży wydaje na świat 2 młode. W opiece nad nimi uczestniczy płeć męska.
Zwierzętom tym zagrażania niszczenie lasów deszczowych przez człowieka. Wyginięcie zagraża w szczególności marmozetom i tamarynom.

</doc>
<doc id="940607" url="https://pl.wikipedia.org/wiki?curid=940607" title="Lunar Reconnaissance Orbiter">
Lunar Reconnaissance Orbiter

Lunar Reconnaissance Orbiter (LRO) – amerykańska sonda kosmiczna. Sztuczny satelita Księżyca. Podstawowym zadaniem sondy jest przeprowadzanie obserwacji na potrzeby programu lotów załogowych na Księżyc.
Konstrukcja sondy.
Sonda jest stabilizowana trójosiowo. Do boku statku przymocowane jest pojedyncze, złożone z trzech paneli, skrzydło ogniw słonecznych o powierzchni 10,7 m². Dostarcza ono energię o mocy 1850 W (pod koniec misji), dające średnio 800 W podczas każdej orbity. Ogniwa ładują baterie litowo-jonowe o pojemności 80 Ah. Maksymalna prędkość przesyłania danych na Ziemię (w paśmie Ka i paśmie S) wynosi 100 megabitów na sekundę. Dziennie przesyłane jest do 461 gigabitów danych. Całkowita masa startowa sondy wynosiła 1916 kg, w tym 898 kg paliwa dla silników korekcyjnych.
Sonda LRO została skonstruowana w należącym do NASA ośrodku Goddard Space Flight Center.
Instrumenty naukowe.
Na pokładzie sondy znajduje się 6 podstawowych instrumentów naukowych oraz dodatkowy instrument eksperymentalny (Mini-RF).
Kamery służą do identyfikacji potencjalnych miejsc lądowań, identyfikacji obszarów wiecznie zacienionych i wiecznie oświetlonych przez Słońce, wykonania map rozmieszczenia ilmenitu i innych minerałów, określenia ryzyka związanego z częstością upadków meteorytów.
Instrument LEND został zbudowany w Rosji, pozostałe instrumenty powstały w Stanach Zjednoczonych.
Kamery wąskokątne mają wystarczającą zdolność rozdzielczą, żeby dostrzec podstawy lądowników księżycowych i pojazdy LRV misji Apollo oraz lądowniki Surveyor i Łuna.
Przebieg misji.
Lunar Reconnaissance Orbiter został wyniesiony 18 czerwca 2009 roku przez rakietę nośną Atlas V 401. Razem z sondą LRO na trajektorię w kierunku Księżyca została także wprowadzona, jako ładunek dodatkowy, sonda (impaktor) LCROSS. Po 44 min 43 s od startu sonda LRO oddzieliła się od LCROSS.
23 czerwca 2009 o 09:47 UTC LRO uruchomił na 39 min i 28 s silniki manewrowe i wykonał manewr wejścia na wstępną orbitę okołoksiężycową o peryselenium wynoszącym 220 km, aposelenium 3100 km i nachyleniu 90°.
24 czerwca 2009 o 10:56 UTC wykonano, trwający 12 min, manewr obniżenia orbity do wysokości 200 × 1680 km.
25 czerwca 2009 o 10:32 UTC orbita została obniżona do 199 × 740 km.
26 czerwca 2009 12:25 UTC orbita została obniżona do 200 × 200 km.
27 czerwca 2009 sonda osiągnęła orbitę przebiegającą na wysokości od 31 do 209 km nad powierzchnią Księżyca, na której będzie się znajdować przez okres do 60 dni. W tym czasie zostaną wykonane testy i kalibracje wszystkich urządzeń i instrumentów.
30 czerwca 2009 zostały uruchomione kamery LROC, które wykonały pierwsze testowe zdjęcia powierzchni Księżyca.
20 sierpnia 2009 Lunar Reconnaissance wykonał wspólny eksperyment z indyjską sondą Chandrayaan-1. Radar Mini-SAR na pokładzie sondy Chandrayaan-1 posłużył do wysłania sygnałów radarowych do wnętrza stale zacienionego krateru Erlanger w okolicy północnego bieguna Księżyca. Odbite od jego powierzchni fale miały być jednocześnie odbierane przez radar Mini-RF na pokładzie LRO. Eksperyment zakończył się jednak niepowodzeniem z powodu problemów z utrzymaniem właściwej orientacji sondy Chandrayaan-1.
Orbita robocza sondy będzie kołowa, okołobiegunowa, odległa o 50 km od powierzchni. Misja podstawowa sondy na tej orbicie ma trwać rok. Możliwa jest dalsza misja przedłużona trwająca do 5 lat na orbicie o wysokości 30 × 216 km.
Całkowity koszt misji planowany jest na 504 miliony dolarów amerykańskich.

</doc>
<doc id="940610" url="https://pl.wikipedia.org/wiki?curid=940610" title="Juliusz Englert">
Juliusz Englert

Juliusz Ludwik Englert (ur. 7 września 1927 w Warszawie, zm. 13 stycznia 2010 w Londynie) – polski fotograf, edytor, autor wystaw fotograficznych, poświęconych II wojnie światowej, działacz emigracyjny w Wielkiej Brytanii.
Życiorys.
Urodził się w rodzinie Adama i Wandy z Rotwandów (1892–1962). Był bratem Józika Jana (1919"–"1920) i Andrzeja Adama – powstańca warszawskiego, żołnierza batalionu AK „Miotła”, ps. „Andrzejek”. Absolwent XXXVIII Szkoły Powszechnej im. Marii Curie-Skłodowskiej. Podczas okupacji uczył się w Prywatnej Męskiej Szkoły Graficznej I stopnia. W czasie II wojny światowej, jako żołnierz 2 kompanii „Czesław” batalionu „Wigry” Armii Krajowej był uczestnikiem powstania warszawskiego. Po upadku powstania trafił do obozu jenieckiego. Wyzwolony przez wojska alianckie przedostał się do Włoch i wstąpił do 2 Korpusu Polskiego gen. Władysława Andersa.
Od 1946 przebywał na emigracji w Wielkiej Brytanii. Ukończył Borough Polytechnic Institute w Londynie.
Inicjator i autor ponad stu wystaw fotograficznych w Polsce i Wielkiej Brytanii, poświęconej II wojnie światowej i wybitnym Polakom. Inicjator i współautor wielu albumów fotograficznych (m.in. o gen. Władysławie Andersie, Józefie Piłsudskim, gen. Stanisławie Maczku, gen. Tadeuszu Borze-Komorowskim i gen. Władysławie Sikorskim). Projektant okładek książek.
Członek Rady Naukowej Instytutu Polskiego i Muzeum im. gen. Sikorskiego w Londynie oraz członek Rady Naukowej Instytutu Marszałka Józefa Piłsudskiego w Nowym Jorku.
15 sierpnia 2007 awansowany do stopnia majora w stanie spoczynku. Mieszkał w Londynie. Zmarł 13 stycznia 2010 w Londynie, a pogrzeb odbył się 26 stycznia tego roku w stolicy Wielkiej Brytanii. Był żonaty z Margaret.
Jego archiwum znajduje się m.in. w Narodowym Archiwum Cyfrowym i Bibliotece Jagiellońskiej.

</doc>
<doc id="940611" url="https://pl.wikipedia.org/wiki?curid=940611" title="Impanacja">
Impanacja

Impanacja (łac. "impanatio" 'wchlebienie' od "im-" 'w-' i "panis" 'chleb') – pogląd dotyczący związku pomiędzy ciałem Chrystusa a chlebem w Eucharystii. Stanowisko to oparte jest na analogii do teorii unii hipostatycznej: na tej samej zasadzie, jak Bóg stał się ciałem w osobie Jezusa Chrystusa, tak staje się on chlebem w Eucharystii. Kościół katolicki uznał impanację za herezję, zaś Kościoły luterańskie odrzuciły ją w ramach przyjęcia Formuły Zgody.
Zobacz też:

</doc>
<doc id="940615" url="https://pl.wikipedia.org/wiki?curid=940615" title="Jaskinia Sawickiego">
Jaskinia Sawickiego

Jaskinia Sawickiego – jaskinia krasowa w Niecce Nidziańskiej na terenie Garbu Wójczańsko-Pińczowskiego, we wsi Bronina, około 2,5 km od centrum Buska-Zdroju.
Jaskinia ma 173 m długości, prowadzi do niej 5 otworów, z których największy ma 4,6 m szerokości i 1 m wysokości.
Jaskinia została utworzona w gipsach mioceńskich przez podziemne odpływy wody z ciągu bezodpływowych depresji. Jest to sieć kanałów krasowych o przekroju kolistym, dzwonowatym i gruszkowatym.
Po raz pierwszy wzmiankowana 1918–1919 przez geologa Ludomira Sawickiego (stąd nazwa).

</doc>
<doc id="940618" url="https://pl.wikipedia.org/wiki?curid=940618" title="Réseaux IP Européens">
Réseaux IP Européens

Réseaux IP Européens, skr. RIPE, fr. Europejska Sieć IP – stowarzyszenie zajmujące się rozwojem Internetu, otwarte dla wszystkich zainteresowanych. Zadaniem stowarzyszenia jest administracyjna i techniczna koordynacja zadań i prac związanych z rozwojem i utrzymaniem Internetu. Nie ma formalnego członkostwa w RIPE, każdy zainteresowany pracami RIPE może uczestniczyć w nich przez listy dyskusyjne. Dwa razy do roku odbywają się spotkania (RIPE Meetings), jedno z reguły w siedzibie RIPE, czyli Amsterdamie, drugie gdzieś na terenie objętym opieką przez RIPE NCC.
RIPE NCC (RIPE Network Coordination Centre), które bywa mylone z samym RIPE, jest osobną organizacją zajmującą się zarządzaniem zasobami internetowymi (adresy IPv4, IPv6, numery AS) w regionie Europy, Bliskiego Wschodu i części Azji.

</doc>
<doc id="940624" url="https://pl.wikipedia.org/wiki?curid=940624" title="Paul Kidby">
Paul Kidby

Paul Kidby (ur. 1964) – angielski malarz i grafik, twórca okładek do książek fantastycznych. Najbardziej znany z ilustracji do serii "Świat Dysku" Terry’ego Pratchetta. Czasem bywa mylony z poprzednim ilustratorem "Świata Dysku", Joshem Kirbym, zmarłym w 2001.
Twórca ponad 200 okładek do książek fantastycznych. Jego prace związane ze "Światem Dysku" często są parodią dzieł znanych malarzy, np. okładka "Straży nocnej" nawiązuje do "Straży nocnej" Rembrandta, a "Ostatniego bohatera" do "Krzyku" Muncha.

</doc>
<doc id="940628" url="https://pl.wikipedia.org/wiki?curid=940628" title="Reseaux IP Europeens">
Reseaux IP Europeens



</doc>
<doc id="940629" url="https://pl.wikipedia.org/wiki?curid=940629" title="RIPE NNC">
RIPE NNC



</doc>
<doc id="940632" url="https://pl.wikipedia.org/wiki?curid=940632" title="Jakub al-Mansur">
Jakub al-Mansur

Abu Jusuf Jakub al-Mansur (arab. ابو يوسف يعقوب المنصور = ', ur. ok. 1160, zm. 23 stycznia 1199 w Marrakeszu), znany też jako Maulaj Jakub – trzeci kalif Maroka z dynastii Almohadów. Objął tron w 1184 po swoim ojcu Abu Jakubie Jusufie. W czasie jego rządów w Maroku wzniesiono kilka ważnych obiektów sakralnych, m.in. Meczet Kutubijja w Marrakeszu oraz rozpoczęto budowę Meczetu Hassana w Rabacie (do dziś zachowała się tylko Wieża Hassana). 
W 1191 zdobył twierdzę Silves, wypierając Portugalczyków z prowincji Algarve.
18 lipca 1195 zwyciężył w bitwie pod Alarcos wojska kastylijskiego króla Alfonsa VIII, jednakże ze względu na inwazję Almorawidów na Tunis zawarł rozejm z Kastylią.

</doc>
<doc id="940633" url="https://pl.wikipedia.org/wiki?curid=940633" title="Abu Jusuf Jakub al-Mansur">
Abu Jusuf Jakub al-Mansur



</doc>
<doc id="940634" url="https://pl.wikipedia.org/wiki?curid=940634" title="Mulaj Jakub">
Mulaj Jakub



</doc>
<doc id="940636" url="https://pl.wikipedia.org/wiki?curid=940636" title="Moulay Yacoub">
Moulay Yacoub



</doc>
<doc id="940638" url="https://pl.wikipedia.org/wiki?curid=940638" title="Jerzy Chowańczak">
Jerzy Chowańczak

Jerzy Arpad Chowańczak (ur. 17 maja 1935, zm. 17 maja 1995 w Warszawie) – polski duchowny rzymskokatolicki, kapelan prymasa, członek Kościelnej Redakcji Transmisji Mszy Świętej przez Polskie Radio, były proboszcz parafii św. Michała Archanioła w Warszawie, publicysta. 
Życiorys.
Pochodził z rodziny znanych polskich kuśnierzy, jego dziadkiem był twórca firmy A. Chowańczak &amp; Swie, Andrzej „Arpad” Chowańczak, na którego cześć otrzymał drugie imię. Absolwent VI Liceum Ogólnokształcącego im. Tadeusza Reytana w Warszawie (1952). W 1958 r. otrzymał święcenia kapłańskie i rozpoczął posługę duchową. 19 września 1980 r. dekretem prymasa Polski kard. Stefana Wyszyńskiego, wszedł w skład powołanej do życia Kościelnej Redakcji Transmisji Mszy Świętej przez Polskie Radio, mającej za zadanie przygotowanie homilii i Mszy św. w bazylice Świętego Krzyża w Warszawie, transmitowanych przez Polskie Radio. Od stycznia 1984 r. do września 1986 r., sprawował funkcję proboszcza parafii św. Michała Archanioła w Warszawie, skąd został przeniesiony przez prymasa, do posługi ojca duchowego i profesora w Wyższym Metropolitalnym Seminarium Duchownym św. Jana Chrzciciela w Warszawie. Zaangażowany w życie świeckiego zakonu św. Benedykta na terenie seminarium. Wśród wychowanków cieszył się wielkim szacunkiem i autorytetem.
W ostatnich latach życia pogłębiła się postępująca cukrzyca oraz choroba serca i przez pewien czas przebywał w szpitalu. Zmarł w dniu swoich 60 urodzin, 17 maja 1995 r. w warszawskim seminarium. Grób Chowańczaka znajduje się na nowym cmentarzu na Służewie przy ul. Wałbrzyskiej w Warszawie.
Jerzy Chowańczak był autorem między innymi "Słowo na co dzień – Okres Adwentu – Okres Narodzenia Pańskiego" z 1993 r. i "Słowo na co dzień – Okres Wielkiego Postu" z 1994, wydanych przez Fundację im. Prymasa Tysiąclecia.

</doc>
<doc id="940639" url="https://pl.wikipedia.org/wiki?curid=940639" title="Medal Lilienthala">
Medal Lilienthala

Medal Lilienthala – najwyższe międzynarodowe wyróżnienie szybownicze ustanowione w 1938 roku i przyznawane corocznie przez Międzynarodową Federację Lotniczą (FAI). Medal nosi nazwisko niemieckiego pioniera szybownictwa Otto Lilienthala i został zaprojektowany przez austriackiego artystę Josefa Humplika.
Pierwszym pilotem szybowcowym w historii nagrodzonym tym medalem był Polak, późniejszy gen. brygady Tadeusz Góra. 8 stycznia 1939 przyznał go Międzynarodowy Związek Lotniczy za wykonany 18 maja 1938 roku na szybowcu PWS-101 przelot otwarty na dystansie 577,8 km z Bezmiechowej do Solecznik Małych koło Wilna.

</doc>
<doc id="940640" url="https://pl.wikipedia.org/wiki?curid=940640" title="Maulaj Raszid">
Maulaj Raszid



</doc>
<doc id="940641" url="https://pl.wikipedia.org/wiki?curid=940641" title="Mulaj Ar-Raszid">
Mulaj Ar-Raszid



</doc>
<doc id="940642" url="https://pl.wikipedia.org/wiki?curid=940642" title="Książę Mulaj Hassan">
Książę Mulaj Hassan



</doc>
<doc id="940643" url="https://pl.wikipedia.org/wiki?curid=940643" title="Armata górska 65 mm wz. 1906">
Armata górska 65 mm wz. 1906



</doc>
<doc id="940644" url="https://pl.wikipedia.org/wiki?curid=940644" title="Muhamad I">
Muhamad I



</doc>
<doc id="940645" url="https://pl.wikipedia.org/wiki?curid=940645" title="Andrzej Krysztof">
Andrzej Krysztof

Andrzej Krysztof (ur. 12 maja 1939, zm. 12 maja 2006) – polski inżynier, konstruktor stetoskopów lekarskich i przedsiębiorca.
W swoim dorobku naukowym posiadał wiele patentów. Był współzałożycielem i jednym z pierwszych wiceprezesów Krajowej Izby Gospodarczej, Sekretarzem Warszawskiej Izby Gospodarczej, oraz twórcą i prezesem firmy Kamed, zajmującej się produkcją eksportowanych do krajów zachodnich stetoskopów.
Andrzej Krysztof w roku 1990 był 49. na "100 najbogatszych Polaków" tygodnika Wprost. W kolejnym roku (1991), był na 69. W następnych latach na liście się już nie pojawiał.
Odznaczony Złotym Krzyżem Zasługi.
Pochowany na Starych Powązkach (kw. 186-1-14/15).

</doc>
<doc id="940646" url="https://pl.wikipedia.org/wiki?curid=940646" title="Muhamad II">
Muhamad II



</doc>
<doc id="940647" url="https://pl.wikipedia.org/wiki?curid=940647" title="Muhamad III">
Muhamad III



</doc>
<doc id="940648" url="https://pl.wikipedia.org/wiki?curid=940648" title="Muhamad IV">
Muhamad IV



</doc>
<doc id="940649" url="https://pl.wikipedia.org/wiki?curid=940649" title="Muhamad V">
Muhamad V



</doc>
<doc id="940650" url="https://pl.wikipedia.org/wiki?curid=940650" title="Muhamad VI">
Muhamad VI



</doc>
<doc id="940651" url="https://pl.wikipedia.org/wiki?curid=940651" title="Muhamad VII">
Muhamad VII



</doc>
<doc id="940652" url="https://pl.wikipedia.org/wiki?curid=940652" title="Muhamad VIII">
Muhamad VIII



</doc>
<doc id="940653" url="https://pl.wikipedia.org/wiki?curid=940653" title="Haubica 155 mm wz. 1917 Schneider">
Haubica 155 mm wz. 1917 Schneider



</doc>
<doc id="940664" url="https://pl.wikipedia.org/wiki?curid=940664" title="Mikalojus Dauksza">
Mikalojus Dauksza



</doc>
<doc id="940665" url="https://pl.wikipedia.org/wiki?curid=940665" title="Park Narodowy Omo">
Park Narodowy Omo



</doc>
<doc id="940666" url="https://pl.wikipedia.org/wiki?curid=940666" title="Omo (stanowisko archeologiczne)">
Omo (stanowisko archeologiczne)



</doc>
<doc id="940669" url="https://pl.wikipedia.org/wiki?curid=940669" title="Always on My Mind">
Always on My Mind

Always on My Mind – utwór muzyczny napisany przez Johnny’ego Christophera, Marka Jamesa i Wayne’a Carsona. Oryginalnie wykonany został w 1970 roku przez B.J. Thomasa, który jednak nagrał go dopiero 26 lat później. Za pierwsze nagranie i wydanie utworu odpowiadała , zamieszczając go jako „You Were Always on My Mind” na stronie B wydanego w 1972 roku singla „He’s Not You”. Nieco później w tym samym roku swoją wersję utworu wydała na singlu z obecnym na stronie B utworem „That Ain’t Right” Brenda Lee. W 1973 roku „Always on My Mind” znalazł się także na albumie studyjnym Brendy Lee, zatytułowanym "Brenda".
Według serwisu AllMusic istnieje ponad 1000 wersji utworu autorstwa różnych wykonawców. Spośród polskich wykonawców covery „Always on My Mind” stworzyli m.in. Krzysztof Krawczyk i Piotr Polk. Różne wykonania utworu były notowane na listach przebojów zarówno w kategoriach country, jak i pop. Podczas gdy wersja Brendy Lee utknęła na 45. miejscu list przebojów w różnych krajach, wersje niektórych wykonawców dotarły do czołowej dwudziestki list przebojów w Stanach Zjednoczonych i innych państwach: Elvisa Presleya w 1972 roku, w 1979 roku, Williego Nelsona 1982 roku oraz Pet Shop Boys w 1987 roku.
Wykonanie Elvisa Presleya.
Elvis Presley nagrał swoją wersję utworu „Always on My Mind” 29 marca 1972 roku, kilka tygodni po separacji z żoną Priscillą. Został wydany na stronie B singla „Separate Ways”. Singel ten osiągnął status złotej płyty w Stanach Zjednoczonych za sprzedaż w ponad milionie egzemplarzy. Sam utwór „Always on My Mind” w listopadzie 1972 roku zdobył ponadto 16. miejsce na liście przebojów "Hot Country Singles" tygodnika "Billboard". Piosenka z czasem zyskała wielką sławę i uznanie krytyków, a obecnie jest uważana za jeden z najwspanialszych utworów Presleya z lat 70. XX wieku.
Wykonanie Johna Wesleya Rylesa.
W 1979 roku do sprzedaży trafił singel z utworem, w tym przypadku zatytułowanym „You Are Always on My Mind”, w wykonaniu , z zamieszczonym na stronie B utworem „My Angel Got Her Wings Today”. Utwór w wykonaniu Rylesa osiągnął 20. miejsce na liście przebojów "Hot Country Singles" tygodnika "Billboard". 
Wykonanie Williego Nelsona.
Wersja Williego Nelsona została wydana w lutym 1982 roku na singlu z utworem „The Party’s Over” na stronie B. Piosenka w wykonaniu Nelsona od 8 maja 1982 roku zajmowała 1. miejsce na liście przebojów tygodnika "Billboard" w kategorii "Hot Country Singles", spędzając dwa tygodnie na szczycie i ogółem 21 tygodni na liście. Zajmowała ponadto 5. miejsce na liście Billboard Hot 100 przez trzy tygodnie, pozostając na niej łącznie przez 23 tygodnie. „Always on My Mind” Nelsona na 25. ceremonii wręczenia nagród Grammy w lutym 1983 roku otrzymała trzy nagrody w następujących kategoriach: "Piosenka Roku" ("Song of the Year") i "Najlepsza Piosenka Country" ("Best Country Song") dla autorów tekstu (Johnny Christopher, Mark James i Wayne Carson) oraz "Najlepsze Męskie Wykonanie Wokalne Country" ("Best Male Country Vocal Performance") dla Williego Nelsona. W 1991 roku singel z utworem „Always on My Mind” uzyskał platynowy certyfikat.
Nelson wraz z Johnnym Cashem śpiewa utwór także na wydanym w 1998 roku albumie "". W 2008 roku utwór został wprowadzony do Grammy Hall of Fame
Wykonanie Pet Shop Boys.
W 1987 roku duet Pet Shop Boys wykonał synthpopową, mającą przyspieszone tempo wersję utworu w "Love Me Tender", specjalnym programie brytyjskiej telewizji ITV zorganizowanym z okazji 10. rocznicy śmierci Elvisa Presleya. Wersja duetu zyskała niemałą popularność, w związku z czym jego członkowie, Neil Tennant i Chris Lowe, postanowili nagrać ją jako singel. Singel ukazał się 30 listopada 1987 roku i na stronie B zawierał utwór „Do I Have To?”. „Always on My Mind” w wykonaniu Pet Shop Boys stał się numerem jeden w Boże Narodzenie 1987 roku, pokonując „Fairytale of New York” zespołu The Pogues i Kirsty MacColl.

</doc>
<doc id="940690" url="https://pl.wikipedia.org/wiki?curid=940690" title="Ulithi">
Ulithi

Ulithi – atol w archipelagu Karolinów na zachodnim obszarze Pacyfiku, odległego o 191 kilometrów (103 mile morskie) od wyspy Yap. Składa się z około 40 niewielkich wysepek o łącznej powierzchni 4,5 km² otaczających lagunę długą na około 30 km i szeroką na około 15 km, co czyni ją czwartą co do wielkości na świecie przy powierzchni 548 km².
Ulithi wchodzi w skład stanu Yap, a wraz z nim do Federacji Mikronezji. W roku 2000 populacja atolu wynosiła 773 mieszkańców, którzy żyją na czterech wyspach: Falalop, Asor, Mogmog i Fedarai. Łączność ze światem utrzymywana jest przez lotnisko na Falalop, gdzie znajduje się również niewielki hotel i kąpielisko, stacja paliw i jedna z trzech szkół publicznych stanu Yap. Mogmog jest siedzibą głównego wodza atolu, chociaż każda z zamieszkanych wysp ma własnego wodza.
Na dnie laguny spoczywa kilka wraków okrętów z II wojny światowej. Niektóre z nich zanieczyszczały środowisko, co powodowały wycieki ropy, ale w lutym roku 2003 US Navy przeprowadziła operację oczyszczającą i dziś wody laguny są bezpieczne i dogodne dla wędkowania i nurkowania, chociaż tajfuny w ostatnich latach zniszczyły kilka atrakcyjnych raf koralowych.
Po zbudowaniu elektrowni kilka wysp posiada dziś dostęp do energii elektrycznej. Pojawiła się też telewizja satelitarna i telefonia komórkowa, co znacznie ułatwiło mieszkańcom kontakt ze światem zewnętrznym.
Historia.
Odkrywcą atolu był portugalski podróżnik Diego da Rocha w roku 1526.
W czasie II wojny światowej Japończycy założyli tu radiostację i punkt pomiarów meteorologicznych, okresowo też używali laguny jako kotwicowiska, co spowodowało kilkakrotne naloty amerykańskie. Dla Amerykanów kotwicowisko w atolu Ulithi miało ogromne znaczenie jako ewentualna baza wypadowa floty w kierunku Filipin, Formozy i Okinawy.
23 września 1944 roku na atolu wylądowały pododdziały 322. pułku ze składu 81 Dywizji Piechoty US Army (Japończycy wycofali się nieco wcześniej), a w kilka dni później batalion Seabees (saperów US Navy). Okręt hydrograficzny US Navy USS Sumner dokonał pomiarów laguny oceniając pojemność kotwicowiska na 700 jednostek. W kilka miesięcy później, podczas przygotowań do lądowania na Okinawie, znalazło tu schronienie 617 okrętów, w tym 10 dużych lotniskowców.
Japończycy utrzymywali jeszcze bazę na Yap, skąd od czasu do czasu dokonywali ataków na Ulithi. 11 marca 1945 roku lotniskowiec USS Randolph został uszkodzony w ataku kamikaze – japoński samolot odbył w tym celu daleką drogę z Japonii.
Lotnisko na Falalop zostało zbudowane przez Amerykanów i służyło do nalotów na trzymane przez Japończyków wyspy. Tubylczych mieszkańców na okres wojny przesiedlono na Fedarai.

</doc>
<doc id="940693" url="https://pl.wikipedia.org/wiki?curid=940693" title="Grumman J2F Duck">
Grumman J2F Duck

Grumman J2F Duck – jednosilnikowa, dwupłatowa łódź latająca produkowana w latach 1936 - 1945. Samolot zaprojektowany w zakładach Grummana początkowo otrzymał oznaczenie G-15, ale po przyjęciu go przez US Navy znany był jako J2F Duck.
Samolot był używany przez Marynarkę Wojenną Stanów Zjednoczonych i Straż Wybrzeża Stanów Zjednoczonych jako wielozadaniowy, uniwersalny samolot do rozpoznania, mapowania, robienia zdjęć i misji ratunkowych.
Bibliografia.
Jane, Fred T. “ The Grumman Duck .” Jane’s Fighting Aircraft of World War II, London: Studio, 1946, s. 235-236, 

</doc>
<doc id="940694" url="https://pl.wikipedia.org/wiki?curid=940694" title="Duck">
Duck



</doc>
<doc id="940695" url="https://pl.wikipedia.org/wiki?curid=940695" title="J2F">
J2F



</doc>
<doc id="940696" url="https://pl.wikipedia.org/wiki?curid=940696" title="Maho">
Maho



</doc>
<doc id="940697" url="https://pl.wikipedia.org/wiki?curid=940697" title="Ằ">
Ằ

Ằ, ằ – litera rozszerzonego alfabetu łacińskiego, powstała poprzez połączenie litery A z brewisem i grawisem. Wykorzystywana jest w języku wietnamskim. Oznacza dźwięk [], tj. samogłoskę otwartą przednią niezaokrągloną wymawianą z tonem huyền (niskim opadającym).

</doc>
<doc id="940698" url="https://pl.wikipedia.org/wiki?curid=940698" title="Ắ">
Ắ

A z łuczkiem i kreską (wielka litera: Ắ, mała litera: ắ) – diakrytyczna litera łacińska powstała od litery a wykorzystująca brewis i akcent ostry będąca znakiem tonalnym litery ă.
Użycie.
W języku wietnamskim a z łuczkiem i kreską jest samogłoską czynaną /a/ lub /ɐ/. Akut wskazuje na wzrastającą wysokość tonu.

</doc>
<doc id="940699" url="https://pl.wikipedia.org/wiki?curid=940699" title="Ẳ">
Ẳ

Ẳ, ẳ – litera rozszerzonego alfabetu łacińskiego, powstała poprzez połączenie litery A z brewisem i hakiem. Wykorzystywana jest w języku wietnamskim. Oznacza dźwięk [], tj. samogłoskę otwartą przednią niezaokrągloną wymawianą z tonem hỏi (opadająco-wznoszącym).

</doc>
<doc id="940700" url="https://pl.wikipedia.org/wiki?curid=940700" title="Ẵ">
Ẵ

Ẵ, ẵ – litera rozszerzonego alfabetu łacińskiego, powstała poprzez połączenie litery A z brewisem i tyldą. Wykorzystywana jest w języku wietnamskim. Oznacza dźwięk [], tj. samogłoskę otwartą przednią niezaokrągloną wymawianą z tonem ngã (wznoszącym się, glottalizowanym).

</doc>
<doc id="940701" url="https://pl.wikipedia.org/wiki?curid=940701" title="Ặ">
Ặ

Ặ, ặ – litera rozszerzonego alfabetu łacińskiego, powstała poprzez połączenie litery A z kropką i brewisem. Wykorzystywana jest w języku wietnamskim. Oznacza dźwięk [], tj. samogłoskę otwartą przednią niezaokrągloną w iloczasie, wymawianą z tonem nặng (krótkim, lekko opadającym, glottalizowanym).

</doc>
<doc id="940702" url="https://pl.wikipedia.org/wiki?curid=940702" title="Ậ">
Ậ

Ậ, ậ – litera rozszerzonego alfabetu łacińskiego, powstała poprzez połączenie litery A z cyrkumfleksem i kropką. Wykorzystywana jest w języku wietnamskim. Oznacza dźwięk [], tj. szwę, wymawianą z tonem nặng (krótkim, lekko opadającym, glottalizowanym).

</doc>
<doc id="940703" url="https://pl.wikipedia.org/wiki?curid=940703" title="Ạ">
Ạ

Ạ, ạ – litera rozszerzonego alfabetu łacińskiego, powstała poprzez połączenie litery A z kropką. Wykorzystywana jest w językach: abua, wietnamskim i yakö. W wietnamskim oznacza dźwięk [], tj. samogłoskę otwartą przednią niezaokrągloną wymawianą z tonem nặng (krótkim, lekko opadającym, glottalizowanym).

</doc>
<doc id="940705" url="https://pl.wikipedia.org/wiki?curid=940705" title="IV Liceum Ogólnokształcące im. Komisji Edukacji Narodowej w Poznaniu">
IV Liceum Ogólnokształcące im. Komisji Edukacji Narodowej w Poznaniu

IV Liceum Ogólnokształcące im. Komisji Edukacji Narodowej w Poznaniu zostało założone w 1948 roku w budynku nadal istniejącego Liceum Pedagogicznego i Studium Nauczycielskiego nr 2 przy zbiegu ulic Szamarzewskiego i Szamotulskiej na mocy decyzji ówczesnego Kuratorium Okręgu Szkolnego jako Szkoła Robotniczego Towarzystwa Przyjaciół Dzieci oraz Liceum Pedagogiczne. 
Historia.
W pierwszym miesiącu dyrekcję objął mgr Antoni Zasępa, a od października 1949 roku mgr Konrad Świtek, który pozostał na tym stanowisku aż do roku 1975. W roku 1963 oddano do użytku nowy budynek przy ul. Swojskiej wybudowany w ramach rządowego programu "Tysiąc szkół na tysiąclecie". Od roku 1965 wprowadzono klasy z poszerzonym programem nauczania języka angielskiego. W 10 lat później podpisana została umowa z Instytutem Filologii Angielskiej Uniwersytetu im. Adama Mickiewicza, w myśl której liceum to służyło Instytutowi jako szkoła doświadczalna. Imię Komisji Edukacji Narodowej przyznano szkole dopiero w roku 1973.
W 2013 roku przypadło 65-lecie istnienia szkoły i 40-lecie nadania imienia Komisji Edukacji Narodowej. Z tej okazji 13 kwietnia 2013 odbył się VIII Zjazd Absolwentów.
Miejsce w rankingach.
Miejsce w rankingu liceów sporządzanym przez portal WaszaEdukacja.pl

</doc>
<doc id="940706" url="https://pl.wikipedia.org/wiki?curid=940706" title="Jan z Montecorvino">
Jan z Montecorvino

Jan z Montecorvino (ur. 1247 w Montecorvino, zm. 3 stycznia 1328 w Pekinie) – włoski franciszkanin i misjonarz, pierwszy arcybiskup Pekinu, legat papieski.
Istnieją dwie różne opinie dotyczące miejsca urodzenia. Jedni wskazują na wieś Montecorvino Rovella we włoskiej prowincji Salerno inni na gród Montecorvino w Apulii w pobliżu Lucery. Za drugą lokalizacją przemawia świadectwo współczesnego Janowi zakonnika o imieniu Elemosina, który w swojej "Chronicon" zanotował: "Frater Ioannes de Montecorvino Apuliae".
O kanonizację poprosili biskupi chińscy 12 czerwca 1924 papieża Piusa XI.
Życiorys.
W roku 1286 ilchan Argun wysłał przez biskupa nestoriańskiego Bar Saumę list do papieża z prośbą o przysłanie misjonarzy katolickich na dwór władcy Chin Kubilaj-chana, który sympatyzował z doktryną chrześcijańską. Mniej więcej w tym samym czasie znalazł się na dworze Mikołaja IV z podobnymi informacjami Jan z Montecorvino. Papież powierzył mu misję krzewienia wiary chrześcijańskiej na Dalekim Wschodzie, gdzie w tym czasie przebywał jeszcze sławny Marco Polo.
Jan rozpoczął swoją podróż 15 lipca 1289 z Rieti, gdzie w tym czasie znajdował się dwór papieski. Miał ze sobą listy do ilchana Arguna, cesarza Chin Kubilja-chana, chana Kajdu, króla Armenii oraz patriarchy jakobickiego. Najpierw przybył do Antiochii, następnie drogą lądową do Sis, stolicy Królestwa Małej Armenii, skąd dalej do Tebrizu w Iranie. Tam spotkał swych towarzyszy wyprawy misyjnej, dominikanina Nicolo da Pistoia oraz zamożnego kupca Pietro di Lucalongo. Z Iranu przyszły arcybiskup Pekinu udał się drogą morską do Indii (1291), gdzie duszpasterzował przez 13 miesięcy i ochrzcił 100 osób. W Indiach zmarł Nicola da Pistoia. Po opuszczeniu Meliapuru (dzisiaj dzielnica Ćennaj) w 1294 misjonarze dotarli do Chin. Tutaj dowiedzieli się, że w międzyczasie zmarł Kubilaj-chan, a jego następcą został Temür Öldżejtü. Nowy władca, chociaż sam nie przyjął chrześcijaństwa, nie był jednak przeciwny działalności apostolskiej Jana z Montecorvino. Spotkała się ona jednak z niezadowoleniem członków kościoła nestoriańskiego.
W roku 1299 misjonarz wybudował pierwszy kościół katolicki w Pekinie, zaś sześć lat później drugi wraz z oficynami i domostwami dla 200 osób tuż przed pałacem cesarskim. W tym okresie Jan z Montecorvino zgromadził w założonej przez siebie szkole misyjnej blisko 150 dzieci w wieku od 7 do 11 lat, ucząc ich łaciny i greki. Specjalnie dla nich napisał pieśni. Uczył je służenia do Mszy i śpiewu liturgicznego. Misjonarz nauczył się chińskiego, przetłumaczył na niego Nowy Testament i Księgę Psalmów. Wśród nawróconych na chrześcijaństwo 6000 mieszkańców Środkowej Azji znalazł się wyznający wcześniej nestorianizm książę Ongutów. Władca ten, o imieniu Giwargis (wymowa tur. "Kirghiz", por. Kirgizi), wymieniany jest w dziele opisującym podróż Marco Polo. Także w innych miastach Jan z Montecorvino budował kościoły i zakładał klasztory. W sumie wybudował trzy kościoły w Pekinie, kościół i klasztor w Yangzhou (Jiangsu), 3 kościoły i klasztory w Quanzhou w prowincji Fujian, inne kościoły i ośrodki chrześcijańskie w Zhejiang, kraju Ongutów i Ałmałyku. Wśród nawróconych były tysiące Mongołów. O tych dziełach Jana z Montecorvino dowiedziano się w Europie z jego listów datowanych na 8 stycznia 1305 oraz 13 lutego 1306.
Jan z Montecorvino pracował samemu przez blisko 11 lat. Dopiero w 1304 przybył mu z pomocą, wysłany z Niemiec, Arnold z Kolonii.
W 1307 papież Klemens V, zadowolony z sukcesów misjonarza, wysłał siedmiu innych franciszkańskich biskupów (konsekrowani 23 lipca 1307), którzy mieli konsekrować go na pierwszego arcybiskupa Pekinu i całych Chin – "in toto dominio Tartarorum". Z tych siedmiu braci mniejszych do Pekinu dotarło zaledwie trzech: Andrea da Perugia, Gerardo Albuini i Pellegrino da Città di Castello. Konsekracja arcybiskupia odbyła się w roku 1308.
Cztery lata później trzech innych minorytów zostało wysłanych z Rzymu. Mieli zostać biskupami pomocniczymi arcybiskupa Jana. Powstało wtedy 31 nowych diecezji na terenie Dalekiego Wschodu. Jan z Montecorvino zmarł w roku 1328, został pochowany w Pekinie (dawniej "Chanbałyk"). Przed śmiercią spotkał się jeszcze z innym wielkim misjonarzem franciszkańskim Odorykiem z Pordenone. Założone przez Jana z Montecorvino wspólnoty katolickie, na skutek braku rodzimych powołań i prześladowań w czasach dynastii Ming, przestały istnieć (1410).

</doc>
<doc id="940708" url="https://pl.wikipedia.org/wiki?curid=940708" title="Edward Fuller">
Edward Fuller

Edward Canfield Fuller (ur. 4 września 1893 w Hamilton, zm. 12 czerwca 1918 w Belleau) ― żołnierz Korpusu Piechoty Morskiej Stanów Zjednoczonych, syn generała Bena Fullera.
Urodził się w Hamilton, w stanie Wirginia, W wieku 23 lat zapisał się do Akademii Marynarki, gdzie uzyskał pierwszy stopień oficerski w Korpusie Piechoty Morskiej.
Kapitan Fuller poległ w bitwie o Belleau Woods we Francji 12 czerwca 1918 roku, gdy próbował wyprowadzić podległych mu żołnierzy spod niemieckiej nawały ogniowej. Pośmiertnie został uhonorowany odznaczeniem Distinguished Service Cross za najwyższe poświęcenie na polu bitwy. 
Jego nazwiskiem ochrzczono niszczyciel USS Fuller (DD-297).

</doc>
<doc id="940712" url="https://pl.wikipedia.org/wiki?curid=940712" title="Andino GTA">
Andino GTA

 Andino GTA – samochód, który powstał pod koniec lat sześćdziesiątych w Buenos Aires w Argentynie w fabryce Andino. Było to auto usportowione, stylizowane na autach europejskich oraz amerykańskich. W pierwszej serii produkowanych samochodów instalowano silnik Ventoux 670-5 z Renault Gordini, małą jednostkę o pojemności 845 cm³. Dopiero od 1976 roku pojazdy drugiej serii wyposażone były w silnik Renault M 1400 montowany w Renault 12 o pojemności 1397 cm³. Pozwalał on na rozwinięcie prędkości maksymalnej równej 180 km/h.

</doc>
<doc id="940715" url="https://pl.wikipedia.org/wiki?curid=940715" title="Puszcza Kaszubska">
Puszcza Kaszubska

Puszcza Kaszubska – kompleks leśny w województwie pomorskim, położony na południe od Lęborka i graniczący na północnym wschodzie z Lasami Lęborskimi. Przez puszczę przepływa rzeka Okalica (dopływ Łeby). Południowe obszary puszczy (okolice Maszewa Lęborskiego i Osowa Lęborskiego), jak i zachodnie (obszar polan wokół Dziechlina i Małoszyc) zostały w znacznym stopniu wykarczowane.

</doc>
<doc id="940716" url="https://pl.wikipedia.org/wiki?curid=940716" title="Hipoteza Churcha-Turinga">
Hipoteza Churcha-Turinga

Hipoteza Churcha-Turinga (zwana również "Tezą Churcha-Turinga") jest hipotezą określającą możliwości komputerów i innych maszyn obliczeniowych. Mówi ona, że każdy problem, dla którego przy nieograniczonej pamięci oraz zasobach istnieje efektywny algorytm jego rozwiązywania, da się rozwiązać na maszynie Turinga. 
Hipoteza pozwala dokładniej sformułować pojęcie samego algorytmu, mówiąc jednocześnie, że komputery są w stanie go wykonać. Co więcej, wszystkie komputery mają jednakowe możliwości, jeśli chodzi o zdolność do ich wykonywania, a nie dostępne zasoby oraz że nie jest możliwe zbudowanie komputera o zdolności do rozwiązywania większej liczby problemów, niż najprostsza maszyna Turinga.
Hipotezę zaproponował po raz pierwszy Stephen Cole Kleene w 1943 roku, lecz została ona potwierdzona niezależnie przez Alonzo Churcha i Alana Turinga w 1936 roku. Najważniejszą konsekwencją tej tezy jest to, że ogólne rozwiązanie problemu rozstrzygalności (Entscheidungsproblem), postawionego przez Davida Hilberta w 1928 roku, jest niemożliwe.
Formalna definicja.
Formalna definicja hipotezy:
Sformułowanie "intuicyjnie uznany za obliczalny" uniemożliwia przeprowadzenie matematycznego dowodu tej hipotezy.
Łatwo zauważyć, że teza odwrotna jest dobrze określonym twierdzeniem matematycznym: każda funkcja rekurencyjnie obliczalna jest równoważna pewnemu programowi dla maszyny Turinga, jest algorytmem o skończonej liczbie kroków złożonym z operacji elementarnie rekurencyjnie obliczalnych. Tak więc Teza Churcha jest próbą odwrócenia tego twierdzenia. Status tezy Churcha jest niejasny gdyż w zależności od jej interpretacji można ją uważać, za definicję obliczalności, model obliczalności, hipotezę empiryczna itp. W każdym z tych przypadków konieczna jest jednak analiza odpowiednio: adekwatności definicji, sensowności modelu, braku kontrprzykładu. Można Tezę Churcha traktować jako przykład naukowo-filozoficznego zastosowania indukcji - z braku kontrprzykładów wyciągamy wniosek o prawdziwości Tezy Churcha. 
Każdy nieinteraktywny program może być zredukowany do rozwiązującej go maszyny Turinga, a ta może być wyrażona w każdym zupełnym w sensie Turinga języku programowania. Dlatego równoważne sformułowanie tej hipotezy mówi, że każdy istniejący algorytm można wyrazić w każdym zupełnym języku programowania.
Istnieją jeszcze inne wersje definiujące hipotezę. Przykładowa, fizyczna hipoteza Churcha-Turinga (ang. "Physical Church-Turing Thesis", PCTT):
Kolejną odmianą jest silna hipoteza Churcha-Turinga. Została ona wypracowana dużo później, w wyniku prac nad teorią złożoności.
Słowo "efektywny" oznacza tutaj istnienie redukcji problemów wykonywanych w czasie wielomianowym, stąd ta wersja definicji mówi, że wszystkie "rozsądne" modele obliczeń generują tę samą klasę problemów możliwych do policzenia w czasie wielomianowym. Zakładając, że przypuszczalna równość między probabilistycznym czasem wielomianowym równa jest deterministycznemu czasowi wielomianowemu, słowo "probabilistyczny" można w tej definicji pominąć.
Jeśli komputer kwantowy rzeczywiście jest możliwy do zbudowania, może to oznaczać obalenie silnej hipotezy Churcha-Turinga, ponieważ klasa problemów rozwiązywalnych w kwantowym czasie wielomianowym jest przypuszczalnie większa od probabilistycznego. Istnieją bowiem efektywne algorytmy kwantowe rozwiązujące problemy, dla których nie znamy efektywnych algorytmów probabilistycznych, np. rozkład liczby na czynniki pierwsze.
Filozoficzne implikacje.
Istnieją istotne powiązania między hipotezą Churcha-Turinga a filozofią umysłu, podobnie jak kilka ważnych oraz otwartych wciąż pytań dotyczących relacji między tą hipotezą a fizyką oraz hiperobliczalnością. Stosując ją do fizyki, można otrzymać kilka wniosków:
Nierozwiązywalne problemy.
Istnieją funkcje oraz problemy, które są niemożliwe do obliczenia za pomocą maszyny Turinga. Dla takich problemów, zawsze istnieje zestaw danych, dla których dowolny zaproponowany algorytm nie zatrzyma się lub da błędną odpowiedź. W przypadku funkcji, operując na liczbach naturalnych, mogą one produkować niezwykle duże wyniki. Jedną z najsłynniejszych takich funkcji jest Busy Beaver. Określa ona maksymalną ilość pracy, jaką może wykonać maszyna Turinga o zadanej z góry liczbie stanów "n" (argument funkcji), przy czym nie uwzględniamy tutaj maszyn działających w nieskończoność. Naukowcy potrafią podać jedynie prawidłowy wynik dla pierwszych czterech liczb naturalnych, natomiast dla kolejnych znane jest tylko dolne oszacowanie. Funkcja ta ma wiele powiązań z problemem stopu, który także jest nierozwiązywalny.

</doc>
<doc id="940718" url="https://pl.wikipedia.org/wiki?curid=940718" title="Lugburz (album)">
Lugburz (album)

Lugburz – debiutancki album zespołu Summoning, wydany w 1995 roku przez wytwórnię Napalm Records. Po jego nagraniu Trifixion rozstał się z zespołem.

</doc>
<doc id="940719" url="https://pl.wikipedia.org/wiki?curid=940719" title="Paul Butterfield Blues Band">
Paul Butterfield Blues Band

Paul Butterfield Blues Band – prekursorska bluesowa, bluesrockowa i jazzrockowa grupa amerykańska z Chicago.
Historia grupy.
Początki
W 1956 r. podczas jednego z folkowych "hootenanny" na Uniwersytecie Chicagowskim poznali się dwaj miłośnicy bluesa Nick Gravenites i Paul Butterfield. W latach 1960-1963 grali w duecie. Poznali także innych białych wielbicieli bluesa: Mike’a Bloomfielda, Marka Naftalina i Barry’ego Goldberga. Blues był grany wtedy wyłącznie w dzielnicach murzyńskich na południu i południowym zachodzie Chicago. Mimo że wyprawy tam nie należały do bezpiecznych, cała ta grupa chodziła do klubów bluesowych, najpierw słuchać, ale wkrótce zaczęli dołączać do zespołów. Gdy okazało się, że nie są tylko białymi dziwakami ale posiadają także spore umiejętności - zapraszano ich na scenę. Paul Butterfield szczególnie często grał z zespołem Muddy'ego Watersa i tak zdobywał doświadczenie.
Paul Butterfield Blues Band 1
W 1963 r. Paul Butterfield decyduje się założyć swój bluesowy zespół. Prawdopodobnie obok grupy Franka Zappy z tego okresu były to pierwsze mieszane rasowo zespoły w USA. W pierwszym kwartecie PBBB z lat 1963–1964 jedynym muzykiem białym był Paul Butterfield – wokalista i mistrz harmonijki ustnej. Gitarzysta Otis "Smokey" Smothers grywał przedtem z Bo Diddleyem, z Rocket Four Big Boya Spiresa, w 1955 r. brał udział w sesjach nagraniowych Howlin’ Wolfa, następnie Freddiego Kinga i wreszcie w latach 1960–1962 był członkiem grupy Muddy'ego Watersa. Basista Jerome Arnold grał w zespole swojego brata, znanego bluesmana Williama Billy’ego Boya Arnolda. W latach 1962–1965 grał także w grupie Howlin'a Wolfa. Perkusista Sam Lay miał bogatą karierę muzyczną zarówno poza Chicago (np. w Cleveland) jak i w Chicago, m.in. także w grupie Howlin'a Wolfa.
Ten zespół jeszcze w 1963 r. zaczął występować regularnie najpierw w klubie Big John’s Lounge a w 1964 r. w Southern Lounge.
Paul Butterfield Blues Band 2
Po odejściu z grupy Smothersa nowym gitarzystą PBBB został jego uczeń, kalifornijczyk Elvin Bishop. Paul Butterfield i on poznali się w 1960 r. na uniwersytecie.
Paul Butterfield Blues Band 3
Na początku 1965 r. kwartet stał się kwintetem. Do zespołu doszedł gitarzysta Mike Bloomfield. W latach 1964–1965 grał w bluesowej grupie Nicka Gravenitesa, w której na harmonijce grał Charlie Musselwhite, późniejszy członek zespołu Muddy'ego Watersa.
Ten zespół dokonał pierwszych nagrań studyjnych dla firmy Elektra, która ukierunkowana była na propagowanie muzyki folkowej. W firmie tej nikt nie wiedział, co zrobić z tymi nagraniami i przeleżały one na półce do 1995 r., kiedy wydano je jako "Original Lost Elektra Sessions".
Paul Butterfield Blues Band 4
Latem grupa stała się sekstetem. Dochodzi do zespołu ich dawny przyjaciel klawiszowiec Mark Naftalin, który studiował wówczas poza Chicago. Gdy tylko dowiedział się, że grupa sobie radzi, rzucił studia, został członkiem zespołu i zawodowym muzykiem.
Sekstet ten nagrywa pierwszy album "The Paul Butterfield Blues Band" z pomocą muzyków grających na instrumentach dętych. 25 lipca 1965 r. Mike Bloomfield, Jeremy Arnold i Sam Lay (oraz ich kolega Barry Goldberg) jako członkowie stworzonej ad hoc zelektryfikowanej grupy Boba Dylana występują na Newport Folk Festival i zmieniają tym przyszłość muzyki folkowej i rockowej. Mike Bloomfield bierze także udział w nagraniu albumu "Highway 61 Revisited" Boba Dylana.
Paul Butterfield Blues Band 5
Pod koniec 1965 r. z grupy odszedł perkusista Sam Lay i został zastąpiony przez Billa Davenporta. Davenport był najpierw cenionym perkusistą jazzowym. Jego pierwszym mistrzem był Gene Krupa, ale później wpłynęli na niego Max Roach i Art Blakey. Po 20 latach grania jazzu przekwalifikował się (co przyszło mu z wielką trudnością) na perkusistę bluesowego. Grał z Otisem Rushem, Juniorem Wellsem, Little Walterem i Sylem Johnsonem.
8. 1966 r. ukazuje się prekursorski album grupy "East West". Tytułowy utwór z tej płyty zapowiadał zarówno rock psychodeliczny jak i jazz-rock. Pomógł przy tym projekcie Davenport, gdyż przy tego typie muzyki Sam Lay, perkusista stricte bluesowy, zapewne nie dałby sobie rady. Grupa była chętnie zapraszana do znanych i wielkich sal koncertowych. Wystąpili w lutym 1966 r. w Whiskey-A-Go-Go w Los Angeles, w marcu w Fillmore Auditorium w San Francisco i w kwietniu w Cafe Au Go-Go w Nowym Jorku. Wystąpili także 19 lipca na Monterey Jazz Festival a w listopadzie w słynnym klubie Marquee w Londynie.
Paul Butterfield Blues Band 6
Na początku 1967 r. od zespołu odszedł gitarzysta Mike Bloomfield, który założył swój zespół Electric Flag. Grupa PBBB staje się ponownie kwintetem, który nagrywa pierwszy koncertowy album "East West Live" wydany dopiero w 1996 r. Nieco później z grupy odchodzą Jeremy Arnold i Billy Davenport.
Paul Butterfield Blues Band 7
W miejsce Arnolda i Davenporta przyjęci zostają perkusista Phil Wilson (z Roscoe Mitchell Art Ensemble) i basista-wokalista Bugsy Maugh. Z dodatkiem dęciaków (wśród nich był David Sanborn) zespół wydaje kolejny album zatytułowany "The Resurrection of Pigboy Crabshaw" (Pigboy był ksywką Bishopa). Ten skład zespołu działał od wiosny 1967 r. do 1968 r. i wydał jeszcze album "In My Own Dream".
Paul Butterfield Blues Band 8
Od tego momentu zmiany w zespole zaczęły następować szybko. Ostatni stały skład był septetem w składzie: Paul Butterfield: harmonijka, wokal. Gene Dinwiddie: wokal, harmonijka, klawisze. Buzzy Feiten: gitara. Ted Harris: pianino. Rod Hicks: gitara basowa, wokal. Fred Beckmeier: gitara basowa. Philip Wilson: perkusja. Częścią zespołu był także kwartet muzyków grających na instrumentach dętych z Sanbornem na czele. W 1969 r. ukazał się album "Keep On Moving". Grupa wystąpiła na festiwalu w Woodstock.
Od tego momentu nastąpiła coraz szybsza dezintegracja zespołu, aż do całkowitego rozwiązania.
Paul Butterfield w 1972 r. założył swój następny zespół, Better Days. Coraz bardziej stawał się zależny od narkotyków i alkoholu, co doprowadziło do jego przedwczesnej śmierci.
Znaczenie.
Paul Butterfield Blues Band był zespołem pod każdym względem prekursorskim. Był pierwszym białym (czy też mieszanym) zespołem wykonującym bluesa. Poziom muzyków był niezwykle wysoki. Mike Bloomfield właściwie zrewolucjonizował styl gry bluesa. Byli prekursorami blues rocka, jazz-rocka i rocka psychodelicznego.
Przełamali także bariery rasowe istniejące w społeczeństwie amerykańskim. To dzięki nim B.B. King mógł wystąpić w Fillmore na zaproszenie Billa Grahama i otrzymać od całkowicie białej widowni owację na stojąco.

</doc>
<doc id="940725" url="https://pl.wikipedia.org/wiki?curid=940725" title="Beovizija">
Beovizija

Beovizija (serb. Беовизија) – serbski festiwal muzyczny, który odbywał się corocznie w latach 2003–2009, 2018–2020, oraz ponownie od 2022 roku. Do 2020 roku Beovizija była organizowana i transmitowana na żywo każdego roku przez RTS1 w Serbii, RTRS w Bośni, oraz na stronie "eurovision.tv" i RTS Svet dla widzów międzynarodowych. W latach 2004–2006 wybierał serbskich reprezentantów na konkurs "Evropesma", który wybierał reprezentanta Serbii i Czarnogóry na Konkurs Piosenki Eurowizji, a od 2007 do 2020 roku festiwal służył jako preselekcje Serbii w Konkursie Piosenki Eurowizji. Festiwal był corocznie jednym z najchętniej oglądanych wydarzeń rozrywkowych w Serbii.
W grudniu 2009 RTS ogłosił, że zmienia sposób wyboru reprezentanta na Konkurs Piosenki Eurowizji, a tym samym anulował Beoviziję. 19 stycznia 2018 RTS potwierdził powrót Beoviziji jako krajowych eliminacji Serbii na Konkurs Piosenki Eurowizji 2018. Od tamtego czasu konkurs odbywał się corocznie, aż do 2021 roku, gdy nadawca wybrał wewnętrznie zespół Hurricane do reprezentowania kraju w konkursie z powodu odwołania konkursu w 2020 roku. 
14 października 2021 roku nadawca RTS i firma produkcyjna Megaton ogłosili, iż licencja RTS na format Beoviziji wygasł w 2020 roku, oraz nie będą już razem współpracować nad programem. W poprzednich latach Megaton był odpowiedzialny za produkcję festiwalu, podczas gdy RTS odpowiadał za wybór jury i uczestników.
Reprezentanci w Konkursie Piosenki Eurowizji.
Legenda:

</doc>
<doc id="940726" url="https://pl.wikipedia.org/wiki?curid=940726" title="Okalica">
Okalica

Okalica – rzeka, lewostronny dopływ Łeby o długości 18,86 km. 
Źródła rzeki znajdują się w okolicy Zakrzewa na północno-zachodnim krańcu Pojezierza Kaszubskiego. Przepływa przez kompleks leśny Puszczy Kaszubskiej i przez obszar gmin Cewice i Nowa Wieś Lęborska (miejscowości: Okalice, Osowo Lęborskie i Malczyce).&lt;br&gt;
Dopływy: prawy - Świniucha, lewy - Sopot
Uchodzi do Łeby w Lęborku.

</doc>
<doc id="940727" url="https://pl.wikipedia.org/wiki?curid=940727" title="Filetas z Kos">
Filetas z Kos

Filetas z Kos (IV/III wiek p.n.e.) – grecki poeta, gramatyk i wychowawca Ptolemeusza II Filadelfosa. Prekursor poetyckiej szkoły aleksandryjskiej. Z dzieł, które napisał, a były wśród nich m.in. elegie miłosne poematy i epigramy, do naszych czasów przetrwały fragmenty gramatycznej pracy poświęconej m.in. słownictwu Homera "Ataktoj glossaj" ("Nieuporządkowane wyrazy"), fragmenty poematu heksametrycznego "Hermes" i pisanego dystychem elegijnym poematu "Demeter". 

</doc>
<doc id="940734" url="https://pl.wikipedia.org/wiki?curid=940734" title="Dywizja Piechoty Dennewitz">
Dywizja Piechoty Dennewitz

Dywizja Piechoty Dennewitz, "Schatten-Division Dennewitz", niem. "Schatten" (pozorna) – jedna z niemieckich szkieletowych dywizji piechoty. Pod jej nazwą funkcjonowała 584 Dywizja Grenadierów Ludowych Dennewitz.

</doc>
<doc id="940736" url="https://pl.wikipedia.org/wiki?curid=940736" title="The Chronicles of Life and Death (singel)">
The Chronicles of Life and Death (singel)

The Chronicles of Life and Death (ang. "historia życia i śmierci") - singel Good Charlotte z ich trzeciej płyty. Klip przedstawia umierającego człowieka, który ogląda "historię swojego życia". Na każdy refren obraz przeskakuje na zespół. W klipie wykorzystano rysunki gitarzysty zespołu, Billy'ego Martina. Tekst utworu mówi o życiu człowieka, który jest przypięty do robota.

</doc>
<doc id="940737" url="https://pl.wikipedia.org/wiki?curid=940737" title="584 Dywizja Grenadierów Ludowych">
584 Dywizja Grenadierów Ludowych

584 Dywizja Grenadierów Ludowych Dennewitz ("niem. 584. Volks-Grenadier-Division "Dennewitz"", oznaczana też jako "Schatten-Division Dennewitz", Dywizja Piechoty Dennewitz) – jedna z niemieckich dywizji grenadierów ludowych. 
Tworzenie dywizji rozpoczęto z początkiem września 1944 w Esbjerg w Danii. W październiku tego roku została wchłonięta przez 9 Dywizję Grenadierów Ludowych, która zastąpiła rozbitą w Rumunii 9 Dywizję Piechoty.

</doc>
<doc id="940738" url="https://pl.wikipedia.org/wiki?curid=940738" title="Waligóra (ujednoznacznienie)">
Waligóra (ujednoznacznienie)



</doc>
<doc id="940739" url="https://pl.wikipedia.org/wiki?curid=940739" title="Watain">
Watain

Watain – szwedzki zespół muzyczny grający black metal założony w 1998 roku w Uppsali. Nazwa grupy została zainspirowana tytułem utworu amerykańskiej formacji Von. W skład zespołu wchodzą wokalista i basista Erik "E" Danielsson, perkusista Håkan "H" Jonsson oraz gitarzysta Pelle "P" Forsberg.
Zespół był wielokrotnie nagrodzony i wyróżniony w plebiscytach muzyki heavymetalowej. Podczas koncertów Watain prezentuje charakterystyczny rodzaj ekspresji, obejmujący corpse paint oraz scenografię z użyciem m.in. szczątków zwierząt i efektów pirotechnicznych.
Historia.
Zespół powstał w 1998 roku w Uppsali z inicjatywy basisty i wokalisty Erika "E" Danielssona, perkusisty Håkana "H" Jonssona oraz gitarzystów Pelle "P" Forsberga i C. Bloma. Tego samego roku ukazało się pierwsze demo Watain pt. "Go Fuck Your Jewish "God"". Na kasecie znalazła się m.in. interpretacja utworu "Unholy Black Metal" pochodząca z repertuaru norweskiej grupy blackmetalowej Darkthrone w oryginale wydanego na albumie "Under a Funeral Moon". W 1999 roku ukazał się pierwszy album koncertowy zespołu zatytułowany "Black Metal Sacrifice". Następnie zespół związał się z francuską wytwórnią muzyczną Drakkar Records. 
W 2000 roku został wydany pierwszy album długogrający formacji pt. "Rabid Death's Curse". Wkrótce potem grupę opuścił C. Blom, pozostali członkowie Watain zdecydowali się kontynuować działalność jako trio, w latach późniejszych w razie potrzeb angażując muzyków sesyjnych i koncertowych. Rok później został wydany drugi album koncertowy "The Ritual Macabre". Do sprzedaży trafił także split Watain i Diabolicum zatytułowany "The Misanthropic Ceremonies". W 2003 roku grupa koncertowała w Europie m.in. wraz z Averse Sefira, Eternity i Secrets of the Moon. W listopadzie tego samego roku ukazał się drugi album formacji zatytułowany "Casus Luciferi". Materiał spotkał się z entuzjastycznym przyjęciem wśród krytyków muzycznych, którzy podkreślili m.in. naturalność brzmienia. W listopadzie 2004 roku zespół wystąpił dwukrotnie w Polsce u boku Dissection w ramach europejskiej trasy koncertowej. 
Pod koniec 2006 roku zespół podpisał kontrakt z wytwórnią płytową Season of Mist. 19 lutego 2007 roku ukazał się trzeci album Watain zatytułowany "Sworn to the Dark". Płyta została zadedykowana pamięci gitarzysty i wokalisty zespołu Dissection - Jonowi Nödtveidtowi. Wydawnictwo było promowane podczas europejskiej trasy koncertowej u boku zespołów Kreator, Celtic Frost i Legion of the Damned. Grupa dała także szereg koncertów w Stanach Zjednoczonych wraz z Angelcorpse, Dimentianon i Nachtmystium. W 2008 roku album "Sworn to the Dark" zajął czwarte miejsce w plebiscycie branżowego portalu Metal Storm dla najlepszej płyty blackmetalowej roku 2007. Latem formacja dała szereg koncertów podczas licznych festiwali, m.in. takich jak: Wolfszeit Festival i Wacken Open Air w Niemczech. Następnie grupa koncertowała w USA wraz z Book of Black Earth i Withered.
Czwarty album grupy zatytułowany "Lawless Darkness" ukazał się 7 czerwca 2010 roku w Europie oraz dzień później w Stanach Zjednoczonych. Nagrania zostały zarejestrowane w Necromorbus Studio w Alvik w Szwecji we współpracy z producentem muzycznym i byłym członkiem koncertowym Watain - Tore Stjerna. Produkcja przysporzyła pierwszego sukcesu komercyjnego Watain w Szwecji gdzie uplasowała się na 26. miejscu tamtejszej listy przebojów. Płytę poprzedził wydany 30 kwietnia 2010 roku singel "Reaping Death", który został dołączony do magazynu muzycznego Sweden Rock Magazine. Wydawnictwo uzyskało status złotej płyty w Szwecji sprzedając się w nakładzie 10 tys. egzemplarzy.
Album "Lawless Darkness" zadebiutował ponadto na 42. miejscu listy Top Heatseekers w Stanach Zjednoczonych, sprzedając się w przeciągu tygodnia od premiery w nakładzie 1 tys. egzemplarzy. W styczniu 2011 roku formacja otrzymała nagrodę szwedzkiego przemysłu fonograficznego Grammis w kategorii "Best Hard Rock". Zespół został ponadto nominowany do nagrody Metal Hammer Golden Gods w kategorii "Best Underground Band". W maju 2012 roku ukazał się pierwszy album wideo zespołu zatytułowany "Opus Diaboli". Wydawnictwo ukazało się nakładem należącej do zespołu oficyny His Master's Noise. Album dotarł do 1. miejsca szwedzkiej listy przebojów. Pod koniec roku grupa podpisała kontrakt wydawniczy z wytwórnią płytową Century Media Records.
16 sierpnia 2013 roku do sprzedaży trafił piąty album studyjny zespołu zatytułowany "The Wild Hunt". Wydawnictwo promowane teledyskiem do utworu „Outlaw” odniosło największy sukces komercyjny w historii działalności zespołu. Album dotarł do 158. miejsca listy Billboard 200 w Stanach Zjednoczonych sprzedając się w nakładzie 2,7 tys. egzemplarzy w przeciągu tygodnia od dnia premiery. Płyta trafiła ponadto m.in. na listy przebojów w Grecji, Szwecji, Niemczech oraz Belgii. W 2014 roku formacja otrzymała nagrodę Kerrang! w kategorii "Rentless Award". W lutym 2015 roku został wydany trzeci album koncertowy formacji pt. "Tonight We Raise Our Cups and Toast in Angels Blood: A Tribute to Bathory". Na płycie znalazł się zapis występu Watain na Sweden Rock Festival w 2010 roku, podczas którego muzycy zaprezentowali nagrania z repertuaru Bathory.

</doc>
<doc id="940740" url="https://pl.wikipedia.org/wiki?curid=940740" title="Stereodigitalizacja">
Stereodigitalizacja

Stereodigitalizacja – proces pozyskiwania trójwymiarowych danych geometrycznych o obiektach znajdujących się na powierzchni terenu.
Stereodigitalizacja ogólnie polega na interpretacji i stereoskopowym pomiarze punktów charakterystycznych dla danego obiektu w zewnętrznym układzie odniesienia rekonstrukcji modelu przestrzennego.
W autografach analogowych z projekcją optyczną rekonstrukcji orientacji zdjęć i modelu powierzchni terenu wykonuje się na drodze optycznej. Promienie homologiczne wszystkich punktów zarejestrowanych na dwóch pokrywających się zdjęciach są reprezentowane przez promienie świetlne, które są rzutowane na dwa różnokolorowe lub dwa różnej polaryzacji filtry. Model ten jest obserwowany przez obserwatora wyposażonego w okulary anaglifowe lub polaryzacyjne.
W autografach analogowych z projekcją mechaniczną rekonstrukcje orientacji zdjęć wykonuje się na drodze mechanicznej przy zastosowaniu precyzyjnych metalowych wodzideł. System obserwacyjny składa się z dwóch niezależnych układów optycznych przenoszących odpowiadające sobie obrazy z dwóch zdjęć do dwóch okularów obserwacyjnych, które pozwalają spostrzegać obserwatorowi dwa niezależne lewe i prawe obrazy.
W autografach analitycznych model 3D jest tworzony analitycznie poprzez matematyczną realizację zależności pomiędzy współrzędnymi punktów trójwymiarowego modelu a współrzędnymi ich obrazów rejestrowanych na dwóch optycznych zdjęciach. W takich systemach model 3D nie jest formowany jednocześnie dla całej powierzchni jak w autografach analogowych lecz przyrostowo tylko w okolicach obserwowanego punktu. W stacjach cyfrowych model 3D jest formowany analitycznie na podstawie zdjęć cyfrowych. Znaczek pomiarowy formowany przez grupę pikseli jest przemieszczany przy użyciu myszki lub manipulatora kulkowego. W celu obserwacji stereoskopowej modelu 3D stosuje się: system anaglifowy, system polaryzacyjny, szybko zmieniający się lewy i prawy obraz na monitorze i okulary wyposażone w migawki. Powszechnie wykorzystywane pakiety programowe, wykorzystywane dla rejestracji danych otrzymanych w procesie stereodigitalizacji na stereoskopowych instrumentach fotogrametrycznych, są tak wybrane, aby pozwalały w łatwy sposób przeprowadzić transfer tych danych do Systemu Informacji Przestrzennej w celu ich uzupełnienia czy aktualizacji.

</doc>
<doc id="940751" url="https://pl.wikipedia.org/wiki?curid=940751" title="Browar Łomża">
Browar Łomża

Browar Łomża – browar w Łomży. Zakład należy do firmy Van Pur.
Historia.
Pierwsza produkcja w browarze ruszyła w 1968 roku. Na początku istnienia produkowano 200-250 tysięcy piwa hektolitrów rocznie. Od 1975 roku przy browarze działa wytwórnia zamknięć koronowych (kapsli). Z dniem 1 stycznia 1979 roku, na podstawie wcześniejszej decyzji Ministra Przemysłu Spożywczego i Skupu, browar został włączony do Zakładów Przemysłu Ziemniaczanego „Łomża”, które później zmieniły nazwę na "Przedsiębiorstwo Przemysłu Spożywczego w Łomży". W roku 1994 rozpoczęła się prywatyzacja przedsiębiorstwa, i we wrześniu owego roku przekształcone ono zostało w jednoosobową spółkę Skarbu Państwa, a następnie pod nazwą "Przedsiębiorstwo Przemysłu Spożywczego PEPEES" spółka została zakwalifikowana do programu Narodowych Funduszy Inwestycyjnych. 22 maja 1997 roku akcje spółki zostały dopuszczone do publicznego obrotu na GPW w Warszawie.
Od 15 grudnia 2000 roku przedsiębiorstwo funkcjonuje w obecnej formie prawnej, tj. spółki z ograniczoną odpowiedzialnością, pod nazwą „Browar Łomża” Sp. z o.o. „PEPEES” S.A. posiadał 100% udziałów w spółce. Struktura własnościowa zmieniła się 15 maja 2007 roku, kiedy to na podstawie decyzji większości akcjonariuszy „PEPEES” S.A., wszystkie udziały Browaru Łomża zostały sprzedane duńskiemu koncernowi Royal Unibrew. Oficjalne włączenie Browaru Łomża do struktur Royal Unibrew Polska Sp. z o.o. nastąpiło 1 lutego 2008 roku.
W 2007 roku zakład zatrudniał około 250 osób, natomiast moc produkcyjna browaru wynosiła 850 tysięcy hektolitrów rocznie.
19 sierpnia 2010 roku Beata Pawłowska, prezes spółki Royal Unibrew Polska, w wywiadzie dla „Rzeczpospolitej” powiedziała, że w związku z szybkim rozwojem spółka planuje uruchomić w łomżyńskim browarze nową linię do butelkowania piwa za ok. 10 mln złotych, a w dalszej perspektywie „aktywnie podbijać zachodnią część kraju” swoimi sztandarowymi produktami.
Produkty.
Browar wdrożył Zintegrowany System Zarządzania Jakością, który zapewnia najwyższą jakość produkowanego piwa. W rezultacie jakość piwa z Łomży potwierdzają 4 międzynarodowe certyfikaty jakości: ISO 22000, ISO 9001 + HACCP oraz BRC.
Browar Łomża produkuje następujące piwa:
Sponsoring.
Przedsiębiorstwo sponsoruje imprezy kulturalne, plenerowe oraz sportowe w regionie północno-wschodnim. Browar Łomża od roku 2003 do roku 2009 jako "główny sponsor" wspierał działania Łomżyńskiego Klubu Sportowego. Wyrazem tej współpracy były znaki firmowe browaru umieszczane na łomżyńskim stadionie, strojach zawodników oraz materiałach poligraficznych związanych z rozgrywkami drużyny, a także oficjalna nazwa, jaką klub przyjął 16 marca 2005 r.: ŁKS Browar Łomża. Browar uzyskał tytuł "Łomżyńskiego Laura Sportowego 2007" w kategorii "Sponsor Roku". W związku ze słabymi wynikami klubu, w lutym 2009 firma Royal Unibrew wypowiedziała umowę dotyczącą sponsorowania łomżyńskiego klubu. 22 września 2010 roku została podpisana umowa o współpracy sponsorskiej pomiędzy Stowarzyszeniem Łomżyński Klub Sportowy 1926 i firmą Royal Unibrew Polska, właścicielem Browaru Łomża. Na mocy zawartej umowy, łomżyński browar otrzymał tytuł Głównego Sponsora Łomżyńskiego Klubu Sportowego 1926.

</doc>
<doc id="940753" url="https://pl.wikipedia.org/wiki?curid=940753" title="Rezolucja Rady Bezpieczeństwa ONZ nr 1746">
Rezolucja Rady Bezpieczeństwa ONZ nr 1746

Rezolucja Rady Bezpieczeństwa ONZ nr 1746 została uchwalona 23 marca 2007 podczas 5645. posiedzenia Rady.
Rezolucja stanowi swoisty przegląd najważniejszych wydarzeń ostatnich miesięcy w Afganistanie. Zwraca także uwagę na widoczne w tym kraju problemy, m.in. korupcję w administracji. Jedyną wiążącą prawnie decyzją zawartą w rezolucji jest przedłużenie mandatu misji UNAMA do 23 marca 2008.

</doc>
<doc id="940755" url="https://pl.wikipedia.org/wiki?curid=940755" title="Puchar Davisa 2003">
Puchar Davisa 2003

Puchar Davisa 2003 – 92. edycja turnieju rozgrywanego między reprezentacjami narodowymi w męskim tenisie ziemnym w ramach Pucharu Davisa.
Baraże o grupę światową.
Data: 19–21 września 2003
Osiem przegranych zespołów z pierwszej rundy pojedynków grupy światowej oraz osiem zwycięskich zespołów pierwszych grup strefowych wzięło udział w barażach o Grupę Światową Pucharu Davisa 2004.

</doc>
<doc id="940756" url="https://pl.wikipedia.org/wiki?curid=940756" title="Tomi Nybäck">
Tomi Nybäck

Tomi Nybäck (ur. 3 kwietnia 1985 w Järvenpie) – fiński szachista, arcymistrz od 2003 roku.
Kariera szachowa.
Jest uznawany za największy szachowy talent w historii fińskich szachów. Od 1997 r. reprezentował Finlandię w turniejach o mistrzostwo świata oraz Europy juniorów. W 2002 r. zdobył w Peñiscoli brązowy medal mistrzostw Europy do 18 lat, natomiast w 2003 r. w Chalkidiki – również brąz mistrzostw świata w tej samej kategorii wiekowej.
W 2002 r. zwyciężył w cyklicznym turnieju "First Saturday" w Budapeszcie oraz podzielił I miejsce (wraz z Janem Smeetsem) w Hengelo. Na przełomie 2002 i 2003 r. podzielił II m. (wraz z Arturem Jusupowem i Tomem Wedbergiem) w otwartym turnieju "Rilton Cup" w Sztokholmie. W tym samym roku odniósł kolejne sukcesy w turniejach otwartych: zwyciężył (wraz z Konstantinem Asiejewem) w Jyväskyli oraz podzielił II m. w silnie obsadzonym "Politiken Cup" w Kopenhadze (za Krishnanem Sasikiranem, a wraz z Michałem Krasenkowem, Aleksandrem Bielawskim, Lukiem McShane oraz Arturem Jusupowem). Zwyciężył również w Hengelo, natomiast w następnym roku zajął II m. w Jyväskyli. Na przełomie 2005 i 2006 r. podzielił I m. w kolejnym turnieju "Rilton Cup" w Sztokholmie, sukces ten powtarzając w edycji 2007/08 (wspólnie m.in. z Radosławem Wojtaszkiem, Jewgienijem Agrestem i Vasiliosem Kotroniasem). W 2008 r. podzielił II-X miejsce w indywidualnych mistrzostwach Europy w Płowdiwie oraz zdobył pierwszy w swojej karierze tytuł indywidualnego mistrza Finlandii.
"Uwaga: Lista sukcesów niekompletna (do uzupełnienia od 2009 roku)."
Jako nastolatek awansował w pierwszych latach XXI wieku do reprezentacji Finlandii seniorów. Wielokrotnie reprezentował Finlandię w turniejach drużynowych, m.in. oraz ; dwukrotny medalista: indywidualnie – srebrny () oraz brązowy ().
Na liście rankingowej FIDE zadebiutował w lipcu 1999 roku z wynikiem 2095 punktów. Po dwóch latach posiadał już 2430 punktów, co jest rzadko notowanym osiągnięciem. W styczniu 2007 roku został pierwszym fińskim szachistą, który przekroczył granicę 2600 punktów rankingowych (2604).
Najwyższy ranking w dotychczasowej karierze osiągnął 1 stycznia 2011 r., z wynikiem 2656 punktów zajmował wówczas 92. miejsce na światowej liście FIDE, jednocześnie zajmując 1. miejsce wśród fińskich szachistów.

</doc>
<doc id="940757" url="https://pl.wikipedia.org/wiki?curid=940757" title="Łomża (ujednoznacznienie)">
Łomża (ujednoznacznienie)



</doc>
<doc id="940758" url="https://pl.wikipedia.org/wiki?curid=940758" title="Tomi Nyback">
Tomi Nyback



</doc>
<doc id="940765" url="https://pl.wikipedia.org/wiki?curid=940765" title="SS-Oberführer">
SS-Oberführer



</doc>
<doc id="940766" url="https://pl.wikipedia.org/wiki?curid=940766" title="Buyei">
Buyei

Buyei (również "Puyi", "Bouyei", "Puzhong", "Burao", "Puman" i "Buyi"; rdzenna nazwa: "Buxqyaix", [], chiń. 布依族; pinyin: Bùyīzú) – jedna z mniejszości etnicznych na południu Chin. Jej liczebność sięga 2,5 mln, co sytuuje ją na 11. miejscu wśród chińskich mniejszości. Buyei mieszkają również w Wietnamie.
Buyei zamieszkują subtropikalne lasy na wzgórzach prowincji Kuejczou, Junnan i Syczuan. Posługują się językiem buyei z dajskiej rodziny językowej, blisko spokrewnionym z językiem zhuang. Są animistami. Niektórzy wyznają chrześcijaństwo.

</doc>
<doc id="940770" url="https://pl.wikipedia.org/wiki?curid=940770" title="M4A">
M4A

M4A (MPEG-4 Audio Layer) – kontener multimedialny zapisu dźwięku zgodny ze standardem MP4 (MPEG-4 Part 14). Różnica pomiędzy kontenerem MP4 i M4A polega na braku w tym drugim strumieni Video (podczas gdy w pierwszym mogą być obecne).
M4A może zawierać dźwięk kompresowany przez kodeki stratne (AAC i pochodne), jak i bezstratne (Apple Lossless). Pliki mają rozszerzenie .m4a
M4A został wprowadzony i spopularyzowany przez firmę Apple Inc.
Od 27.10.2011 M4A Apple Lossless Audio Codec (ALAC) jest dostępny jako wolne oprogramowanie.
Kod źródłowy kodeka dostępny jest na licencji Apache 2.0.

</doc>
<doc id="940772" url="https://pl.wikipedia.org/wiki?curid=940772" title="Szklarnia (Różanki)">
Szklarnia (Różanki)

Szklarnia – nieoficjalny przysiółek wsi Różanki w Polsce położony w województwie lubuskim, w powiecie gorzowskim, w gminie Kłodawa.
Przysiółek stanowi sołectwo.
Leży przy drodze krajowej nr . Miejscowość leży bezpośrednio przy północnej granicy miasta Gorzów Wielkopolski.
W latach 1975–1998 miejscowość położona była w województwie gorzowskim.

</doc>
<doc id="940775" url="https://pl.wikipedia.org/wiki?curid=940775" title="Osnowa realizacyjna">
Osnowa realizacyjna

Osnowa realizacyjna – usystematyzowany zbiór punktów geodezyjnych (osnowa sytuacyjno-wysokościowa) zastabilizowanych w terenie, dla których zostały określone w wyniku pomiarów geodezyjnych współrzędne, i które są odniesieniem dla wykonywanych pomiarów geodezyjnych podczas trwania realizacji inwestycji.
Jej celem jest powiązanie mierzonych obiektów z otoczeniem, w jednolitym, państwowym układzie współrzędnych. Ekonomicznym założeniem jest możliwość jej wykorzystania w czasie budowy, prac inwentaryzacyjnych jak i kontrolnych.
Podział osnowy i dokładności.
Osnowę realizacyjną poziomą i wysokościową dzieli się na: 
Podstawowa osnowa realizacyjna służy do powiązania tyczonego obiektu z otaczającym go terenem i jego uzbrojeniem, wyznaczenia szczegółowej osnowy realizacyjnej oraz w miarę możliwości do bezpośredniego wykonywania pomiarów realizacyjnych. Podstawowa osnowa realizacyjna powinna być nawiązana geodezyjnie do punktów wcześniej nałożonych w sposób umożliwiający prawidłowe określenie nowych punktów w państwowym układzie współrzędnych lub wysokości. 
Szczegółowa osnowa realizacyjna służy do bezpośredniego oparcia pomiarów realizacyjnych.
Współrzędne punktów podstawowej poziomej osnowy realizacyjnej należy wyznaczyć w państwowym układzie współrzędnych prostokątnych płaskich. Za główne kryterium oceny dokładności wyznaczenia należy przyjąć średni błąd po wyrównaniu długości najbardziej niekorzystnie położonego boku sieci. 
Wysokości wszystkich punktów wysokościowej osnowy realizacyjnej, zarówno podstawowej jak i szczegółowej, należy wyznaczać w obowiązującym państwowym układzie wysokości, w którym wysokości H wyrażono w systemie wysokości normalnych, odniesionych do zera mareografu w Kronsztadzie. Kryterium dokładności wyznaczenia realizacyjnej osnowy wysokościowej, zgodnie z przepisami instrukcji G-2, stanowi średni błąd niwelacji po wyrównaniu w milimetrach na 1 kilometr. 
Projektowanie osnów realizacyjnych.
Dane.
Informacje niezbędne do poprawnego zaprojektowania osnowy realizacyjnej:
Projekt osnowy realizacyjnej.
Zawartość projektu osnowy realizacyjnej:
Warunki projektowania.
Dobrze zaprojektowana osnowa realizacyjna powinna spełniać następujące warunki:
Zasady wyrównania osnów.
Wyrównanie osnów realizacyjnych wykonuje się zgodnie z Instrukcją G-3
W przypadku, gdy:
Różnice pomiędzy osnową realizacyjną a budowlano-montażową.
Osnowa realizacyjna nawiązana jest do osnowy państwowej, tak więc generalny cel to zlokalizowanie obiektu w przestrzeni. Współrzędne punktów osnowy muszą być wyznaczone z błędem ich położenia na mapie do 0,1 m. Natomiast osnowa budowlano-montażowa nie musi być dowiązana do układu państwowego, ma jedynie zapewnić realizowanie konstrukcji zgodnie z projektem, z kształtem geometrycznym i określoną dokładnością.

</doc>
<doc id="940778" url="https://pl.wikipedia.org/wiki?curid=940778" title="A/D">
A/D



</doc>
<doc id="940779" url="https://pl.wikipedia.org/wiki?curid=940779" title="2 Dywizja Litewsko-Białoruska">
2 Dywizja Litewsko-Białoruska

2 Dywizja Litewsko-Białoruska (2 DLB) – wielka jednostka piechoty Wojska Polskiego II RP.
Historia dywizji.
W październiku 1919 przeprowadzona została reorganizacja Dywizji Litewsko-Białoruskiej. W jej wyniku utworzono dwie dywizje piechoty, którym nadano numery 1 i 2. Każda z dywizji składała się z dwóch brygad i czterech pułków piechoty. W skład 2 Dywizji Litewsko-Białoruskiej włączone zostały pułki strzelców: białostocki, lidzki i kowieński z dotychczasowej Dywizji Litewsko-Białoruskiej. W okresie luty-kwiecień 1920 sformowany został Słucki pułk strzelców, który włączono w struktury dywizji.
2 DLB zajmowała pozycje na granicy polsko-litewskiej. W wyniku bolszewickiej ofensywy z lipca 1920 roku została częściowo rozproszona i wepchnięta w terytorium litewskie. Próbowała przejść na Suwalszczyznę, ale w większości została otoczona przez Litwinów i internowana. Odtworzona na tyłach frontu. 
Po buncie Żeligowskiego III Brygada weszła w skład Korpusu Wojsk Litwy Środkowej, jako jej 3 Dywizja. W tym samym czasie pułki IV Brygady pozostawały na obszarze kraju. 
12 października 1921 pułki strzelców przemianowane zostały na pułki piechoty. Słucki i Białostocki Pułki Strzelców, jako 78 i 79 pułki piechoty weszły w skład 20 Dywizji Piechoty z miejscem postoju dowództwa w garnizonie Baranowicze. Trzecim pułkiem 20 DP został 80 pułk piechoty, który jako Nowogródzki pułk strzelców wchodził w skład 1 DLB, a później 2 Dywizji Korpusu Wojsk Litwy Środkowej.
Lidzki i Kowieński pułki strzelców, jako 76 i 77 pułki piechoty, podporządkowane zostały odpowiednio dowódcom 29 i 19 Dywizji Piechoty.
Ordre de Bataille.
Dowództwo 2 Dywizji Litewsko-Białoruskiej
III Brygada Litewsko-Białoruska
IV Brygada Litewsko-Białoruska
Obsada personalna Dowództwa.
Dowódcy dywizji:
Szefowie sztabu:
Oficerowie sztabu:

</doc>
<doc id="940782" url="https://pl.wikipedia.org/wiki?curid=940782" title="Na kredyt (singel)">
Na kredyt (singel)

Na kredyt – pierwszy singel zapowiadający debiutancką solową płytę wokalisty zespołu IRA, Artura Gadowskiego. Singel ukazał się w marcu 1998 roku, nakładem firmy fonograficznej Zic Zac/BMG. Utwór trwa 3 minuty i 36 sekund i jest szóstym utworem co do najdłuższych znajdujących się na krążku.
Tekst utworu opowiada o człowieku który nagle stał się sławny, popularny oraz bardzo lubiany. Z dnia na dzień jednak jego gwiazda szybko zgasła, stracił przyjaciół, popularność. Tekst tego utworu jest swego rodzaju przestrogą co do sławy. Przychodzi ona szybko, lecz jeszcze szybciej odchodzi. Autorem tekstu do utworu są wokalista grupy Artur Gadowski, który jest także kompozytorem utworu, oraz Jerzy Grabowski. Utwór utrzymany jest w rock and rollowym brzmieniu. 
Do utworu nagrany został również teledysk nad którym czuwał Jerzy Grabowski, współpracujący wcześniej przy teledyskach zespołu IRA. Wideoklip był kręcony w Warszawie w opuszczonym szpitalu na Woli. Reżyserem i scenarzystą był Jerzy Grabowski, zdjęcia wykonał Marek Dawid, montażem zajął się Jerzy Grabowski, a produkcją firma "Grabfilm". Artur Gadowski wraz z utworem "Na kredyt" wystąpił min. na Festiwalu w Opolu 25 czerwca 1998 roku w konkursie "Premiery". 
Utwór "Na kredyt" był bardzo często grany podczas koncertów solowych Gadowskiego. Pojawiał się także na koncertach grupy IRA, kiedy to zespół występował pod szyldem "Artur Gadowski i IRA". Po reaktywacji i oficjalnym powrocie grupy na scenę, utwór przestał być grany na koncertach. 
Lista utworów na singlu.
CD
Twórcy.
Artur Gadowski - śpiew
Muzycy sesyjni
Tomasz Czyżewski - gitara, Marek Kościkiewicz - gitara, Michał Grymuza - gitara, Marcin Bracichowicz - gitara, Tomasz Warsztocki - gitara, Michał Przytuła - instrumenty klawiszowe, Jacek Kochan - perkusja, Filip Sojka - gitara basowa, Antonio Fiorito - gitara basowa, Michał Przytuła - chórki, Mage Jones - chórki

</doc>
<doc id="940783" url="https://pl.wikipedia.org/wiki?curid=940783" title="Hithadhoo">
Hithadhoo

Hithadhoo () − wyspa na Malediwach, na atolu Addu, według danych szacunkowych na rok 2014 liczyła 10 398 mieszkańców. Jest to drugie co do wielkości miasto Malediwów.

</doc>
<doc id="940784" url="https://pl.wikipedia.org/wiki?curid=940784" title="Łubno (województwo wielkopolskie)">
Łubno (województwo wielkopolskie)

Łubno – część wsi Cząstków w Polsce, położona w województwie wielkopolskim, w powiecie kolskim, w gminie Kłodawa.
W latach 1975–1998 Łubno należało administracyjnie do województwa konińskiego.

</doc>
<doc id="940787" url="https://pl.wikipedia.org/wiki?curid=940787" title="Al-Madijja">
Al-Madijja

Al-Madijja (arab.: المدية, "Al-Madiyyah"; fr. "Médéa") – miasto w Algierii, stolica Prowincji Al-Madijja. W 1998 roku liczyło 123 535 mieszkańców.

</doc>
<doc id="940792" url="https://pl.wikipedia.org/wiki?curid=940792" title="Tarnówka (gmina Kłodawa)">
Tarnówka (gmina Kłodawa)

Tarnówka – wieś w Polsce położona w województwie wielkopolskim, w powiecie kolskim, w gminie Kłodawa.
W latach 1975–1998 miejscowość należała administracyjnie do województwa konińskiego.
Zobacz też: Tarnówka

</doc>
<doc id="940793" url="https://pl.wikipedia.org/wiki?curid=940793" title="Lemdiyya">
Lemdiyya



</doc>
<doc id="940795" url="https://pl.wikipedia.org/wiki?curid=940795" title="Kulhudhuffushi">
Kulhudhuffushi

Kulhudhuffushi (malediw. ކުޅުދުއްފުށ) – wyspa na Malediwach; stolica atolu Haa Dhaalu, według danych szacunkowych na rok 2014 liczyła 8226 mieszkańców. Czwarte co do wielkości miasto kraju.

</doc>
<doc id="940798" url="https://pl.wikipedia.org/wiki?curid=940798" title="Filiskos z Miletu">
Filiskos z Miletu

Filiskos z Miletu (IV wiek p.n.e.) – grecki nauczyciel retoryki i mówca. Uczeń Isokratesa.

</doc>
<doc id="940800" url="https://pl.wikipedia.org/wiki?curid=940800" title="Fuvammulah">
Fuvammulah

Fuvammulah (Fua Mulaku) (malediw. ފުވައްމުލައ) – wyspa na Malediwach; stolica atolu Gnaviyani; według danych szacunkowych na rok 2014 liczyła 8095 mieszkańców. Jest to trzecie co do wielkości miasto Malediwów.

</doc>
<doc id="940804" url="https://pl.wikipedia.org/wiki?curid=940804" title="Kalety (stacja kolejowa)">
Kalety (stacja kolejowa)

Kalety – stacja kolejowa w Kaletach, w województwie śląskim, w Polsce.
W roku 2017 stacja obsługiwała 100–149 pasażerów na dobę.

</doc>
<doc id="940813" url="https://pl.wikipedia.org/wiki?curid=940813" title="Port lotniczy Palermo">
Port lotniczy Palermo

Port lotniczy Palermo (znany także jako: Port lotniczy Falcone-Borsellino oraz Port lotniczy Punta Raisi; wł. : "Aeroporto Internazionale Falcone-Borsellino Palermo, Aeroporto Punta Raisi") – międzynarodowy port lotniczy położony 35 km na zachód od Palermo. Największy port lotniczy na Sycylii. W 2006 obsłużył 4 280 614 pasażerów. Nazwa upamiętnia Giovanniego Falcone i Paolo Borsellino – dwóch włoskich antymafijnych sędziów zamordowanych przez mafię w 1992 r.

</doc>
<doc id="940816" url="https://pl.wikipedia.org/wiki?curid=940816" title="Thinadhoo">
Thinadhoo

Thinadhoo – wyspa na Malediwach, stolica atolu Gaafu Dhaalu; według danych szacunkowych na rok 2014 liczyła 4669 mieszkańców.

</doc>
<doc id="940823" url="https://pl.wikipedia.org/wiki?curid=940823" title="Marktbreit">
Marktbreit

Marktbreit – miasto w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Kitzingen, siedziba wspólnoty administracyjnej Marktbreit. Leży ok. 7 km na południe od Kitzingen, nad Menem, przy autostradzie A7 i linii kolejowej Monachium - Ingolstadt - Würzburg.
Współpraca.
Miejscowości partnerskie:

</doc>
<doc id="940834" url="https://pl.wikipedia.org/wiki?curid=940834" title="Euro Hockey League">
Euro Hockey League

Euro Hockey League (EHL) to od sezonu 2007/2008 liga hokeja na trawie, porównywalna z "Champions League" w piłce nożnej. Euro Hockey League organizowana jest przez EHF. W dotychczas rozegranych czternastu edycjach osiem razy triumfowały zespoły z Holandii, pięć razy z Niemiec i raz z Belgii.
Rozgrywki.
W rozgrywkach uczestniczą 24 zespoły. W I rundzie 12 nierozstawionych drużyn, zostaje podzielonych na cztery grupy. Zwycięzcy tych czterech grup oraz dwanaście rozstawionych zespołów tworzą "szesnastkę", która rywalizuje systemem pucharowym aż do meczu finałowego.
Od sezonu 2019/2020 zmieniono format rozgrywek. Zamiast 24 zespołów z 12 państw obecnie bierze udział 20 ekip z 11 najwyżej sklasyfikowanych w rankingu krajów. Oznacza to, że w sezonie 2019/2020 zabrakło miejsca dla przedstawiciela z Polski. Dopiero od ćwierćfinału do rozgrywek przystępują mistrzowie z czterech najsilniejszych federacji. Ich rywalami są cztery zespoły, które wyjdą zwycięsko z dwóch rund rozgrywanych systemem pucharowym w których bierze udział pozostałych 16 zespołów.
W sezonie 2019/20 rozgrywek niedokończono z powodu pandemii COVID-19.
W sezonie 2020/21 z powodu pandemii COVID-19 rozgrywki przeprowadzono w skróconej formule tzw. "Final 4" z udziałem czterech zespołów.

</doc>
<doc id="940837" url="https://pl.wikipedia.org/wiki?curid=940837" title="Discovery Channel Team">
Discovery Channel Team



</doc>
<doc id="940839" url="https://pl.wikipedia.org/wiki?curid=940839" title="Deborah Vogel">
Deborah Vogel



</doc>
<doc id="940843" url="https://pl.wikipedia.org/wiki?curid=940843" title="Barnim IX Pobożny">
Barnim IX Pobożny

Barnim IX, znany też jako Barnim XI, w historiografii występujący z przydomkiem Stary lub Pobożny (ur. 2 grudnia 1501, zm. 2 listopada 1573 w Grabowie) – książę z pomorskiej dynastii Gryfitów, syn Bogusława X, pierwszy protestancki książę Pomorza.
Życie i panowanie.
Studiował na uniwersytetach w Greifswaldzie i Wittenberdze, między innymi pod kierunkiem Marcina Lutra. W trzy lata po objęciu władzy wespół z Jerzym I obradował w Gdańsku z Zygmuntem Starym nad przyszłością polskiego lenna nad Lęborkiem i Bytowem.
Książę pomorski był zręcznym politykiem. W 1530 na sejmie Rzeszy, w Augsburgu uzyskał całkowitą samodzielność w kierowaniu księstwem. Po śmierci jego starszego brata w 1531 przeprowadził podział księstwa, który dokonany został 21 października 1532. W drodze losowania otrzymał część wschodnią po rzekę Odrę, natomiast jego bratanek Filip I objął władzę nad księstwem wołogoskim, które zostało poszerzone o ziemie oprawy wdowiej jego macochy Małgorzaty brandenburskiej.
W 1534 wprowadził w księstwie szczecińskim luteranizm, którego był zwolennikiem. Prowadził ostrożną politykę zagraniczną, współpracując z Zygmuntem Augustem, królem Polski (1552), z którym był spokrewniony przez Annę Jagiellonkę, swą matkę.
Barnim IX był wielbicielem sztuki. Na dwór książęcy sprowadzał wielu artystów. Kolekcjonował dzieła sztuki, szczególnie dzieła złotników. Był inicjatorem powstania monumentalnego gobelinu zwanego "Oponą Croya". Zajmował się snycerstwem i mechaniką precyzyjną. Według legendy, był twórcą ołtarza znajdującego się obecnie w kościele w Sownie. Pasjonowało go myślistwo. Był inicjatorem zreformowania cechów pomorskich, a także przyczynił się do założenia półwyższej szkoły w Szczecinie tzw. Pedagogium Książęcego (1543). Zapoczątkował także rozwój kanalizacji w Szczecinie.
W 1569 podczas zjazdu w Jasienicy (po śmierci żony Anny) abdykował na rzecz wnuka swego starszego brata, księcia Jana Fryderyka. Koniec życia spędził w swej rezydencji – Oderburgu w Grabowie pod Szczecinem, poświęcając się wyłącznie swoim pasjom.
Rodzina.
Żoną Barnima IX Pobożnego (Starego) była Anna, córka Henryka II Średniego, księcia brunszwicko-lüneburskiego i Małgorzaty saskiej. Z ich związku pochodziło siedmioro dzieci:

</doc>
<doc id="940848" url="https://pl.wikipedia.org/wiki?curid=940848" title="Andrzej Olejko">
Andrzej Olejko

Andrzej Artur Olejko (ur. 6 kwietnia 1963 w Brzozowie) – polski historyk, doktor habilitowany, specjalizujący się w historii wojskowości i problematyce lotniczej.
Życiorys.
Pochodzi z Grabownicy Starzeńskiej. Urodził się w rodzinie o nauczycielskich tradycjach. Jego ojciec Jan Olejko (1936-2000) był nauczycielem historii, a matka wizytatorem geografii Kuratorium Oświaty w Krośnie. Absolwent I Liceum Ogólnokształcącego im. Komisji Edukacji Narodowej w Sanoku z 1982. W latach 1982–1987 studiował na kierunku historycznym w Wyższej Szkole Pedagogicznej w Rzeszowie, uzyskał tytuł magistra za pracę pt. "Zarys historii Flotylli Pińskiej Eskadry Lotniczej". W 1996 na podstawie rozprawy "Lotnictwo morskie II Rzeczypospolitej 1919–1939" uzyskał tytuł doktora nauk humanistycznych na Wydziale Humanistycznym Wyższej Szkoły Pedagogicznej w Krakowie za pracę pt. "Lotnictwo morskie II Rzeczypospolitej". Promotorem obu prac był prof. Włodzimierz Bonusiak.
W 1988 został nauczycielem historii w Liceum Medycznym w Sanoku, a w 1990 w macierzystym I LO w Sanoku, gdzie pracował do 2002. Publikował na łamach pism „Gazeta Sanocka – Autosan”, „Tygodnik Sanocki”, „Kurier Bieszczadzki”. W latach 1991–2005 był współpracownikiem redakcji historycznych oraz programów historycznych emitowanych przez TVP Szczecin, Lublin, Warszawa i Rzeszów. W rozgłośni Radio Bieszczady prowadził autorską audycję "Poszukiwacze zaginionej...", zaś w miejskiej TV Sanok program "Wyciągnięte z zapomnienia".
W 2002 został pracownikiem Instytutu Historii Uniwersytetu Rzeszowskiego jako adiunkt w Zakładzie Historii Najnowszej Polski. W 2003 został wykładowcą w Zakładzie Kultury Krajów Karpackich Państwowej Wyższej Szkole Zawodowej im. Jana Grodka w Sanoku, a w 2007 w Państwowej Wyższej Szkoły Techniczno-Ekonomicznej im. ks. Bronisława Markiewicza w Jarosławiu. W listopadzie 2007 został prezesem Stowarzyszenia Niebo nad Historią, zajmującego się propagowaniem historii lotnictwa na terenie Europy. Został członkiem Rady Muzealnej Muzeum Pałac w Dukli i stowarzyszenia AMIAP.
27 października 2014 Prezydium Centralnej Komisji do Spraw Stopni i Tytułów podjęło decyzję o wznowieniu postępowania profesorskiego dr. hab. Andrzeja Olejki, do czego przesłankę miały stanowić wielokrotne naruszenia praw autorskich innych osób w publikacji "Karpacka wojna trzech cesarzy". W połowie 2016 postępowanie profesorskie zostało ostatecznie unieważnione. W prowadzonym przez Uniwersytet Rzeszowski postępowaniu dyscyplinarnym wobec Olejki wykazano, że w książce "Karpacka wojna trzech cesarzy" z 2013 oraz artykule wydanym wcześniej dopuścił się on „nieuprawnionego zapożyczenia cudzej twórczości i naruszenia cudzych praw autorskich oraz naruszenia dobrych obyczajów w zakresie działalności naukowej”. Karą za przewinienie dyscyplinarne było upomnienie. Jeszcze przed ogłoszeniem orzeczenia Komisji Dyscyplinarnej ds. Nauczycieli Akademickich utracił stanowisko na Uniwersytecie Rzeszowskim. W 2014 na łamach „Dziejów Najnowszych” ukazała się recenzja ww. książki, zredagowana przez Jarosława Centka, Marcina J. Mikulskiego i Tomasza Woźnego, którzy wytknęli A. Olejce liczne błędy warsztatowe, metodologiczne, merytoryczne i stylistyczne oraz zarzucili zapożyczenia z prac innych autorów bez powoływania się na źródła. W tym samym periodyku w następnych latach zamieszczono polemiczną odpowiedź A. Olejki i potem jeszcze jeden artykuł autorów recenzji.
We wrześniu 2016 został członkiem Galicyjskiego Towarzystwa Historycznego. Od października 2016 do 2017 był wykładowcą i kierownikiem Zakładu Historii i Wychowania Patriotycznego na Wydziale Bezpieczeństwa Narodowego i Logistyki Wyższej Szkoły Oficerskiej Sił Powietrznych w Dęblinie.
Od listopada 2018 Przewodniczący Rady Naukowej Muzeum 303 im. ppłk. pil. Jana Zumbacha.

</doc>
<doc id="940853" url="https://pl.wikipedia.org/wiki?curid=940853" title="Mendełe Mojcher Sforim">
Mendełe Mojcher Sforim



</doc>
<doc id="940857" url="https://pl.wikipedia.org/wiki?curid=940857" title="Sergio Mendes">
Sergio Mendes



</doc>
<doc id="940865" url="https://pl.wikipedia.org/wiki?curid=940865" title="Józef Spychalski (poseł)">
Józef Spychalski (poseł)

Józef Witold Spychalski (ur. 24 lutego 1916 w Krzelowie, zm. 17 lipca 1996 w Łodzi) – polski działacz komunistyczny, uczestnik wojny obronnej w 1939, poseł na Sejm PRL II, III, IV i V kadencji.
Życiorys.
Syn Jana Kazimierza i Julianny ze Szwermów. Posiadał wykształcenie średnie jako technik ogrodnik. Uczestnik (jako plutonowy podchorąży) wojny obronnej w 1939, okres II wojny światowej spędził jako jeniec w Niemczech. Po wojnie był działaczem Związku Zawodowego Włókniarzy. W marcu 1947 przystąpił do Polskiej Partii Robotniczej, a w grudniu 1948 wraz z nią do Polskiej Zjednoczonej Partii Robotniczej. W latach 1957–1972 był posłem na Sejm PRL II, III, IV i V kadencji.
W latach 1959–1964 był zastępcą członka, a w latach 1964–1971 członkiem Komitetu Centralnego PZPR. Także w okresie 1964–1971 pełnił funkcję I sekretarza Komitetu Łódzkiego PZPR.
Napisał i wydał książki: "Trudne powroty" (1983), "Powtórka z ideologii" (1986) oraz tomik wierszy "Przez życie" (1993).
Pochowany na Cmentarzu Komunalnym Doły w Łodzi.
Jego brat, sierż. podch. Dionizy Spychalski z baonu Słobódka zginął 21 września 1939 pod radzieckim czołgiem, który chciał wysadzić granatami.

</doc>
<doc id="940873" url="https://pl.wikipedia.org/wiki?curid=940873" title="Towar luzem">
Towar luzem

Towar luzem – wersja towaru, w której nie jest on jeszcze przygotowany do sprzedaży: zazwyczaj jest bez opakowania lub jest pakowany w wielkogabarytowe opakowanie takie jak worki, skrzynie. W tej wersji trafia do fabryk lub do pakowni, rzadziej do sklepów. Dawniej była to główna forma sprzedaży towarów. Ta forma sprzedaży umożliwia sprzedaż dowolnej ilości towaru np. pół kilograma cukru. W wersji luzem można zakupić np. alkohole, płyty z oprogramowaniem i wiele innych rzeczy.

</doc>
<doc id="940884" url="https://pl.wikipedia.org/wiki?curid=940884" title="Jan Pindór">
Jan Pindór

Jan Pindór (ur. 5 grudnia 1852 w Lesznej Górnej, zm. 29 grudnia 1924 w Cieszynie) – był polskim pastorem i teologiem ewangelicko-augsburskim, działaczem narodowym, tłumaczem oraz działaczem Społeczności Chrześcijańskiej.
Życiorys.
Był synem Jana, rolnika i wójta; bratem ks. Józefa Pindóra (1864–1919). Ukończył gimnazjum w Cieszynie w 1873, a następnie studia teologiczne w Wiedniu i Lipsku w 1876.
Założył stowarzyszenie trzeźwości, zwane "„"Związek Postępu i Oświaty"”". W 1893 w okresie trwania wystawy światowej w Chicago ewangelizował Polonię amerykańską.
Był żonaty z Heleną; pozostawił syna Karola.

</doc>
<doc id="940885" url="https://pl.wikipedia.org/wiki?curid=940885" title="Agusti Montal Jr.">
Agusti Montal Jr.

Agusti Montal Jr. (ur. 5 kwietnia 1934 w Barcelonie, zm. 22 marca 2017 tamże) – prezydent klubu piłkarskiego FC Barcelona w latach 1971 - 1978. Jego poprzednikiem na tym stanowisku był Narcis De Carreras, a następcą Josep Lluis Nuñez.
Życiorys.
Agusti Montal Jr. był synem wcześniejszego prezydenta klubu, Agusti Montala.

</doc>
<doc id="940886" url="https://pl.wikipedia.org/wiki?curid=940886" title="Psilocybe mexicana">
Psilocybe mexicana

Psilocybe mexicana R. Heim – gatunek grzybów z rodziny pierścieniakowatych ("Strophariaceae").
Morfologia.
Niewielki, do 5 cm wysoki grzyb kapeluszowy o brązowawym kapeluszu, osiągający 12-20 mm średnicy, z blaszkowatym hymenoforem. Tworzy sklerocja.
Występowanie.
Grzyb ten jest koprofagiem – żyje na nawozie lub w miejscach silnie zanieczyszczonych odchodami zwierzęcymi. Występuje od Meksyku do Gwatemali.
Znaczenie.
Gatunek ten, jak również kilka innych z rodzaju "Psilocybe" (np. "P. aztecorum" Heim, "Psilocybe aztecorum", "Psilocybe cubensis" i in. używane są jako środek enteogenny i halucynogenny w obrzędach kulturowych Indian w Meksyku i Ameryce Środkowej. Wykazują właściwości psychoaktywne, właściwe dla psychodelików. Ich główne alkaloidy to psylocybina i psylocyna, pochodne tryptaminy. Wywołują one m.in. zmiany percepcyjne (iluzje, halucynacje) oraz podniesienie nastroju.

</doc>
<doc id="940889" url="https://pl.wikipedia.org/wiki?curid=940889" title="Mutsamudu">
Mutsamudu

Mutsamudu – miasto w Komorach, na wyspie Anjouan, ośrodek administracyjny prowincji Anjouan, 20 828 mieszkańców (2003). Założone w 1482. Drugie co do wielkości miasto Komorów. Miejsce urodzenia byłego prezydenta kraju Ahmeda Abdallaha Sambiego. Ośrodek regionu rolniczego, produkcja olejku ilangowego, przetwórstwo ryb, pozyskiwanie drewna, lotnisko.

</doc>
<doc id="940892" url="https://pl.wikipedia.org/wiki?curid=940892" title="Domoni">
Domoni

Domoni – miasto w Komorach, na wyspie Anjouan, 10 073 mieszkańców (2003). Czwarte co do wielkości miasto kraju. Założone w XII w. Trzy wieki później stało się ważnym ośrodkiem handlowym na szlaku pomiędzy Afryką i Azją.

</doc>
<doc id="940894" url="https://pl.wikipedia.org/wiki?curid=940894" title="Fomboni">
Fomboni

Fomboni – miasto w Komorach, na wyspie Mohéli; ośrodek administracyjny prowincji Mohéli; 12 881 mieszkańców (2003). Trzecie co do wielkości miasto Komorów.

</doc>
<doc id="940897" url="https://pl.wikipedia.org/wiki?curid=940897" title="Dekanat pabianicki">
Dekanat pabianicki

Dekanat pabianicki – dekanat należący do Archidiecezji łódzkiej, położony w jej centralnej części. Obszarowo obejmuje miasto Pabianice oraz pobliskie miejscowości: Bychlew, Chechło I, Dąbrowa, Górka Pabianicka, Gorzew, Kolonia Wola Zaradzyńska, Konin, Ksawerów, Kudrowice, Majówka, Okołowice, Petrykozy, Piątkowisko, Porszewice, Rydzyny, Szynkielew, Świątniki, Teklin, Terenin, Widzew, Wola Zaradzyńska, Wola Żytowska, Wymysłów, Żdżary. 
Zamieszkuje go ok. 74 tys. mieszkańców. 
Dziekanem jest ks. kanonik Ryszard Stanek, proboszcz parafii Świętego Maksymiliana Marii Kolbego w Pabianicach. Funkcję wicedziekana pełni kanonik Stanisław Bracha (proboszcz parafii Matki Boskiej Częstochowskiej w Ksawerowie). Ojcem duchownym jest ks. Józef Kapias CM - proboszcz parafii Najświętszej Maryi Panny Różańcowej w Pabianicach.
Dekanat składa się z 10 parafii:

</doc>
<doc id="940900" url="https://pl.wikipedia.org/wiki?curid=940900" title="Tsembehou">
Tsembehou

Tsembehou (albo Tsimbeo) – miasto na Komorach, na wyspie Anjouan, 13 205 mieszkańców (2013). Ośrodek przemysłu spożywczego.

</doc>
<doc id="940902" url="https://pl.wikipedia.org/wiki?curid=940902" title="Gramado">
Gramado

Gramado – małe turystyczne miasto w południowej, Brazylii na południowy wschód od Caxias do Sul i Nova Petrópolis w stanie Rio Grande do Sul.
Miasto położone jest w górzystym regionie Serra Gaúcha. Większość mieszkańców Gramado to potomkowie niemieckich osadników.
W Gramado corocznie odbywa się, Festiwal w Gramado, jeden z najważniejszych festiwali filmowych w Ameryce Łacińskiej.
Innym ważnym wydarzeniem w mieście jest "Natal Luz" gdy w Gramado odbywa się konkurs na tworzenie różnego rodzaju konstrukcji z plastikowych butelek.
Warte zobaczenia jest także unikatowe Czarne Jezioro, które jest rajem dla fauny i flory w odległości zaledwie 2 km od centrum miasta. Znajdują się tu wspaniałe czarne sosny sprowadzone wprost ze Schwarzwaldu oraz hortensje, które kwitną aż do późnej wiosny.
Historia.
W 1880 roku przybyło dwóch niemieckich imigrantów, którzy sporządzili pierwszą mapę terenu.
Z biegiem czasu z pobliskiego miasta Caxias do Sul zaczęli napływać niemieccy i włoscy osadnicy.
W 1921 roku poprzez miasto poprowadzono linię kolejową, co w znacznym stopniu przyczyniło się do rozwoju miasta.
Gramado w 1937 było pierwszą letniskowych na tym terenie.

</doc>
<doc id="940904" url="https://pl.wikipedia.org/wiki?curid=940904" title="Gałązki oliwne">
Gałązki oliwne



</doc>
<doc id="940905" url="https://pl.wikipedia.org/wiki?curid=940905" title="Gałęzie oliwne">
Gałęzie oliwne



</doc>
<doc id="940906" url="https://pl.wikipedia.org/wiki?curid=940906" title="Szpital Żydowski i Przytułek dla Zniedołężniałych fundacji Abrahama i Henrietty Rohrów w Poznaniu">
Szpital Żydowski i Przytułek dla Zniedołężniałych fundacji Abrahama i Henrietty Rohrów w Poznaniu

Szpital Żydowski i Przytułek dla Zniedołężniałych fundacji Abrahama i Henrietty Rohrów w Poznaniu – żydowski zakład leczniczo-opiekuńczy, znajdujący się przy dzisiejszej ul. Henryka Wieniawskiego w Poznaniu. Zakład funkcjonował do 1939 roku. Budynki zostały zniszczone w trakcie walk o Poznań zimą 1945 roku.
Historia.
Rentier Moritz Rohr, urodzony w Bojanowie w 1835 roku, syn miejscowego kupca żydowskiego, w ciągu życia związany był z Jarocinem, Poznaniem, Wrocławiem i Berlinem, gdzie wziął ślub, a w 1896 roku zmarł. Mieszkając we Wrocławiu, 30 czerwca 1887 roku ustanowił fundację imienia swoich zmarłych rodziców Abrahama i Henrietty Rohrów. Miała ona na celu wspieranie i szerzenie rzemiosła, zawodów technicznych, rolnictwa i ogrodnictwa w gminie jarocińskiej i poznańskiej. Przeznaczył on wówczas 600 tys. marek poznańskiej Gminie Synagogalnej na budowę nowego szpitala żydowskiego oraz 350 tys. marek gminie żydowskiej w Bojanowie na założenie tam przytułku dla starców. W 1893 wspólnie z rodzeństwem przekazał pozostały kapitał fundacji w wysokości 220 tys. marek władzom poznańskiego kahału. Ten zachował dla siebie jedynie 20 tys., resztę przekazując gminie jarocińskiej. By odebrać fundację z 1887 roku i rozpocząć budowę obiektu konieczne było zatwierdzenie jej statutu przez Królewską Rejencję w Poznaniu i otrzymanie sankcji monarszej. Pierwsze 300 tys. marek odebrano dopiero w 1890, a drugą ratę w lutym 1893. Do tego czasu kapitał został wzmocniony przez datki o łącznej wartości 20 tys. marek, pochodzące od innych darczyńców .
Problemem Poznania w XIX wieku były słabe warunki sanitarne, spowodowane brakiem miejsca wewnątrz murów twierdzy poligonalnej. Gdy w 1889 roku podjęto decyzję o ich likwidacji, szansę na budowę nowego zakładu dostrzegła gmina żydowska, poszukująca wówczas lokalizacji dla szpitala fundacji Rohrów. W 1890 dokonano zakupu parceli położonej przy ówczesnej ul. Przed Bramą Królewską 5. Biegła ona poza murami miasta, wzdłuż stoków wałów twierdzy. Teren od północy otaczał prywatny ogród przy ul. Libelta, zamieniony w 1905 na Park Stanisława Moniuszki, od południa plac zabaw na terenie dzisiejszego Parku Henryka Wieniawskiego, a od zachodu nasyp kolejowy linii Poznań–Toruń. Dziś w tym miejscu znajduje się Ośrodek Nauki PAN przy ul. Wieniawskiego 17/19.
Wzniesiony w latach 1893–1895 budynek szpitala połączonego z przytułkiem dla obłożnie chorych został zaprojektowany przez parę berlińskich architektów: Heinricha Schmiedena i Albrechta Speera. Prace budowlane nadzorował poznański budowniczy rządowy August Lauber, a większość robót wykonały miejscowe firmy żydowskie. Jedynie prace malarskie w przyszpitalnej synagodze oraz założenie instalacji wodociągowej i centralnego ogrzewania powierzono firmom z Berlina. Całkowity koszt budowy i wyposażenia kompleksu wyniósł 430 tys. marek. Kolejne 5 tys. wydano jeszcze w 1895 roku na podłączenie budynku do miejskiej sieci kanalizacyjnej. Była to opłata jednorazowa, a grunty szpitalne zostały zwolnione z opłacania czynszu kanałowego.
Otwarcie zakładu nastąpiło 18 czerwca 1895 roku. Z tej okazji z Berlina przyjechał fundator zakładu z żoną i najbliższą rodziną oraz jeden z projektantów obiektu Heinrich Schmieden. Uroczystość rozpoczął krótką przemową i podziękowaniami dla fundatora przewodniczący poznańskiej Gminy Synagogalnej Samuel Schönlank, wręczając Rohrowi klucze do przyszpitalnej synagogi. Ten wszedł jako pierwszy i po dalszej części przemówienia Schönlanka, zawierającej podziękowania dla wszystkich wykonawców, zapalił wieczną lampę. Gdy wniesiono już zwoje Tory, na kazalnicę wszedł naczelny rabin poznańskiej gminy ortodoksyjnej Wolf Feilchenfeld, a po recytacji 41 psalmu – nadrabin gminy reformowanej Philipp Bloch. Uroczystość zakończono modlitwą za cesarza i rodziców fundatora.
Pacjentami szpitala i przytułku byli chorzy członkowie gmin żydowskich z terenu Prowincji Poznańskiej. Do przytułku przyjmowano osoby starsze, posiadające roczną emeryturę lub rentę w wysokości 1000 marek. Decyzją poznańskiej Gminy Synagogalnej mogli oni być całkowicie lub częściowo zwolnieni z opłat. Na podstawie osobnej umowy z magistratem do szpitala przyjmowano również chrześcijan i biednych Żydów z polecenia Miejskiej Deputacji Ubogich. Zgłoszenia przyjmowano w biurze zarządu zakładu przy ul. 23 Lutego 33, a w nagłych przypadkach u portiera. Dzienna stawka za pobyt w ośrodku wynosiła od 1,5 (2 dla zamiejscowych) do 7,5 marek i zależała od wielkości zamieszkiwanego pomieszczenia. Tę kwotę powiększano o koszty poniesione na leki, materiały opatrunkowe, wino, koniak, wody mineralne i szczególną opiekę pielęgniarską.
Oddział męski szpitala mieścił 15 łóżek, a kobiecy – 14. Przytułek dla zniedołężniałych był w stanie przyjąć jednocześnie 18 pacjentów. W roku sprawozdawczym 1908/1909 w szpitalu leczyło się 496 osób, rok później było ich 500 (424 Żydów i 76 chrześcijan), a przytułek zamieszkiwało 7 kobiet i 1 mężczyzna. W roku sprawozdawczym 1912/1913 liczba pacjentów wzrosła do 571 (w tym 493 Żydów i 78 chrześcijan). W latach 1930–31 w zakładzie leczono łącznie już tylko 190 osób.
Ponieważ wydatki zakładu przewyższały jego dochody, subwencjonowaniem instytucji zajmowała się poznańska gmina żydowska i jej zamożniejsi członkowie. Z tego względu zarząd gminy wybierał również członków tzw. Komisji Administracyjnej, kierującej zakładem. Jej pierwszym przewodniczącym był adwokat Julius Salz, a jego następcą kupiec i radca miejski Hermann Elkeles. Po rewizji z 4 września 1896 w budynku otwarto przyszpitalną aptekę prowadzoną przez inspektora zakładu, posiadającego odpowiednie uprawnienia. Do swojej śmierci w styczniu 1910 roku, funkcję tę pełnił Isidor Schwarz.
Jako że dobry stan techniczny budynku utrzymywał się przez cały okres jego istnienia, nie było potrzeby przeprowadzania remontów, ani jego przebudowy. W 1909 roku wykonano drobne prace malarskie na korytarzach i w pojedynczych pomieszczeniach. 1 marca 1912 oddano do użytku nowo wybudowany oddział zakaźny szpitala w oddzielnym budynku, wzniesiony wg projektu Alfreda Grottego na tyłach parceli, z dłuższą, frontową elewacją zwróconą w kierunku ul. Roosevelta. Teren pod budowę pozyskano w wyniku zamiany gruntów: ośmiometrowej szerokości pas ziemi od strony ul. Wieniawskiego zamieniono na obszar o takich samych wymiarach po zachodniej stronie kompleksu.
W 1933 odnowiono statut fundacji, co umożliwiło dalsze jej funkcjonowanie, aż do wybuchu II wojny światowej. W 1940 władze niemieckie rozpoczęły poszukiwania terenu pod budowę nowego gmachu szpitala dla żandarmerii i policji. Jego projektantem miał być główny architekt niemieckiej policji Carl Stahl-Urach. Jedną z propozycji ze strony służb była przebudowa dawnego szpitala fundacji Rohrów. Nie zyskała ona jednak aprobaty władz miasta, które planowały przekształcenie Dzielnicy Cesarskiej w faszystowską dzielnicę rządową. Klęska III Rzeszy uniemożliwiła jednak realizację planów policji, a zabudowania szpitalne zostały zniszczone w trakcie walk o Poznań zimą 1945 roku. W 1993 na ich miejscu wzniesiono poznański ośrodek PAN. Jedyną ocalałą częścią kompleksu pozostał budynek infekcyjny, przebudowany po wojnie na dom mieszkalny przy ul. Zygmunta Noskowskiego 12.
Architektura.
Kompleks budynków szpitala i przytułku zajmował czwartą część parceli o powierzchni 4 mórg (ok. 10 tys. m²). Część frontową zajmował ogród z fontanną, stanowiący część obszernego założenia parkowego, znajdującego się głównie na tyłach parceli. Stanowiły je alejki wysadzane licznymi drzewami i krzewami. Po prawej stronie głównej bramy ulokowano dwa małe budynki: dom portiera i kostnicę, a kompleks budynków szpitalnych, zbudowanych w systemie korytarzowo-pawilonowym na lekko wznoszącym się terenie w centrum działki. W jego skład wchodziła część główna budynku, skierowana podłużną fasadą do ulicy Wieniawskiego, mieszcząca pomieszczenia administracyjne i pokoje pacjentów przytułku. Z jej południowo-wschodniego narożnika, przed lico fasady wystawała prostokątna przybudówka bet midraszu. Ze środka zachodniej elewacji budynku głównego odchodziło prostopadle skrzydło szpitalne zakończone dużą przybudówką z poprzecznym korytarzem i dwoma salami operacyjnymi. Od skrzydła szpitalnego, prostopadle w kierunku północnym odchodziła jedyna parterowa część budynku, mieszcząca pomieszczenia gospodarcze.
Ze względu na położenie w pierwszym rejonie fortecznym, mimo posiadania solidnych fundamentów, budynki mogły być maksymalnie jednopiętrowe oraz posiadać drewniany szkielet konstrukcji słupowo-ramowej, wypełniony ściankami Rabitza (napięta, cynkowana siatka druciana oszalowana obustronnie zaprawą cementową). Tak nietrwała forma budynku dawała możliwość jego rozbiórki w ciągu 24 godzin. Mogła ona wynikać z ewentualnej intensywnej aktywności budowlanej na terenach pofortecznych, zakłócającej charakter kompleksu, wpisujący się w popularny model niskich, szachulcowych lecznic wznoszonych na przedmieściach niemieckich miast. Elementy konstrukcyjne, takie jak białe powierzchnie wypełniające brązowe ramy konstrukcji, wykorzystano tutaj jako dekoracje elewacji. Fasadę frontową wykonano w stylu charakterystycznym dla architektury uzdrowiskowej: ze spłaszczonymi i spiętymi dekoracyjnymi więźbami dachami z mocno wystającymi, wspartymi na konsolach okapami i obiegającymi elewację balkonami z dekoracyjnymi balustradami.
W momencie budowy szpital fundacji Rohrów był jednym z najlepiej wyposażonych instytucji leczniczo-opiekuńczych w Prowincji Poznańskiej i odznaczał się nietypowym dla tego typu instytucji charakterem. Wychodząc z założenia, że chory potrzebuje miejsca opieki, które możliwie jak najmniej będzie przypominać mu o chorobie, zdecydowano się na nadanie obiektowi charakteru bardziej uzdrowiskowego niż szpitalnego. Na tę estetykę złożyło się wielokrotne rozczłonkowanie kompleksu, jego umiejscowienie w spokojnej okolicy założenia ogrodowo-parkowego oraz przestrzenność i przewiewność korytarzy i pomieszczeń budynku.
Część administracyjna i przytułek.
Podłużna część główna kompleksu szpitalnego usytuowana została równolegle do ul. Wieniawskiego i mieściła zarówno pomieszczenia administracyjne jak pokoje dla zniedołężniałych. W ścianę wewnątrz westybulu wmurowano tablicę upamiętniającą fundatora zakładu. Szeroki, jasny korytarz po prawej stronie prowadził do dwupokojowego mieszkania lekarza-asystenta oraz czteropokojowego mieszkania służbowego inspektora zakładu. Korytarz w lewej części budynku prowadził do biura, pokoju zgłoszeń, sali posiedzeń i czterech pokoi przytułku. Na obu końcach korytarza znajdowały się toalety.
Parter z pierwszym piętrem budynku głównego połączono za pomocą stalowych, kręconych schodów. Centralne miejsce drugiej kondygnacji zajęła sala konferencyjna wymalowana pompejańską czerwienią, z podłogą wyłożoną klepką dębową. Na jej ścianach zawieszono portrety Abrahama i Henrietty Rohrów oraz trzech niemieckich cesarzy. Ustawiono tam również nakręcany raz do roku, staroangielski zegar skrzynkowy z berlińskiej kolekcji fundatora. Po obu stronach sali konferencyjnej ulokowano łącznie 10 pokoi dla zniedołężniałych, po jednym pokoju służbowym dla pielęgniarza i pielęgniarki, reprezentacyjne pomieszczenie przeznaczone do picia herbaty i zmywania naczyń oraz dwie łazienki.
Przytułek posiadał łącznie na obu piętrach 18 żelaznych łóżek z materacami sprężynowymi. Każdy pokój był wyposażony ponadto w specjalne stoliki ułatwiające spożywanie posiłków, sofy, fotele, zegar ścienny, lustro, umywalkę i system wentylacji niepowodujący przeciągów.
Bet midrasz.
Poprzeczne przejście z korytarza w przytułku na parterze budynku głównego prowadziło do domu nauki. Jego wnętrze zamknięte wielokątną apsydą od wschodu, przykryte czworokątną kopułą Rabitza, oświetlały wysokie witrażowe okna zakończone łukami. Ściany wyłożone zostały boazerią, a podłoga – klepką dębową ułożoną na asfalcie. Elementy oświetlenia, włącznie z nisko zwisającym żyrandolem, wykonane zostały z brązu. Po prawej stronie od wejścia znajdowały się wąskie schody z drewnianą balustradą, prowadzące na emporę kobiecą. Można było również dostać się tam przez zadaszony balkon, na który prowadziło poprzeczne przejście z południowego końca korytarza na pierwszym piętrze przytułku.
Szpital.
Skrzydło szpitalne wychodzące prostopadle z zachodniej elewacji części głównej budynku, zostało podzielone na dwa oddziały: męski na parterze i kobiecy na piętrze. Obie kondygnacje łączyła klatka schodowa i winda hydrauliczna. Na każdym piętrze znajdował się: umieszczony z jednej strony skrzydła, dobrze oświetlony i połączony z korytarzem w przytułku korytarz; pokój z jednym łóżkiem, dwie sale po pięć łóżek każda, dwa dwuosobowe pokoje o wyższym standardzie (udostępniane za opłatą), pokój siostry dyżurnej, pokój dla obsługi, toaleta i łazienka. Ponadto na piętrze, w pobliżu łazienki, znajdowała się niewielka kuchnia i pomieszczenie do zmywania. Ściany w toaletach i łazienkach wyłożono płytkami porcelanowymi, a podłogi – flizami. W skrzydle szpitalnym zlokalizowano również dwie bieliźniarki, przeznaczoną do odpoczynku na wolnym powietrzu leżalnię i specjalne pomieszczenie do obchodzenia żydowskiego święta Sukkot.
Na zachodnim krańcu skrzydła znajdowała się duża przybudówka z poprzecznym korytarzem. Mieściła laboratorium, magazyn narzędzi chirurgicznych i materiałów opatrunkowych oraz dwie sale operacyjne (septyczną i aseptyczną) z wysokimi łukowatymi oknami, ścianami wyłożonymi płytkami ceramicznymi i podłogami wyłożonymi flizami.
Część gospodarcza.
Jednokondygnacyjna część gospodarcza kompleksu oddzielona została od równoległej do niej części administracyjnej wybrukowanym podwórzem. Posiadała trzy wejścia na główny korytarz szpitalny i jedno na podwórze. Mieściła się tam duża, jasna kuchnia; połączona z nią spiżarnia i pokój dla służby; zmywalnia, duże pomieszczenie pralni oraz mniejsze, przeznaczone do prania rzeczy poplamionych krwią. Oba wyposażone zostały w parowe instalacje do dezynfekcji ubrań.
Budynek infekcyjny.
Znajdujący się w zachodniej części parceli i odseparowany ogrodem od zabudowań szpitalnych podłużny budynek oddziału zakaźnego szpitala składał się z trzech samodzielnych oddziałów. Na parterze mieściły się oddziały dla chorych na tyfus i dyfteryt, a na pierwszym piętrze – na szkarlatynę. Każdy oddział posiadał oddzielne wejście, kuchnię, pokój dla pielęgniarek, toaletę, łazienkę, pomieszczenia gospodarcze i pokoje do obserwacji chorych. Na piętrze znajdowała się ponadto przeszklona, wychodząca na południe weranda służąca jako miejsce zabaw dla dzieci. W budynku znajdowała się również izolatka dla chorych na dżumę lub cholerę, wyposażona w toaletę, urządzenie kąpielowe i pokój do dezynfekcji. W piwnicy mieściło się pomieszczenie palacza, łazienka dla sióstr i laboratorium dla lekarzy. W budynku infekcyjnym znajdowało się 11 pomieszczeń łącznie dla 30 pacjentów, lecz w razie potrzeby, liczbę łóżek można było zwiększyć.

</doc>
<doc id="940908" url="https://pl.wikipedia.org/wiki?curid=940908" title="Klimat okołobiegunowy">
Klimat okołobiegunowy

Strefa Klimatów okołobiegunowych – w klasyfikacji klimatów Wincentego Okołowicza jest to jedna z pięciu głównych stref klimatycznych. 
Obejmuje dwa typy klimatów:
Oba te klimaty charakteryzują się niskimi opadami przez cały rok, nie przekraczającymi 250 mm, w klimacie subpolarnym są to opady głównie śniegu, zaś w klimacie polarnym tylko śniegu. W klimacie subpolarnym temperatura w najcieplejszym miesiącu nie przekracza +6 °C, a większą część roku jest ona niższa. W klimacie polarnym temperatura jest zawsze mniejsza niż 0 °C, a roczna amplituda temperatury powietrza jest bardzo wysoka i może wynosić nawet 80 °C.
Charakterystyka klimatu subpolarnego:
Charakterystyka klimatu polarnego:

</doc>
<doc id="940911" url="https://pl.wikipedia.org/wiki?curid=940911" title="Corona 51">
Corona 51

Corona 51 – amerykański satelita rozpoznawczy. Był dwunastym statkiem serii Keyhole-4 "ARGON" tajnego programu CORONA. Jego głównym zadaniem było wykonanie wywiadowczych zdjęć Ziemi. Zdjęcia były uszkodzone przez działanie ładunków elektrostatycznych i promieniowanie. Występowały również problemy z migawką. Orbitował wraz z małym satelitą Environment Research Satellite" ERS-2 (również: Tetrahedron Research Satellite" TRS), który nie odczepił się od niego.
Udane misje serii KH-4 wykonały łącznie 101 743 zdjęcia na prawie 72 917 metrach taśmy filmowej.

</doc>
<doc id="940912" url="https://pl.wikipedia.org/wiki?curid=940912" title="St James’ Park">
St James’ Park

St James’ Park - stadion piłkarski w mieście Newcastle upon Tyne, w Anglii. Został oddany do użytku w 1880 roku. Od tego czasu swoje mecze na tym obiekcie rozgrywa zespół Premier League Newcastle United. Po przebudowie obiektu w latach 1998-2000, jego pojemność wynosi 52 387 miejsc. Rekordową frekwencję, wynoszącą 68 386 osób, odnotowano w 1930 podczas meczu ligowego pomiędzy Newcastle United a Chelsea.
Igrzyska Olimpijskie.
Stadion był jedną z wielu aren sportowych na których odbywały się zawody sportowe podczas igrzysk w Londynie. Stadion gościł mecze piłki nożnej. 4 sierpnia 2012 odbyło się spotkanie reprezentacji Brazylii z Hondurasem zakończone wynikiem 3:2.

</doc>
<doc id="940913" url="https://pl.wikipedia.org/wiki?curid=940913" title="ERS 2">
ERS 2



</doc>
<doc id="940914" url="https://pl.wikipedia.org/wiki?curid=940914" title="TRS 1">
TRS 1



</doc>
<doc id="940919" url="https://pl.wikipedia.org/wiki?curid=940919" title="St. James' Park">
St. James' Park



</doc>
<doc id="940925" url="https://pl.wikipedia.org/wiki?curid=940925" title="Batalion ON „Stryj”">
Batalion ON „Stryj”

Stryjski Batalion Obrony Narodowej (batalion ON „Stryj”) – pododdział piechoty Wojska Polskiego II RP.
Formowanie i zmiany organizacyjne.
Batalion został sformowany w 1937 roku, w Stryju, w składzie Karpackiej Półbrygady ON. Dowództwo i 1 kompanię ON zorganizowano w Stryju. Pozostałe kompanie batalionu utworzone zostały w Żydaczowie (2) i Dolinie (3). Wiosną 1939 roku pododdział przeformowany został na etat batalionu ON typ I.
Jednostką administracyjną i mobilizującą dla Stryjskiego batalionu ON był 53 pułk piechoty Strzelców Kresowych.
Działania batalionu we wrześniu 1939.
W kampanii wrześniowej baon walczył w składzie Odcinka „Węgry” na pododcinku „Stryj” w Armii "Karpaty". 11 września osłaniał granicę polsko-węgierską w rejonie Tucholki. 14 września został włączony w skład 3 pułku ON mjr. Welza.

</doc>
<doc id="940929" url="https://pl.wikipedia.org/wiki?curid=940929" title="Batalion ON „Stanisławów”">
Batalion ON „Stanisławów”

Stanisławowski Batalion Obrony Narodowej (batalion ON „Stanisławów”) – pododdział piechoty Wojska Polskiego II RP.
Kampanię wrześniową rozpoczął w składzie Odcinka „Węgry” (Armia „Karpaty”).
Formowanie i zmiany organizacyjne.
Batalion sformowany został w 1937 roku, w Stanisławowie, w składzie Karpackiej Półbrygady ON. Wiosną 1939 roku przeformowany został na etat batalionu ON typ I.
Jednostką administracyjną i mobilizującą dla Stanisławowskiego batalionu ON był 48 pułk piechoty Strzelców Kresowych w Stanisławowie.
Działania batalionu we wrześniu 1939.
Batalion walczył początkowo na Odcinku „Węgry” w Armii „Karpaty”. 11 września osłaniał granicę polsko-węgierską w rejonie Sławska. 14 września wszedł w skład 3 pułku ON i ześrodkował się w rejonie Niniów Dolny – Lisowice. 2 kompania pozostała w rejonie Sławska. Pozostawiona kompania dołączyła dopiero 19 września w Wyszkowie. 20 września żołnierze batalionu przekroczyli granicę polsko-węgierską na Przełęczy Wyszkowskiej.
Obsada personalna.
Dowódcy batalionu
Organizacja i obsada personalna.
Obsada personalna batalionu w marcu 1939 roku:
Obsada personalna we wrześniu 1939

</doc>
<doc id="940931" url="https://pl.wikipedia.org/wiki?curid=940931" title="Murch">
Murch



</doc>
<doc id="940933" url="https://pl.wikipedia.org/wiki?curid=940933" title="Batalion ON „Huculski II”">
Batalion ON „Huculski II”

II Huculski Batalion Obrony Narodowej (batalion ON „Huculski II”) – pododdział piechoty Wojska Polskiego II RP.
Batalion sformowany został wiosną 1939, w składzie Karpackiej Brygady ON według etatu batalionu ON typ I.
Jednostką administracyjną i mobilizującą dla I Huculskiego batalionu ON był 49 pp w Kołomyi.
Kampanię wrześniową rozpoczął w składzie Odcinka „Węgry” (Armia „Karpaty”).

</doc>
<doc id="940934" url="https://pl.wikipedia.org/wiki?curid=940934" title="Batalion ON „Huculski I”">
Batalion ON „Huculski I”

I Huculski Batalion Obrony Narodowej (Batalion ON „Huculski I“) – pododdział piechoty Wojska Polskiego II RP.
Historia batalionu.
Batalion został sformowany wiosną 1939 roku w składzie Karpackiej Półbrygady ON według etatu batalionu ON typ I.
Jednostką administracyjną i mobilizującą dla I Huculskiego batalionu ON był 49 pp w Kołomyi.
Kampanię wrześniową rozpoczął w składzie Odcinka „Węgry” (Armia „Karpaty”).

</doc>
<doc id="940935" url="https://pl.wikipedia.org/wiki?curid=940935" title="Walter Scott Murch">
Walter Scott Murch



</doc>
<doc id="940938" url="https://pl.wikipedia.org/wiki?curid=940938" title="Antoni Dargas">
Antoni Dargas

Antoni Dargas (ur. 12 marca 1915 w Czarnowie, zm. 8 listopada 1991 w Londynie) – polski polityk i publicysta, w latach 1958–1991 redaktor naczelny „Myśli Polskiej”, od 1968 prezes Stronnictwa Narodowego na emigracji. 
Życiorys.
Ostatni przedwojenny prezes Okręgu Wielkopolskiego Związku Akademickiego „Młodzież Wszechpolska” w Poznaniu. W 1939 emigrował, przebywał we Francji i Wielkiej Brytanii. Był działaczem emigracyjnym Stronnictwa Narodowego.
Od 1957 był współredaktorem kwartalnika "Poland and Germany" (wspólnie z Józefem Kisielewskim). W latach 1958-1991 był redaktorem „Myśli Polskiej”.

</doc>
<doc id="940939" url="https://pl.wikipedia.org/wiki?curid=940939" title="Batalion ON „Brzeżany”">
Batalion ON „Brzeżany”

Brzeżański Batalion Obrony Narodowej (batalion ON „Brzeżany”) – pododdział piechoty Wojska Polskiego II Rzeczypospolitej.
Formowanie i zmiany organizacyjne.
Batalion sformowany został w 1937, w składzie Lwowskiej Brygady ON, a wiosną 1939 przeformowany na etat batalionu ON typ I.
Dowództwo batalionu i 1 kompania stacjonowały w Brzeżanach, 2 kompanię rozlokowano w Rohatynie, a 3 kompanie w Podhajcach.
Jednostką administracyjną i mobilizującą dla Brzeżańskiego batalionu ON był 51 pułk piechoty Strzelców Kresowych w Brzeżanach.
Prawdopodobnie po ogłoszeniu mobilizacji powszechnej batalion włączony został w skład nowo utworzonej Tarnopolskiej Półbrygady ON.
Działania batalionu w 1939.
1 września w Brzeżanach stacjonowała 1 kompania ON. Wkrótce wymaszerowała ona w kierunku Przemyślan, skąd zawróciła i 14 września dotarła do Narajowa. Tu nastąpiło scalenie batalionu. Batalion całościa sił pomaszerował do Koniuch. Tam przebywał od 17 do 19 września. 19 września dowódca batalionu otrzymał rozkaz wycofania się w kierunku Brzeżan. W czasie odwrotu został ostrzelany przez artylerię i część żołnierzy odłączyła się od oddziału. Ostatecznie batalion samorozwiązał się, a żołnierze luźnymi grupkami wracali do domów.
Organizacja i obsada personalna.
Obsada personalna batalionu w marcu 1939 roku

</doc>
<doc id="940940" url="https://pl.wikipedia.org/wiki?curid=940940" title="Coereba flaveola">
Coereba flaveola



</doc>
<doc id="940941" url="https://pl.wikipedia.org/wiki?curid=940941" title="Kościół św. Marii Magdaleny w Krakowie (Kosocice)">
Kościół św. Marii Magdaleny w Krakowie (Kosocice)

Kościół św. Marii Magdaleny w Krakowie — kościół rzymskokatolicki znajdujący się na osiedlu Kosocice przy ul. Niebieskiej 56.
Opis kościoła.
Obecny kościół został wzniesiony w latach 1932-1934. W 1961 r. konsekracji dokonał bp Karol Wojtyła. Pierwotnie był kościołem parafialnym wsi Kosocice, która w 1972 r. została przyłączona do Krakowa. W roku 2015 odbył się remont.
Cechy charakterystyczne kościoła:

</doc>
<doc id="940942" url="https://pl.wikipedia.org/wiki?curid=940942" title="Cukrzyki">
Cukrzyki

Cukrzyki (Coerebinae) – podrodzina ptaków z rodziny tanagrowatych (Thraupidae).
Występowanie.
Podrodzina obejmuje gatunki występujące w Ameryce.
Systematyka.
Do podrodziny należą następujące rodzaje:

</doc>
<doc id="940943" url="https://pl.wikipedia.org/wiki?curid=940943" title="Batalion ON „Lwów I”">
Batalion ON „Lwów I”

I Lwowski Batalion Obrony Narodowej (batalion ON „Lwów I”) – pododdział piechoty Wojska Polskiego II RP.
Jednostka sformowana została w 1937 we Lwowie, w składzie Lwowskiej Brygady ON, na podstawie etatu batalionu ON typ I. 
Jednostką administracyjną i mobilizującą dla I Lwowskiego batalionu ON był 26 pułk piechoty we Lwowie.
W kampanii wrześniowej 1939 walczył w obronie Lwowa.
Obsada personalna batalionu.
Obsada personalna batalionu w marcu 1939 roku:

</doc>
<doc id="940944" url="https://pl.wikipedia.org/wiki?curid=940944" title="Coerebidae">
Coerebidae



</doc>
<doc id="940946" url="https://pl.wikipedia.org/wiki?curid=940946" title="Instytut Informatyki Maxa Plancka">
Instytut Informatyki Maxa Plancka



</doc>
<doc id="940948" url="https://pl.wikipedia.org/wiki?curid=940948" title="Letchworth">
Letchworth

Letchworth:

</doc>
<doc id="940949" url="https://pl.wikipedia.org/wiki?curid=940949" title="Kościół Chrześcijańskokatolicki w Szwajcarii">
Kościół Chrześcijańskokatolicki w Szwajcarii

Kościół Chrześcijańskokatolicki w Szwajcarii () – kościół starokatolicki, będący członkiem Unii Utrechckiej Kościołów Starokatolickich. Kościół należy również do Światowej Rady Kościołów, Konferencji Kościołów Europejskich oraz Rady Kościołów Chrześcijańskich w Szwajcarii. Organem prasowym wspólnoty jest "Christkatholisches Kirchenblatt". Zwierzchnikiem Kościoła jest bp dr Harald Rein.
Historia.
Kościół został założony 1 grudnia 1872 w Olten (Szwajcaria), podczas wiecu katolików szwajcarskich domagających się własnej organizacji Kościelnej. Twórcami Kościoła byli: Walter Munzinger i Eduard Herzog. Pierwsze parafie chrześcijańskokatolickie powstały w Starrkirch, Olsberg, Olten, Trimbach i Zurychu. W dniach 12–14 września 1873 r. w Konstancji odbywał się Kongres Starokatolików. Pierwszy synod Kościoła odbył się 14 czerwca 1875 w Olten. Uchwalono na nim konstytucję Kościoła i regulaminy.
Przyjęta wtedy Konstytucja Kościoła Chrześcijańskokatolickiego w Szwajcarii głosiła:
Na drugim Synodzie Kościoła który odbył się 7 czerwca 1876 roku w Olten dokonano wyboru pierwszego biskupa Kościoła, którym został Eduard Herzog. Sakrę biskupią otrzymał on 18 września 1876 r. z rąk niemieckiego biskupa starokatolickiego, Josefa Huberta Reinkensa, w Rheinfelden. 28 kwietnia 1876 r. władze szwajcarskie udzieliły formalnego zezwolenia na utworzenie Chrześcijańskokatolickiego Biskupstwa w Szwajcarii. 24 września 1889 Kościół podczas Konwencji Utrechckiej wraz z kościołami starokatolickimi Niemiec i Holandii utworzył Unię Utrechcką.
W 1876 r. na terenie Szwajcarii było 73 tys. starokatolików, obecnie ich liczba wynosi ok. 14 tys. wiernych należących do 33 parafii. Kościół posiada wielu profesorów teologii pracujących na Chrześcijańskokatolickim Wydziale Teologicznym w Bernie, zorganizował też wiele stowarzyszeń, m.in.: Szwajcarskie Stowarzyszenie do spraw Diaspory, Związek Chórów, Związek Stowarzyszeń kobiecych, Stowarzyszenie Mężczyzn, Młodzież Chrześcijańskokatolicką. Wydaje także czasopisma: „Międzynarodowe Czasopismo Kościelne” (IKZ), „Kościelna Gazeta Chrześcijańskokatolicka” („Chriskatholische Kirchenblatt”), „Obecność Chrześcijańskokatolicka” („Presence Catholique-chretienne", dla Szwajcarii francuskojęzycznej, "Rocznik Kościoła Chrześcijańskokatolickiego Szwajcarii" ("Jahrbuch der Christkatholischen Kirche der Schweitz”). Prowadzi ożywioną działalność liturgiczną wśród wiernych. Jest członkiem-założycielem Unii Utrechckiej Kościołów Starokatolickich.
Biskupi Kościoła Chrześcijańskokatolickiego w Szwajcarii.
Zwierzchnicy Kościoła Chrześcijańskokatolickiego w Szwajcarii na przestrzeni lat:
Nauka Kościoła Chrześcijańskokatolickiego w Szwajcarii.
Doktryna Starokatolicka opiera się na nauce niepodzielonego Kościoła Powszechnego pierwszych wieków, ujętej w ustaleniach Soborów Ekumenicznych. Starokatolicy najwyższą cześć oddają Bogu, wyznają wiarę w realną obecność ciała i krwi pańskiej w Eucharystii, zaś komunia jest udzielana pod dwiema postaciami: chleba i wina. Eucharystia nie jest w starokatolicyzmie powtórzeniem ofiary Chrystusa, a jej upamiętnieniem czy też uobecnieniem. W starokatolicyzmie istnieje również kult Maryi Panny, jednak odrzucany jest dogmat o jej Niepokalanym Poczęciu i Wniebowzięciu, zniesione zostały dogmaty przyjęte przez Kościół zachodni po rozłamie z Kościołem wschodnim. Starokatolicy oddają cześć także aniołom, apostołom, męczennikom i świętym. Kościół umożliwia spowiedź w konfesjonale, ale wiernym odpuszcza się grzechy także w trakcie mszy podczas spowiedzi powszechnej. Kościoły starokatolickie nie uznają nieomylności i władzy papieży. Liturgia celebrowana jest w języku niemieckim, bądź francuskim.
Duchowni.
Obecnie Kościół liczy 44 księży w 33 parafiach. Duchownym Kościoła starokatolickiego może być mężczyzna, który ukończył wyższe studia teologiczne na uniwersytecie oraz Seminarium Duchowne i zdał Egzamin Kościelny dopuszczający do święceń. Biskupem w Kościele starokatolickim może być kapłan wybrany przez Synod Ogólnokrajowy, konsekrowany przez przynajmniej trzech biskupów – członków Międzynarodowej Konferencji Biskupów Starokatolickich Unii Utrechckiej. Kapłanów nie obowiązuje celibat. W Kościele obowiązują stroje liturgiczne podobne jak w Kościele rzymskokatolickim.
Administracja.
Liturgia Kościoła Chrześcijańskokatolickiego w Szwajcarii sprawowana jest w 33. parafiach:

</doc>
<doc id="940950" url="https://pl.wikipedia.org/wiki?curid=940950" title="Batalion ON „Lwów II”">
Batalion ON „Lwów II”

II Lwowski Batalion Obrony Narodowej (batalion ON „Lwów II”) – pododdział piechoty Wojska Polskiego II RP.
Formowanie i zmiany organizacyjne.
Jednostka sformowana została w 1937, w składzie Lwowskiej Brygady ON, na podstawie etatu batalionu ON typ I. Dowództwo batalionu i 2 kompania stacjonowało w Gródku Jagiellońskim. 1 kompanię rozlokowano na terenie powiatu lwowskiego (Szczerzec, Dawidów, Nawaria), a 3 kompanię w Bóbrce (dwa plutony w Chodorowie).
Jednostką administracyjną i mobilizującą dla II Lwowskiego batalionu ON był 40 pułk piechoty we Lwowie.
Działania batalionu we wrześniu 1939.
W kampanii wrześniowej 1939 roku walczył w składzie Grupy Operacyjnej „Stryj", gen. bryg. Stefana Dembińskiego. 11 września batalion maszerował z Bóbrki do Stryja. 14 września oddział wszedł w skład pułku piechoty „Szeląg” w Grupie "Stryj".
Obsada personalna.
Obsada personalna batalionu w marcu 1939 roku:
Obsada personalna we wrześniu 1939

</doc>
<doc id="940952" url="https://pl.wikipedia.org/wiki?curid=940952" title="Batalion ON „Lwów III”">
Batalion ON „Lwów III”

Batalion Obrony Narodowej „Lwów III” - (batalion ON „Lwów III”) jednostka Wojska Polskiego, która wzięła udział w wojnie obronnej 1939. 
We Lwowskiej Brygadzie Obrony Narodowej płk. dypl. F. Polniaszka, wchodzącej w skład Armii „Karpaty”. Batalion walczył w obronie Lwowa we wrześniu 1939 r.

</doc>
<doc id="940953" url="https://pl.wikipedia.org/wiki?curid=940953" title="Batalion ON „Sokal”">
Batalion ON „Sokal”

Sokalski Batalion Obrony Narodowej (batalion ON „Sokal”) – pododdział piechoty Wojska Polskiego II RP. 
Jednostka sformowana została wiosną 1939, w Sokalu, w składzie Lwowskiej Brygady ON, na podstawie etatu batalionu ON typ I. 
Jednostką administracyjną i mobilizującą dla Sokalskiego batalionu ON był 19 pułk piechoty Odsieczy Lwowa we Lwowie. 
Według autorów „Polskich Sił Zbrojnych” oraz Stanisława Truszkowskiego w mobilizacji powszechnej na terenie OK VI utworzono dowództwo Tarnopolskiej Półbrygady ON, któremu podporządkowane zostały bataliony ON: Sokalski, Tarnopolski i Złoczowski.

</doc>
<doc id="940958" url="https://pl.wikipedia.org/wiki?curid=940958" title="Batalion ON „Tarnopol”">
Batalion ON „Tarnopol”

Tarnopolski Batalion Obrony Narodowej (batalion ON „Tarnopol”) - pododdział piechoty Wojska Polskiego II RP.
Batalion sformowany został wiosną 1939, w garnizonie Tarnopol, w składzie Lwowskiej Brygady ON, na podstawie etatu batalionu ON typ I.
Jednostką administracyjną i mobilizującą dla Tarnopolskiego Batalionu ON był 54 pułk piechoty Strzelców Kresowych w Tarnopolu.
Według autorów „Polskich Sił Zbrojnych” oraz Stanisława Truszkowskiego w mobilizacji powszechnej na terenie OK VI utworzono Dowództwo Tarnopolskiej Półbrygady ON, któremu podporządkowane zostały bataliony ON: Sokalski, Tarnopolski i Złoczowski.
Obsada personalna

</doc>
<doc id="940959" url="https://pl.wikipedia.org/wiki?curid=940959" title="City Ground">
City Ground

City Ground – stadion piłkarski w mieście West Bridgford (przedmieścia Nottingham) w hrabstwie Nottinghamshire w Anglii, położony nad prawym brzegiem rzeki Trent. Od 1898 siedziba klubu piłkarskiego Nottingham Forest F.C. Pojemność 30 332 miejsc.
City Ground znajduje się zaledwie 270 m od stadionu Meadow Lane, siedziby klubu piłkarskiego Notts County. Te dwa stadiony są najbliżej siebie położonymi stadionami piłkarskimi klubów zawodowych w Anglii, a także drugimi pod tym względem w Wielkiej Brytanii - po stadionach dwóch szkockich klubów: Dundee F.C. i Dundee United. Stadiony te znajdują się po przeciwnych stronach rzeki Trent. 
Podczas turnieju Mistrzostw Europy w piłce nożnej 1996 w Anglii na stadionie zostały rozegrane trzy mecze fazy grupowej.
Historia.
Tło historyczne.
Powstały w 1865 klub piłkarski Nottingham Forest przez 14 lat rozgrywał swoje mecze na terenach rekreacyjnych Forest Recreation Ground – od nazwy których pochodzi nazwa klubu "Forest" – zlokalizowanych około 1,5 km na północ od centrum miasta. Były to otwarte tereny, klub nie mógł więc czerpać dochodów ze sprzedaży biletów, dlatego utrzymywał się jedynie ze składek członkowskich zawodników. W sezonie 1878–79 klub po raz pierwszy wziął udział w rozgrywkach Pucharu Anglii, docierając do półfinału, jednak ze względu na regulamin rozgrywek, który wymagał sprzedaży biletów, nie mógł on rozgrywać spotkań na własnym boisku.
W 1879 klub opuścił dotychczasową siedzibę i przeniósł się na Castle Ground w dzielnicy Meadows. W tym czasie Castle Ground były miejscem gdzie odbywały się mecze krykieta i piłki nożnej. Wcześniej, swoje mecze piłkarskie rozgrywał tam zespół Notts Castle Football Club, który uległ rozwiązaniu, a jego zawodnicy dołączyli do Nottingham Forest. Zmiana siedziby pozwoliła na wprowadzenie sprzedaży biletów podczas rozgrywek Pucharu Anglii w sezonie 1879-80. Rosnące zainteresowanie zespołem sprawiło, że klub potrzebował większego obiektu, dlatego od 1880 większość ważnych meczów była rozgrywana na boisku krykieta Trent Bridge. Był to wówczas największy obiekt sportowy w Nottingham, na którym możliwa była sprzedaż biletów.
W 1883, prawdopodobnie w wyniku decyzji administracyjnych, które zaskoczyły klub, drużyna została nagle zmuszona do poszukiwania nowej siedziby. Nowym obiektem stały się tereny sportowe Parkside Ground w Lenton (dzielnica Nottingham), na których Forest po raz pierwszy zagrali 22 września 1883. Parkside Ground były jednak znacznie oddalone od centrum miasta, a plac gry poprzez swoje nachylenie i nierówną powierzchnię poddawany był krytyce nawet w lokalnej prasie.
Dwa lata później – w 1885 – klub przeniósł się na pobliski Gregory Ground. Tamtejsze boisko o wymiarach 105x68 m zostało wyrównane, a także wzniesiono przy nim dwie małe, drewniane trybuny. Z Parkside Ground przeniesiono szatnię i pawilon, a koleje Midland Railway zgodziły się w dni meczowe zatrzymywać pociągi na pobliskiej stacji Lenton. 26 września 1885, w pierwszym meczu na nowym obiekcie, Forest pokonali 4:0 Stoke on Trent w obecności 2000 kibiców. 25 marca 1889 podczas meczu przeciwko Notts Rangers boisko zostało oświetlone 14 lampami naftowymi Wellsa.
W lipcu 1890 klub wykupił tereny przy ulicy Arkwright Street w dzielnicy Meadows pod budowę nowego placu gry. Prace budowlane kosztowały 1 000 funtów i obejmowały budowę zadaszonej trybuny północnej na 1 000 miejsc stojących, dużego nasypu ziemnego z sześcioma schodkami biegnącego przez całą długość boiska po stronie południowej oraz nasypu z miejscami siedzącymi po stronie zachodniej. Stadion o nazwie Town Ground został otwarty 2 października 1890 towarzyskim meczem z Queen's Park F.C., w którym Forest wygrali 4:2 w obecności 3500 widzów.
W 1891 na Town Ground odbył się mecz między Północą a Południem, podczas którego po raz pierwszy zastosowano bramki składające się ze słupków, poprzeczki i siatki. 
W 1892 Nottingham Forest został przyjęty do Football League. Pierwszy mecz ligowy na Town Ground rozegrano 10 września 1892, Forest przegrał 4:3 ze Stoke City F.C. w obecności 9000 widzów.
W sezonie 1895–96 na stadionie rozegrany został półfinał Pucharu Anglii pomiędzy Sheffield Wednesday F.C. i Bolton Wanderers F.C. zakończony zwycięstwem 3:1 drużyny z Sheffiled.
Rekordowa frekwencja w lidze, wynosząca 15 000 widzów, została odnotowana 24 kwietnia 1897 podczas meczu barażowego pomiędzy Nottingham i Burnley F.C. Ten rekord został wyrównany 4 września 1897 podczas derbów Nottingham z Notts County F.C. zakończonych remisem 1:1.
Ostatni mecz ligowy na Town Ground to wygrana 3:1 z Bury F.C. w dniu 9 kwietnia 1898, obserwowana przez 6000 widzów. W późniejszym czasie obiekt był wykorzystywany do celów mieszkalnych.
W lipcu 1897 z okazji nadania w czerwcu 1897 Nottingham statusu miasta city (w ramach obchodów Diamentowego Jubileuszu Królowej Wiktorii), nowo utworzona rada miejska planując przebudowę terenów Town Ground zaoferowała w zamian tereny po drugiej stronie rzeki Trend, które to z kolei zostały nadane burmistrzowi Nottingham przez króla Edwarda VI na mocy królewskiego statutu z dnia 21 lutego 1551 Rada miasta przyznała klubowi 21-letnią dzierżawę nowego miejsca, a klub zatwierdził plan przeniesienia na nowy teren na corocznym spotkaniu w grudniu 1897. Aby zebrać 3000 funtów wymagane do sfinansowania przeprowadzki, klub wypuścił obligacje w cenie 5 funtów, zwracając się do członków i sympatyków klubu oraz lokalnych biznesmenów o ich nabycie. Dochód z obligacji wyniósł ostatecznie 2000 funtów.
Pierwsze lata na City Ground.
Oficjalne otwarcie nowego obiektu odbyło się 3 września 1898 spotkaniem ligi Division One przeciwko Blackburn Rover F.C. przy dopingu 15 000 widzów.
Główna, zachodnia trybuna stadionu była konstrukcji drewnianej z dachem o beczkowatym kształcie. Trybuna wschodnia była częściowo zadaszona. Boisko było uważane za jedno z najlepszych w kraju - „aksamitny dywan z bujnej darni”. Był to wynik pracy Williama Bardilla, członka komitetu klubu i jednocześnie ogrodnika, którego rodzinna firma nadal istnieje w Stapleford. Bardill wykonał wykop o głębokości 60 cm, w którym zainstalował drenaż, a na nim umieścił wysokiej jakości trawiastą murawę przetransportowaną barką po rzece Trend ze wsi Radcliffe-on-Trent.
W 1898 mecz pierwszej rundy FA Cup pomiędzy Forest a Wolverhampton Wanderers przyciągnął na stadion aż 32 070 widzów. Był to pierwszy mecz piłki nożnej w Nottingham, z którego wpływy przekroczyły 1 000 funtów. W 1898 odbył się tutaj jeden z półfinałów FA Cup, a w latach 1899–1905 stadionie czterokrotnie gościł półfinalistów tych rozgrywek. W 1909 rozegrano na nim międzynarodowy mecz pomiędzy Anglią i Walią.
Boisko na City Ground było pierwszym boiskiem piłkarskim, którego słupki i poprzeczki bramek miały eliptyczny przekrój. Bramki o takiej konstrukcji dostarczyła w 1922 lokalna firma Standard Goals Company. Orzeczenie FA z 1938, że szerokość bramek mierzona od wewnątrz słupków powinna wynosić 8 jardów (ok. 7,31 m) oznaczało, że bramki na City Ground były o 2 cale (ok. 5 cm) za wąskie.
Podczas II wojny światowej na terenie City Ground odbywały się różne imprezy organizowane dla żołnierzy przebywających na urlopach, w tym boks i wyścigi konne. W nocy z 8 na 9 maja 1941 w wyniku bombardowania przez Luftwaffe boisko zostało poważnie uszkodzone, a jego naprawa kosztowała 75 funtów 9 szylingów 11 pensów.
Czasy powojenne.
Lata 1945–1959.
W marcu 1947 podczas powodzi, City Ground został zalany. Wiele archiwów i oficjalnych dokumentów zostało uszkodzonych. Poziom wody sięgał aż do poprzeczek bramek. Drużyna była zmuszona rozegrać kilka domowych meczów na Meadow Lane.
W 1950 klub sporządził plany przebudowy City Ground. Pierwszym krokiem była rozbudowa i zadaszenie trybuny Trent End (od strony rzeki Trend) w 1954. 12 października 1957 otwarto nową trybunę wschodnią, której koszt budowy wyniósł 40 000 funtów, posiadała ona 2 500 miejsc siedzących. W wyniku przebudowy stadion zwiększył swoją pojemność do 48 000 miejsc. Na otwarcie rozbudowanego stadionu klub rozegrał mecz z Manchesterem United w obecności 47 804 widzów, co stało się rekordem frekwencji.
Lata 1960–1969.
Chociaż klub należał do pionierów meczów rozgrywanych przy sztucznym oświetleniu (1889, lampy Wellsa na Gregory Ground), to City Ground był jednym z ostatnich stadionów w najwyższej klasie rozgrywek, na którym zainstalowano stałe oświetlenie. W 1961 zbudowano cztery 120-metrowe maszty oświetleniowe, a na każdym z nich zainstalowano trzydzieści sześć 1500-watowych lamp. Nowe oświetlenie zostało po raz pierwszy użyte 11 września 1961, podczas meczu Pucharu Ligi z Gillingham F.C.
Rekordowa frekwencja wynosząca 49 946 widzów, została ustanowiona w październiku 1967, kiedy Forest pokonał Manchester United 3:1 w meczu First Division.
W grudniu 1967 rozegrano tutaj mecz reprezentacji U23 Anglii i Włoch.
W latach 1962–1965 trybuna główna została ponownie zadaszona, rozbudowana i odnowiona. W jej tylnej części powstały nowe pomieszczenia biurowe, szatnie, sklepy z pamiątkami i sprzętem, sale odnowy i pomieszczenia prasowe. 
24 sierpnia 1968 podczas meczu First Division z Leeds United na trybunie głównej wybuchł pożar. Zarzewie ognia znajdowało się w pobliżu szatni, a ogień szybko rozprzestrzenił się po w większości drewnianej konstrukcji. Trybuna zostało poważnie uszkodzona, ale pomimo obecności 31 126 widzów, nikt nie został ranny. Jedyne zgłoszone obrażenia dotyczyły ekipy telewizyjnej, która w chwili wybuchu pożaru przebywała w pomieszczeniu telewizyjnym, którego konstrukcja znajdowała się na pewnej wysokości, a zejście z niej wymagało użycia drabiny, która na nieszczęście była w tym czasie przechowywana w pomieszczeniu kotłowni. Pożarł strawił wiele klubowych trofeów i pamiątek. Co ciekawe, dach trybuny nie został uszkodzony. Sama trybuna została odbudowana z betonu i stali. W wyniku pożaru zespół był zmuszony rozegrać sześć kolejnych meczów w roli gospodarza na pobliskim Meadow Lane, przegrywając je wszystkie.
Lata 1970–1999.
30 stycznia 1980 na City Ground odbyło się pierwsze spotkanie finałowego dwumeczu o Superpuchar Europy UEFA 1979 pomiędzy Nottingham Forest a FC Barcelona. Spotkanie zakończyło się zwycięstwem gospodarzy 1:0 a frekwencja na stadionie wyniosła 23 807 widzów.
25 listopada 1980 odbyło się tutaj pierwsze spotkanie finałowego dwumeczu o Superpuchar Europy UEFA 1980 pomiędzy Nottingham Forest a Valencia CF. Spotkanie zakończyło się zwycięstwem gospodarzy 2:1 a frekwencja na stadionie wyniosła 12 463 widzów.
W sierpniu 1980 została otwarta trybuna Executive Stand na 10 000 miejsc, wybudowana za 2,5 miliona funtów – w dużej mierze dzięki dochodom ze spotkań Pucharu Europy w sezonach 1978-79 i 1979-80, w których Nottingham Forest dwukrotnie sięgnął po tytuł najlepszej drużyny w Europie, a także dochodów osiągniętych z tytułu zdobycia tytułu mistrza Anglii w 1978. W połowie lat 90. XX w. trybuna ta została przebudowana i przemianowana na trybunę Briana Clougha w uznaniu jego zasług dla klubu. Trybuna mieściła 36 lóż dla kadry kierowniczej, dużą jadalnię, przez co stała się atrakcyjna dla klientów korporacyjnych. Dodatkowo, po raz pierwszy w historii zastosowano kolorową identyfikację trybuny, poprzez ułożenie z części krzesełek napisu „FOREST” w kolorze białym, wkomponowanego na tle krzesełek koloru czerwonych. Przebudowa trybuny pozwoliła na zwiększenie pojemności stadionu do 35 567 miejsc, w tym 15 009 miejsc siedzących.
Przebudowa stadionu w połowie lat 90. XX w. była konsekwencją tragicznych wydarzeń z 15 kwietnia 1989, które miały miejsce na stadionie Hillsborough w Sheffield podczas półfinału Pucharu Anglii pomiędzy Nottingham Forest i Liverpoolem. Efektem tragedii na Hillsborough oraz stadionie Heysel w Brukseli był Raport Taylora, ministra sprawiedliwości Zjednoczonego Królestwa, który wymuszał zastosowanie zmian konstrukcyjnych na angielskich stadionach.
W latach 1992-93 zmodernizowano trybunę Bridgford. Koszt prac budowlanych zamknął się kwotą 4,6 mln funtów, z czego 1,9 mln funtów pochodziło z grantu Football Trust. Prace rozpoczęły się w kwietniu 1992 a po ich ukończeniu trybuna zyskała pojemność 7 710 miejsc, przy czym jej dolny sektor na 5 131 miejsc został przeznaczony dla kibiców przyjezdnych. Dach na tą trybuną został zaprojektowany w taki sposób, by zapewnić dostęp światła słonecznego do pobliskich domów mieszkalnych przy ulicy Colwick Road. 70 miejsc przeznaczono dla osób poruszających się na wózkach inwalidzkich. Umieszczono na niej centrum techniczne, które swoim działaniem obejmuje sterowanie systemem nagłośnienia, tablicą wyników oraz zapewnia policyjną obsługę meczową.
W latach 1994-1996 przebudowano trybunę Trent End. Decyzja o jej modernizacji była związana z wyborem City Ground na jedną z aren turnieju Euro 1996. Po przebudowie trybuna mieściła 7 338 miejsc, co pozwoliło uzyskać pojemność stadionu liczącą 30 576 miejsc, wszystkie siedzące. Ostatni meczem rozegranym na stadionie przed przebudową było spotkanie 8 maja 1994, kiedy w obecności 27 010 widzów Forest świętowało powrót do Premier League.
XXI wiek.
City Ground był gospodarzem finału Pucharu Anglii w piłce nożnej kobiet FA Women's Cup w latach 2007 i 2008.
Oprócz meczów piłkarskich na stadionie odbyły się również inne imprezy. 28 kwietnia 2002 na stadionie rozegrano półfinał rugby Heineken Cup, w którym Leicester Tigers pokonało Llanelli Scarlets 13:12. Leicester Tigers po raz kolejny zagrali na City Ground 24 kwietnia 2016 w półfinale Pucharu Mistrzów Europy w rugby przegrywając 16:19 z francuskim zespołem Racing 92. Na stadionie organizowano również koncerty muzyczne.
W grudniu 2012 za kwotę ponad 1 miliona funtów zainstalowano dwa nowe duże ekrany, jeden między trybunami Trent End i Briana Clougha, a drugi z tyłu trybuny Bridgford, wraz z tablicami reklamowymi w technologii LED rozmieszczonymi wokół boiska.
W październiku 2015 główna trybuna została przemianowana na cześć urodzonego w Nottingham, zdobywcy Pucharu Europy, Petera Taylora.
Przed sezonem 2016-17 w związku z problemami z otrzymaniem certyfikatu bezpieczeństwa pojemność stadionu została zmniejszona do 24 357 miejsc.
Latem 2017, pod kierownictwem nowego właściciela Evangelosa Marinakisa, przeprowadzone prace remontowe obejmujące remont szatni, montaż wygodnych foteli w ławkach rezerwowych, a także inne drobne prace renowacyjne. W 2019 klub zapewnił sobie od Rady miasta przedłużenie dzierżawy City Ground na kolejne 250 lat, co umożliwiło realizację planów przebudowy, w tym odbudowę trybuny Petera Taylora, ulepszenia trybun Bridgford i Briana Clougha oraz rozwój trybuny Trentside.
Euro 1996.
Podczas turnieju Mistrzostw Europy w piłce nożnej 1996 w Anglii na stadionie City Ground zostały rozegrane trzy mecze fazy grupowej:

</doc>
<doc id="940962" url="https://pl.wikipedia.org/wiki?curid=940962" title="Dekanat praski">
Dekanat praski

Dekanat praski – dekanat diecezji warszawsko-praskiej wchodzącej w skład metropolii warszawskiej. 
Dziekanem dekanatu praskiego jest ks. Edmund Modzelewski SDB, proboszcz parafii Najświętszego Serca Pana Jezusa Warszawie.

</doc>
<doc id="940966" url="https://pl.wikipedia.org/wiki?curid=940966" title="Batalion ON „Brasław”">
Batalion ON „Brasław”

Brasławski Batalion Obrony Narodowej (batalion ON „Brasław”) – pododdział piechoty Wojska Polskiego II RP.
Formowanie i zmiany organizacyjne.
Batalion został sformowany w 1938 roku, w Brasławiu, Opsa i Miorach, w składzie Dziśnieńskiej Półbrygady ON. Dowództwo batalionu stacjonowało w Brasławiu. Wiosną 1939 roku pododdział został przeformowany na etat batalionu ON typ I.
Jednostką administracyjną i mobilizującą dla brasławskiego batalionu ON był batalion KOP „Słobódka”.
W kampanii wrześniowej batalion osłaniał granicę z Łotwą. 17 września 1939 roku otrzymał rozkaz wycofania do Wilna. Razem z batalionem wycofywało się dowództwo półbrygady. Nie mogąc dotrzeć do Wilna pododdział dotarł do m. Dukszty, a następnie przeszedł na Łotwę.
Struktura organizacyjna i rozmieszczenie.
Struktura i rozmieszczenie w 1938:
Obsada personalna w marcu 1939.
Obsada personalna baonu w marcu 1939:

</doc>
<doc id="940970" url="https://pl.wikipedia.org/wiki?curid=940970" title="Pilot śmigłowca">
Pilot śmigłowca

Pilot śmigłowca – polska seria komiksowa, ukazująca się w latach 1975-1982 nakładem wydawnictwa Sport i Turystyka. Jej scenarzystą był Witold Jarkowski, zaś rysownikami Grzegorz Rosiński (odcinki 1-5), Mirosław Kurzawa (6-8) i Marek Szyszko (9-10). Stopka redakcyjna w ostatnim numerze wymienia także Bogusława Polcha, nie precyzuje jednak jego pracy nad serią, dla której narysował jedynie okładkę albumu „W walce z żywiołem”.
Treść.
Seria opisywała losy pilota myśliwskiego, porucznika Sławomira Karskiego, który ze względów zdrowotnych musi zrezygnować z pracy za sterami myśliwca na rzecz lotnictwa ratunkowego w śmigłowcu. Latając na śmigłowcach Mi-2 wraz z mechanikiem, plutonowym Kalińskim, bierze udział zarówno w działaniach wojskowych, jak manewry czy zimowe akcje saperskie, oraz cywilnych, jak pomoc powodzianom czy wsparcie działań w trakcie katastrofalnej zimy. W tle historii przewija się wątek romantyczny – związek por. Karskiego z dziennikarką Barbarą Tarnicką. Ostatecznie jego wybranką zostaje jednak Hanna, siostra Kalińskiego.
Treści propagandowe.
Scenariusz ma silny wydźwięk edukacyjno-propagandowy. Bohaterowie prezentują wzorcowe postawy (zamiłowanie do sportu, zdrowy tryb życia, wzorowa postawa obywatelska); zdarza się też, że wygłaszają sztucznie brzmiące formułki edukacyjne (np. plut. Kaliński na temat pożaru lasu).
Komiksowi towarzyszyły w każdym odcinku artykuły informacyjno-propagandowe, prezentujące śmigłowce i przemysł lotniczy, propagujące uprawianie judo, wskazujące niebezpieczeństwa uzależnienia od nikotyny itp. W każdym numerze pojawiał się także odcinek historii działań zbrojnych polskiego lotnictwa sformowanego w ZSRR.
Albumy.
Wydania.
Pierwsze wydania pierwszych trzech numerów serii wydrukowane zostały w większym formacie niż pozostałe. Drugie wydanie miało format jednolity.

</doc>
<doc id="940972" url="https://pl.wikipedia.org/wiki?curid=940972" title="Batalion ON „Postawy”">
Batalion ON „Postawy”

Postawski Batalion Obrony Narodowej (batalion ON „Postawy”) – pododdział piechoty Wojska Polskiego II RP.
Batalion został sformowany w 1938 roku, w Postawach, w składzie Dziśnieńskiej Półbrygady ON. Wiosną 1939 roku pododdział został przeformowany na etat batalionu ON typ I.
Jednostką administracyjną i mobilizującą dla Postawskiego batalionu ON był 23 pułk Ułanów Grodzieńskich. Przydział gospodarczy nie dotyczył oficerów i podoficerów służby stałej. Ci przydzieleni zostali pod tym względem do baonu KOP „Poświle”.
Działania batalionu w 1939.
W kampanii wrześniowej batalion osłaniał granicę z Łotwą. 17 września otrzymał rozkaz wycofania do Wilna. Do miasta dotarł następnego dnia około godz. 6.00, a już wieczorem wymaszerował na Grodno. 21 września w składzie Zgrupowania "Wołkowysk" gen. bryg. Wacława Przeździeckiego wymaszerował z miasta na przeprawę przez Niemen w m. Hoża. W rejonie przeprawy stoczył walkę z sowietami po czym wycofał się na Kalety. 23 września pod Kaletami ponownie starł się z ACz. Tego samego dnia, wieczorem, po wyczerpaniu amunicji, batalion przeszedł na Litwę.
Struktura organizacyjna i rozmieszczenie.
Struktura i rozmieszczenie w 1938:

</doc>
<doc id="940986" url="https://pl.wikipedia.org/wiki?curid=940986" title="François Cevert">
François Cevert

Albert François Cevert Goldenberg (ur. 25 lutego 1944 w Paryżu, zm. 6 października 1973 w Watkins Glen) – francuski kierowca Formuły 1.
Wczesna kariera.
Po wygraniu francuskich Mistrzostw F3 w 1968 roku, w 1969 Cevert dołączył do zespołu Tecno w Formule 2. Wywalczył trzecią pozycję w Grand Prix Niemiec (w latach 60. na Nürburgringu ścigali się razem kierowcy F1 i F2). Kiedy w tym samym roku na torze Palace Crystal uległ tylko najszybszemu Jackie Stewartowi, zauważył go Ken Tyrrell i postanowił zatrudnić młodego Francuza.
Formuła 1.
W 1970 roku, kiedy Johnny Servoz-Gavin nieoczekiwanie odszedł z teamu Tyrrell po zaledwie trzech wyścigach, Cevert zajął jego miejsce. Po udanym debiucie w Grand Prix Holandii na Zandvoort za kierownicą March 701 młody utalentowany kierowca był numerem 2, jeżdżąc u boku broniącego tytułu Stewarta. Debiutant został ogłoszony następcą trzykrotnego mistrza świata, a zarazem stał się jego podopiecznym. W barwach Tyrrell Racing Organisation wystartował w 9 wyścigach, z czego 3 nie ukończył z powodu awarii. Zwykle dojeżdżał w pierwszej dziesiątce i raz na punktowanej pozycji kończąc mistrzostwa z dorobkiem 1 punktu.
Rozwój kariery.
Rok 1971 to kolejne starty w barwach Elf Team Tyrrell, który zbudował nowy bolid. Debiut w nowym bolidzie nie był wyjątkowo udany. Pierwszy wyścig 1971 roku (Grand Prix RPA) poszedł nie po jego myśli, ponieważ Cevert rozbił się. W Hiszpanii był 7., potem znowu dwa razy nie przekroczył linii mety. Dopiero we Francji pokazał swoje umiejętności i wyjątkowość bolidu dojeżdżając tuż za Stewartem ze stratą 28,12. Wynik z Francji powtórzył w Niemczech znów dojeżdżając za liderem zespołu. W końcu na ostatnim Grand Prix Stanów Zjednoczonych na Watkins Glen odniósł swoje pierwsze zwycięstwo w karierze. Wystartował z 5. pozycji i pomimo problemów z oponami, które nękały także Stewarta, na 14. okrążeniu wyprzedził mistrza. Na 43. okrążeniu Jacky Ickx ustanowił najszybsze okrążenie zmniejszając stratę do 2,2 sek. i wtedy w jego Ferrari na skutek awarii skrzyni biegów nastąpił wyciek oleju. Ickx, nie zdając sobie z tego sprawy, rozlewał olej po całym torze. To właśnie na plamie oleju wpadł w poślizg McLaren Denny’ego Hulme'a, po czym uderzył w barierę i uszkodził zawieszenie. Cevert przeszedł jak burza, wysunął się na prowadzenie i już nie oddał swojej pozycji. Cevert został drugim francuskim zwycięzcą Grand Prix. Na koniec mistrzostw stanął na najniższym stopniu podium z dorobkiem 26 punktów.
Kryzys.
W roku 1972 wielkie oczekiwania Stewarta i Tyrrella nie zostały spełnione. Teraz Emerson Fittipaldi był ulubieńcem mediów i to on doprowadził Lotusa do mistrzostwa konstruktorów. Cevert tylko trzy razy dojechał na punktowanej pozycji. Jadąc zeszłorocznym Tyrrellem 002 był drugi w Belgii. Po debiucie Tyrrella 006 nie ukończył Grand Prix Kanady z powodu awarii skrzyni biegów. Za to Grand Prix Stanów Zjednoczonych wywalczył drugie miejsce. Cevert był rozczarowany sezonem, tym bardziej, że w 24 godzinnym Le Mans, kierując Matra – Simca 670 z Howdenem Ganleyem z Nowej Zelandii został sklasyfikowany na drugiej pozycji.
Śmierć.
W 1973 roku Tyrrell był topowym zespołem. Nowy bolid był wyśmienity. Cevert był posłusznym kolegą z zespołu. Wykonywał polecenia szefa zespołu i ustępował miejsca wielkiej gwieździe Formuły 1, Stewartowi. Jednak wszystko było robione pod Stewarta, bo to on był numerem jeden. Widząc, że nadejdzie moment, gdy uczeń pokona mistrza, Szkot planował potajemnie zakończenie kariery po ostatnim w sezonie Grand Prix Stanów Zjednoczonych.
Podczas sobotniej sesji kwalifikacyjnej Cevert walczył z Ronnie Petersonem o pole position. W szybkiej szykanie w sekcji „The Esses” (kombinacja szybkich łuków pod górę), Cevert wszedł nieostrożnie w zakręt i bolid wybiło na krawężniku. Niebieski Tyrrell wyleciał na zewnętrzną stronę toru, po czym uderzył w barierę. „To było nieprawdopodobne” – jak opisał całe zdarzenie Niki Lauda w swojej książce „Art and Science Grand Prix Driving”. W momencie uderzenia bariera odgięła się i bolid wystrzelił na wewnętrzną stronę, po czym uderzył w następną barierę pod kątem 90°. Pojazd przewrócił się i wylądował kołami do góry na barierze. Siła uderzenia była tak duża, że barierę wyrwało z mocowaniem z ziemi. Kierowca poniósł śmierć na miejscu, w wyniku odniesionych obrażeń.
Jackie Stewart był jednym z pierwszych na miejscu tragedii i później powiedział: „Zostawili go, bo wyraźnie było widać, że jest martwy”.
Gdy wznowiono sesję treningową, Stewart pojechał sprawdzić, co mogło być przyczyną wypadku przyjaciela z teamu. Przeprowadził prywatne śledztwo i doszedł do następujących wniosków: on sam zamierzał przejechać kompleks Bridge na piątym biegu. Wtedy na wyjściu z zakrętu silnik byłby na niskich obrotach. Cevert wszedł w Bridge na czwartym biegu na maksymalnych obrotach silnika, co miało mu pozwolić na przyspieszenie w miejscu połączenia zakrętów. Stewart zauważył, że Tyrrell zawsze zachowywał się nerwowo w tej sekcji toru Watkins Glen z powodu krótkiego rozstawu osi w bolidzie. Wiedział, że przejechanie tej sekcji na wyższym biegu było bezpieczniejsze, ale mogło oznaczać stratę czasową, gdyby wszedł źle w zakręt. Agresywniejszy sposób jazdy Ceverta prawdopodobnie przyczynił się do tego wypadku.
W chwili śmierci Cevert miał 29 lat i 224 dni.
Syn Charlesa Goldenberga (1901-1985), François Cevert został pochowany w Cimétiere de Vaudelnay we wsi Vaudelnay, Maine i Loara. Jego grób jest przykryty czarnym marmurem i mosiądzem.
François Cevert odszedł w momencie swojej największej popularności. Został zapamiętany jako jeden z najlepszych kierowców Formuły 1.

</doc>
<doc id="940990" url="https://pl.wikipedia.org/wiki?curid=940990" title="Legendy polskie (komiks)">
Legendy polskie (komiks)

Legendy polskie – zbiorcze wydanie trzech zeszytów komiksowych, znanych poprzednio pod wspólnym tytułem Legendarna historia Polski, której autorami są Barbara Seidler (scenariusz) i Grzegorz Rosiński (rysunki).
"Legendy polskie" ukazały się w 2007 roku nakładem wydawnictwa Egmont Polska w kolekcji "Klasyka Polskiego Komiksu". Pierwsza seria, która została przetłumaczona na język rosyjski ukazała się w ZSRR. 
W 2022 roku galeria komiksu PolishComicArt.pl wydała zbiorcze wydanie Legend Polskich dzięki kampanii w serwisie Kickstarter.
Wykaz części.
Cykl składał się z następujących odcinków:
Pierwotnie zeszyty ukazywały się w podwójnej wersji językowej: polskiej oraz rosyjskiej, angielskiej, niemieckiej i francuskiej. Miały łączyć cele edukacyjne z rozrywką. W edycji z 2007 roku wykorzystano wersję polsko-angielską.

</doc>
<doc id="940991" url="https://pl.wikipedia.org/wiki?curid=940991" title="Zagadnienia brzegowe teorii potencjału">
Zagadnienia brzegowe teorii potencjału

Zagadnienia brzegowe teorii potencjału – poszukiwanie wartości granicznych lub brzegowych.
W geodezji fizycznej można podać związki funkcyjne pomiędzy pochodnymi tych samych parametrów. W celu rozwiązania równań różniczkowych n-tego rzędu należy podać tyle stałych całkowań jaki jest rząd tego równania, czyli n. By otrzymać rozwiązanie szczególne potrzebujemy mieć n-1 wartości początkowych mieszczących się w przedziale zmienności funkcji będącej rozwiązaniem równania.
Pierwsze zagadnienie brzegowe.
Zwane jest również zagadnieniem Dirichleta. Ma na celu wyznaczenie funkcji harmonicznych (potencjału) na zewnątrz pewnej powierzchni (S) na podstawie granicznych (brzegowych) wartości tych funkcji na powierzchni (S). Zasada Dirichleta mówi, że dla dowolnie przyjętych wartości granicznych na (S) istnieje pewna funkcja harmoniczna (V), która ma wartości graniczne na powierzchni (S).
Drugie zagadnienie brzegowe.
Ma na celu wyznaczenie wartości potencjału w przestrzeni zewnętrznej lub wewnętrznej względem (S). Na powierzchni (S) zamiast potencjału (V) dane są
pochodne normalne potencjału formula_1 względem zewnętrznej normalnej do (S).
Trzecie zagadnienie brzegowe.
Na powierzchni (S) znana jest kombinacja liniowa potencjału (V) i jego pochodnej w kierunku normalnej zewnętrznej do (S) w postaci:
gdzie:
Zagadnienie to ma szczególne zastosowanie w geodezji fizycznej (model wyznaczenia undulacji geoidy z anomalii grawimetrycznych).

</doc>
<doc id="940995" url="https://pl.wikipedia.org/wiki?curid=940995" title="Opchanacanough">
Opchanacanough

Opchanacanough lub Opechancanough (zm. 1644) – wódz indiański, brat i następca Powatana. W 1622 roku najechał Kolonię Wirginię, zabijając około 350 kolonistów m.in. Johna Rolfe'a i rozpoczynając wojnę przeciw kolonistom.

</doc>
<doc id="940997" url="https://pl.wikipedia.org/wiki?curid=940997" title="Likedeelers">
Likedeelers



</doc>
<doc id="941001" url="https://pl.wikipedia.org/wiki?curid=941001" title="Josef Breuer">
Josef Breuer

Josef Breuer (ur. 15 stycznia 1842 w Wiedniu, zm. 20 czerwca 1925 tamże) – austriacki lekarz, fizjolog i filozof, twórca (razem z Sigmundem Freudem) metody katartycznej.
Życiorys.
Urodził się jako syn Leopolda Breuera, nauczyciela religii w wiedeńskiej gminie żydowskiej. W wieku dwudziestu dwóch lat (1863) otrzymał tytuł doktora medycyny; pięć lat później poślubił Matilde Altman – miał z nią pięcioro dzieci.
Habilitował się z fizjologii, na podstawie badań zmysłu równowagi, regulacji temperatury ciała i oddychania (odruch Heringa-Breuera). Jego pacjentami byli znani koledzy z Wydziału Medycznego Uniwersytetu Wiedeńskiego oraz znane osobistości życia towarzyskiego Wiednia.
Amerykańsko-żydowski autor Irvin Yalom napisał powieść na podstawie jego biografii.
Współpraca z Freudem.
Do historii nauki wszedł jednak Breuer przede wszystkim jako twórca (razem z Sigmundem Freudem) tzw. terapii katartycznej. Opracowali oni tę metodę na podstawie doświadczeń zebranych w latach 1880-1881 podczas terapii Berthy Pappenheim, znanej w dziejach psychoanalizy pod pseudonimem Anna O. To właśnie wyniki tych badań stanowią rdzeń opublikowanych przez Freuda i Breuera w 1895 roku Studien über Hysterie ("Studia nad histerią", wcześniej, w 1893 roku, ogłoszonych w wersji okrojonej pt. "Über den psychischen Mechanismus hysterischer Phänomene"). 
Z postacią Josefa Breuera związane jest również samo pojęcie „psychoanalizy”. W liście do Sigmunda Freuda Breuer zaproponował mu, by na podstawie "Edypa Króla" Sofoklesa – tragedii określonej przez Friedricha Schillera mianem „tragicznej analizy” - nazwać wynalezioną przez nich obu metodę katartyczną psychoanalizą, albowiem oni obaj – podobnie jak Edyp zwalczył dręczącą Teby zarazę, tropiąc i wypowiadając prawdę - sprowadzili „histeryczne” objawy swej pacjentki do ich genezy tkwiącej w przeżyciu traumatycznym z wczesnych lat życia (list ten, przechowywany w Archiwum Freuda w Nowym Jorku, do dzisiaj nie został opublikowany w żadnym wydaniu jego korespondencji).

</doc>
<doc id="941007" url="https://pl.wikipedia.org/wiki?curid=941007" title="François-Lèon Leveque">
François-Lèon Leveque

François-Léon Lévêque (ur. 16 czerwca 1870 w Saint-Junien, zm. 26 października 1955 w Villeneuve) – pułkownik Francuskich Sił Zbrojnych, generał brygady Wojska Polskiego, dowódca polskiego lotnictwa w latach 1923-1924.
Życiorys.
Od 21 października 1889 służył w armii francuskiej. Był słuchaczem École Polytechnique, po jej ukończeniu skierowany 1 października 1891 do Aplikacyjnej Szkoły Artylerii i Saperów. 9 września 1893 promowany na podporucznika i przydzielony do 2 pułku saperów w Montpellier. Z pułku oddelegowywany dwukrotnie do Centralnego Ośrodka Badań Balonów Wojskowych. W 1897 był uczestnikiem ekspedycji na Madagaskarze, od 1900 do 1902 służył we francuskim Korpusie Ekspedycyjnym w Chinach podczas Powstania bokserów. 1 czerwca 1904 oddany do dyspozycji Ministerstwa Kolonii z przeznaczeniem do służby w Indochinach, gdzie brał udział w walkach w Tonkinie. Po powrocie od 26 lutego 1909 szef transportu w Rouen, od 9 września 1912 szef transportu w Verdun. 23 czerwca 1919 awansowany do stopnia majora. Po ogłoszeniu mobilizacji pozostał w Verdun na różnych stanowiskach w 132 Dywizji Piechoty.
Ranny w głowę 24 czerwca 1916. Po wyleczeniu skierowany do Rumunii. Od 25 lipca 1918 pełnił funkcje szefa saperów 13 Korpusu Armijnego, szefa saperów Placu Verdun, od 25 października 1919 dowódca 7 Pułku Saperów w Awinionie (franc. "7e Régiment du Génie"). Od 15 lutego 1921 służył w lotnictwie, 1 listopada 1921 objął stanowisko dowódcy 3 Brygady Lotniczej, gdzie otrzymał licencję obserwatora, a 13 października 1922 licencję pilota wojskowego.
22 grudnia 1922 oddelegowany do Francuskiej Misji Wojskowej w Polsce z przeznaczeniem na szefa Departamentu IV Żeglugi Powietrznej Ministerstwa Spraw Wojskowych. 20 stycznia 1923 powierzono mu pełnienie obowiązków szefa departamentu. 20 marca 1924 został generałem brygady. Jako szef departamentu opracował plany rozwoju lotnictwa polskiego, opierając się na francuskim sprzęcie, regulaminach i systemach szkolenia z okresu I wojny światowej. Z dniem 17 sierpnia 1924 odwołany ze stanowiska, powrócił do Francji.

</doc>
<doc id="941008" url="https://pl.wikipedia.org/wiki?curid=941008" title="ESC Wolfsburg">
ESC Wolfsburg



</doc>
<doc id="941009" url="https://pl.wikipedia.org/wiki?curid=941009" title="Storczyk trójzębny">
Storczyk trójzębny

Storczyk trójzębny ("Orchis tridentata" Scopoli, właśc. "Neotinea tridentata" (Scop.) R.M.Bateman, Pridgeon &amp; M.W.Chase, Lindleyana 12: 122 (1997)) — gatunek byliny z rodziny storczykowatych ("Orchidaceae"). Gatunek ten występuje w południowej i środkowej Europie. W Polsce znane były stanowiska tego gatunku na Śląsku, Pomorzu i Wielkopolsce. Jednak od połowy XX wieku gatunek zaginął i uważany był za wymarły. Ponownie odnaleziony został na dwóch stanowiskach w powiecie gryfińskim w 2012 roku. Po odkryciu polifiletycznego charakteru rodzaju "Orchis" gatunek ten włączony został do rodzaju "Neotinea". Tu opisany jest pod nazwą tradycyjną ze względu na utrzymanie jej stosowania w polskojęzycznych źródłach nomenklaturowych.
Biologia i ekologia.
Bylina, geofit. Rośnie w murawach kserotermicznych. Kwitnie w maju i czerwcu.
Zmienność.
Gatunek zróżnicowany na dwa podgatunki:
Zagrożenia i ochrona.
Roślina objęta jest w Polsce ścisłą ochroną gatunkową. 
Kategorie zagrożenia gatunku:

</doc>
<doc id="941010" url="https://pl.wikipedia.org/wiki?curid=941010" title="Berta Pappenheim">
Berta Pappenheim



</doc>
<doc id="941014" url="https://pl.wikipedia.org/wiki?curid=941014" title="Sage Francis">
Sage Francis

Paul "Sage" Francis (ur. 18 listopada 1976) – raper pochodzący z Providence, Rhode Island.
Życiorys.
Urodzony jako Paul Francis w Miami, Floryda, jest raperem pochodzącym z Providence, Rhode Island. Jest również założycielem oraz dyrektorem generalnym wytwórni płytowej Strange Famous Records. Francis w 2000 roku wygrał Scribble Jam w kategorii MC oraz wydał kilka płyt dostępnych tylko na jego trasach koncertowych oraz stronie internetowej. W 2001 roku jego piosenka "Makeshift Patriot" stała się internetowym hitem ze względu na wnikliwą krytykę amerykańskich media po zamachu z 11 września. Po wydaniu jego cieszącego się uznaniem krytyków albumu Personal Journals w 2002 roku dołączył on do Epitaph Records, gdzie był pierwszym raperem w tej legendarnej wytwórni płytowej związanej z punk rockiem.
Dyskografia.
Całkowita dyskografia amerykańskiego rapera Sage Francisa. Zawiera 4 albumy studyjne, 7 singli, 2 minialbumy oraz inne wydawnictwa.

</doc>
<doc id="941015" url="https://pl.wikipedia.org/wiki?curid=941015" title="Jouni Yrjölä">
Jouni Yrjölä

Jouni Yrjölä (ur. 24 października 1959 w Mänttä-Vilppuli) – fiński szachista, arcymistrz od 1990 roku.
Kariera szachowa.
Od pierwszych lat 80. do końca 90. należał do ścisłej czołówki fińskich szachistów. Pomiędzy 1982 a 2000 rokiem ośmiokrotnie wystąpił w szachowych olimpiadach (w tym 5 razy na I szachownicy) oraz czterokrotnie w drużynowych mistrzostwach Europy, zdobywając w roku 1999 w Batumi brązowy medal za indywidualny wynik na III szachownicy. Jest sześciokrotnym medalistą indywidualnych mistrzostw Finlandii: dwukrotnie złotym (1985, 1988), trzykrotnie srebrnym (1983, 1991, 1995) oraz brązowym (1986).
Na arenie międzynarodowej pojawił się po raz pierwszy na przełomie 1979 i 1980 roku, dzieląc IX miejsce (wraz z m.in. Johannem Hjartarsonem, Thomasem Ernstem i Erikiem Lobronem) w mistrzostwach Europy juniorów w Groningen. W 1984 zwyciężył (wraz z Hjartarsonem i Margeirem Peturssonem) w otwartym turnieju "Troll Masters" w Gausdal. W 1989 podzielił II miejsce (za Simenem Agdesteinem, a wraz z Peturssonem i Bentem Larsenem) w turnieju strefowym (eliminacji mistrzostw świata) w Espoo. W dogrywce o jedno premiowane awansem miejsce zwyciężył Petursson, Yrjölä był drugi i do turnieju międzystrefowego nie awansował. W następnym roku samodzielnie zwyciężył w międzynarodowym turnieju w Helsinkach. W 1996 podzielił II miejsce w turnieju "Heart of Finland" w Jyväskyli, wynik ten powtarzając w latach 1999 i 2002. W 2006 podzielił I miejsce w kolejnym "openie", rozegranym w Budapeszcie.
Najwyższy ranking w karierze osiągnął 1 stycznia 1984 r., z wynikiem 2515 punktów dzielił wówczas 55-68. miejsce na światowej liście FIDE, jednocześnie zajmując 1. miejsce wśród fińskich szachistów.

</doc>
<doc id="941017" url="https://pl.wikipedia.org/wiki?curid=941017" title="Jouni Yrjola">
Jouni Yrjola



</doc>
<doc id="941021" url="https://pl.wikipedia.org/wiki?curid=941021" title="Breuer Josef">
Breuer Josef



</doc>
<doc id="941023" url="https://pl.wikipedia.org/wiki?curid=941023" title="Breuer">
Breuer



</doc>
<doc id="941024" url="https://pl.wikipedia.org/wiki?curid=941024" title="Osioł (postać filmowa)">
Osioł (postać filmowa)

Osioł – fikcyjna postać z cyklu pełnometrażowych i krótkometrażowych filmów animowanych "Shrek". Jest mężem Smoczycy, z którą ma szóstkę dzieci (krzyżówki Smoczycy i Osła).
Wczesne życie.
Niewiele wiadomo o życiu Osła. W drugiej części opowiedział o tym jak został sprzedany za ziarna magicznej fasoli, zaś później Krzyś i Prosiaczek chcieli mu przeszczepić ogon (wówczas przypomina to sytuację Kłapouchego z "Kubusia Puchatka").
Shrek.
Osioł jest przyjacielem Shreka. Poznali się w pierwszej części filmu, gdy właścicielka Osła chciała go sprzedać na targu baśniowych postaci rycerzom Lorda Farquaada. Osioł pomaga Shrekowi uwolnić ze smoczej wieży królewnę Fionę, następnie zaś nie dopuszcza do jej małżeństwa z Lordem. W tej części osioł żeni się ze Smoczycą. Jest daltonistą. Uwielbia kremówki i tort, chciałby nosić własne ubrania i piekielnie boi się ognia.
Shrek 3-D.
Osioł pojawia się w różnych częściach filmu. Towarzyszy Shrekowi i Fionie.
Shrek 2.
Osioł ze Shrekiem i Fioną udają się do Zasiedmiogórogrodu, gdzie mieszkają rodzice Fiony, władcy tej krainy. Osioł razem z nowo poznanym Kotem w Butach pomagają Shrekowi w porozumieniu się z teściem i udaremnieniu intryg Wróżki Chrzestnej podczas której osioł zamienia się w pięknego rumaka.
Na zakończenie filmu pojawiają się dzieci Smoczycy i Osła.
Shrek Trzeci.
Kiedy teść Shreka – król Harold zaczyna chorować, Shrek jest wzięty pod uwagę jako dziedzic jego ziem. Nie mając jednak zamiaru rezygnować z ukochanego bagna, Shrek rekrutuje swoich przyjaciół, Osła i Kota w Butach, aby usadzili na tronie buntowniczego Artura jako nowego króla. Księżniczka Fiona, natomiast staje na czele grupy koleżanek, aby odeprzeć zamach stanu przygotowywany przez porzuconego Księcia z bajki, który ich zauważa i zamyka w lochu. Na szczęście Kot w butach i Osioł odkrywają ich plany i wydostają królewny z lochu. W trzeciej części występuje też przypadkowa zmiana ciał; Osioł jest w ciele Kota w butach i na odwrót. Czarnoksiężnik naprawiając swój błąd pozostawia obce postaciom ogony.
Pada Shrek.
Osioł pojawia się w domu Shreka. Wraz z żoną Smoczycą i swoimi dziećmi towarzyszy jego rodzinie w zimowych spacerach, podczas przygotowań do uczty wigilijnej oraz przy samej wieczerzy.
Shrek Forever.
Shrek przenosi się do innego świata. Osioł pracuje jako szofer u wiedźm. Osioł wyrywa się i ucieka od niego. Po rozmowie zaprzyjaźniają się i są przyjaciółmi. Osioł pomaga Shrekowi odzyskać Fionę.

</doc>
<doc id="941025" url="https://pl.wikipedia.org/wiki?curid=941025" title="Semiepifit">
Semiepifit



</doc>
<doc id="941027" url="https://pl.wikipedia.org/wiki?curid=941027" title="Francois Cevert">
Francois Cevert



</doc>
<doc id="941032" url="https://pl.wikipedia.org/wiki?curid=941032" title="Ludwik Bawarski">
Ludwik Bawarski



</doc>
<doc id="941038" url="https://pl.wikipedia.org/wiki?curid=941038" title="Roślina monopodialna">
Roślina monopodialna



</doc>
<doc id="941041" url="https://pl.wikipedia.org/wiki?curid=941041" title="Roślina sympodialna">
Roślina sympodialna



</doc>
<doc id="941047" url="https://pl.wikipedia.org/wiki?curid=941047" title="Rośliny wieloosiowe">
Rośliny wieloosiowe



</doc>
<doc id="941049" url="https://pl.wikipedia.org/wiki?curid=941049" title="Rośliny jednoosiowe">
Rośliny jednoosiowe



</doc>
<doc id="941050" url="https://pl.wikipedia.org/wiki?curid=941050" title="Benq-Siemens C81">
Benq-Siemens C81



</doc>
<doc id="941052" url="https://pl.wikipedia.org/wiki?curid=941052" title="Corpo Aereo Italiano">
Corpo Aereo Italiano

Corpo Aereo Italiano (C.A.I.) (pol. "Włoski Korpus Lotniczy") – włoska jednostka lotnicza z okresu II wojny światowej, która jako jedyna wzięła udział w bitwie o Anglię.
Pod koniec kampanii francuskiej Benito Mussolini zaproponował A. Hitlerowi udział włoskich jednostek wojskowych w inwazji na Wielką Brytanię. Do wstępnych rozmów doszło w czasie ich spotkania w dniu 10 czerwca 1940 roku, lecz wtedy nie doszło do jakichkolwiek uzgodnień, bowiem w planach inwazji na Wielką Brytanię nie uwzględniono udziału wojsk włoskich. Ostatecznie Niemcy zgodzili się na udział w operacji włoskich jednostek lotniczych. Włoskie dowództwo sił lotniczych początkowo zamierzało skierować do udział tylko jednostki pomocnicze do obsługi transportowej niemieckich jednostek operacyjnych, ale na to nie wyrazili zgody Niemcy i zażądali udziału włoskich jednostek w wyprawach bombowych przeciwko Anglii. Ostatecznie pod koniec września 1940 roku rozpoczęto formowanie jednostki lotniczej, którą nazwano "Corpo Aereo Italiano". Jednostka ta miała składać się z trzech pułków bombowych i jednego pułku myśliwskiego, a załogi miały wymieniać się rotacyjnie.
Ostatecznie w skład "Corpo Aero Italiano", którego dowódcą został gen. Rino Corso-Fougier, weszły: 
W połowie października 1940 roku zaczęto przebazowywać jednostki na lotniska w Belgii, gdzie zostały zgrupowane do dnia 19 października, pułki bombowe na lotnisku w Melsbroek a pułk myśliwski na lotnisku w Ursel. 
W nocy z 24/25 października 1940 roku po raz pierwszy 18 samolotów "Fiat BR.20M" z "Corpo Aereo Italiano" wzięły udział w nocnym nalocie na miasta Harwich i Felixstowe w południowej Anglii. Od tego momentu samoloty z "Corpo Aereo Italiano" rozpoczęty działania bojowe, uczestnicząc w nocnych nalotach skierowanych na miasta i porty położone na południu Anglii m.in. Ramsgate, Canterbury, Dover. W nalotach tych uczestniczyły poszczególne dywizjony, które były włączane do wypraw niemieckich i trwały one do początków listopada.
W dniu 11 listopada 1940 roku zdecydowano się użyć 99 dywizjonu bombowego wraz z osłoną myśliwską do nalotu dziennego na rejon Ramsgate. Była to pierwsza wyprawa dzienna "Corpo Aereo Italiano" i uczestniczyło w niej 10 samolotów "Fiat BR.20 Cicogna" a osłaniało je 42 samoloty " Fiat CR.42 Falco" oraz 46 "Fiat G.50 Freccia". Przeciwko tej wyprawie dowództwo RAF skierowało 3 dywizjony myśliwskie: 46, 249 i 257. W trakcie walk Włosi stracili 7 samolotów bombowych i 4 myśliwskie, a jeden z samolotów bombowych "Fiat BR.20" zestrzelił polski pilot ppor. Karol Pniak (walczący w składzie 257 dywizjonu myśliwskiego RAF). Wyprawa nie dotarła do celu i była to największa porażka "Corpo Aereo Italiano".
Już w dniu 15 listopada 1940 roku marsz. Pietro Badoglio w trakcie spotkania z feldmarszałkiem Wilhelmem Keitelem zażądał wycofania korpusu z walki, lecz jeszcze w grudniu samoloty korpusu uczestniczyły w nocnych nalotach na porty w południowej Anglii, dołączając do wypraw niemieckich. Ostatecznie od 3 stycznia 1941 zaczęto wycofywać jednostki "Corpo Aereo Italiano" z Belgii i kierowano je Włoch, a następnie Afryki Północnej. Ostatnie pododdziały opuściły Belgię 15 kwietnia 1941 roku i ten dzień należy uznać za koniec istnienia "Corpo Aereo Italiano", gdyż jednostki po opuszczeniu Belgii przestawały być częścią tego korpusu.
W trakcie swojej działań bojowych samoloty z "Corpo Aereo Italiano" wykonały 1721 lotów bojowych nad Anglię, w trakcie działań stracił on według danych brytyjskich – 11 samolotów (Włosi oficjalnie podali liczbę 10 utraconych samolotów). Ładunek bomb zrzuconych na Anglię nie jest dokładnie znany, biorąc jednak pod uwagę udźwig samolotów "Fiat BR.20", można zakładać, że był on niewielki a udział tej jednostki w bitwie o Anglię miał charakter bardziej propagandowy niż bojowy.

</doc>
<doc id="941053" url="https://pl.wikipedia.org/wiki?curid=941053" title="Wielki Meczet w Delhi">
Wielki Meczet w Delhi

Wielki Meczet, także: meczet Piątkowy, ("Dżama Masdżid", "Jama Masjid", trb Dźama Masdźid, trl hin Jāmā Masjid, Masjid-i Jahan-Namaa (per مسجد جھان نما), Masjid-i-Jahan Numa (urr مسجد جھان نمہ), ang. Friday Mosque) – główny meczet Delhi zbudowany w latach 1654-1658 przez władcę mogolskiego Szahdżahana z dynastii Wielkich Mogołów, budowniczego Tadź Mahal. Jest to największa muzułmańska budowla sakralna w Indiach.
Nazwa budowli nawiązuje do tradycji budowli sakralnych w islamie. W każdej miejscowości gdzie zamieszkiwała społeczność muzułmańska budowano jeden centralny meczet na tyle duży, aby pomieścić w nim całą gminę w czasie obowiązkowych, piątkowych modlitw. Budowla taka zwana była najczęściej "dżami" lub "al-masdżid al-dżami".
Z myślą o modłach codziennych budowano znacznie mniejsze świątynie ("masdżid").
Budowla położona jest na wzgórzu w centrum starego miasta Delhi. Do wnętrza prowadzą 3 bramy. Meczet zbudowany jest z czerwonego piaskowca i białego marmuru. Obszerny dziedziniec meczetu może pomieścić 25 tysięcy osób. Posiada dwa minarety o wysokości 41 metrów. W zbiorach meczetu znajduje się kopia Koranu spisana na jeleniej skórze.
Zamach terrorystyczny.
W trakcie piątkowych modlitw 14 kwietnia 2006 na terenie meczetu dokonano bombowego zamachu terrorystycznego. Rannych zostało 13 osób, w tym jedna ciężko (w modlitwach brało udział ok. 1000 wiernych). Wybuch nie uszkodził samej budowli.

</doc>
<doc id="941055" url="https://pl.wikipedia.org/wiki?curid=941055" title="Michael Kenney">
Michael Kenney

Michael Kenney – keyboardzista koncertowy brytyjskiej grupy heavymetalowej Iron Maiden oraz technik gitary basowej Steve'a Harrisa. Do płyty Virtual XI (1998) na albumach studyjnych instrumenty klawiszowe obsługiwał wspólnie ze Steve'em Harrisem oraz grał na koncertach. Od płyty Brave New World Harris nie dzieli się z Kenneyem tą funkcją przy nagrywaniu wydawnictw muzycznych w studio.

</doc>
<doc id="941056" url="https://pl.wikipedia.org/wiki?curid=941056" title="Red Snapper">
Red Snapper

Red Snapper – brytyjski zespół założony w 1993 roku w Londynie przez Alego Frienda (gitara basowa), Richarda Thaira (perkusja) i Davida Ayersa (gitara).
Red Snapper gra muzykę instrumentalną stanowiącą mieszankę wielu różnych gatunków, m.in. jazzu, rocka, hip-hopu, bluesa i muzyki elektronicznej. W nagraniach gościnnie brali też udział różni muzycy i wokaliści. Grupa ogłosiła zawieszenie działalności w 2002 roku, po czym reaktywowała się 16 czerwca 2007 roku.

</doc>
<doc id="941057" url="https://pl.wikipedia.org/wiki?curid=941057" title="Dichromiany">
Dichromiany

Dichromiany, MCr2O7 – grupa związków chemicznych, sole kwasu dichromowego (H2Cr2O7). 
W temperaturze pokojowej są to substancje krystaliczne o zabarwieniu ciemnopomarańczowym. W środowisku alkalicznym przechodzą w chromiany (sole kwasu chromowego, H2CrO4). Zakwaszenie powoduje odtworzenie jonu dichromianowego.

</doc>
<doc id="941058" url="https://pl.wikipedia.org/wiki?curid=941058" title="Santo Amaro">
Santo Amaro

Santo Amaro – miasto na Wyspach Świętego Tomasza i Książęcej; na Wyspie Świętego Tomasza, 7792 mieszkańców (2008). Trzecie co do wielkości miasto kraju.

</doc>
<doc id="941060" url="https://pl.wikipedia.org/wiki?curid=941060" title="Kepler (ujednoznacznienie)">
Kepler (ujednoznacznienie)



</doc>
<doc id="941064" url="https://pl.wikipedia.org/wiki?curid=941064" title="Litofit">
Litofit

Litofit, roślina naskalna (gr. "líthos" – kamień, "phytón" – roślina) – roślina, glon lub porost, rosnące na skałach (także na murach). Pierwszymi kolonistami skał są glony i porosty. Działając na skały destrukcyjnie za pomocą substancji chemicznych i mechanicznie za pomocą plech, powodują powstawanie zwietrzeliny skalnej, szczelin i niewielkich zasobów próchnicy. To umożliwia kolonizację skał przez mszaki i rośliny naczyniowe. 
Litofity w zależności od sposobu zasiedlania skał dzieli się na następujące grupy:

</doc>
<doc id="941070" url="https://pl.wikipedia.org/wiki?curid=941070" title="Hotel kapsułowy">
Hotel kapsułowy

 – rodzaj hotelu spotykanego najczęściej w Japonii.
Opis.
W hotelach tego typu zamiast pokojów znajdują się kapsuły przypominające obudowane łóżko w wagonie sypialnym. Przeważnie mają kształt prostopadłościanu, o wymiarach niewiele większych od łóżka i wysokości ok. 1 metra. Kapsuły są ułożone jedna na drugiej najczęściej w jednym dużym pomieszczeniu. Goście mają do dyspozycji szafki lub niewielkie pomieszczenia na bagaż. Korzystają ze wspólnych łazienek oraz pomieszczeń socjalnych.
Zaletą hoteli kapsułowych są niskie ceny noclegów.
Hotele kapsułowe są popularne w Japonii. 
W Polsce pierwszy hotel tego typu otwarto w 2009 przy placu Wilsona w Warszawie (został zamknięty w 2017).

</doc>
<doc id="941074" url="https://pl.wikipedia.org/wiki?curid=941074" title="Eugen Bleuler">
Eugen Bleuler

Paul Eugen Bleuler (ur. 30 kwietnia 1857 w Zollikon, zm. 15 lipca 1939 tamże) – szwajcarski lekarz psychiatra.
Życiorys.
Urodził się 30 kwietnia 1857 w miejscowości Zollikon koło Zurychu jako drugie dziecko Johanna Rudolfa Bleulera (1823–1898) i Pauline Bleuler-Bleuler (1829–1898). Jego siostra Anna Paulina (1852–1926) chorowała psychicznie. Studiował medycynę na Uniwersytecie Zuryskim, studia ukończył 15 września 1881 roku. Następnie podjął pracę jako asystent w klinikach psychiatrycznych Uniwersytetu Berneńskiego (Waldau) oraz Uniwersytetu Zuryskiego (Burghölzli). W 1883 otrzymał tytuł doktora medycyny. W 1884 uczył się też w Paryżu u Charcota, w Londynie i Monachium u Guddena. Od 1885 do 1886 asystent Forela w klinice Burghölzli. W latach 1886–1898 był ordynatorem zakładu w Rheinau, w roku 1898 otrzymał analogiczne stanowisko w Burghölzli. W tym samym roku został profesorem. Pracował tam w latach 1898–1927 jako dyrektor oraz profesor zwyczajny psychiatrii na Wydziale Medycznym Uniwersytetu Zuryskiego.
11 kwietnia 1901 ożenił się z Hedwig Waser (1869–1940). Mieli pięcioro dzieci. Syn Manfred Bleuler (1903–1994) był również psychiatrą, następcą Eugena na katedrze w Zurychu.
Dorobek naukowy.
Bleuler znany jest przede wszystkim dzięki temu, że w 1911 opisał jako jednostkę chorobową schizofrenię ("Dementia praecox oder Gruppe der Schizophrenien") – w ten sposób pojęcie to zastąpiło używane wówczas, spopularyzowane przez Emila Kraepelina pojęcie "dementia praecox". Bleuler wyróżnił cztery osiowe objawy schizofrenii. Podejście Bleulera znacząco poszerzyło granice choroby, uwzględniając postaci zaburzeń o objawach słabo wyrażonych i bardziej nasilonych (schizofrenia utajona i schizofrenia prosta). 
Wprowadził do psychiatrii pojęcia: autyzmu i ambiwalencji. Jego autorstwa było również pojęcie "Udenotherapie" – chodzi tu o metodę polegającą na tym, by w obliczu choroby nie stosować „akcjonizmu”, lecz by poczekać na dalszy rozwój przypadku.
Na stanowisku ordynatora kliniki Burghölzli Bleuler zetknął się z powstająca wówczas dopiero psychoanalizą, której najwybitniejszym przedstawicielem w Zurychu był wówczas młody asystent Kliniki, Carl Gustav Jung. Był jednym z pierwszych zwolenników teorii Freuda. Obcowanie z nowym kierunkiem ułatwiły Bleuerowi wyznawane przezeń poglądy: Bleuler uważał, że nie istnieje ostra granica pomiędzy chorobą umysłową i stanem zdrowia, pracując zaś, dbał o szczegółowe zbadanie każdego przypadku i o przedstawienie go jako procesu. Bleuler zajmował się "światami obłędu" konkretnych chorych, próbując dokonywać interpretacji ich wypowiedzi odnoszących się do rzeczywistości. W 1919 roku Bleuler prowadził terapię Wacława Niżyńskiego.

</doc>
<doc id="941076" url="https://pl.wikipedia.org/wiki?curid=941076" title="Dywizja Piechoty Böhmen">
Dywizja Piechoty Böhmen

Dywizja Piechoty Böhmen, niem. "Infanterie-Division Böhmen" – jedna z niemieckich dywizji szkieletowych piechoty. Utworzona w kwietniu 1944 roku na poligonie Milowitz w XIII Okręgu Wojskowym jako dywizję 26 fali mobilizacyjnej. W czerwcu tego roku użyta do uzupełnienia 198 Dywizji Piechoty.

</doc>
<doc id="941077" url="https://pl.wikipedia.org/wiki?curid=941077" title="Bleuler">
Bleuler



</doc>
<doc id="941080" url="https://pl.wikipedia.org/wiki?curid=941080" title="Festiwal Polskich Sztuk Współczesnych">
Festiwal Polskich Sztuk Współczesnych



</doc>
<doc id="941081" url="https://pl.wikipedia.org/wiki?curid=941081" title="II Liceum Ogólnokształcące z Oddziałami Dwujęzycznymi im. Adama Mickiewicza w Gdyni">
II Liceum Ogólnokształcące z Oddziałami Dwujęzycznymi im. Adama Mickiewicza w Gdyni

II Liceum Ogólnokształcące z Oddziałami Dwujęzycznymi im. Adama Mickiewicza w Gdyni jest jedną z czołowych i najstarszych gdyńskich szkół. Szkoła prowadzi jedyną w północnej Polsce sekcję dwujęzyczną (język francuski). W każdym poziomie wiekowym istnieje jedna klasa dwujęzyczna z rozszerzonym programem języka francuskiego powstała na mocy porozumienia między Ministerstwa Edukacji Narodowej, Ambasady Republiki Francuskiej w Polsce oraz Urzędu Miasta Gdyni. Nauka w tej klasie kończy się maturą dwujęzyczną.
Historia.
II LO w Gdyni powstało dnia 9 września 1931 roku przy ulicy Morskiej 79. W pierwszym roku do szkoły uczęszczało 211 uczniów, w tym tylko 7 dziewcząt. Od 1935 r. szkoła wyłącznie męska. Z powodu trudnych warunków lokalowych podjęto decyzję o budowie nowej siedziby. Budowę doprowadzono do stanu surowego. Dalsze prace przerwał wybuch wojny. Naukę kontynuowano w starej siedzibie do roku 1951, kiedy otwarto nową siedzibę na ulicy Wolności 22b, którą szkoła zajmuje nadal. Cztery lata później doszło do połączenia szkoły męskiej i żeńskiej pod nazwą II LO. W 1956 roku szkole uroczyście nadano imię Adama Mickiewicza. W 2019 roku zamknięto Gimnazjum nr 23 z oddziałami dwujęzycznymi działające przy II Liceum Ogólnokształcącym, tym samym szkoła przestała tworzyć Zespół Szkół Ogólnokształcących nr 2.

</doc>
<doc id="941083" url="https://pl.wikipedia.org/wiki?curid=941083" title="Trindade (Wyspy Świętego Tomasza i Książęca)">
Trindade (Wyspy Świętego Tomasza i Książęca)

Trindade – miasto na Wyspach Świętego Tomasza i Książęcej, na Wyspie Świętego Tomasza; 16140 mieszkańców (2012). Drugie co do wielkości miasto kraju.

</doc>
<doc id="941084" url="https://pl.wikipedia.org/wiki?curid=941084" title="Dywizja Piechoty Breslau">
Dywizja Piechoty Breslau

Dywizja Piechoty Breslau, niem. "Infanterie-Division Breslau" – jedna z niemieckich dywizji szkieletowych piechoty. Utworzona 3 sierpnia 1944 roku jako dywizja 31 fali mobilizacyjnej na poligonie Neuhammer w VIII Okręgu Wojskowym. Jeszcze w tym samym miesiącu została rozwiązana, a część oddziałów włączono do 357 Dywizji Piechoty.

</doc>
<doc id="941086" url="https://pl.wikipedia.org/wiki?curid=941086" title="Raoul Servais">
Raoul Servais

Raoul Servais (ur. 1 maja 1928 w Ostendzie, zm. 17 marca 2023 w Middelkerke) – belgijski twórca filmów animowanych.
W 1950 roku ukończył Akademię Sztuk Pięknych w Gandawie/Belgia. Od 1953 roku był asystentem sławnego surrealisty René Magritte. Od roku 1957 roku, w wieku 29 lat zajął się realizacją filmów animowanych. Zadebiutował w 1960 roku filmem Havenlichten("Luces del puerto")(1959/10min.) na Belgijskim Festiwalu Filmowaym ("Nationaal Festival van de Belgische Film"). Przez 9 lat (1985-1994) był przewodniczącym Międzynarodowego Stowarzyszenia Twórców Filmów Animowanych ASIFA (Association Internationale du Film d’Animation / "International Animated Film Association"). W wieku 69 lat (1997 rok) oficjalnie zakończył swoją karierę pedagoga.
Twórczość Servaisa charakteryzuje ogromna różnorodność stosowanych technik animacji. Autor, jak sam mówi, chętnie zapraszał do pracy nad projektami innych twórców w celu doskonalenia strony wizualnej. 
Servais jest twórcą około 20 filmów animowanych oraz jednego pełnometrażowego filmu fabularnego, z którego sam nie jest do końca zadowolony i wskazuje na problem rozbieżności zdań między nim a producentem filmu. Innymi słowy autor twierdzi, że jest to "kompletnie inny film od tego jaki chciał zrealizować" (wypowiedź z dnia 4.06.2007 CSW/Warszawa).
Niestety wszystkich filmów nie będzie można nigdy obejrzeć ponieważ kilka uległo całkowitemu zniszczeniu, a pozytywy trzech zostały autorowi skradzione.

</doc>
<doc id="941089" url="https://pl.wikipedia.org/wiki?curid=941089" title="3W">
3W



</doc>
<doc id="941097" url="https://pl.wikipedia.org/wiki?curid=941097" title="EV Ravensburg">
EV Ravensburg

EV Ravensburg − niemiecki klub hokejowy z siedzibą w Ravensburgu.
Historia.
Do 2013 występował w 2. Bundeslidze, do której awansował w sezonie 2006/2007 (przegrany finał play-off 0-2 z Heilbronner Falken). Nigdy nie grał w najwyższej klasie rozgrywkowej w Niemczech. Obecnie występuje pod nazwą Ravensburg Towerstars. Od 2013 gra w DEL2.
Od 2008 do 2011 trenerem zespołu był Peter Draisaitl. W maju głównym trenerem został Tomasz Valtonen, a asystentami Kasper Vuorinen i Marc Vorderbrüggen. W listopadzie 2019 Valtonena zastąpił Rich Chernomaz.

</doc>
<doc id="941102" url="https://pl.wikipedia.org/wiki?curid=941102" title="Batalion ON „Krotoszyn”">
Batalion ON „Krotoszyn”

Krotoszyński Batalion Obrony Narodowej (batalion ON „Krotoszyn”) – pododdział piechoty Wojska Polskiego II RP.
Batalion sformowany został w maju 1939, w składzie Kaliskiej Brygady ON, na podstawie etatu batalionu ON typ IV.
Jednostką administracyjną i mobilizującą dla Krotoszyńskiego batalionu ON był 56 pułk piechoty w Krotoszynie.
W kampanii wrześniowej jednostka walczyła w składzie 25 Dywizji Piechoty.

</doc>
<doc id="941103" url="https://pl.wikipedia.org/wiki?curid=941103" title="Illizi">
Illizi

Illizi – miasto we wschodniej Algierii, stolica prowincji Prowincji Illizi. Miasto zamieszkuje 10 163 mieszkańców.
18 sierpnia 2011 roku w illizi zanotowano rekordową dla Algierii temperaturę + 51 st. C.
W pobliżu miasta znajduje się lotnisko oraz Park Narodowy Tasili Wan Ahdżar.

</doc>
<doc id="941106" url="https://pl.wikipedia.org/wiki?curid=941106" title="Dywizja Strzelców Alpen">
Dywizja Strzelców Alpen

Dywizja Strzelców Alpen (niem. "Jäger-Division Alpen") – jedna z niemieckich dywizji strzelców. Utworzona 25 marca 1945 roku jako dywizja 34. fali mobilizacyjnej przez VII i XVIII Okręgi Wojskowe. Podlegała XIII Korpusowi SS z 1 Armii (Grupa Armii G). 12 kwietnia została włączona do 2 Dywizji Strzelców Górskich i 212 Dywizji Piechoty.
Skład

</doc>
<doc id="941107" url="https://pl.wikipedia.org/wiki?curid=941107" title="Krzysztof Pajewski (wojskowy)">
Krzysztof Pajewski (wojskowy)

Krzysztof Henryk Pajewski herbu Jelita (ur. 25 października 1942 w Sosnówce, zm. 31 lipca 2002 w Poznaniu) – generał brygady Wojska Polskiego, doktor habilitowany nauk ekonomicznych.
Służba w wojsku.
W latach 1960–1963 był podchorążym Oficerskiej Szkoły Samochodowej w Pile. Po promocji i mianowaniu na podporucznika przydzielony został do 6 Szkolnego Pułku Samochodowego w Ostródzie.
Absolwent Akademii Obrony Narodowej, kwatermistrz – zastępca dowódcy 6 Pomorskiej Dywizji Powietrznodesantowej, kwatermistrz Wojsk Lotniczych w Poznaniu, komendant-rektor Wyższej Szkoły Oficerskiej Służb Kwatermistrzowskich im. Mariana Buczka w Poznaniu i Szef Zarządu Ekonomiczno-Finansowego Sztabu Generalnego WP.
W sierpniu 1996 wyznaczony został na stanowisko komendanta-rektora Wyższej Szkoły Oficerskiej im. Stefana Czarnieckiego w Poznaniu.
Generał Krzysztof Pajewski był przewodniczącym Zarządu Oddziału Wielkopolskiego Polskiego Towarzystwa Logistycznego.
17 maja 2002 generał Pajewski przekazał obowiązki komendanta WSO im. S. Czarnieckiego płk. dr. Stefanowi Filaremu.
Zmarł nagle 31 lipca 2002. Pochowany 7 sierpnia 2002 w Alei Zasłużonych Cmentarza na Junikowie w Poznaniu (AZ-2-L-9A).
Żonaty z Janiną Pajewską (1946-2015).

</doc>
<doc id="941109" url="https://pl.wikipedia.org/wiki?curid=941109" title="Wedowie">
Wedowie



</doc>
<doc id="941113" url="https://pl.wikipedia.org/wiki?curid=941113" title="Batalion ON „Ostrów”">
Batalion ON „Ostrów”

Ostrowski Batalion Obrony Narodowej (batalion ON „Ostrów”) – pododdział piechoty Wojska Polskiego II RP.
Historia batalionu.
Batalion został sformowany w maju 1939 roku, w składzie Kaliskiej Brygady ON, według etatu batalionu ON typ IV. Jednostka została zorganizowana w oparciu o 60 Obwód Przysposobienia Wojskowego. Batalion stacjonował na terenie Okręgu Korpusu Nr VII: dowództwo oraz 1 i 2 kompania w Ostrowie Wielkopolskim, natomiast 3 kompania w Odolanowie.
Jednostką administracyjną i mobilizującą dla Ostrowskiego batalionu ON był 60 pp w Ostrowie Wlkp.
W lipcu 1939 roku dowódca Armii „Poznań”, gen. dyw. Tadeusz Kutrzeba podporządkował dowódcom wielkich jednostek piechoty i kawalerii, pod względem taktycznym, wszystkie brygady i bataliony ON znajdujące się w pasie działania armii. Dowódcy 25 Dywizji Piechoty zostało podporządkowane Dowództwo Kaliskiej Brygady ON z podległymi batalionami: Krotoszyńskim i Ostrowskim.
Latem 1939 funkcję prezesa Powiatowego Komitet Przyjaciół Ostrowskiego Batalionu Obrony Narodowej w Ostrowie Wielkopolskim pełnił prezes Sądu Okręgowego w Ostrowie, kpt. rez. Kazimierz Ansion.
Batalion rozpoczął kampanię wrześniową w składzie 25 DP.

</doc>
<doc id="941115" url="https://pl.wikipedia.org/wiki?curid=941115" title="Batalion ON „Ostrzeszów”">
Batalion ON „Ostrzeszów”

Ostrzeszowski Batalion Obrony Narodowej (batalion ON „Ostrzeszów”) – pododdział piechoty Wojska Polskiego II RP.
Batalion został sformowany w maju 1939 roku, w składzie Kaliskiej Brygady ON, według etatu batalionu ON typ IV. Batalion stacjonował na terenie Okręgu Korpusu Nr VII: dowództwo i 1 kompania w Ostrzeszowie, 2 kompania w Doruchowie, a 3 kompania w Mikstacie.
Jednostką administracyjną i mobilizującą dla Ostrzeszowskiego batalionu ON był 60 pułk piechoty wielkopolskiej w Ostrowie Wlkp.
Ponieważ batalion znalazł się w pasie działania Armii „Łódź”, pod względem taktycznym został podporządkowany dowódcy 10 Dywizji Piechoty i w jej składzie walczył w kampanii wrześniowej.
Organizacja i obsada personalna.
Obsada dowódcza

</doc>
<doc id="941117" url="https://pl.wikipedia.org/wiki?curid=941117" title="Keri Sable">
Keri Sable

Keri Sable (ur. 28 kwietnia 1986 w Buffalo) – amerykańska aktorka włoskiego pochodzenia występująca w filmach pornograficznych. Często występowała także jako Keri Sable, Kerri Sable, Carie Sable, Carrie Sable, Kerry Sable i Kery Sable.
Życiorys.
Wczesne lata.
Urodziła się w Buffalo w stanie Nowy Jork. Mieszkała również w Phoenix w Arizonie oraz w Chicago w stanie Illinois. W końcu przeniosła się do San Diego w stanie Kalifornia.
Kariera.
Karierę w przemyśle pornograficznym rozpoczęła na początku lata 2004 roku, w wieku 18 lat od występu w filmie "First Offense 5" z kanadyjskim aktorem i producentem Peterem Northem. W ciągu następnych miesięcy Keri nakręciła wiele scen dla różnych producentów Sin City, Smash Pictures, Diabolic Video, Digital Playground, Jules Jordan Video i Red Light District, głównie typu gonzo. Były to sceny seksu analnego, ass to mouth oraz seksu grupowego, w tym podwójnej penetracji.
W kwietniu 2005 podpisała ekskluzywny dwuletni kontrakt z wytwórnią filmów pornograficznych Wicked Pictures i wzięła udział w blisko stu produkcjach. w filmie Jules Jordan Video "Cum Filled Asshole Overload 2" (2005) w reżyserii Erika Everharda wystąpiła w scenie gang bang z Johnem Strongiem, Jonem Dough, Erikiem Everhardem, Robertem Rosenbergiem i Steve’em Holmesem.
W grudniu 2005 zdecydowała się odejść z branży pornograficznej i zerwała kontrakt z wytwórnią, aby kontynuować studia uniwersyteckie na wschodnim wybrzeżu Stanów Zjednoczonych.
Życie prywatne.
W 2005 związała się z amerykańskim aktorem i reżyserem filmów porno Jonathanem Morganem.

</doc>
<doc id="941118" url="https://pl.wikipedia.org/wiki?curid=941118" title="Neves">
Neves

Neves – miasto na Wyspach Świętego Tomasza i Książęcej; na Wyspie Świętego Tomasza, 10 068 mieszkańców (2012). Stolica dystryktu Lembá. Ważny port morski. Czwarte co do wielkości miasto kraju.

</doc>
<doc id="941123" url="https://pl.wikipedia.org/wiki?curid=941123" title="Kościół Świętego Krzyża w Lesznie">
Kościół Świętego Krzyża w Lesznie

Kościół Świętego Krzyża w Lesznie – dawny kościół luterański wybudowany w latach 1711-1720.
Historia powstania.
Przybyli do Leszna w 1628 r. luteranie postanowili wybudować dla siebie świątynie. Do budowy przystąpili zaraz po uzyskaniu zgody od Rafała Leszczyńskiego w 1633 r. Budowa świątyni trwała bardzo krótko, gdyż już w 1635 r. pastor ks. Melchior Maronius dokonał uroczystego poświęcenia. Pierwotny kościół spłonął w pożarze miasta 28 kwietnia 1656 r.
W trzy lata po tym wydarzeniu zabrano się za odbudowę świątyni. Odbudowany kościół poświęcono w roku 1666. Ówczesny budynek był okazały jeśli chodzi o swoją wielkość oraz co ciekawe, jego wnętrze. Odbudowana świątynia podzieliła losy pierwotnej: spłonęła w kolejnym pożarze miasta (1707 r.).
Dopiero 1 września 1711 r. Położono kamień węgielny pod budowę trzeciego kościoła. Mając na uwadze doświadczenia ze słabej trwałości poprzednich budowli, postanowiono wznieść orientowany, murowany kościół z wieżą. Głównym budowniczym tego kompleksu był Adam Stier z Rydzyny, współpracujący z Pompeo Ferrarim. W 1713 r. biskup poznański Michał Bartłomiej Tarło, wstrzymał budowę kościoła na 2 lata. W 1715 r. dzięki interwencji króla pruskiego – Fryderyka I – parafia luterańska uzyskała zgodę na dokończenie budowy. Koniec datuje się na rok 1716, lecz przebudowa, wyposażanie i ozdabianie wnętrza trwało jeszcze wiele lat. W 1721 r. prowizoryczne sklepienie kościoła zastąpiono nowym, które następnie ozdobiono sztukateriami i malowidłami. W 1730 r. wykonano sklepienie biblioteki, a w 1742 r. przesklepiono zakrystie ozdabiając ją także sztukateriami. Nadbudowy wieży kościoła według projektu z 1743 r. Karola Marcina Frantza dokonano w roku 1782. Pożar miasta w roku 1790 zniszczył hełm wieży oraz dach, a także uszkodził wnętrze kościoła. Odbudowa kościoła trwała aż do roku 1805, w którym też nastąpiło jego poświęcenie. Kościół był okazały: miał 24 metry szerokości i 44 długości.
W okresie II Rzeczypospolitej kościół należał do parafii przynależącej do superintendentury Poznań II Ewangelickiego Kościoła Unijnego.
Wraz z zajęciem miasta przez Armię Radziecką w 1945, kościół uległ zniszczeniu w wyniku stacjonowania czerwonoarmistów. Kolejne lata to przekazywanie świątyni w ręce kolejnych parafii: 1946 r. – władze miasta przekazały kościół w użytkowanie parafii polskokatolickiej, 1977 r. kościół został przekazany parafii rzymskokatolickiej. Kościół podczas wojny, do momentu przekazania parafii służył jako magazyn broni.
Wnętrze.
Wnętrze miało układ centralny na rzucie ośmioboku wpisanego w prostokąt. Przestrzeń nawy wyznacza osiem masywnych filarów, z których dwa wschodnie stanowią obramienie dla ołtarza głównego. Ściany opinają toskańskie pilastry oraz różnej formy okna, które są rozmieszczone w czterech strefach. Ciekawe są kute barokowe kraty, szczególnie te, które znajdują się obecnie nad drzwiami zakrystii. Pierwotnie wnętrze kościoła obiegały dwukondygnacyjne balkony. Środkową część kościoła nakryto pozornym sklepieniem kolebkowym z lunetami, nad emporami – sklepieniem półkolistym z lunetami. Kościół wyposażony był w stylu klasycystycznym. W roku 1909 kościół wzbogacił się o hełm wieży zbudowany według projektu Marcina Karola Frantza.
Lapidarium.
W latach 1956–1960 przy kościele św. Krzyża zostało utworzone lapidarium, które tworzyło ok. 100 nagrobków pochodzących z XVII, XVIII i XIX wieku. Najważniejszymi z nich są: płyta z personifikacją Nadziei i Miłości oraz z postacią Dobrego Pasterza, nagrobek drukarza, który zmarł w 1691 r., płyta z 1732 r., na której widnieje niemieckojęzyczny napis „Lesczno”, epitafium zmarłej w 1641 r. dziewczynki, płyta upamiętniająca rodzeństwo Lysefarth, zmarłe w 1630 r. i nagrobek z 1625 r. kowala Nitscha. Przed murem kościoła znajduje się grób doktora Jana Metziga. Znajduje się w tym miejscu od 1953 r. Można również zobaczyć obelisk Samuela Zugehöra, znanego, leszczyńskiego wytwórcę prochu, jak obelisk z nazwiskami rodzin kalwińskich np. Unrugów i Bukowieckich, na cokole widnieją herby Wieniawy, Junosza, Nałęcz i Szreniawa. Naprzeciw wejścia głównego znajduje się nagrobek, ustawiony w 1997 r. Widnieje na nim napis: "„Ku pamięci spoczywających niemieckich parafian na cmentarzu w Lesznie... ponieważ nie tu nasze stałe miejsce. Hebr.13.14""
Okolice kościoła.
Do obiektów kościoła należał też cmentarz ewangelicki, który został zlikwidowany w latach pięćdziesiątych XX wieku. Na jego miejscu znajduje się park oraz budynek dawnej ćwiczni miejskiej z 1909 r. Fragment al. Zygmunta Krasińskiego mieści się na dawnej głównej alei cmentarnej. Podczas remontu trasy w-z odnaleziono szczątki ludzkich kości.
Kościół dzisiaj.
Stan kościoła na rok 1977 był dramatyczny. Brakowało w nim zabytkowych kościelnych przedmiotów (w tym obrazów). W opłakanym stanie był dach, stropy oraz empory. W tym samym roku proboszcz parafii św. Mikołaja – ksiądz prałat Teodor Korcz, podjął szereg prac remontowych kontynuowanych w późniejszym czasie przez swoich następców. Priorytetowo naprawiono zdewastowany dach oraz stropy. Ze świątyni usunięto empory grożące zawaleniem oraz odnowiono tynki wewnętrzne. Kościół wzbogacił się również o różne niezbędne przedmioty które była zapożyczane z innych kościołów parafialnych. W 1978 r. kościół otrzymał kute, żelazne ogrodzenie od parafii św. Jana. Głównym motywem bram jest Baranek ze sztandarem Zwycięstwa, odnowiony w 2003 r. 4 lipca 1982 r. odbyła się uroczystość inauguracji ośrodka, połączona z poświęceniem kościoła. Rok później przy kościele powstała parafia. Erygowanie parafii przy kościele w znacznym stopniu przyspieszyło postępy remontowe. Kolejne prace miały na celu zamurowanie dawnego wejścia na empory oraz odmalowanie wnętrza. W roku 1985 w obecności biskupa Stanisława Napierały, zawieszono Stacje Męki Pańskiej z XVIII w. W tym samym roku kościół zyskał tabernakulum – dzieło braci Pacholskich z Poznania. W kolejnych latach ołtarz główny, pochodzący z 1804 r., został odnowiony a Tomasz Michalik pracujący wówczas w Rawiczu wyrzeźbił figurę Chrystusa Ukrzyżowanego, wykonał on również częściową rekonstrukcję zdewastowanej ambony i chrzcielnicy. Polichromia Pasji została wykonana w Muzeum Archidiecezjalnym w Poznaniu pod kierownictwem ówczesnego dyrektora Muzeum
Archidiecezjalnego Ś.P. Księdza Prałata Stefana Tomaszkiewicza. Od strony zaplecza można ujrzeć tablice pamiątkowe, które upamiętniają Johanna Heermanna. Za ołtarzem można również zobaczyć pamiątkowe tablice, które przypominają rodzinę Darings i leszczyńskiego burmistrza J.K. Queissera. W latach 90. XX wieku kościół był również świątynią leszczyńskiego garnizonu wojskowego. W 1999 r. poddano renowacji wieżę. Ponownie zwieńczona została iglicą z krzyżem, strąconą przez wichurę 3 lata wcześniej.
Obecnie kościół pw. św. Krzyża jest parafią rzymskokatolicką. Parafię po Bolesławie Bugzelu w 2003 r. przejął były proboszcz parafii w Tulcach ks. Kazimierz Małek. Wkrótce rozpocząć ma się remont części ołtarzowej kościoła, jak i kaplicy, która została zamurowana. Aktualny proboszcz przeniósł probostwo z kamienicy na pl. Metziga do tzw. nowej pastorówki, naprzeciw kościoła. Z dniem 1 lipca 2013 dotychczasowy proboszcz mianowany został proboszczem parafii św. Jadwigi w Pępowie, zaś funkcję proboszcza objął ks. Zbigniew Rzeźnik.
Dzisiejsza parafia Ewangelicko-Augsburska w Lesznie korzysta z kaplicy przy ul. Paderewskiego 11.
Od 27 lutego 2022 r. w przykościelnej kaplicy odprawiane są nabożeństwa prawosławne.

</doc>
<doc id="941125" url="https://pl.wikipedia.org/wiki?curid=941125" title="Santana (Wyspy Świętego Tomasza i Książęca)">
Santana (Wyspy Świętego Tomasza i Książęca)

Santana – miasto na Wyspach Świętego Tomasza i Książęcej, na Wyspie Świętego Tomasza; 10 290 nieszkańców (2012). Stolica dystryktu Cantagalo.

</doc>
<doc id="941132" url="https://pl.wikipedia.org/wiki?curid=941132" title="II Festiwal Polskich Sztuk Współczesnych">
II Festiwal Polskich Sztuk Współczesnych

II Festiwal Polskich Sztuk Współczesnych - odbył się w dniach 16-20 maja 2007 roku w Gdyni.
Spektakle.
R@port z Różewicza
Spektakle konkursowe
Zobacz też.
Festiwal Polskich Sztuk Współczesnych

</doc>
<doc id="941140" url="https://pl.wikipedia.org/wiki?curid=941140" title="EV Landshut">
EV Landshut

EV Landshut – niemiecki klub hokejowy z siedzibą w Landshut.
Od 2013 do 2015 zespół występował w DEL2.

</doc>
<doc id="941141" url="https://pl.wikipedia.org/wiki?curid=941141" title="Wojciech Owczarek (duchowny)">
Wojciech Owczarek (duchowny)

Wojciech Stanisław Owczarek (ur. 31 grudnia 1875 w Łęgu Balińskim, zm. 30 września 1938 w Otwocku) – polski duchowny rzymskokatolicki, biskup pomocniczy włocławski w latach 1918–1938 (do 1925 kujawsko-kaliski), sługa Boży Kościoła katolickiego.
Życiorys.
Urodził się 31 grudnia 1875 w Łęgu Balińskim w rodzinie Józefa i Franciszki z domu Borzęckiej. Od 1887 do 1888 pobierał nauki w prywatnym progimnazjum w Sieradzu. Klasę I ukończył w Prywatnym Czteroklasowym Gimnazjum w Koninie (1888–1889), a klasy II–IV w Męskim Gimnazjum Klasycznym w Kaliszu (1889–1892). W latach 1892–1897 odbył studia w seminarium duchownym we Włocławku, a w latach 1897–1901 w Akademii Duchownej w Petersburgu, gdzie uzyskał magisterium z teologii. Na prezbitera został wyświęcony 3 lipca 1898 w katedrze włocławskiej przez biskupa pomocniczego kujawsko-kaliskiego Henryka Piotra Kossowskiego.
Jesienią 1901 przez dwa tygodnie był wikariuszem w Turku, po czym został powołany na drugiego sekretarza konsystorza generalnego we Włocławku, a w następnym roku został awansowany na starszego sekretarza. Od 1904 pracował jako notariusz sądu biskupiego, a od 1906 regens (kanclerz) kancelarii biskupiej. W latach 1902–1907 prowadził zajęcia z języka łacińskiego we włocławskim seminarium. Od 1904 do 1920 był proboszczem w Chełmcach, jednak ze względu na pracę we Włocławku obowiązki parafialne wykonywał miejscowy wikariusz. W latach 1911–1922 kierował tajnym Stowarzyszeniem Kobiet Wspólnej Pracy, które przekształcił w Zgromadzenie Sióstr Wspólnej Pracy od Niepokalanej Maryi. Od 1914 do 1918 redagował „Kronikę Diecezji Kujawsko-Kaliskiej”. W 1906 otrzymał godność szambelana papieskiego, a w 1912 został ustanowiony kanonikiem gremialnym włocławskiej kapituły katedralnej.
Na prośbę biskupa kujawsko-kaliskiego Stanisława Zdzitowieckiego 29 lipca 1918 papież Benedykt XV mianował go biskupem pomocniczym diecezji kujawsko-kaliskiej ze stolicą tytularną Ascalonu. Święcenia biskupie otrzymał 10 listopada 1918 w katedrze włocławskiej. Konsekrował go prymas Edmund Dalbor, arcybiskup metropolita gnieźnieński i poznański, w asyście jego promotora Stanisława Zdzitowieckiego i Antoniego Juliana Nowowiejskiego, biskupa diecezjalnego płockiego. W 1918 został ustanowiony wikariuszem generalnym i wiceoficjałem sądu biskupiego, w następnym roku awansowany na stanowisko oficjała. Od 1928 pełnił funkcję dziekana kapituły włocławskiej. Po śmierci biskupa Władysława Krynickiego od grudnia 1928 do maja 1929 zarządzał diecezją jako wikariusz kapitulny. Był przewodniczącym diecezjalnej komisji konserwatorsko-architektonicznej, a także członkiem diecezjalnych komisji ds. karności kleru, ds. finansowych oraz rady administracyjnej kurii diecezjalnej. Pełnił funkcje przewodniczącego komisji do podniesienia poziomu naukowego i wychowawczego w seminarium duchownym, przewodniczącego komisji budowy Gimnazjum im. Jana Długosza we Włocławku i dyrektora diecezjalnego Papieskich Dzieł Rozkrzewiania Wiary. Zasiadał w komisji ds. drukarni diecezjalnej i księgarni powszechnej, Towarzystwie Dobroczynności i Polskiej Macierzy Szkolnej na Włocławek. Wspierał działalność Związku Misyjnego, Akcji Katolickiej, współpracował ze Związkiem Harcerstwa Polskiego. Przyczynił się do renowacji kościoła katedralnego, uszkodzonego w czasie działań wojennych w 1920, a także osiedlenia orionistów w ubogim Grzywnie. Uczestniczył w posiedzeniach Stowarzyszenia Robotników Chrześcijańskich we Włocławku. W ramach prac Episkopatu Polski od 1931 należał do komisji dla sakramentów świętych, która opracowywała uchwały synodu w Częstochowie.
Pisał artykuły z prawa kościelnego i misjologii, publikowane w „Ateneum Kapłańskim”, „Wiadomościach Pasterskich” i „Kronice Diecezji Kujawsko-Kaliskiej”. Zebrał znaczny księgozbiór pozycji teologicznych, który przekazał m.in. Bibliotece Seminarium Duchownego we Włocławku (557 książek) i Bibliotece Uniwersyteckiej Katolickiego Uniwersytetu Lubelskiego (752 książki). W 1923 otrzymał honorowy doktorat z prawa kanonicznego przyznany przez Kongregację Seminariów i Studiów Uniwersyteckich.
Asystował podczas sakry biskupa diecezjalnego siedleckiego Henryka Przeździeckiego (1918), biskupa diecezjalnego lubelskiego Mariana Leona Fulmana (1918), biskupa pomocniczego warszawskiego Stanisława Galla (1918), biskupa pomocniczego płockiego Adolfa Szelążka (1918) i biskupa pomocniczego poznańskiego Stanisława Kostki Łukomskiego (1920). W 1924 udzielił święceń kapłańskich późniejszemu prymasowi Polski Stefanowi Wyszyńskiemu.
Zmarł 30 września 1938 w Otwocku, gdzie przebywał na kuracji leczniczej. 4 października 1938 został pochowany w podziemiach katedry we Włocławku.
Publikacje.
Po jego śmierci ukazały się następujące pozycje książkowe:
Proces beatyfikacyjny.
Z inicjatywą rozpoczęcia jego procesu beatyfikacyjnego wystąpiło Zgromadzenie Sióstr Wspólnej Pracy od Niepokalanej Maryi we Włocławku, na co Stolica Apostolska wyraziła zgodę 3 listopada 1988, wydając tzw. "nihil obstat". Proces na szczeblu diecezjalnym toczył się w diecezji włocławskiej w latach 1988–1995, postulatorem procesu został ks. Tomasz Kaczmarek. Następnie akta procesu zostały przekazane Kongregacji Spraw Kanonizacyjnych w Rzymie celem dalszego postępowania. 2 czerwca 1995 Stolica Apostolska wydała dekret o ważności postępowania diecezjalnego.

</doc>
<doc id="941143" url="https://pl.wikipedia.org/wiki?curid=941143" title="Zespół Polanda">
Zespół Polanda

Zespół Polanda (anomalia Polanda, ) – rzadki zespół wad wrodzonych, na który składają się jednostronna hipoplazja lub aplazja mięśni klatki piersiowej i brodawki sutkowej, krótkopalczastość i zrosty palców (syndaktylia) po tej samej stronie.
Objawy i przebieg.
Bardzo często jednostronnej hipoplazji klatki piersiowej (która jest objawem wiodącym) towarzyszą:
Etiologia.
Przyczyna zespołu nie jest znana. Wydaje się, że wada ma charakter dysrupcji i polega na zaburzeniu przepływu przez tętnicę podobojczykową około 46. dnia życia płodowego.
Historia.
Zespół został opisany po raz pierwszy przez chirurga Alfreda Polanda po przeprowadzeniu autopsji zmarłego skazańca, George′a Elta w 1841 roku. Termin „zespół Polanda” został użyty po raz pierwszy ponad sto lat później przez Patricka Wensleya Clarksona.

</doc>
<doc id="941146" url="https://pl.wikipedia.org/wiki?curid=941146" title="Anomalia Polanda">
Anomalia Polanda



</doc>
<doc id="941148" url="https://pl.wikipedia.org/wiki?curid=941148" title="Funnings kommuna">
Funnings kommuna

Funnings kommuna – jedna z najmniejszych gmin archipelagu Wysp Owczych, zarówno pod względem powierzchni (ok. 1,2%) i populacji (ok. 0,1%). Gmina ta może zniknąć w najbliższych latach z mapy archipelagu, jeśli rząd zdecyduje się kontynuować redukcję kommun, jak to miało już miejsce na przełomie 2004 i 2005 roku, kiedy ich liczba z 48 spadła do 34, bez skutku dla gminy Funningur.
Choć obszar gminy jest dość rozległy, jak na farerskie standardy, to znajduje się tutaj tylko jedna osada, będąca zarazem stolicą, jak i miejscem zamieszkania wszystkich osób kommuny - Funningur. Leży ona u zwieńczenia niewielkiego fiordu, Funningsfjørður. Jej założycielem miał być wiking Grímur Kamban, który jako pierwszy ze swego ludu dotarł na Wyspy Owcze (ok. 800 roku), co sprawia, że Funningur może być najstarszą, nordycką osadą w archipelagu.
Na terenie gminy leży najwyższy szczyt archipelagu, Slættaratindur, wznoszący się na 882 m n.p.m., a także drugi co do wielkości Gráfelli (856 m). Do większych zalicza się też Blámansfjall (792 m) oraz Vaðhorn (780 m).
Borgarstjórar ("Burmistrzowie").
Ostatnim burmistrzem Funnings kommuna była Marjun Juul Johannesen, sprawująca ten urząd w latach 2005-2008. Jej poprzednikiem był Jóhan Petur Johannesen, urzędujący w latach 1997-2004.

</doc>
<doc id="941149" url="https://pl.wikipedia.org/wiki?curid=941149" title="Nestor Carbonell">
Nestor Carbonell

Néstor Gastón Carbonell (ur. 1 grudnia 1967 w Nowym Jorku) – amerykański aktor, scenarzysta, reżyser i producent filmowy, dwukrotny laureat nagrody ALMA.
Życiorys.
Wczesne lata.
Urodził się w Nowym Jorku w rodzinie rzymskokatolickiej Kubańczyków – Rosy Ramírez de Arellano Cárdenas i Néstora T. Carbonella Cortiny. Jego rodzina często podróżowała i właściwie pierwszym jego językiem, jakim się posługiwał – był hiszpański. Studiował na Harvard University i po raz pierwszy wystąpił jako student pierwszego roku w wielu studenckich produkcjach scenicznych, m.in.: "Skrajności" ("Extremities"), "House Games", "Burza" i "Widok z mostu" ("A View from the Bridge") Arthura Millera.
Kariera.
Po ukończeniu studiów rozpoczął karierę aktorską. W 1990 zagrał na scenie Apple Corps Theatre w sztuce "Cichy grzmot" ("A Silent Thunder") jako Joe Santana. Wystąpił także w "The Doctor Is Out" w Old Globe Theatre w San Diego. Na szklanym ekranie zadebiutował jako Alberto Cordova w operze mydlanej CBS "As the World Turns" (1989), a potem pojawił się jako Stuart Carradine w jednym z odcinków serialu NBC "Prawo i porządek" ("Law &amp; Order", 1991). Obsadzany był często w rolach Latynosów czy Europejczyków. Po gościnnym występie w operze mydlanej "Melrose Place" (1992), zanim wystąpił w roli przystojnego żigolo Gianniego w sitcomie The WB "Muscle" (1995). W tym samym roku w jednym teatrze w Los Angeles zagrał w spektaklu "Miłość i szczęścia" ("Love &amp; Happiness"). Wkrótce otrzymał rolę Luisa Rivery, chłodnego uczuciowo fotografa w sitcomie NBC "A teraz Susan" ("Suddenly Susan", 1996-2000) z Brooke Shields. W latach 2013–2017 występował w serialu grozy "Bates Motel" jako szeryf Alex Romeo.
Życie prywatne.
3 stycznia 2000 poślubił australijską aktorkę Shannon Kenny, z którą ma dwóch synów: Rafaela (ur. 2002) i Marco (ur. 2005).

</doc>
<doc id="941155" url="https://pl.wikipedia.org/wiki?curid=941155" title="J.D. Robb">
J.D. Robb



</doc>
<doc id="941157" url="https://pl.wikipedia.org/wiki?curid=941157" title="StarCraft 2">
StarCraft 2



</doc>
<doc id="941160" url="https://pl.wikipedia.org/wiki?curid=941160" title="SXW">
SXW

SXW (ang. "Sun XML Writer") to rozszerzenie plików zawierających dokumenty tekstowe pakietu OpenOffice.org w wersji 1.x. Plik .sxw jest skompresowanym plikiem w formacie ZIP, wewnątrz którego znajdują się pliki XML opisujące strukturę dokumentu oraz ewentualne obiekty osadzone w jego wnętrzu, takie jak rysunki, wykresy i inne. Na bazie formatu .sxw powstał używany w OpenOffice.org 2.x oraz innych procesorach tekstu format ODT, opisany w specyfikacji OpenDocument.

</doc>
<doc id="941161" url="https://pl.wikipedia.org/wiki?curid=941161" title="Sxw">
Sxw



</doc>
<doc id="941162" url="https://pl.wikipedia.org/wiki?curid=941162" title="Wilhelm Stekel">
Wilhelm Stekel

Wilhelm Stekel (ur. 18 marca 1868 w Bojany, zm. 5 czerwca 1940 w Londynie) – austriacki lekarz i psychoanalityk.
Życiorys.
Pochodził z żydowskiej rodziny, był synem kupca. Do gimnazjum uczęszczał w Czerniowcach. Studiował medycynę na Uniwersytecie Wiedeńskim, studia ukończył 10 czerwca 1893 roku. W roku 1902 poznał Sigmunda Freuda, który poprowadził jego psychoanalizę. To właśnie on zachęcił Freuda do organizowania tak zwanych zebrań środowych – na jednym z nich Stekel poznał Alfreda Adlera, z którym w 1911 roku powołał do życia „Zentralblatt der Psychoanalyse”.
Stekel prowadził w Wiedniu własną praktykę analityczną – jednym z jego pacjentów (w 1914 roku) był Otto Gross. W ruchu psychoanalitycznym znany był przede wszystkim za sprawą swych badań nad interpretacją marzeń sennych i symboli. Jego postępowanie intuicyjne doprowadziło do poważnych różnic poglądów w obrębie ruchu. W końcu Freud zdystansował się od niego i Adlera. W ten sposób Stekel i Adler razem z Hannsem Sachsem i Ottonem Rankiem założyli czasopismo „Imago”. 
Choć Stekel wystąpił z Wiedeńskiego Towarzystwa Psychoanalitycznego, nie przestał być wydawcą „Zentralblatt der Psychoanalyse” – prowadził czasopismo aż do wybuchu I wojny światowej. Mimo że próbował pojednać się z Freudem, próby te pozostały bezowocne. 
W 1931 roku założył kwartalnik „Psychoanalytische Praxis” – miał on być czymś w rodzaju uzupełnienia „Zentralblatt für Psychotherapie” wydawanego w Niemczech przez Allgemeine Ärztliche Gesellschaft für Psychotherapie, któremu w owym czasie przewodniczył Ernst Kretschmer. Po dojściu do władzy nazistów Stekel przekształcił swe czasopismo i wydawał je pod tytułem „Psychotherapeutische Praxis – Vierteljahresschrift für praktische ärztliche Psychotherapie” w latach 1934–1937 w Wiedniu. W 1938 roku, dzięki zaproszeniu Tavistock Clinic, udało mu się emigrować do Wielkiej Brytanii. Zmarł śmiercią samobójczą 5 czerwca 1940 roku w Londynie.

</doc>
<doc id="941163" url="https://pl.wikipedia.org/wiki?curid=941163" title="4C90">
4C90

4C90 – polski, czterosuwowy silnik tłokowy o zapłonie samoczynnym z wtryskiem pośrednim, przeznaczony do napędu samochodów osobowych, terenowych, dostawczych. 
Jedyny silnik wysokoprężny polskiej konstrukcji, który wszedł do produkcji seryjnej na potrzeby samochodów dostawczych. 
Geneza.
Potrzeba skonstruowania szybkobieżnego silnika wysokoprężnego wynikała z dużego zużycia paliwa przez benzynowy silnik S-21 montowany w produkowanych ówcześnie polskich samochodach dostawczych. Wiązało się to też z wprowadzonym embargiem naftowym po konflikcie na Bliskim Wschodzie i znacznym wzrostem cen paliw płynnych na świecie i w Polsce. 
Założenia konstrukcyjne.
Silnik został skonstruowany w W.S.W. „Andoria” w zespole konstrukcyjnym, którym kierował inż. Andrzej Fryś.
Postanowiono, że będzie to silnik o następujących parametrach:
Przy konstrukcji komory wirowej brała udział firma Ricardo Engineering. Zastosowano komorę wirową Ricardo Comet Vb. Dość precyzyjną (z uwagi na małe dawki paliwa) aparaturę wtryskową (pompa sekcyjna) opracowała czechosłowacka firma Motorpal. Wtrysk pośredni był wtedy powszechnie stosowany w produkcji, a wybrano go również z uwagi na dobrą szybkobieżność takiego silnika, dzięki czemu uzyskano podobną dynamikę pojazdu i brak konieczności konstruowania nowych podzespołów takich jak skrzynia biegów czy przekładnia główna do produkowanych samochodów Żuk oraz Nysa. Nowością był też system rozrządu OHC, zastosowany po raz pierwszy w silniku polskiej konstrukcji.
Prototypy.
Dokumentacja techniczna silnika była gotowa w 1974 r. Dwa prototypy do prób na hamowni i do prób drogowych uruchomiono we wrześniu 1975 roku. Po wszechstronnych badaniach oraz dokonaniu drobnych poprawek konstrukcyjnych silnik został skierowany do ograniczonej produkcji seryjnej w 1984 r. 
Produkcja i rozwój konstrukcji.
Silnik bazowy 4C90 był przeznaczony zasadniczo do samochodów Żuk, Nysa (w których systematycznie zastępował silnik S-21) i wcześniejszych wersji samochodu Lublin. Stanowił on podstawę kolejnych wersji rozwojowych, o zwiększonych parametrach roboczych. 
W latach 1975–1989 powstało około 1400 silników 4C90, z czego w samym 1989 roku 500 egzemplarzy. Pod koniec lat 80. silnik znalazł się w wolnej sprzedaży. W styczniu 1990 r. jego cena wynosiła 9,88 mln zł. 
W listopadzie 1989 r. dokonano modernizacji silnika, w tym zmian w konstrukcji pompy olejowej i jej napędu. Zastosowano pasek napędu rozrządu o łukowych zębach (trwałość ponad 80 tys. km).
Następnie dodano kolejno turbosprężarkę (w styczniu 1992), w kolejnej wersji intercooler, oraz zmieniono pompę wtryskową z sekcyjnej na rozdzielaczową. Z powodu wzrostu mocy i momentu obrotowego do silnika były już projektowane wzmocnione podzespoły przeniesienia napędu. Silnik posiada układ EGR i spełnia normy czystości spalin EURO-3. 
W roku 2007 powstała daleko idąca modyfikacja silnika bazowego 4C90 oznaczona ADCR. Powiększono pojemność skokową (poprzez zwiększenie średnicy cylindra do 94 mm), całkowicie zmieniono głowicę i zastosowano aparaturę wtryskową z bezpośrednim systemem wtrysku common rail firmy Bosch. Silnik ten spełniał normy czystości spalin EURO-4, a od roku 2011 EURO-5. 
Silnik był (lub jest) stosowany w polskich samochodach: 
A także w zagranicznych takich jak:
Silnik ten osiągnął sukces z uwagi na:

</doc>
<doc id="941164" url="https://pl.wikipedia.org/wiki?curid=941164" title="Stekel">
Stekel



</doc>
<doc id="941165" url="https://pl.wikipedia.org/wiki?curid=941165" title="Clube Atlético Juventus">
Clube Atlético Juventus



</doc>
<doc id="941168" url="https://pl.wikipedia.org/wiki?curid=941168" title="Sony Ericsson Championships 2006">
Sony Ericsson Championships 2006

Sony Ericsson Championships 2006 - tenisowy turniej z cyklu Sony Ericsson Championships, zamykający zawodowy sezon rozgrywek kobiecych, w 2006 roku został rozegrany w dniach 6 listopada - 12 listopada w Madrycie.
Gra pojedyncza.
Faza grupowa.
Grupa żółta.
Wyniki
Tabela
Grupa czerwona.
Wyniki
Tabela

</doc>
<doc id="941169" url="https://pl.wikipedia.org/wiki?curid=941169" title="Okręg mazurski">
Okręg mazurski

Okręg mazurski (IV) ("okręg Prusy Wschodnie") – jednostka administracyjna istniejąca na zajętych przez Polskę ziemiach byłych Prus Wschodnich i Zachodnich w latach 1945–1946.
Okręg powstał 14 marca 1945. Obejmował tereny dawnych Prus Wschodnich w granicach z 1939, które zostały włączone do Polski (w tym Powiśle oraz tzw. subregion EGO). 28 czerwca 1946 został rozwiązany i przekształcony w województwo olsztyńskie po uprzednim włączeniu Powiśla (bez powiatu suskiego) w skład województwa gdańskiego, a powiatów ełckiego, gołdapskiego i oleckiego w skład województwa białostockiego.
Zarządcą Okręgu był pełnomocnik rządu na Okręg Mazurski Jakub Prawin.

</doc>
<doc id="941172" url="https://pl.wikipedia.org/wiki?curid=941172" title="Uberlândia EC">
Uberlândia EC

Uberlândia Esporte Clube – brazylijski klub piłkarski z siedzibą w mieście Uberlândia leżącym w stanie Minas Gerais.
Historia.
Klub Uberlândia założony został 1 listopada 1922 roku. Obecnie gra w drugiej lidze stanu Minas Gerais.

</doc>
<doc id="941176" url="https://pl.wikipedia.org/wiki?curid=941176" title="Lasy Rożnowskie">
Lasy Rożnowskie

Lasy Rożnowickie – kompleksy leśne położone wokół Rożnowa w województwie wielkopolskim, w których w latach okupacji niemieckiej (1939-1945), wymordowano w masowych egzekucjach ok. 12 000 Polaków z województwa poznańskiego oraz Bydgoszczy.
Wśród wymordowanych w Lasach Rożnowickich znajdowało się także 900-1000 pacjentów Zakładu Psychiatrycznego w Owińskach i księży katolickich. W 1943 Niemcy wobec niekorzystnej sytuacji na froncie wschodnim i porażek militarnych w wojnie z ZSRR, zaczęli w obawie przed odpowiedzialnością wykopywać zwłoki pomordowanych i palić je na stosach w celu zatarcia śladów. Spopielone prochy zagrzebano w 7 zbiorowych mogiłach.
Współcześnie na dojściu do miejsca zbrodni rozmieszczonych jest 14 głazów "drogi krzyżowej" a przed mogiłami kapliczka z ołtarzem i tablicą poświęconą kapłanom tego regionu zamordowanym w latach 1939-1945, oraz prochy pomordowanych w 16 innych miejscach w Wielkopolsce.

</doc>
<doc id="941178" url="https://pl.wikipedia.org/wiki?curid=941178" title="Konkrety Polskie">
Konkrety Polskie

Konkrety Polskie – Ilustrowany Tygodnik Zagłębia Miedziowego – nieistniejący już tygodnik regionalny Legnicko-Głogowskiego Okręgu Miedziowego oraz powiatów ościennych (bolesławieckiego, jaworskiego, złotoryjskiego), który wydawany był w latach 2007–2014. Jako jego nazwy handlowej używano skrótu „Konkrety.pl”.
Tygodnik nawiązywał formą, treścią i nazwą do dawnego Tygodnika Społecznego „Konkrety” wydawanego w latach 1972-2006 (zamkniętego pomimo głośnych sprzeciwów społeczności lokalnej w grudniu 2006 przez nowego wydawcę, Passauer Neue Presse – właściciela „Słowa Polskiego – Gazety Wrocławskiej”) i konkurencyjnej wobec zlikwidowanego tygodnika „Panoramy Legnickiej”. Został założony przez grupę dziennikarzy zlikwidowanego czasopisma, z wieloletnim redaktorem „Konkretów”, Czesławem Pańczukiem, na czele. Wydawcą była warszawska spółka KGE Manager, właściciel Wyższej Szkoły Menedżerskiej w Legnicy.
„Konkrety Polskie”, podobnie jak ich poprzednik, czynnie włączały się w życie miasta i regionu, obejmując patronat nad organizowanymi imprezami kulturalnymi i sportowymi, a także organizując plebiscyty. Największym z nich był
plebiscyt "Sportowiec i Trener Roku Zagłębia Miedziowego", nieprzerwanie od 1973 r. organizowany przez „Konkrety”, zaś w 2007 r. (edycja 2006) przejęty przez „Konkrety Polskie”.

</doc>
<doc id="941183" url="https://pl.wikipedia.org/wiki?curid=941183" title="Philip Massinger">
Philip Massinger

Philip Massinger (ur. 1584 w Salisbury, zm. 17 marca 1640 w Londynie) – angielski dramaturg. Jego rodzicami byli Arthur i Anne Massingerowie. Studiował w Oksfordzie, ale opuścił uniwersytet bez uzyskania stopnia naukowego i w 1606 przybył do Londynu. Współpracował z Thomasem Dekkerem i Johnem Fletcherem.
Pisał tragedie i komedie, m.in.:
Za jego najlepszą i najpopularniejszą sztukę uchodzi komedia "A New Way to Pay Old Debts" ("Nowy sposób na stare długi", 1633). Utwór ten przełożył na język polski Jerzy S. Sito.

</doc>
<doc id="941185" url="https://pl.wikipedia.org/wiki?curid=941185" title="Bajanizm">
Bajanizm

Bajanizm – system teologiczny stworzony przez Michela de Bay, opierający się na interpretacji pism Augustyna. Doprowadził do sporów teologicznych w XVII i XVIII wieku oraz stanowił podstawy jansenizmu. Charakteryzował się skrajnym rygoryzmem moralnym i obyczajowym. Bajanizm w całości ("in globo") został odrzucony przez Kościół katolicki w 1567 bullą "Ex omnibus afflictionibus" Piusa V.
Według bajanizmu po upadku Adama, wskutek grzechu pierworodnego natura człowieka została całkowicie zniszczona i skierowała człowieka ku stałej inklinacji do zła i grzechu. Człowiek nie ma innej wewnętrznej woli jak czynienia zła. Nie ma też wolnej woli i wolności, ponieważ wszystko co czyni jest złe. Nie ma więc możliwości wyboru pomiędzy dobrem i złem. Zbawienie, jakie człowiekowi dał Chrystus, jest wyłącznie łaską uzdalniającą do wypełniania przykazań. Przykazania, które wypełni człowiek są jego zasługą, ale ich wypełnianie zależy wyłącznie od łaski, której nie można się oprzeć. Łaska jest niezależna od sakramentów, i od łaski, a nie od sakramentów zależy uczestnictwo człowieka w miłości Boga. Grzech Adama skaził całą naturę, więc również Maryja była skażona grzechem. 
Niektóre potępione teorie bajanizmu wyjęte z pism Bajusa:

</doc>
<doc id="941186" url="https://pl.wikipedia.org/wiki?curid=941186" title="Zespół Smitha-Lemliego-Opitza">
Zespół Smitha-Lemliego-Opitza

Zespół Smitha-Lemliego-Opitza (ang. Smith-Lemli-Opitz syndrome) – genetycznie uwarunkowana choroba metaboliczna o dziedziczeniu autosomalnie recesywnym, spowodowana mutacją w genie "DHCR7" w "locus" 11q12-q13, kodującym reduktazę 7-dehydrocholesterolu.
Epidemiologia.
Częstość występowania SLOS na świecie szacowana jest na około 1:20 000-1:60 000, ale badania prowadzone w Europie Środkowej, m.in. w Polsce, Czechach i na Słowacji, wskazują na znacznie częstsze jego występowanie (1:10 000). W populacji polskiej częstość nosicielstwa mutacji genu "DHRC7" wynosi od 1:26 do 1:32, a częstość choroby 1:2 300-1:3 937. Przypuszcza się, że zespół Smitha-Lemliego-Opitza jest w Polsce jedną z najczęstszych chorób metabolicznych, i jego częstość może być wyższa niż w innych populacjach europejskich.
Objawy i przebieg.
Zespół Smitha-Lemliego-Opitza charakteryzuje duża zmienność obrazu klinicznego. Najcięższa postać choroby jest letalna, łagodne postaci choroby zwykle pozostają nierozpoznane. W obrazie klinicznym występują liczne cechy dysmorficzne i małe wady wrodzone: mikrocefalia, przodopochylenie nozdrzy, opadanie powiek, syndaktylia II i III palców stóp, spodziectwo, wnętrostwo, mikropenis, współistniejące z opóźnieniem rozwoju psychoruchowego. W okresie niemowlęcym mogą występować zaburzenia odżywiania, słaby przyrost masy ciała, hipotonia mięśniowa, później trudności szkolne i zaburzenia zachowania.
Nazwa.
Nazwa zespołu pochodzi od nazwisk trzech lekarzy: Davida Weyhe Smitha (1926–1981), amerykańskiego pediatry, Luca Lemliego (1935–), belgijskiego lekarza i Johna Mariusa Opitza (1935–), amerykańskiego lekarza niemieckiego pochodzenia.

</doc>
<doc id="941187" url="https://pl.wikipedia.org/wiki?curid=941187" title="In Death">
In Death

Seria In Death autorki Nory Roberts, piszącej pod pseudonimem J.D. Robb. Głównymi bohaterami są Eve Dallas, porucznik wydziału zabójstw nowojorskiej policji („New York City Police and Security Department”) i jej mąż Roarke. Akcja rozgrywa się w połowie XXI wieku.
Postacie drugoplanowe.
Kapitan Ryan Feeney.
"Po raz pierwszy pojawia się w:" Naked in Death – Dotyk Śmierci.
Kapitan Wydziału Elektronicznego Nowojorskiej Policji (EDD – Electronics Detection Division). Poprzedni partner Eve, jej mentor i nauczyciel. Jak zauważa Roarke, Eve i Feeney są bardzo do siebie podobni.
Feeney uwielbia komputery, dlatego po odejściu z wydziału zabójstw przenosi się do Wydziału Elektronicznego. Jest sumiennym policjantem i jak wynika z mimochodem rzucanych uwagach, oddanym mężem, ojcem i dziadkiem. Często podjada kandyzowane orzechy.
Jego poprzedni partner, Frank Wojinsky, zostaje zamordowany w „Ceremony in Death – Czarna Ceremonia”. Śledztwo w tej sprawie, prowadzone przez Eve, prowadzi do chwilowego kryzysu w relacjach między nimi. Sprawa ulega załagodzeniu po interwencji Roarke’a, który opowiada Feeneyowi o ojcu Dallas.
Mavis Freestone.
"Po raz pierwszy pojawia się w:" Naked in Death – Dotyk Śmierci
Mavis jest pierwszą prawdziwą przyjaciółką Dallas. Poznały się, kiedy Eve aresztowała Mavis za drobne oszustwa. Często zmienia wygląd, poczynając od koloru włosów czy oczu, kończąc na wyzywających ubraniach w jaskrawych kolorach.
Mavis imała się wielu zajęć, była na przykład medium, śpiewała w podrzędnej knajpie „Blue Squirrel”. Została z niej wyrzucona po tym jak stała się podejrzaną w sprawie morderstwa supermodelki Pandory („Immortal In Death – Kwiat Nieśmiertelności”). Rozwijając swoją karierę podpisuje kontrakt płytowy z jedną z firm Roarke’a i staje się sławną piosenkarką.
Jest bardzo lojalna w stosunku do Eve, zawsze wie, co jej doradzić. Jest świadoma przeszłości Eve, ale nie jest pewne czy wie o tym, iż Dallas zabiła swojego ojca.
Mavis jest żoną Leonardo, matką dziewczynki o imieniu Bella Eve, zdrobniale Belle, którą rodzi w „Born in Death”. Ślub z Leonardo bierze w szpitalu tuż przed porodem. Prosi Eve i Roarke’a o asystowanie przy porodzie, czym wzbudza w nich przerażenie. Ta dwójka zostaje również rodzicami chrzestnymi Belle.
Lawrence Charles Summerset.
"Po raz pierwszy pojawia się w:" Naked in Death – Dotyk Śmierci
Technicznie rzecz biorąc jest majordomusem Roarke’a. Jego prawdziwe nazwisko to Basil Kolchek. W okresie fikcyjnych „Wojen miejskich” służył w oddziałach medycznych.
Roarke spotkał Summerseta i Marlenę (8 lat) w wieku lat 10. Summerset przygarnął Roarke’ a, po tym jak znalazł chłopca pobitego prawie na śmierć w alejce (przez Patricka Roarke’a). Krótko potem Patrick został znaleziony martwy, przypuszczalnie padł ofiarą napadu rabunkowego. Roarke traktuje Summerseta jak ojca.
W książce „Portrait In Death – Portret Śmierci” Eve zdaje sobie sprawę, że to Summerset zabił ojca Roarke’a, bo jak sam stwierdził „musiał chronić dzieci”. Roarke nie jest świadom, kto rzeczywiście jest odpowiedzialny za śmierć jego ojca.
Kiedy Roarke miał 16 lat, zaczął odnosić coraz większe sukcesy, między innymi organizując gry hazardowe. Tymi działaniami naraził się lokalnej mafii, która uznała, że najlepszym sposobem na utemperowanie Roarke’a będzie zamordowanie Marleny, która miała wtedy 14 lat. Zwłoki zgwałconej, torturowanej i okaleczonej dziewczyny zostały porzucone pod drzwiami ich domu. W akcie zemsty, przez następną trzy lata, Roarke wytropił 6 mężczyzn odpowiedzialnych za śmierć Marleny, zadając im powolną i bolesną śmierć. Stało się to podstawą głównego wątku w „Vengeance In Death – Anioł zemsty”.
W tej samej książce Eve zdaje sobie sprawę, dlaczego Summerset jej nie lubi. Kiedy dowiaduje się o Marlenie, dociera do niej, że Summerset zawsze chciał, aby Roarke związał się z kimś takim jak Marlena, czyli słodką niewinną dziewczyną. Do czasu konfrontacji z Eve, Summerset nie zdawał sobie sprawy z podświadomych motywów swojej awersji do niej, co wywołuje u niego poczucie winy.
Pod koniec książki Dallas zasłania Summerseta własnym ciałem przed strzałem z broni laserowej.
Summerset i Eve celebrują własny codzienny rytuał obrzucania się obelgami i wykonywania czynności, o których wiedzą, że zirytują stronę przeciwną. Eve celowo zostawia swój wysłużony samochód służbowy na podjeździe, rzuca kurtkę na słupek balustrady, itp.
Summerset przypomina Eve o jej roli reprezentacyjnej jako żony Roarke’a, wypomina jej ciągłe spóźnienia i niestosowny ubiór.
Wbrew pozorom, oboje darzą się ukrytą sympatią (gdyby ktoś to zasugerował, zareagowaliby oburzeniem). Codzienne utarczki uważają za miły epizod i sposób na rozładowanie stresu. Jedynym tematem, w którym przyjmują wspólne stanowisko, jest dobro Roarke’a.
Summerset bardzo lubi Mavis, traktując ją bardzo opiekuńczo za każdym razem, kiedy ta odwiedza Dallas. Być może jest to sugestia, iż Mavis jest podobna do Marleny. „Prowadzi” Mavis do ślubu z Leonardem i pożycza jej obrączkę ślubną jego żony.
W książce „Innocent In Death” w pełni wspiera Eve w sprawie byłej kochanki Roarke’a, która próbuje skłócić małżonków. Jako uzasadnienie podaje fakt, że pomimo wszystkich wad Eve, ona naprawdę go kocha i czyni go szczęśliwym.
Komendant Jack Whitney.
"Po raz pierwszy pojawia się w:" Naked in Death – Dotyk Śmierci
Komendant nowojorskiej policji (NYPSD)
Bezpośredni przełożony Eve, ponieważ, dziwnym trafem, Dallas nie ma kapitana. Cieszy się wielkim autorytetem, także u Eve, co jest nie lada wyróżnieniem.
Whitney jest solidnym, doskonałym oficerem policji. W większości przypadków wspiera Eve w jej decyzjach zawodowych, w pełni docenia jej umiejętności. Wbrew deklaracjom Porucznik Dallas, iż ta woli pracować na ulicy, gdyby to tylko od niego zależało, awansowałby ją na kapitana. Nie zgadza się z decyzją innych wyższych oficerów, którzy blokują awans Dallas z powodu jej małżeństwa.
Nie aspiruje do wyższych pozycji politycznych niż ta zajmowana obecnie. Służy w policji tak długo jak Feeney, i najwyraźniej obaj odbywali razem służbę jako mundurowi.
Ma przynajmniej jedną córkę i więcej niż jednego syna ze swoją żoną Anną. Ma również kilkoro wnuków.
Kiedy Eve przypomina sobie, iż to ona zabiła swojego ojca, kategorycznie odmawia jej prośbie o wznowienie śledztwa w tej sprawie (Immortal In Death – Kwiat Nieśmiertelności), pomimo konfliktu jaki zaistniał między nimi podczas śledztwa w sprawie morderstwa bliskiej przyjaciółki Whitneya – Cicily Towers.
Zadziwiając Eve, bardzo dobrze dogaduje się z Roarke’iem. Przy rzadkich okazjach, kiedy spotykają się towarzysko, popijają whiskey i palą cygara.
Nadine Furst.
"Po raz pierwszy pojawia się w:" Naked in Death – Dotyk Śmierci
Reporterka Kanału 75, specjalizuje się w tematyce kryminalnej. Jest niedoszłą ofiarą mordercy w książce „Glory In Death – Sława i Śmierć”, została uratowana przez Eve. Jest bardzo ambitna, ale postępuje etycznie. Eve ufa, że ta nie ujawni przedwcześnie informacji i wykorzystuje ją jako źródło kontrolowanych przecieków, nawet bez wiedzy i zgody przełożonych. Nadine jest też wydajnym i szybkim źródłem informacji, z którego Dallas często korzysta w zamian za np. udzielenie wywiadu.
Kiedy w „Conspiracy In Death – Zabójczy Spisek”, Eve zostaje zawieszona w obowiązkach służbowych, Nadine emituje serię reportaży o dokonaniach Eve i buduje poparcie widzów dla Dallas.
Nadine i Eve, u zdziwieniu tej ostatniej, zostają dobrymi przyjaciółkami. Nadine była także obecna na przyjęciu panieńskim Eve, gdzie dobrze podchmielona tańczyła w bieliźnie na scenie, co Eve lubi jej od czasu do czasu przypomnieć.
Nadine zostaje gospodarzem własnego programu telewizyjnego „Now”, głównie dzięki reportażom na temat głośnych spraw prowadzonych przez Dallas. Jej pierwszym gościem jest oczywiście Eve (Innocent in Death).
Funkcjonariuszka (Detektyw) Delia Peabody.
"Po raz pierwszy pojawia się w:" Glory in Death – Sława i Śmierć
Tymczasowa asystentka Dallas w „Glory in Death – Sława i Śmierć” i „Immortal in Death – Kwiat Nieśmiertelności”
Asystentka na stałe od „Rapture in Death – Śmiertelna Ekstaza”
Partner: awans na detektywa w „Imitation In Death – Powtórka ze Śmierci”
Delia pochodzi z rodziny, która wyznaje „Free Age”, jest to fikcyjny odłam ruchu „New Age”. Jej rodzina to pacyfiści i bardzo spokojni ludzie. Delia woli jednak życie jako policjantka. Pomimo obaw o jej życie, rodzina wspiera ją w podjętej decyzji. Jest bardzo odpowiedzialną i sumienną policjantką. W miarę rozwoju postaci staje się coraz bardziej wygadana. Jak Eve stwierdziła: „kiedyś potrafiłaś zamilknąć kiedy Ci kazałam”.
Przez pewien czas umawia się z Charlesem Monroe w „Holiday In Death – Randka ze Śmiercią”, ale szybko zdaje sobie sprawę, że łączy ich jedynie przyjaźń. Faktu tego nie ujawnia jednak Ianowi McNabowi, co wywołuje u niego zazdrość.
Jej kochankiem jest Ian McNab. Poznają się w „Vengeance In Death – Anioł Zemsty” i natychmiast zaczynają się kłócić, w opinii Eve, jak małe dzieci. Ich związek jest bardzo burzliwy, romans nawiązują w „Loyalty In Death – Aż po grób”, zrywają ze sobą w „Betrayal In Death – Srebrny błysk Śmierci”, a oficjalny związek rozpoczynają w „Seduction In Death – Wróg w płatkach róż”. Ian poznaje rodziców Peabody w „Reunion In Death – W Pogoni za Śmiercią”. Jakkolwiek Delia jest bardzo szczęśliwa z Ianem, to kwestia ślubu jest jeszcze bardzo daleka.
Eve mówi Peabody o swoim dzieciństwie w „Visions In Death – Wizje Śmierci”.
Dr Charlotte Mira.
"Po raz pierwszy pojawia się w:" Naked in Death – Dotyk Śmierci
Jest głównym konsultantem nowojorskiej policji. Eve komentuje w „Naked In Death – Dotyk Śmierci”, że Mira mogłaby założyć prywatną praktykę, ale ta woli pracować dla policji.
Charlotte mówi Eve, że w dzieciństwie była wykorzystywana seksualnie przez ojczyma. Jej matka rozwiodła się z nim i ponownie szczęśliwie poślubiła ojca Charlotte.
Charlotte jest matką kilkorga dzieci ze swoim mężem Dennisem, ma również wnuki.
Dr Mira myśli o Eve jak o córce, co na początku wywoływało w Dallas mieszane uczucia. Z biegiem czasu Eve nabiera zaufania do Charlotte i zwierza jej się ze swoich problemów osobistych, związanych głównie z dzieciństwem.
Detektyw Ian McNab.
"Po raz pierwszy pojawia się w:" Vengeance in Death – Anioł Zemsty
Z pochodzenia Szkot, Ian jest detektywem w Wydziale Elektronicznym, którego kapitanem jest Feeney. Jest uzdolnionym hakerem, jakkolwiek nie tak dobrym jak Roarke.
Ian ubiera się bardzo żywo, nosząc jaskrawe kolory i po kilka kolczyków w uszach.
Jego związek z Peabody jest bardzo burzliwy. Nieświadom, że Delia w rzeczywistości nie sypia z Charlesem, jest niemożliwie zazdrosny. Po bójce z Charlesem w „Seduction In Death – Wróg w płatkach Róż” decydują się na związek monogamiczny.
W książce „Purity In Death – Wirus Śmierci” McNab był częściowo sparaliżowany, z tego powodu próbował zerwać z Peabody. Cała historia kończy się szczęśliwie, kiedy Ian po kilku dniach odzyskuje pełnię władzy. Po tym zdarzeniu Ian wyznaje Deli miłość.
Delia wyznaje mu, że nigdy nie spała z Charlesem dopiero w „Visions In Death – Wizje Śmierci”, co sprawia jej satysfakcję. W tej samej książce zamieszkują razem, w tym samym budynku co Mavis i Leonardo.
Galahad.
"Po raz pierwszy pojawia się w:" Naked in Death – Dotyk Śmierci
Galahad był kotem jednej z ofiar seryjnego zabójcy. Dallas znajduje go na miejscu zbrodni, z zamiarem oddania córce właścicielki. Kiedy jednak zrozpaczona kobieta odmawia, Eve zabiera go do siebie. Kot ratuje jej życie ocierając się o nogi zabójcy, trzymającego Dallas na muszce, dzięki czemu na ułamek sekundy rozprasza jego uwagę. Po tym zdarzeniu Eve nadaje kotu imię Galahad, z legendy o Królu Arturze, uznając go za swojego rycerza w lśniącej zbroi.
Kot jest ulubieńcem wszystkich domowników, często przez nich podkarmiany. Kiedy Eve ma koszmary, po przebudzeniu często zastaje Galahada strzegącego jej lub próbującego ją obudzić.
W „Portrait in Death – Portret Śmierci” jest sprawcą wypadku Summerseta. Summerset, niosąc naręcze pościeli potyka się o kota i spada za schodów, łamiąc rękę i nogę. Pomimo tego wydarzenia, Summerset domaga się obecności Galahada w jego pokoju podczas rekonwalescencji.
Galahad jest opisany jako gruby, szary kot z dwukolorowymi oczami, jednym zielonym, drugim złotym. Roarke podarował kiedyś Eve maskotkę imitującą Galahada.
Leonardo.
"Po raz pierwszy pojawia się w:" Immortal in Death – Kwiat Nieśmiertelności
Leonardo jest słynnym projektantem mody. Jego żoną jest Mavis, z którą ma córkę Belle. Jest potężnym mężczyzną, o cechach rdzennego Amerykanina. Jest człowiekiem o spokojnym usposobieniu, często o sercu i nerwach siedmiolatka.
Leonardo zaprojektował suknię ślubną Eve, która uważa go za dobrą parę dla Mavis.
Caro – Caroline Ewening.
"Po raz pierwszy pojawia się w:" Naked in Death – Dotyk Śmierci
Administrator Roarke’a, nazywana przez wszystkich Caro, jest jego prawą ręką. Jest matkę Revy Ewening, byłej agentki Secret Service, która uratowała życie Prezydent Stanów Zjednoczonych.
Caro jest wyjątkowo efektywną i zaradną kobietą. Jedyny raz kiedy prosi Roarke’a o pomoc jest w „Divided In Death – Rozłączy ich Śmierć”, kiedy jest córka zostaje wrobiona w morderstwo.
Trina.
"Po raz pierwszy pojawia się w:" Immortal in Death – Kwiat Nieśmiertelności
Trina jest wizażystką. O jej życiu prywatnym nie wiadomo właściwie nic, oprócz tego że przyjaźni się z Mavis i Leonardo. Pojawia się jedynie po to żeby „torturować” Eve masażami, pielęgnacją włosów i paznokci itp. Kilkakrotnie pracowała dla policji jako konsultantka w sprawach mody a także przygotowywała Eve i Delię do pracy incognito. Dzięki znajomości z Eve, a w konsekwencji z Nadine, pracuje również dla telewizji.
Detektyw David Baxter.
"Po raz pierwszy pojawia się w:" Vengeance in Death – Anioł Zemsty
Jeszcze jeden detektyw z Wydziału Zabójstw. Lubi drażnić Eve aluzjami na temat jej bogatego męża i życia, jakie teraz wiedzie. Jeżeli Eve prowadzi jakieś duże śledztwo, angażuje go do zespołu.
W „Purity in Death – Wirus Śmierci” Eve przydziela mu do pomocy Truehearta. Baxter ma za zadanie wyszkolić go w taki sposób jaki Eve szkoliła Peabody. W rzadkich chwilach słabości, przyznaje że bardzo lubi szkolić Truehearta.
Baxter zostaje ciężko ranny w „Survivor in Death – O włos od Śmierci”, ale rany nie zagrażają jego życiu.
Funkcjonariusz (detektyw) Troy Trueheart.
"Po raz pierwszy pojawia się w:" Conspiracy in Death – Zabójczy Spisek
Najbardziej naiwna postać w serii. Jest młodym (22 lata), uczciwym, niewinnym i entuzjastycznie nastawionym fumkcjonariuszem (w „Witness in Death – Świadek śmierci” dziękuje Eve za zadanie, które polegało na staniu na zimnie przez całą noc i wypatrywaniu podejrzanego). Eve określa go mianem zielonego w sprawach policyjnych jak wiosenna trawa.
Zostaje ciężko ranny w „Witness in Death – Świadek śmierci”.
W „Purity in Death – Wirus Śmierci”, Trueheart, na prośbę Eve zostaje przydzielony Baxterowi, w charakterze asystenta. W tej samej książce Trueheart po raz pierwszy zabija człowieka, co bardzo przeżywa. Troy zostaje porwany przez mordercę w „Portrait in Death – Portret Śmierci”, ale udaje mu się pozostać przytomnym do czasu przekazania przez komunikator swojej pozycji.
Jedyną osobą która nie lubiła Truehearta, była Ellen Bowers, oficer z którą współpracował, gdy jego postać została przedstawiona. Bowers żywiła nienawiść do Eve, za sukcesy jakie ta odnosiła. Jej śmierć stała się przyczyną zawieszenia Eve w czynnościach służbowych.
W 'Pożądanie i śmierć" Troy przygotowuje się do egzaminu na detektywa. Jeszcze w tym samym zdaje egzamin.
Charles Monroe.
"Po raz pierwszy pojawia się w:" Naked in Death – Dotyk Śmierci
Charles jest „licencjonowaną osobą do towarzystwa”. Był przyjacielem pierwszej ofiary w „Naked in Death – Dotyk Śmierci”. Eve uważa go za przyjaciela, chociaż nie aprobuje jego profesji.
Zaczyna umawiać się z Delią Peabody w 'Holiday in Death – Randka ze Śmiercią', ale po krótkim czasie zostają jedynie dobrymi przyjaciółmi. Delia nie ujawnia tego faktu nikomu poza Dallas, dlatego pozostali bohaterowie uważają, że Delia i Charles mają romans.
W „Seduction in Death – Wróg w Płatkach Róż” Charles poznaje Dr Louise Dimatto, z którą niedługo potem nawiązuje romans. Louise nie przeszkadza profesja Charlesa, co zadziwia Eve. Po pewnym czasie para zamieszkuje razem, tworząc udany związek. W 'Strangers in Death' Charles rezygnuje z licencji 'osoby do towarzystwa' i podejmuje starania o uzyskanie licencji terapeuty. Charles podejmuje tę decyzję przez oświadczeniem się Louise.
Dr Louise Dimatto.
"Po raz pierwszy pojawia się w:" Conspiracy in Death – Zabójczy Spisek
Louise jest lekarzem w klinice na Canal Street, w dzielnicy slumsów. Pochodzi z rodziny bardzo bogatych i wpływowych lekarzy, ale woli pracę na rzecz biednych niż renomowaną posadę z wysoką pensją.
Louise jest konsultantką Eve w kilku sprawach, które ta prowadzi. Louise jest także jednym z niewielu lekarzy, których Eve toleruje, dlatego to przeważnie ona opatruje obrażenia Eve.
Kiedy Eve zostaje zawieszona i oficjalnie nie może prowadzić śledztwa, aby uzyskać od Louise informacje, daje jej łapówkę, w wysokości pół miliona dolarów, którą dr Dimatto przeznacza na rozbudowę kliniki. Po pewnym czasie Eve dowiaduje się, że Louise w rzeczywistości otrzymała od Roarka 3 miliony dolarów, pod warunkiem, iż będzie również pracowała w ośrodku dla maltretowanych kobiet „Dochas”.
Don Webster.
"Po raz pierwszy pojawia się w:" Naked in Death – Dotyk śmierci lub Judgement in Death – Zapłacisz krwią
Webster miał kiedyś romans z Dallas zanim ta poznała Roarka. Aktualnie pracuje w wydziale spraw wewnętrznych. W „Judgement in Death – Zapłacisz krwią” ostrzega Eve by ta zaprzestała w prowadzeniu w dochodzenia w sprawie skorumpowanych policjantów, w tej samej książce zostaje ranny, po tym jak uratował Eve przed ciosem nożem, kiedy ta chciała aresztować podejrzanego. Udaje mu się z tego wyjść.

</doc>
<doc id="941189" url="https://pl.wikipedia.org/wiki?curid=941189" title="Hermarchos z Mityleny">
Hermarchos z Mityleny

Hermarchos z Mityleny (III wiek p.n.e.) – grecki filozof, najstarszy uczeń Epikura i jego następca. W swych dziełach atakował filozofię Platona, Arystotelesa i Empedoklesa.

</doc>
<doc id="941190" url="https://pl.wikipedia.org/wiki?curid=941190" title="Uberlandia EC">
Uberlandia EC



</doc>
<doc id="941193" url="https://pl.wikipedia.org/wiki?curid=941193" title="Uberlândia Esporte Clube">
Uberlândia Esporte Clube



</doc>
<doc id="941194" url="https://pl.wikipedia.org/wiki?curid=941194" title="Phạm Tuân">
Phạm Tuân

Phạm Tuân (ur. 14 lutego 1947 w Thái Bình) – wietnamski lotnik wojskowy i kosmonauta. Uczestnik międzynarodowego programu Interkosmos i pierwszy Azjata w przestrzeni kosmicznej. Generał porucznik wietnamskich sił powietrznych. Bohater Pracy Socjalistycznej Republiki Wietnamu oraz Bohater Związku Radzieckiego.
Życiorys.
Wykształcenie i służba wojskowa.
W 1964 ukończył szkołę średnią. Rok później rozpoczął służbę wojskową i został skierowany do ZSRR w celu odbycia przeszkolenia w charakterze technika lotniczego. Następnie skierowano go do jednej z radzieckich uczelni szkolących pilotów wojskowych.
Od 1968 był członkiem Komunistycznej Partii Wietnamu.
W 1968 po powrocie do Wietnamu latał na samolotach MiG-17 i MiG-21 m.in. w pułku lotnictwa myśliwskiego „Sao Đỏ” oraz eskadrze nocnych myśliwców. 27 grudnia 1972 zestrzelił amerykański bombowiec B-52. Był to pierwszy samolot tego typu jaki stracili Amerykanie podczas wojny w Wietnamie. W latach 1973–1976 awansował od stanowiska dowódcy eskadry do zastępcy dowódcy pułku. Od 1977 do 1982, z przerwą na przygotowanie do lotu w kosmos, był słuchaczem Akademię Sił Powietrznych im. Gagarina.
Udział w programie Interkosmos.
W kwietniu 1979 do lotu w kosmos w ramach programu Interkosmos zakwalifikowano dwóch wietnamskich kandydatów. Byli to: Phạm Tuân oraz Bùi Thanh Liêm. Obaj wkrótce też rozpoczęli szkolenie w Centrum Wyszkolenia Kosmonautów im. J. Gagarina w Gwiezdnym Miasteczku pod Moskwą. Dowódcą pierwszej załogi, w której znalazł się Phạm Tuân, został Wiktor Gorbatko. Drugą załogą dowodził natomiast Walerij Bykowski. 23 lipca 1980 Wiktor Gorbatko oraz Phạm Tuân na pokładzie statku kosmicznego Sojuz 37 wyruszyli z kosmodromu Bajkonur w kierunku stacji orbitalnej Salut 6. Dzień później kosmonauci przeszli na pokład stacji Salut. Do 31 lipca 1980 razem z Leonidem Popowem i Walerijem Riuminem przeprowadzili szereg eksperymentów medyczno-biologicznych oraz technologicznych. Wietnamski kosmonauta fotografował również z orbity terytorium swojego kraju. Jego zdjęcia posłużyły do sporządzenia szczegółowej mapy Wietnamu. Kosmonauci powrócili na statku Sojuz 36, lądując 180 km od Dżezkazganu.
Po zakończeniu kariery kosmonauty.
Po powrocie do Wietnamu w 1982 kontynuował służbę w siłach powietrznych armii wietnamskiej. W 2000 stanął na czele Dyrekcji Generalnej Przemysłu Obronnego Ministerstwa Obrony Wietnamu, dwa lata później został prezesem Wojskowego Banku Akcyjnego. Od stycznia 2008 jest na emeryturze i obecnie mieszka w Hanoi.

</doc>
<doc id="941197" url="https://pl.wikipedia.org/wiki?curid=941197" title="Mistrzostwa Świata w łyżwiarstwie figurowym 2007">
Mistrzostwa Świata w łyżwiarstwie figurowym 2007



</doc>
<doc id="941200" url="https://pl.wikipedia.org/wiki?curid=941200" title="Mike Herrera">
Mike Herrera

Michael Arthur Herrera (ur. 6 listopada 1976 w Bremerton w Waszyngtonie) – amerykański muzyk rockowy. Bardziej znany jako wokalista i basista zespołu punkowego MxPx.

</doc>
<doc id="941201" url="https://pl.wikipedia.org/wiki?curid=941201" title="Kościół NMP w Głogówku">
Kościół NMP w Głogówku



</doc>
<doc id="941204" url="https://pl.wikipedia.org/wiki?curid=941204" title="Tuna Luso Brasileira">
Tuna Luso Brasileira

Tuna Luso Brasileira – brazylijski klub piłkarski z siedzibą w mieście Belém, stolicy stanu Pará.
Historia.
Tuna Luso początkowo założony został jako zespół muzyczny. Stało się to z powodu portugalskiego krążownika Dom Carlos, który miał odwiedzić Belém 12 listopada 1902 roku. Mieszkająca w mieście portugalska młodzież podjęła decyzję o założeniu muzycznego zespołu którego zadaniem miało być przywitanie rodaków. Nazwa zespołu brzmiala Tuna Luso Caixeiral (co oznacza "popularna orkiestra portugalskich pracowników handlu"). Muzyczny zespół 1 stycznia 1903 roku przekształcił się w klub piłkarski. Później klub zmienił nazwę na Tuna Luso Comercial, a lata później na do dziś obowiązującą nazwę Tuna Luso Brasileira.
Swoje pierwsze mistrzostwo stanu (Campeonato Paraense) Tuna Luso wygrał w 1937 roku. W 1985 roku klub wygrał drugą ligę brazylijską (Campeonato Brasileiro Série B), a w roku 1992 trzecią ligę brazylijską (Campeonato Brasileiro Série C).
Główni rywale derbowi klubu to Paysandu SC i Remo.

</doc>
<doc id="941209" url="https://pl.wikipedia.org/wiki?curid=941209" title="Idomeneus z Lampsaku">
Idomeneus z Lampsaku

Idomeneus z Lampsaku (IV/III wiek p.n.e.) – uczeń i przyjaciel Epikura, autor zaginionego dzieła o uczniach Sokratesa.

</doc>
<doc id="941210" url="https://pl.wikipedia.org/wiki?curid=941210" title="Yuri Ruley">
Yuri Ruley

Yuri Zane Ruley (ur. 3 czerwca 1976 w Tacoma w stanie Waszyngton) – amerykański perkusista grający w punk-rockowym zespole MxPx.
W 1992, gdy wciąż uczęszczał do szkoły założył z kolegami (Mike Herrera, Andy Hunsted) formację MxPx. Jego żona ma na imię Katie, pobrali się w 2001 roku w Montrealu. Aktualnie mieszkają w Bremerton.

</doc>
<doc id="941211" url="https://pl.wikipedia.org/wiki?curid=941211" title="Czapka garnizonowa">
Czapka garnizonowa

Czapka garnizonowa – nakrycie głowy będące częścią munduru (zwykle wojskowego).
W Polsce.
Wojsko Polskie.
W Siłach Zbrojnych RP czapki garnizonowe nosi się do ubioru galowego, wyjściowego i służbowego. Czapki garnizonowe noszą żołnierze (tylko mężczyźni) Sił Powietrznych i Marynarki Wojennej (wraz z jednostką nr 4026). W Wojskach Lądowych obowiązuje charakterystyczna czapka garnizonowa – rogatywka.
Siły Powietrzne.
Czapka garnizonowa w Siłach Powietrznych jest koloru stalowego z czarnym otokiem. Posiada czarny daszek. Na czapkach garnizonowych lotnictwa umieszczony jest orzeł Sił Powietrznych haftowany srebrzystym bajorkiem na podkładce barwy czarnej. Korona, dziób i szpony haftowane bajorkiem złocistym.
Występuje kilka odmian czapki garnizonowej: dla szeregowców i podoficerów, oficerów młodszych, oficerów starszych oraz generałów. Wariant dla oficerów młodszych posiada naszyty na całym łuku daszka tuż przy jego krawędzi jeden galon, wersja dla oficerów starszych natomiast posiada dwa galony. Czapki generalskie posiadają dwa galony oraz wężyk generalski na otoku.
Marynarka Wojenna.
Czapka garnizonowa w Marynarce Wojennej jest koloru białego z czarnym otokiem. Występują dwie czapki: zwykła oraz letnia.
Oprócz tego podobnie jak w Siłach Powietrznych występują różnicę w czapkach dla poszczególnych korpusów osobowych. Czapka garnizonowa dla marynarzy nie posiada daszka. Na otoku posiada złoty napis MARYNARKA WOJENNA. Posiada znak orła Marynarki Wojennej wykonany z blachy srebrzystej, z wewnętrznym niebieskim polem tarczy amazonek i nałożoną na tarczę złocistą kotwicą oplecioną złocistą liną kotwiczną. Czapka dla podoficerów i podchorążych posiada czarny daszek oraz znak orła Marynarki Wojennej haftowany srebrzystym bajorkiem na podkładce barwy czarnej, ujęty półwieńcem podoficerskim z liści wawrzynu; korona, dziób, szpony, kotwica z liną kotwiczną oraz półwieńce haftowane złocistym bajorkiem, wnętrze tarczy jest barwy niebieskiej. Natomiast czapka dla oficerów posiada znak orła Marynarki Wojennej haftowany srebrzystym bajorkiem na podkładce barwy czarnej, ujęty półwieńcem oficerskim z liści wawrzynu; korona, dziób, szpony, kotwica z liną kotwiczną oraz półwieńce haftowane złocistym bajorkiem, wnętrze tarczy jest barwy niebieskiej. Ponadto oficerowie młodsi posiadają na daszku naszyty jeden złoty galon, starsi natomiast dwa. Na daszku czapki admiralskiej umieszczony jest wężyk admiralski.
Od stopnia chorążego na czapkach garnizonowych marynarki umieszcza się oznaczenia stopni na pasku skórzanym.
Inne służby.
Czapki garnizonowe noszą do swoich mundurów także funkcjonariusze niektórych innych formacji zmilitaryzowanych, np. Policji, Straży Granicznej.

</doc>
<doc id="941212" url="https://pl.wikipedia.org/wiki?curid=941212" title="Bahrajńskie Siły Powietrzne">
Bahrajńskie Siły Powietrzne



</doc>
<doc id="941213" url="https://pl.wikipedia.org/wiki?curid=941213" title="Daniel Boone (ujednoznacznienie)">
Daniel Boone (ujednoznacznienie)



</doc>
<doc id="941214" url="https://pl.wikipedia.org/wiki?curid=941214" title="Andy Husted">
Andy Husted

Andy Husted – jeden z założycieli amerykańskiej grupy punk-rockowej MxPx, w której grał na gitarze. Opuścił zespół w 1995, aby kontynuować naukę. W zespole zastąpił go Tom Wisniewski.

</doc>
<doc id="941215" url="https://pl.wikipedia.org/wiki?curid=941215" title="Chromosom 11">
Chromosom 11

Chromosom 11 – jeden z 23 parzystych ludzkich chromosomów. DNA tworzące chromosom 11 liczy około 134,5 milionów par zasad, co stanowi około 4-4,5% materiału genetycznego człowieka. Liczbę genów mających swoje "loci" na chromosomie 11 szacuje się na 1 300-1 700. Najnowsze badania określają liczbę genów kodujących białka na 1 524, a liczbę pseudogenów na 765.
Choroby.
Niektóre z genetycznie uwarunkowanych chorób wiązanych z mutacją w genach chromosomu 11:

</doc>
<doc id="941216" url="https://pl.wikipedia.org/wiki?curid=941216" title="Podanie (prawo)">
Podanie (prawo)

Podanie – pismo urzędowe, którego treścią może być żądanie, wyjaśnienie, odwołanie lub zażalenie w postępowaniu administracyjnym. Można je wnosić w celu wszczęcia postępowania, w czasie jego trwania oraz po wydaniu decyzji administracyjnej.
Forma i treść podania.
Podanie można wnieść pisemnie (osobiście lub wysyłając je pocztą). Zgodnie z przepisami można je też wnieść za pomocą telefaksu (ta forma ma obecnie niewielkie znaczenie praktyczne). Posłużyć można się także elektroniczną skrzynkę podawczą organu administracji publicznej, adresem do doręczeń elektronicznych albo kontem w systemie teleinformatycznym tego organu. W tych 3 przypadkach do podania musi być dołączony podpis kwalifikowany, podpis zaufany albo osobisty. Ostatnią z możliwych form jest wniesienie podania ustnie do protokołu.
Każde podanie musi co najmniej zawierać określenie osoby je wnoszącej (imię i nazwisko w przypadku osoby fizycznej) oraz adres, także w razie wybrania postaci elektronicznej podania. Musi w nim być również zawarta treść żądania i spełniać inne wymagania, które mogą być określone w przepisach szczególnych. Ponadto podanie wniesione pisemnie lub ustnie do protokołu musi być podpisane przez osobę, która je wniosła. Protokół podpisać musi też pracownik, który go sporządził.
Przepisy prawa nie określają więc form wnoszenia podania – można je wnieść praktycznie w każdej formie, gwarantującej rozpoznanie osoby je wnoszącej. Nie zawierają też szczególnych wymogów co do treści – konieczna jest tylko identyfikacja wnoszącego podanie i jakakolwiek treść.
Braki podania.
Niemożliwe do usunięcia.
Jeżeli w podaniu nie ma podanego adresu osoby, która podanie wniosła i nie można go ustalić, podanie nie podlega rozpoznaniu, to znaczy, że organ, do którego zostało ono wniesione, w ogóle nie zajmie się sprawą, określoną w żądaniu.
Możliwe do usunięcia.
Jeżeli podanie nie spełnia innych niż adres wymagań ustalonych w przepisach prawa, należy wezwać wnoszącego do usunięcia braków w wyznaczonym terminie, nie krótszym niż siedem dni, z pouczeniem, że nieusunięcie tych braków spowoduje pozostawienie podania bez rozpoznania.
Wniesienie podania do niewłaściwego organu.
Właściwy, czyli odpowiedni do załatwiania spraw danego rodzaju jest organ administracji publicznej określony w przepisach prawa administracyjnego. Jeżeli jednak zostanie ono wniesione do innego organu administracji, ten niezwłocznie, to znaczy bez zbędnej zwłoki, przekazuje je do właściwego organu. Terminem wniesienia podania jest wtedy termin, w którym dotarło ono do niewłaściwego organu. Przestrzeganie przepisów o właściwości jest obowiązkiem organu, a nie wnoszącego podanie.

</doc>
<doc id="941217" url="https://pl.wikipedia.org/wiki?curid=941217" title="Parafia św. Jana Chrzciciela i św. Szczepana w Choroszczy">
Parafia św. Jana Chrzciciela i św. Szczepana w Choroszczy

Parafia pw. św. Jana Chrzciciela i św. Szczepana Męczennika w Choroszczy – rzymskokatolicka należąca do dekanatu Białystok-Starosielce, archidiecezji białostockiej, metropolii białostockiej.
Historia parafii.
Pierwsze wzmianki o istniejącej w Choroszczy parafii z drewnianym kościołem pochodzą z 22 października 1459 roku. 
W roku 1507 król Zygmunt Stary nadaje Choroszczy prawa miejskie. Trzy lata później Aleksander Chodkiewicz, marszałek Wielkiego Księstwa Litewskiego, przekazuje miasteczko Choroszcz wraz z kościołem bazylianom z Supraśla, jednak po pewnym czasie je odbiera w zamian za trzy wsie: Choprostków, Klewin i Baciuty.
W 1654 roku wojewoda trocki, Mikołaj Stefan Pac herbu Gozdawa, funduje w Choroszczy drewniany klasztor przy kościele zbudowanym przez jego rodziców Stefana i Marcjannę Paców i powierza prowadzenie parafii ojcom dominikanom. Rozpoczyna się wówczas wszechstronny rozwój parafii. Powstaje słynne na one czasy sanktuarium Matki Bożej oraz szkoła, której absolwenci mogli kontynuować naukę w Akademii Krakowskiej.
W roku 1671 Mikołaj Stefan Pac został wyniesiony przez króla, ku zdumieniu kapituły, na stolicę biskupią w Wilnie. Jednak pomimo sakry biskupiej bardzo często przebywa w Choroszczy, wznosząc tu letnią rezydencję z pięknym ogrodem. W roku 1673 sprowadził osobiście z Rzymu do tutejszej świątyni starożytne relikwie świętych męczenników: Wita, Aleksandry, Walerii i Wiktorii. Niestety wielka pożoga roku 1683 zniszczyła miasteczko i kościół, który po odbudowaniu uległ pożarowi po raz drugi w roku 1707.
W 1756 roku Jan Klemens Branicki, hetman wielki koronny, kasztelan krakowski, na prośbę dominikanów buduje murowany klasztor i kościół konsekrowany w roku 1770. Świątynia ta była budowlą jednonawową o sklepieniu kolebkowym, w zakrystii i kruchcie zachodniej posiada sklepienie krzyżowe, z wieżą kwadratową od frontu. Wnętrze świątyni i refektarz klasztorny były bogato zdobione i utrzymane w stylu rokokowym.
W roku 1780 pojawia się wzmianka o istniejącym w Choroszczy unikalnym relikwiarzu trumiennym św. Kandyda, którego szczątki zostały wydobyte z katakumb Santa Agnese w Rzymie w roku 1765. Realistyczna figura świętego znajduje się w szklanej trumnie i związana jest z nią legenda o końcu świata. Być może ojcowie dominikanie sprowadzili relikwie, aby szerzyć kult świętego, który był znany ze swojej nieugiętej postawy w obronie ideałów. Postawa taka była szczególnie cenna w sytuacji, gdy nad Polską zawisło widmo rozbiorów.
W 1832 roku dominikanie zostali przez rząd carski wysiedleni do Różanegostoku, a parafia przeszła pod zarząd księży diecezjalnych. 
W 1915 roku podczas działań wojennych kościół został uszkodzony. W czasie odbudowy poszerzono świątynię, dobudowując dwie boczne nawy, co w zasadniczy sposób zmieniło całą bryłę. Niefortunnie w roku 1938 z nieustalonych przyczyn spłonęło prawie całe wnętrze kościoła i dach. W roku 1944 wojska niemieckie wysadziły wieżę, która zniszczyła sklepienie świątyni. W latach 1945–1947 kościół odbudowano. Na wieży zainstalowano 4 dzwony o imionach: Jan, Franciszek, Dominik i Stanisław.
Miejsca święte.
Cmentarz grzebalny został założony na początku XIX wieku, w odległości 1 km od kościoła, o powierzchni 3,5 ha.
Od czasów dominikańskich obchodzone były odpusty:
Duszpasterze.
Obecnie posługę duszpasterską sprawuje:

</doc>
<doc id="941221" url="https://pl.wikipedia.org/wiki?curid=941221" title="Sándor Ferenczi">
Sándor Ferenczi

Sándor Ferenczi (ur. 7 lipca 1873 w Miszkolcu, zm. 22 maja 1933 w Budapeszcie) – węgierski neurolog i psychoanalityk.
Życiorys.
Urodził się w rodzinie wielodzietnej jako piąty z siedmiu synów Barucha Fränkla i Rosy z domu Eibenschütz; miał cztery siostry. Jego ojciec, pochodzący z polskiej Galicji Żyd, w 1879 przyjął węgierską formę imienia i nazywał się odtąd Bernát Ferenczi.
Ukończył protestancką szkołę średnią w Budapeszcie – stąd udał się do Wiednia, gdzie podjął studia medyczne. Po ich ukończeniu w 1894 roku pracował jako neurolog w budapeszteńskim szpitalu Świętej Elżbiety ("Szent Erzsébet Kórház"). Tutaj przez dłuższy czas studiował literaturę psychoanalityczną, zanim na początku 1908 roku spotkał się w Wiedniu z Sigmundem Freudem i został jego uczniem.
Na I Kongresie Psychoanalitycznym (27 kwietnia 1908 roku w Salzburgu) Ferenczi wygłosił wykład „Psychoanaliza i pedagogika”. Przedstawił w nim rewolucyjny projekt połączenia psychoanalizy freudowskiej z aktywnością pedagogiczną. „Rewolucja wewnętrzna”, jaką miała umożliwiać doktryna freudowska, mogłaby być „pierwszą rewolucją, której owocem byłoby przyniesienie prawdziwej ulgi rodzajowi ludzkiemu”. Podobne stanowisko reprezentował na kongresie inny jego uczestnik, Otto Gross. Freud jednak stanowczo odrzucił tę możliwość i nie chciał nawet podejmować dyskusji na ten temat; od tej pory Ferenczi skupił się na pracy klinicznej – został jednym z najbliższych współpracowników Freuda. W latach 1918–1919 był przewodniczącym Międzynarodowego Stowarzyszenia Psychoanalitycznego.
Dorobek naukowy.
Ferenczi stał się jednym z najpłodniejszych, najbardziej twórczych psychoanalityków. W pismach swych antycypował wiele idei, które Freud wypracował dopiero w późniejszym okresie – na przykład teorię odniesienia do obiektu i psychotraumatologię. W dziele Ferencziego poczesne miejsce zajmuje podkreślanie przeżyć okresu wczesnego dzieciństwa oraz teoria powstawania archaicznego „nad-ja” za sprawą introjekcji traumatyzującego obiektu („nad-ja”). Wespół z Ottonem Rankiem Ferenczi propagował w swej pracy pt. "Entwicklungsziele der Psychoanalyse" (1924) ideę bardziej aktywnej techniki terapii, postulując poważniejsze zaangażowanie się w nią psychoanalityka.
Fakt, że Ferenczi tak samodzielnie zajmował się psychoanalizą, na początku lat dwudziestych doprowadził do naderwania jego przyjaźni z Freudem. W ostatnich latach życia Ferenczi powrócił też do programu, którego wyrzekł się w latach wczesnej działalności, a zatem do idei „rewolucji wewnętrznej”.
Ferenczi przez wiele lat chorował na niedokrwistość złośliwą i zmarł z jej powodu. Ernest Jones twierdził, iż pod koniec życia Ferenczi zdradzał objawy choroby psychicznej. Na rok przed śmiercią Ferenczi wziął udział w XII Międzynarodowym Kongresie Psychoanalitycznym w Wiesbaden (4 września 1932), gdzie wygłosił swój najsłynniejszy referat o „pomieszaniu języków” między dzieckiem i dorosłym ("Sprachverwirrung zwischen den Erwachsenen und dem Kind") – opisał w nim mechanizm utożsamienia dziecka z agresorem – utożsamienia, które w sytuacji agresji czy molestowania seksualnego jest mechanizmem zapewniającym mu przeżycie.

</doc>
<doc id="941222" url="https://pl.wikipedia.org/wiki?curid=941222" title="Colin Hay">
Colin Hay

Colin James Hay (ur. 29 czerwca 1953 w Kilwinning) – szkocko-australijski muzyk i aktor. Założyciel australijskiego zespołu Men at Work.
Hay urodził się w Szkocji, ale w wieku 14 lat wraz z rodziną przeprowadził się do Australii.
W 1978 roku Hay spotkał Rona Strykerta i zaczęli grać tworząc duet. Później, gdy dołączyli nich Jerry Speiser, John Rees i Greg Ham, przekształcili się w zespół o nazwie Men at Work. W 1981 roku grupa zadebiutowała albumem "Business as Usual".
Po rozpadzie zespołu w 1985 roku Hay wydał kilkanaście solowych albumów. Płyty "Looking for Jack" i "Wayfaring Sons" osiągnęły komercyjny sukces w Australii i Wielkiej Brytanii.

</doc>
<doc id="941223" url="https://pl.wikipedia.org/wiki?curid=941223" title="Ferenczi">
Ferenczi



</doc>
<doc id="941224" url="https://pl.wikipedia.org/wiki?curid=941224" title="Bafatá">
Bafatá

Bafatá – miasto w Gwinei Bissau. Liczy 22,5 tys. mieszkańców. Stolica regionu Bafatá. Miejsce urodzenia Amílcara Cabrala. Drugie co do wielkości miasto kraju.

</doc>
<doc id="941227" url="https://pl.wikipedia.org/wiki?curid=941227" title="Gabú">
Gabú

Gabú – miasto we wschodniej Gwinei Bissau. Stolica regionu Gabú. Liczy 14 tys. mieszkańców. Trzecie co do wielkości miasto kraju.

</doc>
<doc id="941228" url="https://pl.wikipedia.org/wiki?curid=941228" title="Karol Mecherzyński">
Karol Mecherzyński

Karol Mecherzyński (ur. 4 stycznia 1800 w Krakowie, zm. 9 sierpnia 1881 w Krakowie) – polski pisarz, profesor historii literatury na Uniwersytecie Jagiellońskim.
Życiorys.
Urodził się jako syn Mateusza Mecherzyńskiego herbu Nowina, profesora Liceum św. Anny i prefekta drukarni uniwersyteckiej, oraz Heleny z Żeromskich, ciotecznej babki Stefana Żeromskiego.
Był profesorem języka polskiego i łaciny w liceum św. Barbary, potem św. Anny. W latach 1850-1867 był profesorem historii literatury polskiej na Uniwersytecie Jagiellońskim. W 1867 objął zarząd biblioteki uniwersyteckiej. Był członkiem Towarzystwa Naukowego Krakowskiego. Od 1873 roku był członkiem Akademii Umiejętności.
Pochowany został na Cmentarzu Rakowickim w Krakowie, w grobowcu rodzinnym, w kwaterze Ra.
Najważniejsze dzieła:
Przetłumaczył na polski "Roczniki czyli kroniki sławnego Królestwa Polskiego" Jana Długosza wydane w Krakowie w latach 1863–1887.

</doc>
<doc id="941231" url="https://pl.wikipedia.org/wiki?curid=941231" title="Betta coccina">
Betta coccina



</doc>
<doc id="941232" url="https://pl.wikipedia.org/wiki?curid=941232" title="Terminator II">
Terminator II



</doc>
<doc id="941233" url="https://pl.wikipedia.org/wiki?curid=941233" title="Betta edithae">
Betta edithae



</doc>
<doc id="941234" url="https://pl.wikipedia.org/wiki?curid=941234" title="Bissorã">
Bissorã

Bissorã – miasto w północnej Gwinei Bissau; w regionie Oio; 9520 mieszkańców (2009). Czwarte co do wielkości miasto kraju.
Bedanda jest stolicą rozległego sektora o powierzchni 1123 km², który zamieszkuje 56585 osób, większość mieszkańców pochodzi z ludu Balanta, część z ludu Fulani i Mandinka.
Historia.
W 1910 r. Portugalczycy utworzyli posterunek wojskowy w Bissorã, który następnie był wielokrotnie atakowany.
W 1968 r. Miasto otrzymało herb z insygniami małego miasteczka (Vila).
Podczas portugalskiej wojny kolonialnej, która trwała w Gwinei Bissau w latach 1963–1974 tereny te były miejscem walk, w mieście stacjonowała armia portugalska (m.in. Companhia de Caçadores nr 13).
Po rewolucji goździków w Portugalii w 1974 r. i późniejszym pośpiesznym wycofaniu portugalskich sił zbrojnych wielu członków afrykańskich stowarzyszeń, takich jak Grupos Especiais. Tych, którzy nie ewakuowali się do Portugalii ani do sąsiedniej Gwinei stracono z pogwałceniem prawa międzynarodowego przez zwycięskiego PAIGC na polecenie prezydenta Luísa Cabrala. Bissorã było miejscem największej masakry, w której nieznana liczba więźniów została stracona i pochowana w anonimowych masowych grobach w okolicy.
W maju 2017 r. Rząd rozpoczął instalację lokalnej sieci zasilanej energią słoneczną w Bissorã, która umożliwi oświetlenie uliczne w ciągu dziesięciu miesięcy od miasta.

</doc>
<doc id="941235" url="https://pl.wikipedia.org/wiki?curid=941235" title="Proces załogi Mauthausen-Gusen przed Trybunałem w Klagenfurcie">
Proces załogi Mauthausen-Gusen przed Trybunałem w Klagenfurcie

Proces załogi Mauthausen-Gusen przed Trybunałem w Klagenfurcie – jeden z wielu procesów członków personelu hitlerowskiego obozu koncentracyjnego Mauthausen-Gusen, które po zakończeniu II wojny światowej toczyły się przed trybunałami alianckimi (patrz procesy załogi Mauthausen-Gusen przed Trybunałem Wojskowym w Dachau). Proces odbył się w dniach 2 września–10 listopada 1947 przed brytyjskim Trybunałem Wojskowym w Klagenfurcie i dotyczył zbrodni popełnionych w podobozie "Loibl-Pass".
Proces odbywał się w wielkiej sali klagenfurckiego sądu. Na ławie zasiadło 12 byłych członków załogi obozu Mauthausen (w tym dziesięciu esesmanów i dwóch więźniów funkcyjnych), którzy pełnili służbę w podobozie "Loibl-Pass". Wśród oskarżonych znalazł się zbrodniczy lekarz SS dr Siegbert Ramsauer, odpowiedzialny za pseudoeksperymenty medyczne dokonywane na więźniach obozu. Oskarżonym postawiono zarzuty udziału w mordowaniu i maltretowaniu więźniów wielu narodowości na terenie obozu Mauthausen-Gusen i w licznych jego podobozach. Wystąpienia prokuratorów wraz z przedstawieniem materiału dowodowego trwały od 2 do 22 września, następnie głosu udzielono obronie. Postępowanie dowodowe zakończyło się 10 października, a wyroki ogłoszono 10 listopada 1947. Dwóch oskarżonych skazano na śmierć, jednego na dożywocie, siedmiu na terminowe kary pozbawienia wolności (od 20 do 3 lat) a pozostałych dwóch uniewinniono. 
Wyrok brytyjskiego Trybunału Wojskowego w procesie załogi Loibl-Pass.
22 lutego 1948 wyrok zatwierdził głównodowodzący okupacyjnych wojsk brytyjskich w Austrii. Oba wyroki śmierci wykonano przez powieszenie 10 marca 1948. Większość skazanych zwolniono z więzienia w Boże Narodzenie roku 1951. Jedynie Ramsauer opuścił je w marcu 1954.

</doc>
<doc id="941237" url="https://pl.wikipedia.org/wiki?curid=941237" title="Betta foerschi">
Betta foerschi



</doc>
<doc id="941238" url="https://pl.wikipedia.org/wiki?curid=941238" title="Betta picta">
Betta picta



</doc>
<doc id="941240" url="https://pl.wikipedia.org/wiki?curid=941240" title="Terminator III">
Terminator III



</doc>
<doc id="941241" url="https://pl.wikipedia.org/wiki?curid=941241" title="Betta unimaculatus">
Betta unimaculatus



</doc>
<doc id="941243" url="https://pl.wikipedia.org/wiki?curid=941243" title="Bolama">
Bolama

Bolama – miasto w Gwinei Bissau. Stolica regionu Bolama. Położone na wyspie o tej samej nazwie, w archipelagu Bijagós.

</doc>
<doc id="941244" url="https://pl.wikipedia.org/wiki?curid=941244" title="Plagiocefalia">
Plagiocefalia

Plagiocefalia (skośnogłowie, łac. "plagiocephalia") – wada wrodzona o charakterze deformacji należąca do kraniostoz; jest to asymetryczna kraniosynostoza spowodowana jednostronnym przedwczesnym zarośnięciem szwów czaszkowych, wieńcowego i węgłowego.
Może występować w zespołach wad wrodzonych z przedwczesnym zamknięciem szwów czaszkowych – zespole Aperta i zespole Crouzona.

</doc>
<doc id="941245" url="https://pl.wikipedia.org/wiki?curid=941245" title="Skośnogłowie">
Skośnogłowie



</doc>
<doc id="941249" url="https://pl.wikipedia.org/wiki?curid=941249" title="Patrik Räfling">
Patrik Räfling

Patrik Räfling - szwedzki perkusista. Najpierw występował w zespole "Megaslaughter". Następnie przeszedł do grupy "Highlander", która po pewnym czasie zmieniła nazwę na Lost Horizon. W latach 1997-1999 grał w zespole powermetalowym Hammerfall. Występował także w projekcie Stefana Elmgrena Full Strike.

</doc>
<doc id="941250" url="https://pl.wikipedia.org/wiki?curid=941250" title="Sipka">
Sipka



</doc>
<doc id="941253" url="https://pl.wikipedia.org/wiki?curid=941253" title="Andrzej Matuszewicz (lekarz)">
Andrzej Matuszewicz (lekarz)

Andrzej Matuszewicz (ur. 1760 na Litwie, zm. 1816 w Wilnie), lekarz, profesor chirurgii teoretycznej, materii chirurgicznej i akuszerki w Wilnie.
Dzieła.
Ogłosił: 

</doc>
<doc id="941255" url="https://pl.wikipedia.org/wiki?curid=941255" title="Tytus Krawczyc">
Tytus Krawczyc

Tytus Arkadiusz Krawczyc (ur. 5 października 1930 w Sielawiczach w pow. słonimskim, zm. 24 stycznia 2020 w Poznaniu) – generał dywizji, pilot Wojska Polskiego, poseł na Sejm PRL VI kadencji.
Życiorys.
Syn Stanisława i Bronisławy. Do Wojska Polskiego wstąpił na ochotnika. Od 10 października 1948 w Oficerskiej Szkole Lotniczej w Dęblinie. Ukończył również Akademię Sztabu Generalnego (1960–1964), Wyższy Kurs Akademicki w Wojskowej Akademii Lotniczej w Monino (1971), Wojskową Akademię Sztabu Generalnego Sił Zbrojnych ZSRR im. K.J. Woroszyłowa w Moskwie (1973–1975), Wyższy Kurs Akademicki przy Wojskowej Akademii Sztabu Generalnego w Moskwie (1984).
Po ukończeniu Oficerskiej Szkoły Lotniczej w Dęblinie w 1950 był kolejno: pilotem-instruktorem w 4 eskadrze szkolnej bazującej na lotnisku w Ułężu (1950–1951), dowódcą klucza w 8 eskadrze szkolenia podstawowego w Białej Podlaskiej (1951–1955), zastępcą dowódcy 4 eskadry lotniczej ds. wyszkolenia (1955–1957), dowódcą 2 eskadry w 58 pułku szkolno-bojowym w Dęblinie, zastępcą do spraw liniowych dowódcy 58 pułku szkolno-bojowego (1964–1965), dowódcą 61 pułku szkolno-bojowego w Nowym Mieście nad Pilicą (1965–1968), dowódcą 2 pułku lotnictwa myśliwskiego „Kraków” w Goleniowie (1968–1970), dowódcą 2 Brandenburskiej Dywizji Lotnictwa Myśliwsko-Szturmowego w Pile (1970–1973), zastępcą szefa sztabu Wojsk Lotniczych (1975) i zastępcą dowódcy Wojsk Lotniczych do spraw liniowych (1975–1977). 29 lipca 1977 objął dowództwo 4 Pomorskiej Dywizji Lotnictwa Myśliwskiego w Malborku. 12 maja 1983 wyznaczony został na stanowisko dowódcy Wojsk Lotniczych w Poznaniu, które piastował do 4 września 1989. 15 września 1989 powołany został na stanowisko attaché wojskowego i lotniczego przy Ambasadzie PRL w Budapeszcie. W marcu 1993 przeszedł w stan spoczynku pożegnany oficjalnie przez ministra obrony narodowej Janusza Onyszkiewicza.
W latach 1972–1976 poseł na Sejm PRL VI kadencji z ramienia Polskiej Zjednoczonej Partii Robotniczej. W okresie 1986–1990 członek Komitetu Centralnego PZPR.
Jako pilot spędził w powietrzu 3520 godzin, w tym 1712 godzin na samolotach odrzutowych. Posiadał klasę mistrzowską pilota wojskowego. Latał na samolotach: UT-2, Po-2, Jak-11, Jak-18, Junak-3, TS-8 Bies, TS-11 Iskra, Lim-1, UTMiG-15, Lim-2, Lim-5, Lim-6 bis, MiG-21 (wersje MiG-21F-13, MiG-21R, MiG-21MF).
Zasłużony Pilot Wojskowy PRL (1978), odznaczony także Orderem Sztandaru Pracy I klasy (1988), Krzyżem Komandorskim (1981) i Oficerskim (1971) Orderu Odrodzenia Polski, Złotym Krzyżem Zasługi (1965), radzieckim Orderem Czerwonej Gwiazdy (1984) oraz wieloma innymi odznaczeniami.
Pochowany na cmentarzu Miłostowo w Poznaniu.
Życie prywatne.
Mieszkał w Poznaniu. Od 1957 był żonaty z Urszulą z domu Waśkowską. Małżeństwo miało córkę Katarzynę.

</doc>
<doc id="941257" url="https://pl.wikipedia.org/wiki?curid=941257" title="Klinodaktylia">
Klinodaktylia

Klinodaktylia (łac. "clinodactylia") – mała wada wrodzona (cecha dysmorficzna) polegająca na bocznym lub przyśrodkowym skrzywieniu palca dłoni bądź stopy w płaszczyźnie dłoni lub stopy. Najczęściej dotyczy piątego, małego palca, który jest wtedy zgięty w stronę dośrodkową. Klinodaktylia spowodowana jest hipoplazją kości środkowego paliczka. Niewielką klinodaktylię można wykryć, obserwując przebieg linii zgięciowych palców, które w klinodaktylii przebiegają skośnie, a nie równolegle. Wystąpienie klinodaktylii może się wiązać z różnymi zespołami genetycznymi, m.in. zespołem Silvera-Russella, zespołem Feingolda i zespołem Downa.

</doc>
<doc id="941268" url="https://pl.wikipedia.org/wiki?curid=941268" title="Andrzej Matuszewicz (dyplomata)">
Andrzej Matuszewicz (dyplomata)

Andrzej Matuszewicz (ur. 1796 w Warszawie, zm. 1842 w Sankt Petersburgu) – hrabia, dyplomata w służbie rosyjskiej.
W 1818 wstąpił do służby rosyjskiej, brał udział w kongresach opawskim i werońskim, był redaktorem dyplomatycznych not gabinetu rosyjskiego. W 1830 wysłany został do Anglii na konferencję londyńską, następnie został posłem w Neapolu później w Sztokholmie.

</doc>
<doc id="941271" url="https://pl.wikipedia.org/wiki?curid=941271" title="Teatr Miejski im. Witolda Gombrowicza w Gdyni">
Teatr Miejski im. Witolda Gombrowicza w Gdyni

Teatr Miejski im. Witolda Gombrowicza w Gdyni – teatr dramatyczny w Gdyni imienia Witolda Gombrowicza przy ulicy Bema 26.
Dyrektorem naczelnym i artystycznym teatru jest Krzysztof Babicki.

</doc>
<doc id="941272" url="https://pl.wikipedia.org/wiki?curid=941272" title="Taśma filmowa 35 mm">
Taśma filmowa 35 mm

Taśma filmowa 35 mm – najczęściej używany format materiału filmowego wykorzystywanego zarówno w fotografii, jak i w kinematografii. Taśma tego standardu została opracowana w 1892 przez Williama Dicksona oraz Thomasa Edisona na podstawie dostarczonego przez George’a Eastmana materiału fotograficznego i jest wykorzystywana do dzisiaj w prawie niezmienionej formie. Materiał światłoczuły, z którego wytwarza się taśmę ma postać pasków o szerokości 35 mm, skąd wywodzi się nazwa standardu, perforowanych na obu brzegach. Jako standard perforacji wybrano po 4 otwory na jeden cykl obrazu (pojedynczą klatkę) rozmieszczone po obu stronach taśmy filmowej, co dawało 16 klatek na stopę długości taśmy.
Na przełomie XIX i XX wieku wykorzystywano taśmy filmowe o różnych szerokościach, które opracowywano niezależnie, a ich szerokość wynosiła od 13 do 75 mm (od 0,51 do 2,95 cala). W 1909 ostatecznie ustalono, że 35 mm będzie standardem szerokości taśmy filmowej i pozostał on podstawowym rozmiarem zarówno do rejestracji, jak i odtwarzania filmów mimo tego, że z biegiem lat pojawiały się węższe i szersze rodzaje taśm filmowych. Rozmiar 35 mm uznano za optymalny między kosztem materiału filmowego a oferowanej przez niego jakości obrazu. Wszechobecność projektorów na 35-milimetrową taśmę w kinach spowodowała, że jest to obecnie jedyny tak powszechny standard projekcji filmów na świecie.
Standard ten na przestrzeni stu lat dowiódł swej uniwersalności, będąc wielokrotnie modyfikowanym w celu dołączenia ścieżek dźwiękowych, zmiany materiału bazowego na niepalny, dodania kolorów, przystosowania do rejestracji obrazów panoramicznych wielu standardów, oraz zapisu dźwięku cyfrowego na prawie całej niezajętej przez obraz powierzchni taśmy. Od początku istnienia do chwili obecnej wyłączność na produkcję taśm filmowych standardu 35 mm mają firmy Eastman Kodak i Fujifilm. Według firmy Kodak rozdzielczość jednej klatki taśmy filmowej 35 mm wynosi 6K pikseli.
Wczesna historia.
W 1880 George Eastman rozpoczął w mieście Rochester w stanie Nowy Jork produkcję szklanych płyt fotograficznych pokrytych warstwą suchej żelatyny. Wraz z Williamem H. Walkerem, Eastman zbudował i 5 maja 1885 opatentował uchwyt do rolki z papierową taśmą pokrytą żelatynową światłoczułą substancją. W 1887 roku Hannibal Goodwin wynalazł nitrocelulozową błonę fotograficzną, pierwszy przezroczysty i elastyczny materiał filmowy. Rok później Emile Reynaud opracował pierwszą taśmę filmową z perforacją. Wytwórnia Eastmana była pierwszym przedsiębiorstwem, które produkowało materiały foto na skalę masową. W 1889 Eastman zdał sobie sprawę, że można pokrywać emulsją żelatynowo-bromkową także nitrocelulozową błonę i całkowicie wyeliminować papier.
Krótko po wynalezieniu elastycznej taśmy filmowej, Thomas Alva Edison zaprezentował swój wynalazek – kinetoskop, który po raz pierwszy został zaprezentowany w "Brooklyn Institute of Arts and Sciences" 9 maja 1893 roku. Kinetoskop był urządzeniem przeznaczonym do wyświetlania zapętlonego obrazu ruchomego i umożliwiał oglądanie go tylko przez jedną osobę naraz, tak jak w fotoplastykonie. Krótko potem Edison wraz ze swym asystentem W. K. L. Dicksonem opracowali kinetofon, będący kombinacją kinetoskopu i fonografu. Poczynając od marca 1892 firma Eastman, a od kwietnia 1893 do 1896 wytwórnia New York's Blair Camera Co. rozpoczęły dostawy na zamówienie Edisona taśm materiału światłoczułego o szerokości 1 9/16 cala. W laboratorium Edisona taśmy te były przycinane do szerokości 35 mm i perforowane. Od 1894 lub 1895 wytwórnia Blaira zaczęła dostarczać gotowy materiał filmowy wykonany zgodnie ze specyfikacją Edisona. Jednym z parametrów taśmy filmowej, jaki przetrwał do naszych czasów jest ustalona przez Edisona wysokość klatki, która wynosi cztery otwory perforacji. Standard taśmy o szerokości 35 mm z perforacją na krawędziach i klatką wysokości 4 otworów próbował Edison zastrzec patentem, ale w marcu 1902 sąd podważył jego żądania i odmówił mu wyłączności na to rozwiązanie. Decyzja sądu pozwoliła na produkcję taśmy o szerokości 35 mm wielu innym producentom bez konieczności wnoszenia opłat licencyjnych. Wkrótce po orzeczeniu wyroku w sprawie patentu Edisona opracowana przez niego 35-milimetrowa taśma filmowa zaczęła zyskiwać popularność także w Wielkiej Brytanii i całej Europie. Konkurencyjnym do rozwiązania Edisona ówczesnym standardem było rozwiązanie wytwórni American Mutoscope &amp; Biograph w postaci taśmy o szerokości 68 mm przesuwanej w kamerze bez jakiejkolwiek perforacji a jedynie siłami tarcia. We Francji bracia August i Ludwik Lumière opracowali własne rozwiązanie przesuwu taśmy szerokości 35 mm również polegające na perforacji jej krawędzi, ale rzadszej, bo tylko z jednym okrągłym otworem na krawędziach zlokalizowanym na osi symetrii klatki.
Chociaż format taśmy filmowej został opracowany przez Edisona to stał się on pierwszym standardem, a od grudnia 1908 niemalże oficjalnym standardem założonego przez Thomasa Edisona trustu Motion Picture Patents Company zrzeszającego wiele wytwórni przemysłu filmowego. Paul C. Spehr opisał wagę tego rozwiązania następującymi słowami:
"Szybkie zaakceptowanie taśmy 35 mm jako standardu dało potężny impuls do rozwoju i rozprzestrzenienia się kinematografii. Standardowa szerokość umożliwiła prezentację filmów we wszystkich krajach świata... Zapewniła jednolity, pewny i przewidywalny format dla produkcji, dystrybucji i wyświetlania filmów, ułatwiając błyskawiczne rozprzestrzenianie się filmów jako ogólnoświatowego środka rozrywki i komunikacji".
Ten sam standard taśmy został wprowadzony do fotografii już w 1913 i wykorzystany w aparacie Tourist Multiple, ale popularność zyskał dopiero w 1925 wraz z wprowadzeniem na rynek skonstruowanego przez Oskara Barnacka aparatem Leica.
Rynek amatorski.
Konieczność wykorzystania do produkcji materiału filmowego zaawansowanej chemii i związków srebra spowodowała, że na początku ery kinematografii filmowanie na taśmie 35 mm było drogim hobby niedostępnym dla większości ludzi. Ponadto zastosowanie jako materiału na błonę fotograficzną nitrocelulozy, łatwopalnej i posiadającej własności wybuchowe, stwarzało poważne ryzyko dla ludzi nieprzyzwyczajonych do zachowania szczególnych środków ostrożności przy jej używaniu. Pierwszą próbę wprowadzenia kinematografii na rynek amatorski podjął Amerykanin Birt Acres, który w 1898 zbudował kamerę przenośną Birtac na taśmę filmową szerokości 17,5 mm. Do wczesnych lat 20. XX wieku na rynku amatorskim pojawiło się wiele standardów szerokości taśmy poza 35-milimetrową – 28 mm (1,1 cala) (1912), 9,5 mm (0,37 cala) (1922), 16 mm (0,63 in) (1923) i Pathe Rural 17,5 mm (1926). Ostatecznie rynek amatorski został zdominowany przez format firmy Eastman Kodak o szerokości taśmy wynoszącej 16 mm, który jest wykorzystywany do dzisiaj, a w swej odmianie Super 16 popularny wśród profesjonalnych twórców filmowych. Jako szerokość taśmy wybrano rozmiar 16 mm, aby zapobiec napływowi na rynek materiału światłoczułego ciętego przez firmy trzecie, ponieważ uzyskanie materiału o szerokości 17,5 mm jest proste i polega na przecięciu 35 mm taśmy na połowę. Taśma filmowa standardu 16 mm była pierwszą, którą wyprodukowano z niepalnego i bezpiecznego dwuoctanu celulozy (później trójoctanu celulozy). Później rynek amatorski został podzielony przez wprowadzenie w 1932 drugiego standardu taśmy filmowej o szerokości 8 mm (0,31 cala), której przeznaczeniem była amatorska "kinematografia domowa". Zgodnie z wymogami prawa zarówno taśma szerokości 16 mm, jak i 8 mm (oraz materiał filmowy przeznaczony do używania amatorskiego) musiały być produkowane z materiału niepalnego. Wprowadzenie taśm o tych szerokościach spowodowało, że materiał filmowy na taśmach szerokości 35 mm stał się domeną profesjonalnych filmowców.
Zasada działania taśmy filmowej.
W skład emulsji fotograficznej wchodzą miliony światłoczułych kryształków soli srebra zmieszanych z żelatyną. Każdy z kryształków jest związkiem srebra i pierwiastka z grupy halogenków (takich jak brom, jod czy chlor) krystalizującym w układzie sześciennym. Każdy z nich składa się z ujemnie naładowanych jonów halogenku i dodatnio naładowanych jonów srebra. Kiedy na kryształki padnie światło ulegają one rozkładowi, a uwolnione z nich jony srebra powodują (po wywołaniu) zaciemnienie emulsji w naświetlonych miejscach tworząc obraz utajony. Im więcej światła pada na błonę i im dłużej to trwa, tym więcej metalicznego srebra powstaje, a obraz staje się ciemniejszy. Podczas procesu chemicznego nazywanego wywoływaniem pod wpływem wywoływacza fotograficznego następuje przekształcenie obrazu utajonego na jawny.
Na przezroczystą błonę fotograficzną naniesiona jest emulsja światłoczuła z jednej strony, a z drugiej warstwa przeciwodblaskowa w postaci cienkiej warstwy węgla, srebra lub barwnika. Bez warstwy przeciwodblaskowej promienie światła miałyby tendencję do rozpraszania się w materiale błony i odbijania się od jej dolnej powierzchni, co skutkowałoby powtórnym naświetleniem emulsji światłem rozproszonym, a w konsekwencji powstaniu zjawiska podobnego do halo wokół jasnych kontrastowych obiektów. Dodatkową funkcją warstwy przeciwodblaskowej było zmniejszenie elektryzowania się materiału filmowego, co było dużym problemem na początku ery kinematografii. Taśma filmowa przesuwająca się w kamerze z prędkością ponad 45 centymetrów (18 cali) na sekundę mogła wygenerować ładunek elektryczny, który mógł być powodem powstania iskier elektrycznych mogących prześwietlać film. Taśma filmowa do filmów barwnych posiada nie jedną a trzy warstwy światłoczułe, z których każda uczulona jest na inną barwę światła: czerwoną, zieloną i niebieską. Do każdej warstwy dodany jest barwnik, który powoduje po naświetleniu zaciemnienie obrazu w danym kolorze, analogicznie jak w fotografii czarno-białej. Na wierzchu błony filmowej znajduje się warstwa czuła na światło niebieskie, a poniżej niej filtr żółty odcinający tę barwę. Kolejne dwie warstwy są uczulone odpowiednio na światło zielone i czerwone.
Tak jak w fotografii czarno-białej naświetlenie emulsji powoduje rozkład kryształków związku srebra na metaliczne srebro, które w tym wypadku powoduje zaciemnienie na kolor danej warstwy emulsji. Warstwa uczulona na kolor niebieski zabarwia się podczas na barwę żółtą, uczulona na zieleń barwi się w kolorze magenta, a czerwona na cyjan. W procesie wywoływania następuje zastąpienie kryształków srebra z poszczególnych warstw odpowiednim barwnikiem, a podczas utrwalania wypłukanie pozostałych nienaświetlonych kryształków srebra z materiału.
W latach 80. Eastman Kodak opracował nową metodę sztucznego otrzymywania płaskich kryształków związków srebra nazywaną "T-Grain", które charakteryzują się względnie większą powierzchnią, a co za tym idzie większą światłoczułością dla mniejszych kryształków. Technologia ta umożliwiła przezwyciężenie problemu wzrostu wielkości ziarna i pogorszeniem jakości obrazu wraz ze wzrostem czułości materiału światłoczułego (ostatecznie znalazła ona zastosowanie w kliszach fotograficznych Kodaka serii „MAX”). Fuji również opracowało własne rozwiązanie uzyskiwania płaskich sześciokątnych kryształków, które nazwano SUFG (Super Unified Fine Grain) i zastosowano w negatywach fotograficznych "SuperF".
Inne znane typy filmów fotograficznych.
Oprócz czarno-białych negatywowych filmów, istnieją również monochromatyczne materiały diapozytywowe, na których tworzy się pozytywowy (naturalny) obraz, dający się wyświetlić przy użyciu światła przechodzącego jako przeźrocze. Produkuje się także materiały światłoczułe uczulone na długości fal świetlnych inne niż widzialne, takie jak podczerwień.
Właściwości.
Kolor.
Początkowo taśma filmowa miała postać nitrocelulozowego paska pokrytego emulsją światłoczułą zdolną rejestrować obraz czarno-biały. Pionierzy kinematografii tacy jak David W. Griffith zaczęli barwić i cieniować swoje filmy dla podniesienia dramatyzmu scen i około 1929 roku od 80 do 90% wszystkich produkowanych filmów było podkolorowanych. Pierwszą udaną techniką odwzorowania koloru na filmach był brytyjski Kinemacolor wykorzystywany w latach 1908-1914, polegający na stosowaniu dodatkowego obracającego się przed obiektywami kamery i projektora dysku z barwnymi filtrami zielonymi i czerwonymi dodającymi kolor na zasadzie syntezy addytywnej. Znaczącą wadą tego systemu, tak jak i wszystkich innych polegających na sekwencyjnym wyświetlaniu kolorów było migotanie barw i charakterystyczne „frędzle” wokół poruszających się obiektów.
W 1916 William Van Doren Kelley opracował pierwszy amerykański system odwzorowania koloru na taśmie filmowej 35 mm, który osiągnął sukces komercyjny, pod nazwą Prizma. Początkowo system ten podobnie jak Kinemacolor bazował na obracających się przed obiektywem filtrach barwnych i syntezie addytywnej, ale wkrótce dla uproszczenia procesu wyświetlania zaczęto barwić naprzemiennie poszczególne klatki filmu na pomarańczowo-czerwony i cyjanowy (zielono-niebieski) kolor. Ze względu na niezadowalające efekty zaczęto kręcić filmy na dwóch taśmach jednocześnie (przy pomocy dwóch równolegle umieszczonych kamer), z których jedna była uczulona na pomarańczowo-czerwoną a druga na cyjanową barwę. Kopie filmu przeznaczone do wyświetlania w kinach były produkowane na specjalnej taśmie pokrytej emulsją z obu stron odpowiednio dla obu barw na bazie syntezy subtraktywnej. Technologia ta pozwoliła uzyskać znacznie lepsze efekty, ale przez fakt kręcenia materiału nie z jednej, ale dwóch równoległych kamer, na ekranie pojawiało się rozmycie kolorów na krawędziach związane z niedokładnym złożeniem barw obrazów. Technologia Prizma stała się podstawą do opracowania późniejszych, równie udanych formatów filmu barwnego takich jak Multicolor, Brewster Color czy Cinecolor.
Chociaż technologia filmu barwnego była dostępna już wcześniej to wytwórnie hollywoodzkie zdecydowały się na jej wprowadzenie dopiero po opracowaniu techniki Technicolor, która zapewniała lepszą jakość kopii i krótszy czas ich wykonania w porównaniu do konkurencji. Początkowo Technicolor był dwukolorowym systemem rejestrującym tylko barwę czerwona i zieloną, a pierwszym filmem zaprezentowanym z jego wykorzystaniem był obraz z 1922 roku "Toll of the Sea". W odróżnieniu od systemu Kinemacolor, w którym zapisywano kolorowy obraz dwoma kamerami na dwóch taśmach, Technicolor posiadał tylko jeden obiektyw i jedną taśmę. Światło z obiektywu było dzielone przez pryzmat na dwie wiązki naświetlające jednocześnie dwie sąsiednie klatki taśmy filmowej, przy czym jedna z wiązek była przepuszczana przez filtr czerwony, a druga zielony. Z materiału źródłowego wykonywano dwie kopie, jedna tylko z klatkami zabarwionymi na czerwono, a druga z klatkami zielonymi i sklejano obie taśmy w jedną tak, aby dały podobny efekt jak w dwustronnej taśmie filmowej systemu Kinemacolor. Obie taśmy miały mniejszą grubość tak, że po sklejeniu standardowy wymiar był zachowany.
W 1928 wprowadzono nową odmianę Technicoloru (tzw. Proces 3) podobną do litografii, która usprawniła proces produkcji kolorowych kopii filmu. Kamera wykorzystywana do rejestracji pozostała taka sama zapisując dwa przefiltrowane obrazy na sąsiednich klatkach, ale proces produkcji kopii był odmienny. Najpierw produkowano dwie taśmy „matryce” z zapisem obrazu zielonego i czerwonego, które były pokryte żelatyną twardniejącą pod wpływem światła. Następnie wypłukiwano nienaświetloną i przez to wciąż miękką żelatynę z taśm uzyskując wypukły rysunek odpowiadający danemu kolorowi. Kolejnym krokiem było zabarwienie materiału odpowiednim kolorem, przy czym taśma z obrazem czerwonym była kolorowana barwnikiem zielonym i na odwrót. Im grubsza warstwa żelatyny tym, więcej barwnika było absorbowane i tym intensywniejsza była barwa wyjściowa. Tak zabarwione matryce dociskano do kolejnej taśmy pokrytej substancja absorbującą barwnik, tworząc w ten sposób kopię filmu.
W 1934 William T. Crispinel i Alan M. Gundelfinger powrócili do technologii Multicolor, której nadali nową nazwę Cinecolor. Technologia ta była szeroko wykorzystywana w filmach animowanych i produkcjach niskobudżetowych, głównie ze względu na niską cenę i dobra jakość obrazu. Chociaż technika Cinecolor wykorzystywała tę samą metodę dwustronnej taśmy filmowej, co Prizma i Multicolor, to główną jej przewagą było opracowanie maszyn do produkcji większej liczby kopii filmów w krótszym czasie.
W 1932 technologia Technicolor powróciła po raz kolejny z trójkolorowym procesem rejestracji obrazu (Proces 4) najpierw filmów animowanych, a w dwa lata później także fabularnych. Po raz pierwszy film w Technicolorze odzwierciedlający wiernie kolory otoczenia powstał w 1934 jako musical "Kot i skrzypce". Tak jak w poprzedniej generacji Technicoloru wykorzystano pryzmat dzielący strumień światła, ale tym razem na trzy części. Każda z nich przepuszczana przez jeden z trzech filtrów w barwach podstawowych była zapisywana na osobnej taśmie, co pozwalało na odwzorowanie pełnego spektrum barw. Produkcja kopii odbywała się podobnie jak w poprzedniej generacji Technikoloru z wykorzystaniem żelatynowych matryc, ale tym razem ze względu na większą liczbę barw ich liczba wzrosła do trzech.
W 1950 Eastman Kodak zaprezentował pierwszą wersję kolorowego negatywu Eastman standardu 35 mm (wraz z uzupełniającym go materiałem pozytywowym do kopii) umożliwiającym zapis wszystkich trzech barw podstawowych na jednej taśmie (po raz pierwszy użyto go w 1941 do nakręcenia filmu fabularnego o medycynie lotniczej "Dive bomber" aby zrezygnować z trzech taśm). Ulepszona wersja tego materiału została w 1952 zaadaptowana przez wytwórnie hollywoodzkie, co przyczyniło się do wycofania uznanych za przestarzałe systemów trójtaśmowych (Technicolor) i dwutaśmowych (Cinecolor). Materiał filmowy Kodak Eastman posiada strukturę z trzema warstwami emulsji, z których każda jest uczulona na inną barwę światła: czerwoną, zieloną i niebieską.
Bezpieczna taśma filmowa.
Chociaż firma Eastman Kodak jako pierwsza wprowadziła taśmę filmową wyprodukowaną na bazie octanów, to ich kruchość i podatność na kurczenie się z upływem czasu spowodowały, że znacznie popularniejszy był materiał filmowy produkowany na bazie niebezpiecznej, łatwopalnej nitrocelulozy. W 1949 Kodak zaczął zastępować wszystkie produkowane przez siebie nitrocelulozowe filmy na bezpieczniejsze, wykonane na bazie trójoctanu celulozy oznaczane jako "bezpieczne" (ang. "Safety"). W 1950 Amerykańska Akademia Sztuki i Wiedzy Filmowej uhonorowała wytwórnię Kodak Oscarem za opracowanie nowego bezpiecznego materiału filmowego. Do 1952 roku wszystkie produkowane i wyświetlane filmy bazowały na taśmach filmowych z trójoctanów. Większość, jeżeli nie wszystkie, współcześnie produkowanych kopii filmowych jest produkowana na poliestrowym podłożu, który zaczął wypierać trójoctanowe taśmy na początku lat 90. XX wieku. Jednak choć poliestrowa taśma jest znacznie mocniejsza to przy zacięciu podczas emisji ma tendencję do rozciągania się, a nie pękania, co może być powodem poważnych uszkodzeń mechanizmu projektora i zniszczeń relatywnie długiego odcinka taśmy, od 60 do 100 centymetrów, co odpowiada około dwóm sekundom akcji. Ponadto zbyt długie wystawienie poliestrowej taśmy na działanie lampy projekcyjnej powoduje jej topienie się. Taśmy negatywowe wykorzystywane podczas kręcenia filmów nadal produkowane są na bazie trójoctanów.
Typowe formaty.
Format akademii.
W standardowym formacie obrazu ruchomego klatki obrazu mają wysokość czterech otworów perforacji i proporcje obrazu 1,37:1, czyli 22 mm × 16 mm (0,866 cala × 0,630 cala). Wielkość ta jest pochodną proporcji klatki wprowadzonej przez Thomasa Edisona (24,89 mm × 18,67 mm lub 0,980 cala × 0,735 cala) na początku ery kinematografii, kiedy to stosunek boków klatki wynosił 1,33:1. Pierwsze filmy dźwiękowe zostały wprowadzone w latach 1926-1927 przez wytwórnię Warner Bros., która wykorzystała jako źródło dźwięku zsynchronizowany gramofon. Wytwórnia Fox podeszła do tematu w inny sposób umieszczając ścieżkę dźwiękową zapisaną optycznie bezpośrednio na taśmie filmowej, na pasku między perforacją a obrazem. Standard „dźwięku na filmie” został wkrótce zaadaptowany przez pozostałe wytwórnie filmowe Hollywood. Umieszczenie ścieżek dźwiękowych na taśmie filmowej wymusiło zmianę proporcji obrazu, który stał się bardziej kwadratowy. Aby przywrócić mu poprzednią prostokątną proporcję w 1932 roku zmniejszono wysokość obrazu na klatce, co przy wciąż tej samej wielkości klatki pociągnęło za sobą konieczność wprowadzenia grubszych czarnych linii pomiędzy obrazami. Tak powstał nowy format obrazu o proporcjach 1,37:1 (22 mm × 16 mm lub 0,866 cala × 0,630 cala), który nazwano proporcję formatem akademii od Amerykańskiej Akademii Sztuki i Wiedzy Filmowej. W latach 50. rozszerzono format obrazu do 1,85:1 w Stanach Zjednoczonych i 1,66:1 w Europie. Do końca lat 70. proporcje obrazu zmieniano jeszcze dwa razy najpierw 2,35:1 a później 2,40:1, a format akademii stracił na znaczeniu jako kinowy i był używany głównie w telewizji. Powierzchnia obrazu telewizyjnego jest nieco mniejsza niż wynika z proporcji formatu akademii i wynosi 1,33:1 (21 mm × 16 mm lub 0,816 cala × 0,612 cala). Format akademii nadal posiada proporcje 1,37:1, chociaż ze względu na wykorzystanie w telewizji często błędnie podaje się 1,33:1.
Obraz panoramiczny "Widescreen".
Powszechnie obecnie używany anamorfotyczny format obrazu wykorzystuje podobną taśmę filmową o czterech otworach perforacji na klatkę, ale zarówno kamera, jak i projektor wyposażone są w specjalne asferyczne soczewki, które są w stanie tworzyć znacznie szerszy obraz o najpopularniejszych obecnie proporcjach 2,39:1 (znacznie częściej określany jako 2,40:1). Standard ten był określany pierwotnie jako 2,35:1 i często nadal błędnie tak się go określa, ale w 1970 decyzją SMPTE zmieniono jego nazwę na obecną. Obraz, tak zapisywany kamerą negatyw, jak i pozytywowa kopia, został dwukrotnie ściśnięty w poziomie.
Nieoczekiwany sukces zaprezentowanego w 1952 roku nowego standardu wyświetlania obrazu Cinerama doprowadził do wzmożenia prac tak wytwórni filmowych, jak i wytwórni niezależnych nad nowym standardem szerokoekranowego obrazu, który byłby w stanie zaspokoić oczekiwania publiczności. Jeszcze przed końcem 1952 20th Century Fox ostatecznie wygrał rywalizację z konkurencją zaczynając lansować, już w fazie produkcji filmów, swoją technologię CinemaScope opartą o soczewki anamorfotyczne wynalezione przez Francuza Henriego Chrétiena.
Pozostałe wytwórnie poszukujące podobnego rozwiązania znalazły w maju 1953 roku znacznie tańszy sposób polegający na zamaskowaniu górnej i dolnej części obrazu z projektora przy pomocy zdejmowanej płyty z prostokątnym otworem, który pozwalał na uzyskanie szerszego obrazu. Jako pierwsze zastosowało tę metodę studio filmowe Paramount w filmie "Shane" nadając mu proporcje 1,66:1, chociaż pierwotnie nakręcono go w formacie akademii. W wyprodukowanym przez Universal Studios w maju tego samego roku filmie "Thunder Bay" po raz pierwszy zaprezentowano publiczności nowe proporcje obrazu 1,85:1 przyciągając jednocześnie uwagę przemysłu filmowego łatwością, z jaką można było przystosować kina do wyświetlania filmów w takim standardzie.
Pozostałe wytwórnie również podążyły tą drogą stosując różne standardy obrazu: 1,75:1, 1,85:1 i 2:1 i przez krótki czas wszystkie te proporcje konkurowały ze sobą, ale w 1956 ustalono jeden amerykański standard 1,85:1. Filmy w tym standardzie w rzeczywistości były kręcone w formacie akademii, a później maskowane do odpowiednich proporcji celem uzyskania obrazu panoramicznego. Najczęściej obraz maskowano w kinie poprzez zastosowanie przysłon na projektorze, a nie na kamerze podczas jego kręcenia. W niektórych krajach europejskich przyjęto nieco inny standard obrazu o proporcjach 1,66:1 zamiast 1,85:1.
We wrześniu 1953 wytwórnia 20th Century Fox zadebiutowała filmem "Tunika" (ang. "The Robe") zrealizowanym w nowej technologii Cinemascope osiągając wielki sukces. System CinemaScope był pierwszym rozwiązaniem, w którym zastosowano soczewki anamorfotyczne i stał się bazą całej gamy standardów oznaczonych sufiksem "-scope", które posiadały identyczną specyfikację, natomiast niejednokrotnie gorszą od pierwowzoru jakość optyki. Spotyka się również rozwiązania, takie jak SuperScope czy Techniscope, które nie mają nic wspólnego z CinemaScope. Do końca lat 60. wytwórnia Panavision opracowała własne rozwiązanie, które nie posiadało wielu ograniczeń soczewek systemu CinemaScope i ostatecznie w 1967 system CinemaScope został wycofany jako przestarzały i zastąpiony standardem Panavision i innych wytwórców.
W latach 50. i 60. wykorzystywano wiele innych opartych o taśmę filmową 35 mm, takich jak VistaVision, SuperScope, Technirama i Techniscope, z których uznano za przestarzałe. Kilkadziesiąt lat później system VistaVision został wykorzystany przez Lucasfilm, a także inne wytwórnie do ujęć efektów specjalnych, a z systemu SuperScope wyewoluował wykorzystywany obecnie nowoczesny standard Super 35.
Super 35.
Nazwa standardu Super 35 pochodzi od wcześniejszego formatu SuperScope, a dokładniej specyfikacji SuperScope 235 opracowanej w 1956 roku. W 1982 materiał tego standardu został wykorzystany po raz pierwszy przez Joe Duntona, autora zdjęć do brytyjskiego filmu dokumentalnego "Dance Craze". Film ten został zrealizowany w technologii Technicolor i początkowo promowany pod nazwą Super Techniscope, wkrótce zmienioną na Super 35. Głównym założeniem nowego standardu Super 35 był powrót do kręcenia zdjęć na taśmie filmowej bez ścieżki dźwiękowej zbliżonej do standardu Edisona w proporcjach 1,33:1 i czterema otworami perforacji na klatkę. Klatka o wymiarach 24,89 mm na 18,67 mm była maskowana od góry i od dołu do wymiarów 24 mm na 10 mm, w celu uzyskania proporcji 2,40:1, która może być wyświetlana przez projektory z soczewkami anamorfotycznymi. Chociaż przysłonięcie obrazu w tak dużym zakresie może się wydawać nadmierne, to maksymalne rozciągnięcie obrazu pomiędzy obszarami perforacji skutkuje powstaniem obrazu w proporcji 2,40:1 o powierzchni 240 mm², która jest jedynie o 9 mm² mniejsza niż obraz o proporcjach 1,85:1 w standardzie akademii (248,81 mm²). W procesie postprodukcji film nakręcony w standardzie Super 35 jest konwertowany na obraz anamorfotyczny (ściśnięty w poziomie) aby możliwe było wyświetlanie go w kinach wyposażonych w anamorfotyczne projektory. Taki sposób kręcenia filmów pozwala na zapis na taśmie filmowej przy użyciu obiektywów ze zwykłymi soczewkami, które są znacznie tańsze, mniejsze i popularniejsze, a przede wszystkim optycznie doskonalsze niż anamorfotyczne. Do około 2000 roku materiał filmowy był zapisywany na materiale Super 35, a później naświetlany przez optyczny powielacz "ściskający" obraz do standardu anamorfotycznego. Operacja ta powodowała utratę jakości obrazu wynikowego (głównie przez wzrost ziarna), sam fakt stosowania standardu Super 35 stawał się mocno kontrowersyjnym, zwłaszcza wśród producentów filmowych preferujących znacznie lepszą jakość obrazu zapisywanego od razu przy pomocy soczewek anamorfotycznych. Opracowanie na początku XXI wieku procesu postprodukcji cyfrowej Digital Intermediate (w skrócie DI) spowodowało znaczne upowszechnienie się standardu Super 35. Dzięki temu, że maskowanie obrazu i konwersja na anamorfotyczny odbywa się cyfrowo jedynie przy pomocy komputera i bez użycia zewnętrznych urządzeń optycznych wyeliminowano pogorszenie jakości spowodowane wzrostem ziarnistości. Wraz ze spadkiem kosztu obróbki materiału metodą DI, a tym samym wzrostu jej popularności zapis materiału filmowego na taśmie standardu Super 35 staje się rozwiązaniem przestarzałym i niedalekiej przyszłości prawdopodobnie całkowicie zrezygnuje się z tej metody zapisu na korzyść innych nowocześniejszych rozwiązań opartych o technologię cyfrową.
Potrójna perforacja.
Najpopularniejszym obecnie standardem zapisu materiału filmowego jest zapis na taśmach filmowych o klatkach wysokości czterech otworów perforacji 22 mm × 16 mm (0,866 cala × 0,630 cala) maskowanych z góry i z dołu dla uzyskania proporcji 1,85:1 lub 1,66:1. Dla potrzeb produkcji telewizyjnej, gdzie nie wymaga się kompatybilności z projektorami standardu 35 mm stosuje się klatki o mniejszej wysokości wynoszącej trzy otwory perforacji (13,9 mm). Zabieg ten pozwala znacznie ekonomiczniej wykorzystać taśmę filmową zmniejszając jej zużycie o 25% w stosunku do zapisu na klatkach o wysokości 4 otworów. Przy wykorzystaniu taśmy Super 35 z potrójną perforacją otrzymuje się obraz o proporcjach 16:9 używany w telewizji wysokiej rozdzielczości HDTV. Ze względu na inną wysokość klatki filmowej taśma z potrójną perforacją nie jest kompatybilna z urządzeniami rejestrującymi na klatkach o wysokości czterech otworów. Zapis na taśmie z potrójną perforacją odbywa się tak samo jak na materiale standardu Super 35, czyli od jednego do drugiego obszaru perforacji z pominięciem ścieżki dźwiękowej. Zmniejszenie wysokości zapisywanego obrazu wyklucza konieczność stosowania maskowania obrazu. W procesie postprodukcji następuje kopiowanie filmu na materiał pozytywowy o standardowej wysokości klatki wynoszącej 4 otwory perforacji, albo kopiowany do postaci elektronicznej przy pomocy skanerów filmowych lub TeleCine. Dzięki coraz częściej wykorzystywanej postprodukcji cyfrowej DI standard potrójnej perforacji staje się coraz popularniejszy przy produkcji filmów jako niewymagający stratnej konwersji optycznej.
VistaVision.
Format filmowy VistaVision został opracowany w 1954 roku przez wytwórnię Paramount Pictures w celu uzyskania lepszego jakościowo negatywu, o mniejszym ziarnie, pozwalającego zapisywać obraz panoramiczny. Podobnie jak w klasycznej fotografii format ten wykorzystuje taśmę filmową o szerokości 35 mm ułożoną poziomo, a nie jak w innych standardach pionowo, co w rezultacie pozwala otrzymać klatki o szerszych proporcjach 1,5:1 i ośmioma otworami perforacji na klatkę. Obraz tego standardu charakteryzował się ponadto dużo większym odwzorowaniem detali ze względu na dużą powierzchnię negatywu.. Materiał zapisany w standardzie VistaVision nie nadaje się do bezpośredniego wyświetlania w kinie i wymaga optycznego stopnia pośredniego "ściskającego" obraz w poziomie do wymiarów standardowej klatki 35 mm o poczwórnej perforacji.
Chociaż standard VistaVision nie był we wczesnych latach 60. wykorzystywany, to niekiedy ze względu na mniejsze ziarno wykorzystywany do kręcenia efektów specjalnych. Pierwszym filmem, w którym John Dykstra z Industrial Light and Magic wykorzystał ten standard obrazu był film Gwiezdne wojny. Obecnie ze względu na coraz częstsze wykorzystywanie opartych o komputery systemów realizacji efektów specjalnych popularność formatu VistaVision znacznie spadła.
Perforacje.
Perforacja BH: początkowo perforacja taśmy filmowej miała postać okrągłych otworów wyciętych na jej krawędziach, która jednak ze względu na dużą podatność na zużycie i deformacje została zmodyfikowana do postaci znanej obecnie jako Bell &amp; Howell. Perforacja ta oznaczana w skrócie jako (BH) posiada otwory o prostych krawędziach na górze i dole, oraz łukowatych bokach. Maksymalna szerokość otworu perforacji mierzona na środku łuku krawędzi ocznych wynosi 2,794 mm, a wysokość 1,854 mm. Perforacja ta nazywana jest czasem jako BH1866 od parametru "pitch" określającego odległość między górnymi krawędziami sąsiednich otworów perforacji wynoszącego 0,1866 cala. Obecnie jest to standardowa perforacja negatywów filmowych.
Perforacja KS: posiadająca kanciaste otwory perforacja BH, podczas odtwarzania w projektorach filmowych mają tendencję do przerywania się (ze względu na szarpany ruch mechanizmu przesuwu filmu) oraz kurczenie w procesie nieustannego starzenia się taśmy. W celu wydłużenia żywotności taśmy, jej trwałości oraz równomiernego przesuwu w projektorach w 1924 roku w koncernie Kodak opracowano nowy standard perforacji o większych prostokątnych otworach z zaokrąglonymi rogami. Perforacja ta nazwana Kodak Standard lub w skrócie KS posiada otwory o wymiarach 1,981 mm wysokości i 2,794 mm szerokości. Perforacja KS okazała się idealnym wyborem do produkcji kopii pozytywowego materiału filmowego, a także negatywów przeznaczonych do filmowania z dużymi prędkościami przesuwu taśmy, oraz efektów specjalnych takich jak bluescreen, projekcja tylna, itp. Zwiększenie rozmiaru otworów perforacji ma też swoje wady, z których największą jest mniejsza dokładność przesuwu, ważna w procesie rejestracji obrazu, dlatego w taśmach negatywowych stosuje się perforację BH. Inna nazwa perforacji KS to KS1870 od parametru "pitch" wynoszącego 0,1870 cala. Perforacja KS jest standardową dla materiałów pozytywowych przeznaczonych do wyświetlania w kinach.
Dwie powyższe perforacje pozostają wciąż w powszechnym użyciu. Inne ich nazwy to N dla perforacji BH, od "negatyw" i P dla KS od "pozytyw". Perforacja Bell &amp; Howell pozostaje standardem dla kamer filmowych ze względu na małe wymiary otworów zapewniające uzyskanie stabilniejszego obrazu niż w innych standardach.
Perforacja DH: od Dubray Howell, była pierwszą zasugerowaną w 1931 roku uniwersalną perforacją, która miała zastąpić oba wcześnie standardy BH i KS. Była to hybryda obu powyższych tak w rozmiarach, jak i kształcie. Zachowała prostokątny kształt z zaokrąglonymi rogami otworów KS i szerokość 2,794 mm, ale wysokość otworów standardu BH wynoszącą 1,854 mm. Rozwiązanie takie zapewniło zarówno większą trwałość taśmy filmowej, jak i dokładniejszy przesuw taśmy podczas rejestracji materiału. Jednym z pierwszych zastosowań standardu BH był proces obróbki materiału światłoczułego Technicolor, a zwłaszcza kolorowanie materiału filmowego. Perforacja standardu DH była jednak dość krótko wykorzystywana ze względu na wprowadzenie nowego materiału filmowego Eastmancolor produkcji Kodaka, co znacznie zmniejszyło zapotrzebowanie na kolorowanie filmów. Do dnia dzisiejszego perforacja DH jest sporadycznie wykorzystywana w kopiach studyjnych materiału filmowego.
Perforacja CS: w 1953 wraz z wprowadzeniem formatu filmowego CinemaScope konieczne było opracowanie nowego standardu perforacji o innym kształcie otworów zbliżonym do kwadratu z zaokrąglonymi rogami. Wprowadzenie mniejszych rozmiarów otworów spowodowane było chęcią wygospodarowania miejsca na dwa paski magnetyczne z zapisem stereofonicznego dźwięku dookólnego ("surround"). Popularnie nazywano tę perforację skrótem CS od CinemaScope lub "lisią dziurą" (ang. "fox hole"). Wymiary otworów to 1,854 mm wysokości i 1,981 mm szerokości. Ze względu na różnice rozmiarów perforacji filmy z otworami w standardzie CS nie mogły być odtwarzane przez projektory z ząbkami dla standardowej perforacji KS, ale filmy z perforacją KS mogły być odtwarzane w projektorach CS. Stare filmy z perforacją KS, które na skutek upływu czasu uległy skurczeniu można odtwarzać na projektorach z zębatkami CS z dużo mniejszym prawdopodobieństwem przerwania taśmy. Chociaż taśmy z perforacją CS nie są obecnie zbyt często wykorzystywane to Kodak wciąż posiada w swej ofercie materiał filmowy na specjalne zamówienia z taką perforacją.
Podczas wykonywania kopii pozytywowej z negatywu stosuje się metodę stykową polegająca na nawinięciu na rolki kopiarki taśmy negatywu i przykryciu jej światłoczułą taśmą pozytywową. Ze względu na minimalnie różną odległość taśm od środka rolek konieczne było wycinanie otworów perforacji w obu materiałach w różnych odstępach ("pitch"). Negatyw, który znajdował się po wewnętrznej stronie koła zębatego i tym samym przebywał krótszą drogę posiadał otwory wycięte w odstępach 0,1866 cala, podczas gdy zewnętrzny materiał docelowy w odległościach 0,1870 cala. W procesie starzenia się azotanu celulozy i octanu celulozy, które stanowią podłoże materiału filmowego następuje ich kurczenie, co kompensuje różnice w odległościach otworów. Współcześnie używane do produkcji taśm filmowych tworzywa sztuczne nie wykazują już takiej tendencji do kurczenia się, dlatego taśmy negatywowe perforuje się z parametrem "pitch" o 0,2% mniejszym niż błony pozytywowe.
Nowe rozwiązania w zapisie dźwięku.
Nowe cyfrowe ścieżki dźwiękowe wprowadzono do kinematografii w latach 90. XX wieku włączając w to systemy Dolby Digital, zapisany w polach pomiędzy otworami perforacji taśmy,
SDDS zapisany na dwóch nadmiarowych ścieżkach zlokalizowanych po obu zewnętrznych stronach perforacji i DTS, który jest zapisany na osobnym nośniku, zazwyczaj płycie CD, synchronizowanym kodem czasowym (timecode) znajdującym się na ścieżce pomiędzy obrazem a ścieżką dźwięku analogowego. Wszystkie z wymienionych standardów dźwięku są zlokalizowane w innych niewykorzystanych przez obraz miejscach, dlatego jednocześnie można zapisać wszystkie te standardy, co z kolei umożliwia wykorzystanie tych samych taśm w wielu różnych kinach bez różnicowania materiału ze względu na standard zapisu dźwięku. Analogowy zapis optyczny również z biegiem czasu uległ modyfikacji. Zastąpiono czarno-biały (srebrny) zapis ścieżki na zabarwiony na cyjanowy kolor, a wykorzystywane do odczytu lampy żarowe zastąpiono czerwonymi diodami LED lub laserem, które umożliwiają również odczyt starych srebrnych ścieżek. Z kolei nowe cyjanowe ścieżki nie mogą być odczytywane przez sensory starego typu. Pierwszym filmem z dźwiękiem analogowym zapisanym tylko cyjanowymi ścieżkami był "Życie i cała reszta" z 2003 roku.
Specyfikacja techniczna.
Techniczna specyfikacja dla taśmy filmowej 35 mm została przyjęta jako standard przez SMPTE.
35 mm sferyczny
Super 35 mm film
35 mm anamorfotyczny

</doc>
<doc id="941274" url="https://pl.wikipedia.org/wiki?curid=941274" title="Henryk Luksemburski">
Henryk Luksemburski



</doc>
<doc id="941281" url="https://pl.wikipedia.org/wiki?curid=941281" title="Kwas Lewisa">
Kwas Lewisa



</doc>
<doc id="941282" url="https://pl.wikipedia.org/wiki?curid=941282" title="ELA-3">
ELA-3

ELA-3 ("Ensembles de Lancement Ariane") jest obecnie jednym z trzech stanowisk startowych wykorzystywanych w kosmodromie Kourou. Startują z niego rakiety Ariane 5.
Kompleks startowy składa się z trzech części:platformy startowej i hal montażowych (hali wstępnej, w której budowane są rakiety, oraz budynku końcowego przygotowania, w którym do rakiety montowany jest ładunek), połączonych torowiskiem, do transportu rakiet już ustawionych pionowo (metoda wcześniej wykorzystywana przez NASA do transportu rakiet Saturn V i promów kosmicznych na platformę).

</doc>
<doc id="941284" url="https://pl.wikipedia.org/wiki?curid=941284" title="Zasada Lewisa">
Zasada Lewisa



</doc>
<doc id="941285" url="https://pl.wikipedia.org/wiki?curid=941285" title="Wang Zengyi">
Wang Zengyi

Wang Zengyi, pseudonim "Wandżi" (chiń. 王增羿, wym. []; ur. 24 czerwca 1983 w Tiencinie) – polski tenisista stołowy pochodzenia chińskiego, zawodnik KS AZS AWFiS Gdańsk. Przyjechał do Polski w wieku 18 lat.

</doc>
<doc id="941286" url="https://pl.wikipedia.org/wiki?curid=941286" title="Heterohyrax">
Heterohyrax



</doc>
<doc id="941290" url="https://pl.wikipedia.org/wiki?curid=941290" title="C.A.I.">
C.A.I.



</doc>
<doc id="941291" url="https://pl.wikipedia.org/wiki?curid=941291" title="Frankokanadyjczycy">
Frankokanadyjczycy

Frankokanadyjczycy () – ludność Kanady zamieszkująca jej wschodnie prowincje, dla której językiem ojczystym jest francuski. 
Są częścią narodu kanadyjskiego, lecz zachowują przynależność do określonej części kraju i różnych kręgów kulturowych (romańskiego i germańskiego). Frankokanadyjczycy mają korzenie głównie francuskie, belgijskie i szwajcarskie. W większości wyznają katolicyzm.

</doc>
<doc id="941292" url="https://pl.wikipedia.org/wiki?curid=941292" title="CAI">
CAI



</doc>
<doc id="941293" url="https://pl.wikipedia.org/wiki?curid=941293" title="My December">
My December

My December – trzeci album Kelly Clarkson, który ukazał się 22 czerwca 2007 w Niemczech, 23 czerwca 2007 w Australii, 25 czerwca 2007 w Wielkiej Brytanii i 26 czerwca w Ameryce Północnej.
Kelly w wywiadzie dla "Soulshine" wyznała, że większość tekstów utworów na krążek napisała sama. Album sprzedł się łącznie w ilości ponad 2 milionów egzemplarzy na całym świecie (głównie w USA – ponad milion), co jak do tej pory jest najgorszym wynikiem w karierze piosenkarki.
Single.
"Never Again" jest pierwszym singlem z albumu "My December". Jego premiera odbyła się na oficjalnej stronie internetowej Kelly Clarkson 4 kwietnia 2007. Piosenka zagościła w amerykańskich rozgłośniach radiowych 13 kwietnia 2007. Teledysk do singla był nagrywany w Los Angeles w dniach 10-13 kwietnia 2007. Światowa premiera klipu odbyła się 1 maja w programie TRL telewizji MTV.
Kolejnym singlem artystki został utwór "Sober", wydany tylko w Ameryce Północnej. Ze względu na niski airplay utworu, nie został zrealizowany do niej teledysk. Po jakimś czasie wydano utwór "One Minute", jednak tylko w Australii. Piosenkarka nie zrealizowała do tego utworu żadnego klipu. W pozostałych krajach jako singel wydana została piosenka "Don't Waste Your Time", do której dla odmiany Kelly nagrała teledysk. Żaden z tych utworów nie powtórzył sukcesu poprzednich singli artystki.

</doc>
<doc id="941295" url="https://pl.wikipedia.org/wiki?curid=941295" title="Atakpamé">
Atakpamé

Atakpamé – miasto w środkowym Togo. Jest ośrodkiem administracyjnym regionu Plateaux. Położone jest około 150 km na północ od stolicy kraju, Lomé. W spisie ludności z 6 listopada 2010 roku liczyło 69 261 mieszkańców.
Charakterystyka.
Atakpamé jest ośrodkiem handlowym w regionie uprawy bawełny, zbóż i kakaowca. W mieście działają oczyszczalnie bawełny oraz elektrownia cieplna.

</doc>
<doc id="941299" url="https://pl.wikipedia.org/wiki?curid=941299" title="Kpalimé">
Kpalimé

Kpalimé (lub "Palimé") – miasto w Togo, w regionie Plateaux. Położone jest przy granicy z Ghaną, około 100 km na północny zachód od stolicy kraju, Lomé. W spisie ludności z 6 listopada 2010 roku liczyło 75 084 mieszkańców. 

</doc>
<doc id="941300" url="https://pl.wikipedia.org/wiki?curid=941300" title="Eugen Ott (ambasador)">
Eugen Ott (ambasador)

Eugen Ott (ur. 8 kwietnia 1889 w Rottenburg am Neckar; zm. 23 stycznia 1977 w Tutzing w Bawarii) – niemiecki dyplomata i oficer.
Życiorys.
Brał udział w I wojnie światowej w 26. Dywizji Piechoty. Był adiutantem generała Kurta von Schleichera. W 1934 roku został wysłany do Japonii, gdzie objął funkcję attaché wojskowego przy tamtejszej ambasadzie niemieckiej. W 1940 roku asystował przy podpisywaniu paktu trzech.
W latach 1938–1942 ambasador III Rzeszy w Japonii (jego poprzednikiem był Herbert von Dirksen, natomiast następcą Heinrich Georg Stahmer). Po aferze szpiegowskiej dotyczącej Richarda Sorge opuścił Japonię. Resztę wojny spędził w Chinach, zmarł w Niemczech.

</doc>
<doc id="941301" url="https://pl.wikipedia.org/wiki?curid=941301" title="Marcin Hycnar">
Marcin Hycnar

Marcin Hycnar (ur. 18 stycznia 1983 w Tarnowie) – polski aktor, reżyser, menedżer kultury.
Życiorys.
Rodzina i edukacja.
Jest synem lekarki i właściciela zakładu fotografii barwnej. Ma młodszego o 14 lat brata, Jędrzeja, który również jest aktorem, a także młodszą siostrę. Dorastał w Tarnowie, gdzie uczęszczał do Szkoły Podstawowej nr 18 i I Liceum Ogólnokształcącego im. Kazimierza Brodzińskiego.
Studiował na Wydziale Aktorskim (2006) i Wydziale Reżyserii (2016) Akademii Teatralnej im. Aleksandra Zelwerowicza w Warszawie. Jest wykładowcą na kierunku aktorstwo tej uczelni. Ukończył Podyplomowe Studia Menedżerów Kultury w Szkole Głównej Handlowej w Warszawie.
Praca zawodowa.
Jako aktor debiutował występami w grupie teatralnej "Tuptusie" działającej przy Szkole Podstawowej nr 18 w Tarnowie. W latach 2006–2016 był aktorem Teatru Narodowego w Warszawie. W latach 2017–2020 pełnił funkcję zastępcy dyrektora – dyrektora artystycznego Teatru im. Ludwika Solskiego w Tarnowie. W latach 2020-2022 był dyrektorem Teatru im. Stefana Jaracza w Łodzi.
W 2022 zagrał Ignacego Koniecznego, głównego bohatera serialu "Sługa narodu" (2023), polskiej wersji ukraińskiego serialu o tym samym tytule.
Życie prywatne.
W sierpniu 2011 poślubił aktorkę Kamilę Borutę, jednak 26 lipca 2017 się rozwiedli.

</doc>
<doc id="941303" url="https://pl.wikipedia.org/wiki?curid=941303" title="Kara (Togo)">
Kara (Togo)

Kara – miasto w Togo. Jest ośrodkiem administracyjnym regionu Kara. Położone jest nad rzeką Kara, około 340 km na północ od stolicy kraju, Lomé. W spisie ludności z 6 listopada 2010 roku liczyło 94 878 mieszkańców. 
Jest ośrodkiem handlowym regionu uprawy orzeszków ziemnych, bawełny, prosa i sorga. W mieście znajduje się węzeł drogowy oraz lotnisko.

</doc>
<doc id="941310" url="https://pl.wikipedia.org/wiki?curid=941310" title="João da Mota e Silva">
João da Mota e Silva

João da Mota e Silva (ur. 14 sierpnia 1685 w Guimarães, zm. 4 października 1747 w Lizbonie) – portugalski kardynał i polityk.
Życiorys.
26 listopada 1727 roku uczynił go kardynałem papież Benedykt XIII. W 1732 został arcybiskupem Bragi. Wybór ten nie został jednak nigdy potwierdzony przez Stolicę Apostolską.
Cieszył się zaufaniem króla Jana V, więc kiedy w 1736 zmarł minister Diogo de Mendonça Corte Real, został mianowany pierwszym ministrem ("secretário de Estado") w państwie. Pomagał mu ojciec Pedro da Mota e Silva, pełniący funkcję "secretário de Estado do Reino" (≈MSW).

</doc>
<doc id="941311" url="https://pl.wikipedia.org/wiki?curid=941311" title="Callitrichinae">
Callitrichinae



</doc>
<doc id="941312" url="https://pl.wikipedia.org/wiki?curid=941312" title="Ulica Maurycego Mochnackiego w Olsztynie">
Ulica Maurycego Mochnackiego w Olsztynie

Ulica Mochnackiego – ulica w Olsztynie, położona na osiedlu Grunwaldzkim. Łączy plac Roosevelta z ulicą Grunwaldzką; stanowi część jednego z najdłuższych ciągów komunikacyjnych w mieście i zarazem część drogi wojewódzkiej nr 527.
Przy ulicy Mochnackiego znajdują się zabytkowe kamienice wybudowane w stylu secesyjnym z XVII i XIX wieku.
Historia.
W okresie przynależności Olsztyna do Prus Wschodnich, ulica nosiła nazwę "Warschauer Straße" (ulica Warszawska). W 1933 wraz z dzisiejszą aleją Niepodległości, została przemianowana na Straße der SA (ulicę SA – nazwa nazistowskich oddziałów szturmowych).
Przy dzisiejszej ulicy Mochnackiego znajdowała się wybudowana w XIV wieku Brama Dolna, otwierająca wjazd do miasta od strony Dolnego Przedmieścia, ukształtowanego ostatecznie w XVIII wieku (okolice dzisiejszej ulicy Prostej i Grunwaldzkiej). Wkrótce po tym, jak w 1806 zawaliła się jedna z wież Bramy, postanowiono o jej rozbiórce. Po Bramie Dolnej nie zostały żadne ślady ani fizyczne pamiątki. Nie oznaczono również w sposób jednoznaczny jej dawnej lokalizacji.
W latach 70. XIX wieku nieopodal Färber-Gasse (ulicy Farbowej – dzisiejszej ulicy Łukasińskiego) powstała Fabryka Powozów "Julius Reizug". Prowadzili go Julius Reizug senior, Julius Reizug junior i Gustaw Reizug. Julius Reizug junior był radnym i członkiem komisji opieki nad ubogimi. W zakładzie produkowano pojazdy konne (dorożki, bryczki), sanie i pojazdy parowe, a po I wojnie światowej uruchomiono montownię i serwis samochodowy. Prowadzono również usługi kowalskie, stolarskie, kołodziejskie, tapicerskie i lakiernicze. Zabudowania fabryki zlikwidowano po drugiej wojny światowej, w późniejszym okresie powstał w tym miejscu komis samochodowy.
19 kwietnia 1908 na ulicy uruchomiono tramwaj elektryczny, co wiązało się z przedłużeniem linii nr 1 z mostu św. Jana do Placu Roosevelta. Ponieważ odcinek ten nie cieszył dużą popularnością, 9 stycznia 1909 roku zdecydowano o skierowaniu tramwaju do dworca Olsztyn Przedmieście (Allenstein Vorstadt, dziś Olsztyn Zachodni), co nastąpiło 9 grudnia 1909 roku. Choć tramwaje na obecnej ul. Mochnackiego przestały się pojawiać, torów nie zdemontowano, mając na uwadze możliwość uruchomienia w przyszłości linii wzdłuż ulicy Jarockiej (dziś al. Niepodległości) do Szpitala Mariackiego (obecnied Miejskiego).
Na stanowiącym wschodni kraniec ul. Mochnackiego placu Roosevelta, zwanym dawniej Końską Targowicą czy Końskim Targiem (niem. "Remontenmarkt"), znajdowała się figura Zbawiciela, ufundowana w XVIII w. po ustaniu epidemii dżumy, po 1945 przeniesiona na skrzyżowanie obecnej Al.Warszawskiej z ul. Kazimierza Jagiellończyka.
Do drugiej wojny światowej ulica Mochnackiego stanowiła część dzielnicy żydowskiej. Zabytkowa, secesyjna kamienica położona przy ul. Mochnackiego 4 wybudowana została w 1904 przez Żyda Abrahama Brünna, który prowadził sklep ze skórami i materiałami włókienniczymi. Kamienica była znana jako "Domek Abrahama". Jest to jedna z niewielu pozostałości po obecności Żydów w Olsztynie, należąca zarazem do najbardziej wybitnych realizacji budownictwa secesyjnego na terenie miasta.
Podczas drugiej wojny światowej znajdujące się przy ulicy kamienice nie uległy poważniejszym zniszczeniom.
Dane ulicy.
Po przebudowie w 2004 roku ulica Mochnackiego posiada po dwa pasy ruchu w każdym kierunku. Wzdłuż ulicy planowano wytyczenie buspasów; realizacja projektu miała się zakończyć w 2013 roku.
Obiekty.
W rejestrze zabytków znajdują się następujące budynki, zlokalizowane przy ul. Mochnackiego:
Komunikacja.
Przy ulicy Mochnackiego znajduje się przystanek komunikacji miejskiej o nazwie "Plac Roosevelta" (nr 44). Zatrzymują się przy nim autobusy linii: 107, 111, 127, 136, 309 i N02.

</doc>
<doc id="941313" url="https://pl.wikipedia.org/wiki?curid=941313" title="Callitrichidae">
Callitrichidae



</doc>
<doc id="941317" url="https://pl.wikipedia.org/wiki?curid=941317" title="IX Liceum Ogólnokształcące im. Karola Libelta w Poznaniu">
IX Liceum Ogólnokształcące im. Karola Libelta w Poznaniu

IX Liceum Ogólnokształcące im. Karola Libelta w Poznaniu (zwane także Dziewiątką). Liceum znane głównie z profili biologiczno-chemicznych i akademicko humanistycznych.
Historia szkoły.
IX Liceum Ogólnokształcące im. Karola Libelta w Poznaniu powstało w roku 1952 w komercjalno – robotniczej dzielnicy Wilda i rozpoczęło swoją działalność jako „Jedenastoletnia Szkoła Ogólnokształcąca” w nowo oddanym budynku przy ulicy Łozowej, Dębiec. W roku 1956 po wypadkach poznańskich dyrektorem szkoły został Edgar Tłuchowski i za jego piętnastoletniej kadencji nastąpiły istotne zmiany w historii szkoły. W roku 1959 zmieniono nazwę szkoły na „Szkoła Podstawowa oraz Liceum Ogólnokształcące nr 9 w Poznaniu im. Filipiny Płaskowickiej”, a rok później nastąpiło rozłączenie Liceum Ogólnokształcącego nr 9 i Szkoły Podstawowej nr 21. Imię Filipiny Płaskowickiej pozostało przy szkole podstawowej. Jednak nadal obie szkoły znajdowały się w jednym budynku. W roku 1963 ze względu na wyż demograficzny i wzrost popularności szkoły dobudowano drugie piętro do istniejącego budynku, ale inwestycja ta tylko na krótko rozwiązała trudną sytuację związaną z brakiem miejsc w klasach – spóźnialscy musieli siedzieć na korytarzu w dostawianych ławkach. W roku 1968 problem ten definitywnie został rozwiązany dzięki przeprowadzce do nowego budynku przy ulicy Warzywnej, w którym szkoła mieści się do dziś. Imię Karola Libelta nadano szkole w roku 1975.
Edukacja.
Szkoła jest znana z profili biologiczno-chemicznych oraz akademicko-humanistycznych. Uczniowie profilu akademickiego mogą uczestniczyć w wykładach, seminariach oraz warsztatach prowadzonych przez naukowców z Kolegium Europejskiego UAM oraz Instytutu Filologii Polskiej UAM. „Dziewiątka” jest jedną z trzech szkół w Poznaniu, przygotowujących młodzież do międzynarodowego egzaminu sprawdzającego kompetencje językowe (DSD II). Uczestniczy także w licznych programach naukowych organizowanych przez Unię Europejską, np. „Fizyka jest ciekawa”, „Nadeszła era inżyniera”. Obecnie w 3-letnim cyklu nauki można wybrać następujące profile:
Program partnerski.
Szkoła jest partnerem programu niemieckiego rządu – .

</doc>
<doc id="941322" url="https://pl.wikipedia.org/wiki?curid=941322" title="Limonen">
Limonen

Limonen (4-izopropenylo-1-metylocykloheksen) – organiczny związek chemiczny z grupy monoterpenów, zawiera jedno centrum chiralności i co za tym idzie, występuje w formie dwóch enancjomerów. Odpowiedzialny jest za zapach cytryn, znajduje się głównie w jej skórce.
Źródła występowania, interakcje z otoczeniem.
Atmosfera i powietrze.
W atmosferze limonen i inne monoterpeny reagują łatwo z powstałymi w wyniku reakcji fotochemicznych rodnikami oraz ozonem. Utlenione formy limonenu i innych monoterpenów przyczyniają się do tworzenia aerozolu i formowania smogu fotochemicznego.
Poziom limonenu i innych monoterpenów w powietrzu zmienia się znacznie, koncentracja limonenu w powietrzu w wiejskich obszarach zależy od wielu czynników takich jak: typ wegetacji, temperatury, pory dnia i pory roku. Biogeniczna emisja monoterpenów, czyli z żywych roślin i podczas ich rozkładu, jest znacznie większa latem, zaś mniejsza późną jesienią. Limonen w powietrzu w obszarach leśnych Europy, Ameryki i Rosji charakteryzuje się koncentracją na poziomie:
W obszarach miejskich i podmiejskich Europy, Ameryki i Rosji:
Woda i ziemia.
W ziemi limonen charakteryzuje się małą mobilnością.
W środowisku wodnym ulega sedymentacji i adsorpcji do osadu. Wykazuje wysoką toksyczność wobec ryb. Koncentracja limonenu na powierzchni wody jest zazwyczaj dużo mniejsza niż doświadczalnie wyznaczony poziom toksyczności, dlatego więc jest wysoce prawdopodobne, iż limonen stanowi niewielkie ryzyko jako czynnik toksyczny wobec organizmów wodnych.
Limonen jest odporny na hydrolizę. Biodegradacja przebiega w tlenowych warunkach, nie zachodzi w warunkach beztlenowych.
Ekspozycja na limonen u ludzi.
Limonen pobierany jest z otoczenia głównie za pośrednictwem spożywanej żywności, ponieważ występuje on naturalnie w owocach cytrusowych oraz jest powszechnie stosowany jako środek smakowy i aromatyczny w technologii żywności. Limonen dostarczany jest również do organizmu ludzkiego w wyniku wziewnej inhalacji powietrza, w którym limonen znajduje się w postaci aerozolu. Koncentracja limonenu wewnątrz pomieszczeń według różnych źródeł zawiera się w przedziale od 1,6 do 480 µg/m3. Zaobserwowano, iż poziom limonenu był wyższy w porze zimowej, czego wyjaśnieniem jest mniejsza wentylacja pomieszczeń.
Ogólny poziom inhalacji limonenu ze środowiska zewnętrznego jak i z pomieszczeń zamkniętych wynosi od 10 do 0,1 µg/kg masy ciała/dzień. Ekspozycja skóry na limonen ma miejsce głównie za pośrednictwem środków czystości i odświeżaczy powietrza. Dane na temat zawartości limonenu w wodzie pitnej i napojach są mniej znaczące ze względu na małą rozpuszczalność limonenu w wodzie. Adsorpcja D-limonenu przez skórę jest prawdopodobnie znacznie mniejsza w porównaniu z adsorpcją przez inhalację.
Działanie alergizujące.
Limonen stanowi czynnik drażniący dla skóry, zarówno w doświadczeniach na ludziach jak i na zwierzętach stwierdzono, iż D-limonen jest czynnikiem drażniącym wobec oczu. Doświadczenia na świnkach morskich dowodzą, iż utleniona forma limonenu, nie zaś sam D–limonen, powoduje skórny odczyn alergiczny. Ponieważ D– i L–limonen są enancjomerami, stwierdzenie to może być prawdziwe zarówno dla D–limonenu jak i dla dipentenu. Sposób postępowania, czystość substancji chemicznej i dodatek przeciwutleniaczy, może mieć zatem decydujący wpływ na właściwości alergiczne limonenu.
D–limonen był wielokrotnie rozważany jako skórny czynnik drażniący w wielu badaniach "in vivo" na zwierzętach świnkach morskich i królikach. W przypadku badań na królikach D–limonen spowodował podrażnienie oczu.
U zwierząt krytycznym organem, po doustnym jak i wewnętrznym zaaplikowaniu na powierzchnie komórek jest wątroba. Podczas doświadczeń zwierzęta zostały wystawione na bezpośrednią inhalację limonenu w postaci aerozolu. Ekspozycja na limonen powoduje znaczne oddziaływanie na aktywność różnych enzymów wątroby, wagę wątroby, poziom cholesterolu i poziom strumienia żółci. W przypadku osobników męskich szczurów, ekspozycja na limonen powoduje uszkodzenie nerek i zmiany nowotworowe nerek w postaci guzów.
Badania te nie są brane pod uwagę w szacowaniu zagrożenia chorobami nerek dla zdrowia ludzkiego.
D–limonen został przebadany podczas krótkoterminowych testów "in vitro", w których nie stwierdzono toksycznego działania na ludzkie komórki. Nie ma dowodów na to, iż limonen wykazuje działanie teratogenne i embriotoksyczne.
W 6 europejskich klinikach dermatologicznych zbadano działanie uczulające obydwu enancjomerów to jest D- i L-limonenu. Testy uczulające przeprowadzono na grupie 2411 osób z zapaleniem skóry. Stwierdzono, iż:
Badania te dostarczyły kolejnych klinicznych dowodów na właściwości uczulające i drażniące obydwu utlenionych form limonenu.
Badano także wpływ produktów utlenienia limonenu. Metodologia badań polegała na aplikacji skórnej produktów oksydacji limonenu na 2273 pacjentach (1519 – kobiet, 754 – mężczyzn) w 4 klinikach dermatologicznych w Europie: Sztokholm, Lovanium, Lizbona i Sewilla, w latach od 1997 do 1999. W tym celu mieszaninę zawierającą D-limonen, 96,0%; α-pinen, 0,5%; sabinen, 0,2%; mircen, 2,7%; andlinalol, 0,4% (suma 99,8%) poddano procesowi oksydacji symulującej warunki przechowywania i magazynowania przez 10 tygodni (pozostało nieprzereagowane 40% limonenu).
W wyniku badań stwierdzono, iż:
Dane te dostarczyły klinicznych dowodów na zaklasyfikowanie D-limonenu jako środka uczulającego skórę, ze względu na produkty oksydacji powstające w kontakcie z powietrzem.
Pacjenci, u których stwierdzono pozytywną reakcję na produkty oksydacji limonenu, zostali poddani testowi na czysty limonen. Nie zaobserwowano reakcji. Zostało zatem udowodnione, że najważniejszym alergenem jest epoksyd limonenu, który powoduje pozytywną reakcję około 60% pacjentów. Warunki przechowywania, zastosowanie oraz czas kontaktu z powietrzem mają znaczny wpływ na bezpieczeństwo używania środków zawierających limonen.
Kinetyka metabolizmu u zwierząt i ludzi.
Limonen ma wysoki współczynnik podziału między krwią a powietrzem (λ krew/powietrze = 42) i jest łatwo wchłaniany do krwi przez dziąsła. Doustnie zaaplikowany limonen jest gwałtownie i prawie natychmiast, całkowicie wchłaniany z układu pokarmowego człowieka jak i zwierząt. D–limonen jest gwałtownie dystrybuowany do różnych tkanek organizmu ciała i jest łatwo metabolizowany.
Wysoki współczynnik podziału olej/krew i długi okres półtrwania podczas fazy eliminacji sugeruje wysokie powinowactwo wobec tkanek tłuszczowych. U szczurów doustnie zaaplikowany limonen znakowany izotopem 14C najszybciej został stwierdzony w wątrobie, nerkach i krwi.
U ludzi około 25–30% ustnej dawki D-limonenu została znaleziona w moczu jako D–limonen-8,9–diol (prawdopodobnie jest utworzony z D–limoneno-8,9–epoksydu) i jego glukuronid, około 11% zostało wydalone w postaci kwasu 4-(1-metyloetenylo)-1-cykloheksenowego. Inne poznane ścieżki metabolizmu limonenu obejmują hydroksylację pierścienia i utlenienie grupy metylowej.

</doc>
<doc id="941328" url="https://pl.wikipedia.org/wiki?curid=941328" title="Diogo de Mendonça Corte Real">
Diogo de Mendonça Corte Real

Diogo de Mendonça Corte Real (ur. 17 czerwca 1658 w Tavira, zm. 9 maja 1736) - polityk portugalski żyjący w XVIII wieku. Długoletni pierwszy minister państwa.
Diogo de Mendonça Corte-Real był synem Diogo de Mendonça Corte-Real i Jerónimy de Lacerda. W 1686 roku imatrykulowany na uniwersytecie w Coimbrze. W 1691 roku posłował do Holandii. W latach 1694-1703 poseł nadzwyczajny na dworze madryckim. Od 1706 roku sekretarz handlowy państwa - "Secretário Real das Mercês". W czasie wojny o sukcesję hiszpańską towarzyszył królowi Piotrowi w kampanii wojennej. Diogo de Mendonça Corte Real pełnił funkcję "Secretário de Estado" od 24 września roku 1704 do dnia swej śmierci czyli do 9 maja 1736. W pierwszych latach jego urzędowania nawiązano sojusz z Wielką Brytanią (traktat Methuena). Po jego śmierci najwyższy urząd w państwie przejął João da Mota e Silva. W późniejszych latach pełnił jeszcze wiele funkcji państwowych, m.in. był negocjatorem pokoju utrechckiego. 
Uwaga.
Nie należy go mylić z jego synem, również noszącym nazwisko Diogo de Mendonça Corte-Real młodszy, i pełniącym od roku 1750 funkcję ministra marynarki - "Secretário de Estado da Marinha e dos Negócios Ultramarinos".

</doc>
<doc id="941329" url="https://pl.wikipedia.org/wiki?curid=941329" title="Ulica Śliwy w Olsztynie">
Ulica Śliwy w Olsztynie



</doc>
<doc id="941330" url="https://pl.wikipedia.org/wiki?curid=941330" title="Reguła trzech jedności">
Reguła trzech jedności



</doc>
<doc id="941332" url="https://pl.wikipedia.org/wiki?curid=941332" title="Rząd Tadeusza Komorowskiego">
Rząd Tadeusza Komorowskiego

Rząd Tadeusza Bór-Komorowskiego – gabinet pod kierownictwem Prezesa Rady Ministrów, generała dywizji Tadeusza Bór-Komorowskiego, sformowany 2 lipca 1947. Gabinet istniał do 7 kwietnia 1949 r.
Skład rządu
10 sierpnia 1948 r. dekretem Prezydenta RP zlikwidowane zostało Ministerstwo Prac Kongresowych, a zakres jego działalności włączono w struktury Ministerstwa Spraw Zagranicznych.
10 lutego 1949 r. Prezydent RP, przychylając się do prośby premiera, zwolnił go z urzędu Prezesa Rady Ministrów oraz "poruczył sprawowanie obowiązków do czasu powołania nowego rządu", co nastąpiło w dniu 7 kwietnia 1949 r. W ten sam sposób Prezydent RP postąpił w stosunku do pozostałych członków gabinetu.

</doc>
<doc id="941334" url="https://pl.wikipedia.org/wiki?curid=941334" title="Bitwa pod Dreznem">
Bitwa pod Dreznem

Bitwa pod Dreznem – starcie zbrojne, które miało miejsce 26–27 sierpnia 1813 roku podczas wojen napoleońskich.
Po przejściu 21 sierpnia przez Rudawy tzw. Armia Czeska (180 000 żołnierzy austriackich, rosyjskich i pruskich) dowodzona przez feldmarszałka Karla Schwarzenberga maszerowała na Drezno. Napoleon Bonaparte, walczący z Armią Śląską feldmarszałka Gebharda Blüchera, zlecił obronę Drezna armii marszałka Gouviona Saint-Cyra (40 000 żołnierzy). Gdy doszedł do wniosku, że sam Saint-Cyr nie zdoła powstrzymać armii Schwarzenberga, oderwał się od Blüchera i z siłami liczącymi 90 000 żołnierzy ruszył przez Pirnę do Drezna. Jednocześnie skierował na tyły Armii Czeskiej 1 korpus dowodzony przez Dominique'a Vandamme'a.
Na Drezno wojska Schwarzenberga uderzyły 26 sierpnia od strony południowo-zachodniej. Jednak gdy niespodziewanie pojawiła się francuska gwardia, przerwali atak. Z kolei 27 sierpnia do ataku ruszyli Francuzi, ostrzeliwując ogniem artyleryjskim centrum sprzymierzonych i jednocześnie uderzając na ich skrzydła. Marszałek Joachim Murat na czele swej jazdy obszedł lewe skrzydło Armii Czeskiej i zmusił je do kapitulacji.
Znacznie gorzej wiodło się Francuzom podczas natarcia na prawe skrzydło armii Schwarzenberga. Gdy wódz naczelny Armii Czeskiej dowiedział się o wychodzących na jego tyły oddziałach Vandamme'a, w obawie przed otoczeniem wydał o godzinie 17 rozkaz do odwrotu w kierunku Cieplic czeskich. Francuska jazda nie prowadziła energicznego pościgu. W bitwie wojska sprzymierzonych straciły 25 000 żołnierzy, podczas gdy Francuzi 9000 żołnierzy.

</doc>
<doc id="941338" url="https://pl.wikipedia.org/wiki?curid=941338" title="Arbogóralek">
Arbogóralek

Arbogóralek ("Dendrohyrax") – rodzaj ssaka z rodziny góralkowatych (Procaviidae).
Zasięg występowania.
Rodzaj obejmuje gatunki występujące w wilgotnych lasach równikowych Afryki.
Morfologia.
Długość ciała 32–60 cm; masa ciała 1,7–4,5 kg.
Systematyka.
Etymologia.
"Dendrohyrax": "dendron" „drzewo”; rodzaj "Hyrax" (góralek).
Podział systematyczny.
Do rodzaju należą następujące występujące współcześnie gatunki:
Opisano również gatunek wymarły z miocenu Kenii:

</doc>
<doc id="941339" url="https://pl.wikipedia.org/wiki?curid=941339" title="Teatr Cricot 2">
Teatr Cricot 2



</doc>
<doc id="941340" url="https://pl.wikipedia.org/wiki?curid=941340" title="Teatr eksperymentalny">
Teatr eksperymentalny



</doc>
<doc id="941342" url="https://pl.wikipedia.org/wiki?curid=941342" title="Pocisk chemiczny">
Pocisk chemiczny

Pocisk chemiczny – pocisk artyleryjski lub rakietowy wypełniony bojowym środkiem trującym, przeznaczony do zwalczania siły żywej, oraz skażania terenu i sprzętu. Wewnątrz skorupy pocisku chemicznego poza BŚT znajduje się także ładunek materiału wybuchowego, którego zadaniem jest rozerwanie skorupy i rozproszenie BŚT. Pociski chemiczne mogą być wyposażone w zapalnik uderzeniowy, czasowy lub zbliżeniowy. Ubocznym czynnikiem rażącym wybuchu pocisku chemicznego są powstające w czasie wybuchu odłamki i fala uderzeniowa. Pociski chemiczne mają zdolność rażenia ukrytej siły żywej, a ich użycie wywiera duży efekt psychologiczny.

</doc>
<doc id="941343" url="https://pl.wikipedia.org/wiki?curid=941343" title="Teatr laboratoryjny">
Teatr laboratoryjny



</doc>
<doc id="941344" url="https://pl.wikipedia.org/wiki?curid=941344" title="Teatr studyjny">
Teatr studyjny



</doc>
<doc id="941353" url="https://pl.wikipedia.org/wiki?curid=941353" title="Szołem Alejchem">
Szołem Alejchem



</doc>
<doc id="941354" url="https://pl.wikipedia.org/wiki?curid=941354" title="Dettelbach">
Dettelbach

Dettelbach – miasto w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Kitzingen. Leży ok. 7 km na północ od Kitzingen, nad Menem, przy autostradzie A3 i drodze B22.
Dzielnice.
W skład miasta wchodzą następujące dzielnice: Bibergau, Brück, Dettelbach-Bahnhof, Effeldorf, Euerfeld, Mainsondheim, Neuses am Berg, Neusetz, Schernau i Schnepfenbach.

</doc>
<doc id="941355" url="https://pl.wikipedia.org/wiki?curid=941355" title="Zbigniew Rau">
Zbigniew Rau



</doc>
<doc id="941358" url="https://pl.wikipedia.org/wiki?curid=941358" title="Zap (program telewizyjny)">
Zap (program telewizyjny)

Zap – telewizyjny program kulturalny emitowany w TVP1 co sobotę. Autorzy programu definiują go jako "krótkie spięcie z popkulturą". Tematyką programu jest szeroko pojęta kultura współczesna. Nazwa programu pochodzi od słowa zapping, określającego sposób oglądania telewizji, polegający na szybkim przełączaniu z jednego kanału na inny. Scenarzystą i prowadzącym program jest Kamil M. Śmiałkowski. Program poświęcony jest jednemu tematowi (inny w każdym odcinku), ale ma też stałe punkty jak np. nowości kinowe i DVD. Prowadzący obdarowuje swoich widzów omawianymi nowościami.

</doc>
<doc id="941359" url="https://pl.wikipedia.org/wiki?curid=941359" title="Fabian Sebastian Drelinkiewicz">
Fabian Sebastian Drelinkiewicz

Fabian Sebastian Drelinkiewicz (ur.? zm. 1799) - krakowski księgarz. 
Fabian Sebastian Drelinkiewicz od 1744 roku prowadził księgarnię przy Szarej Kamienicy (w wejściu) w Krakowie. Nie posiadał własnej drukarni, ale zarabiał przez wydawanie kalendarzy. Księgarnia posiadała zbiory książek francuskich i łacińskich i w niedługim czasie stała się salonem towarzyskim ówczesnej inteligencji.
Księgarnia prosperowała, otworzyła filię w Lublinie. Drelinkiewicz dorobił się znacznego majątku. W 1799 roku Fabian Sebastian Drelinkiewicz umarł a firmę przejął jego syn - Jacek Bartłomiej. W 1830 roku księgarnia wraz z kamienicą została sprzedana.

</doc>
<doc id="941360" url="https://pl.wikipedia.org/wiki?curid=941360" title="Zbigniew Rau (policjant)">
Zbigniew Rau (policjant)

Zbigniew Władysław Rau (ur. 27 lipca 1974 w Poznaniu, zm. 14 stycznia 2020 w Nowym Tomyślu) – polski policjant, politolog, doktor nauk prawnych, w 2007 podsekretarz stanu w Ministerstwie Spraw Wewnętrznych i Administracji w rządzie Jarosława Kaczyńskiego, koordynator Polskiej Platformy Bezpieczeństwa Wewnętrznego, doradca Jerzego Buzka w okresie, gdy był on przewodniczącym Parlamentu Europejskiego.
Życiorys.
Wykształcenie.
Syn Mieczysława i Krystyny. W 1997 ukończył studia w Wyższej Szkole Policji w Szczytnie, zaś dwa lata później studia w zakresie międzynarodowych stosunków politycznych na Wydziale Nauk Społecznych Uniwersytetu im. Adama Mickiewicza w Poznaniu. W 2001 uzyskał na Wydziale Prawa Uniwersytetu w Białymstoku stopień doktora nauk prawnych w zakresie prawa i kryminologii (tytuł pracy doktorskiej: "Przestępczość zorganizowana w Polsce i jej zwalczanie").
Kariera zawodowa.
Po ukończeniu studiów w Wyższej Szkole Policji w Szczytnie rozpoczął służbę jako oficer policji. Początkowo pracował w Wydziale Kryminalnym Komendy Rejonowej Policji w Poznaniu. Od 2000 był pracownikiem Komendy Wojewódzkiej w Poznaniu, najpierw w Wydziale Prewencji (Policyjna Izba Dziecka), a od 2001 pełnił funkcję Pełnomocnika Komendanta Wojewódzkiego ds. Zarządzania Jakością.
18 maja 2007 został powołany na stanowisko podsekretarza stanu w Ministerstwie Spraw Wewnętrznych i Administracji (obowiązki objął 22 maja 2007). Przejął na tym stanowisku obowiązki zdymisjonowanego sekretarza stanu Marka Surmacza. Jako podsekretarz stanu Zbigniew Rau odpowiadał za:
9 sierpnia 2007 podał się do dymisji w związku z odwołaniem szefa MSWiA Janusza Kaczmarka.
Był autorem wielu publikacji na temat przestępczości zorganizowanej, a także był współautorem nowelizacji ustawy o świadku koronnym. Uczestniczył w szeregu międzynarodowych wyjazdów studyjnych m.in. do Stanów Zjednoczonych, Włoch, Norwegii i Hiszpanii. Należał do Polskiego Towarzystwa Kryminologicznego im. prof. Stanisława Batawii. Był współtwórcą Polskiej Platformy Bezpieczeństwa Wewnętrznego.
W kwietniu 2014 zatrzymany przez policję pod zarzutem prowadzenia samochodu pod wpływem alkoholu oraz narażenia na niebezpieczeństwo pasażerów innego samochodu z użyciem broni palnej w pobliżu Chrośnicy.
W maju 2015 Prokuratura Okręgowa w Zielonej Górze uznała, że podczas wydarzeń 6 kwietnia 2014 niezależnie od faktu jazdy w stanie nietrzeźwości doszło do popełnienia przestępstw na szkodę Zbigniewa Rau i zaistnienia stanu wyższej konieczności. W lipcu 2016 roku Sąd Okręgowy w Poznaniu prawomocnie umorzył postępowanie przeciwko Zbigniewowi Rau zwracając mu również zatrzymane prawo jazdy.

</doc>
<doc id="941361" url="https://pl.wikipedia.org/wiki?curid=941361" title="Przechładzanie">
Przechładzanie



</doc>
<doc id="941367" url="https://pl.wikipedia.org/wiki?curid=941367" title="Iphofen">
Iphofen

Iphofen – miasto w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Kitzingen, siedziba wspólnoty administracyjnej Iphofen. Leży ok. 7 km na południowy wschód od Kitzingen, w Steigerwaldzie, przy drodze B8 i linii kolejowej Monachium – Norymberga – Würzburg.
Dzielnice.
W skład miasta wchodzą następujące dzielnice: Birklingen, Dornheim, Hellmitzheim, Mönchsondheim, Nenzenheim i Possenheim.
Polityka.
Rada miasta:

</doc>
<doc id="941369" url="https://pl.wikipedia.org/wiki?curid=941369" title="Wilk straszliwy">
Wilk straszliwy



</doc>
<doc id="941370" url="https://pl.wikipedia.org/wiki?curid=941370" title="Pocisk dymny">
Pocisk dymny

Pocisk dymny – pocisk artyleryjski lub rakietowy przeznaczony do tworzenia zasłon dymnych. Obłok dymu jest efektem rozproszenia substancji dymotwórczej, jej sublimacji, lub reakcji chemicznej pomiędzy substancją dymotwórczą a powietrzem. Pociski dymne dzielimy na wybuchające, których budowa jest zbliżona do budowy pocisków chemicznych, w których rozproszenie substancji dymotwórczej następuje w wyniku wybuchu ładunku materiału wybuchowego i pociski dymne emitujące niezawierające materiału wybuchowego.
Czas emisji dymu nie przekracza zwykle kilku minut. W tym czasie pojedynczy pocisk dymny może postawić zasłonę dymna o wysokości do 10 m, na obszarze 100x200 m.

</doc>
<doc id="941371" url="https://pl.wikipedia.org/wiki?curid=941371" title="Franz Josef Jung">
Franz Josef Jung

Franz Josef Jung (ur. 5 marca 1949 w Erbach) – niemiecki polityk i prawnik, działacz Unii Chrześcijańsko-Demokratycznej (CDU), poseł do Bundestagu, w latach 2005–2009 minister obrony, w 2009 minister pracy i spraw społecznych.
Życiorys.
W 1968 zdał egzamin maturalny, następnie do 1969 odbywał służbę wojskową. W latach 1970–1974 studiował prawo na Uniwersytecie Jana Gutenberga w Moguncji. Odbył następnie do 1976 praktykę zawodową przy sądzie w Wiesbaden. W 1978 doktoryzował się w zakresie prawa. Od 1976 praktykował jako adwokat, w 1983 rozpoczął pracę w zawodzie notariusza.
W 1969 dołączył do chadeckiej młodzieżówki Junge Union, dwa lata później wstąpił w szeregi Unii Chrześcijańsko-Demokratycznej. Obejmował liczne funkcje w partyjnej strukturze. Był m.in. wiceprzewodniczącym JU (1981–1983). W latach 1972–1987 zasiadał w radzie powiatu Rheingau (od 1977 powiatu Rheingau-Taunus). W latach 1987–1991 był sekretarzem generalnym, a w 1998 został wiceprzewodniczącym CDU w Hesji. Od 1983 był wybierany na posła do heskiego landtagu, w latach 1987–1999 był sekretarzem generalnym frakcji deputowanych swojego ugrupowania. W 1999 powołany w skład rady telewizji ZDF. W tym samym roku w heskim rządzie objął stanowisko ministra do spraw federalnych i europejskich, które zajmował do 2000. Od 2003 przewodniczył klubowi poselskiemu chadeków w landtagu.
W 2005 po raz pierwszy uzyskał mandat posła do Bundestagu. Z powodzeniem ubiegał się o reelekcję w wyborach federalnych w 2009 i 2013.
22 listopada 2005 objął urząd ministra obrony w pierwszym rządzie kanclerz Angeli Merkel. 28 października 2009 w jej drugim gabinecie przeszedł na urząd ministra pracy i spraw społecznych. 27 listopada 2009 podał się do dymisji, która miała związek z nalotem w Kunduzie przeprowadzonym 4 września przez lotnictwo amerykańskie na prośbę niemieckich oddziałów ISAF. Dziennik „Bild” ujawnił raport, stwierdzający, że w wyniku bombardowania dwóch cystern przejętych przez talibów zginęły także osoby cywilne, czemu wcześniej zaprzeczał Franz Josef Jung, pełniący wówczas funkcję ministra obrony. Franz Josef Jung powrócił do aktywnej pracy w Bundestagu. W 2016 zapowiedział rezygnację z kandydowania w kolejnych wyborach w 2017.

</doc>
<doc id="941373" url="https://pl.wikipedia.org/wiki?curid=941373" title="Orfeusz (astronomia)">
Orfeusz (astronomia)



</doc>
<doc id="941376" url="https://pl.wikipedia.org/wiki?curid=941376" title="Mainbernheim">
Mainbernheim

Mainbernheim – miasto w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Kitzingen. Leży w Steigerwaldzie, ok. 6 km na południowy wschód od Kitzingen, przy drodze B8 i linii kolejowej Monachium - Norymberga - Würzburg.
Polityka.
Rada miasta:

</doc>
<doc id="941379" url="https://pl.wikipedia.org/wiki?curid=941379" title="Robert Tosik">
Robert Tosik

Robert Tosik (rok ur. 1975 w Warszawie) – medalista mistrzostw Polski w kick-boxingu. Reprezentant Polski w latach 1995 – 1997. Trenerzy: J. Urbańczyk, A. Palacz. Ukończył studia na Uniwersytecie Warszawskim uzyskując tytuł magistra.
Kariera amatorska:

</doc>
<doc id="941382" url="https://pl.wikipedia.org/wiki?curid=941382" title="Franz-Josef Jung">
Franz-Josef Jung



</doc>
<doc id="941387" url="https://pl.wikipedia.org/wiki?curid=941387" title="Out of the Silent Planet">
Out of the Silent Planet

Out of the Silent Planet (ang. "z milczącej planety") – singel brytyjskiej heavymetalowej grupy Iron Maiden. Został wydany w dwóch wersjach jako edycja zwykła oraz limitowana.
Autorem okładki edycji limitowanej jest Mark Wilkinson.
Tytułowy utwór pochodzi z płyty "Brave New World". Według Bruce’a Dickinsona inspirowany jest filmem Zakazana planeta z 1956. W dużym skrócie tekst opowiada o zniszczeniu środowiska naturalnego Ziemi oraz krytykuje polityków za brak działania w tej kwestii. Tytuł utworu jest zbieżny z tytułem książki C.S. Lewisa "Z milczącej planety", lecz jego treść nie łączy się w żaden sposób z treścią powieści.
„Wasted Years” (ang. "zmarnowane lata") został pierwotnie zamieszczony na płycie "Somewhere in Time". Wersja z „Out of the Silent Planet” została nagrana w 1999 podczas "The Ed HunTour" – trasy koncertowej promującej płytę Ed Hunter.
„Aces High” (ang. "asy przestworzy") to kompozycja z albumu "Powerslave". Tak jak w przypadku powyższego utworu, opisywana wersja koncertowa pochodzi z 1999 z "The Ed HunTour".

</doc>
<doc id="941388" url="https://pl.wikipedia.org/wiki?curid=941388" title="Borophaginae">
Borophaginae

Borophaginae – wymarła podrodzina psowatych. Spotyka się określenie psy-hieny.

</doc>
<doc id="941391" url="https://pl.wikipedia.org/wiki?curid=941391" title="Dekanat Gródek (diecezja kamieniecka)">
Dekanat Gródek (diecezja kamieniecka)

Dekanat Gródek - jeden z 8 dekanatów katolickich w diecezji kamieniecka na Ukrainie z siedzibą w Gródku.

</doc>
<doc id="941395" url="https://pl.wikipedia.org/wiki?curid=941395" title="Luís da Cunha">
Luís da Cunha

Don Luís da Cunha (ur. 25 stycznia 1662 w Lizbonie, zm. 9 października 1749 w Paryżu) – portugalski dyplomata i polityk z XVIII wieku.
Jego ojcem był Dom António Álvares da Cunha, 17. senhor de Tábua (1626-1690), matką zaś Maria Manoel de Vilhena. 
W latach 1697-1709 da Cunha był posłem nadzwyczajnym Portugalii w Londynie, od 1712 do 1713 drugim co do ważności negocjatorem portugalskim na kongresie pokojowym w Utrecht (pierwszym negocjatorem był João Gomes da Silva, hrabia Tarouca), a w latach 1719-20 ambasadorem Portugalii w Madrycie.
Był portugalskim pełnomocnikiem na kongres w Cambrai (1724), potem (od 1732) ambasadorem w Paryżu, gdzie zmarł w 1749 roku. Francuzi uznali jego stanowisko ambasadora dopiero w kwietniu 1737 roku, ponieważ od 1725 roku aż do przełomu lutego i marca 1737 relacje francusko-portugalskie były zerwane.
Był zwolennikiem idei przeniesienia stolicy z Lizbony do Brazylii. Do tych pomysłów nawiązano dopiero w XIX wieku. Jako typowy zwolennik haseł oświecenia nie był specjalnie lubiany w swym kraju. Został odznaczony Komandorią Orderu Chrystusa.

</doc>
<doc id="941399" url="https://pl.wikipedia.org/wiki?curid=941399" title="Prichsenstadt">
Prichsenstadt

Prichsenstadt – miasto w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Kitzingen. Leży w Steigerwaldzie, ok. 15 km na północny wschód od Kitzingen, przy drodze B286 i linii kolejowej Schweinfurt - Kitzingen.
Dzielnice.
W skład miasta wchodzą następujące dzielnice: 

</doc>
<doc id="941408" url="https://pl.wikipedia.org/wiki?curid=941408" title="Ui">
Ui



</doc>
<doc id="941411" url="https://pl.wikipedia.org/wiki?curid=941411" title="Volkach">
Volkach

Volkach – miasto w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Kitzingen, siedziba wspólnoty administracyjnej Volkach. Leży 15 km na północ od Kitzingen, nad ujściem rzeki Volkach do Menu.
Dzielnice.
W skład miasta wchodzi dwanaście dzielnic: 

</doc>
<doc id="941413" url="https://pl.wikipedia.org/wiki?curid=941413" title="Heikki Kallio">
Heikki Kallio

Heikki Kallio (ur. 15 października 1980 w Vaasa) – fiński szachista, arcymistrz od 2001 roku.
Kariera szachowa.
Od roku 1994 reprezentował Finlandię w mistrzostwach świata i Europy juniorów. W 1996 zdobył srebrny medal w mistrzostwach kraju juniorów do lat 16. W następnym roku zwyciężył w międzynarodowym turnieju juniorów w Pinnebergu oraz zdobył tytuł mistrza kraju juniorów do lat 18. W 1999 triumfował w cyklicznym turnieju "First Saturday" w Budapeszcie ("FS09 IM-A"), podzielił również V miejsce (m.in. z Pawłem Blehmem i Markiem Stryjeckim) w mistrzostwach Europy juniorów do lat 20, rozegranych w Patras. W 2000 podzielił I miejsce w kolejnym turnieju "First Saturday" ("FS10 GM") w Budapeszcie, natomiast w latach 2001 ("FS02 GM") i 2002 ("FS05 GM") odniósł samodzielne zwycięstwa. W 2001 zajął również I miejsce w kołowym turnieju w Belgradzie. W 2003 zwyciężył (wraz z Walterem Arencibią) w Santa Clarze. W 2005 po raz kolejny odniósł sukces w Budapeszcie, dzieląc I miejsce w edycji "FS03 GM".
Dwukrotnie reprezentował Finlandię na szachowych olimpiadach (2000, 2002 - na I szachownicy). Oprócz tego, również dwukrotnie (2001, 2003), wystąpił w narodowym zespole w drużynowych mistrzostwach Europy.
Najwyższy ranking w karierze osiągnął 1 stycznia 2002 r., z wynikiem 2522 punktów zajmował wówczas pierwsze miejsce wśród fińskich szachistów.
Inne zainteresowania.
Poza szachami, zawodowo gra w pokera, w Texas Hold’em. Zajmuje się również polityką, w roku 2007 kandydował w wyborach parlamentarnych w Finlandii, ale nie uzyskał odpowiedniego poparcia.

</doc>
<doc id="941416" url="https://pl.wikipedia.org/wiki?curid=941416" title="Zarząd Miasta Szczecina">
Zarząd Miasta Szczecina

Zarząd Miasta Szczecina – organ wykonawczy Miasta Szczecin w latach 1990–2002. W skład Zarządu wchodziło 7 osób: Prezydent Miasta jako przewodniczący, Zastępcy Prezydenta Miasta oraz Członkowie Zarządu. Rada Miasta wybierała Zarząd spośród radnych, lub spoza swojego składu. Obradował na posiedzeniach zwoływanych i prowadzonych przez prezydenta.
Składy zarządów miasta.
Zarząd Miasta Szczecina 1990–1991.
Członkowie Zarządu miasta zostali powołani przez Radę Miasta 18 i 21 czerwca 2000, a odwołani z dniem 22 kwietnia 1991
Zarząd Miasta Szczecina 1991–1994.
Członkowie Zarządu miasta zostali powołani przez Radę Miasta 22 i 29 kwietnia 1991, a odwołani 5 lipca 1994:
Zarząd Miasta Szczecina 1994–1998.
Członkowie Zarządu miasta zostali powołani przez Radę Miasta 5 i 12 lipca 1994, a odwołani 18 listopada 1998:
Zarząd Miasta Szczecina 1998–2000.
Członkowie Zarządu miasta zostali powołani przez Radę Miasta 18 i 26 listopada 1998, a odwołani z dniem 24 stycznia 2000
Zarząd Miasta Szczecina 2000–2001.
Członkowie Zarządu miasta zostali powołani przez Radę Miasta 24 stycznia 2000, a odwołani z dniem 25 maja 2001:
Zarząd Miasta Szczecina 2001–21 listopada 2002.
Członkowie Zarządu miasta zostali powołani przez Radę Miasta 29 maja i 4 czerwca 2001 i odwołani 21 listopada 2002:

</doc>
<doc id="941417" url="https://pl.wikipedia.org/wiki?curid=941417" title="Metrodoros z Lampsakos (epikurejczyk)">
Metrodoros z Lampsakos (epikurejczyk)

Metrodoros z Lampsakos (ok. 330-277 p.n.e.) – grecki filozof, uczeń Epikura jeszcze przed założeniem Ogrodu. Zmarł wcześniej niż swój nauczyciel. Był autorem wielu traktatów, z których zachowały się jedynie fragmenty. Tytuły dzieł wskazują, że Metodoros wyróżnił się głównie jako polemista, obrońca myśli mistrza. Diogenes Laertios pisze o nim:
Badacze (m.in. Giovanni Reale i Pierre Boyancé) podkreślają, że w odróżnieniu od innych hellenistycznych szkół filozoficznych epikureizm został zdominowany przez myśl swojego założyciela, a jego uczniowie byli jedynie epigonami. Podobnie Seneka Młodszy ["Epist". 33,4] pisze, że "wszystko, co powiedział Hemarchus, wszystko, co rzekł Metrodor, przypisuje się jednemu".
Znane tytuły zaginionych pism Metrodorosa.
Diogenes Laertios podaje następującą listę pism Metrdorosa (wszystkie zaginęły):

</doc>
<doc id="941420" url="https://pl.wikipedia.org/wiki?curid=941420" title="Fritz von Oheimb">
Fritz von Oheimb

Fritz von Oheimb (ur. 10 czerwca 1850 w Nowej Wsi Niemczańskiej (ówczesny Neudorf), zm. 10 października 1928) – niemiecki botanik, założyciel arboretum w Wojsławicach.
Fritz von Oheimb studiował rolnictwo, był jednym z założycieli Niemieckiego Towarzystwa Dendrologicznego (niem. "Deutsche Dendrologische Gesellschaft") w 1892. W 1880 kupił 150-hektarowy majątek w Wojsławicach, którego częścią był poważnie zaniedbany park dworski i rozpoczął zakładanie dużego ogrodu, specjalizującego się przede wszystkim w hodowli różaneczników. W 1921 przekazał majątek synowi Arnoldowi, jednakże prace botaniczne nadzorował tam aż do śmierci. Po śmierci pochowany na terenie parku w Wojsławicach, jego grób zachował się tam do dziś.

</doc>
<doc id="941424" url="https://pl.wikipedia.org/wiki?curid=941424" title="Biała zgnilizna">
Biała zgnilizna



</doc>
<doc id="941431" url="https://pl.wikipedia.org/wiki?curid=941431" title="Albert Johnston">
Albert Johnston

Albert Sidney Johnston (ur. 2 lutego 1803 w Washington w stanie Kentucky, zm. 6 kwietnia 1862) – generał armii Skonfederowanych Stanów Ameryki. Uznawany przez prezydenta CSA Jeffersona Davisa za najlepszego z generałów Południa. Zginął w wyniku odniesionych ran w trakcie bitwy pod Shiloh.
Wczesne życie.
Syn Johna i Abigail Harris Johnston. Mimo iż urodził się w stanie Kentucky, większość swojego życia spędził w stanie Teksas. Absolwent "Transylvania University" w Lexington. W późniejszym okresie wstąpił do Wojskowej Akademii West Point, którą ukończył z ósmym wynikiem w swojej klasie. Otrzymał stopień chorążego i pełnił służbę w Nowym Jorku i na terenie stanu Missouri. Brał udział w wojnie Czarnego Jastrzębia jako szef sztabu generała Henry Atkinsona. W 1829 roku poślubił Henriettę Preston, a pięć lat później zrezygnował z pełnionych funkcji wojskowych ze względu na śmiertelną chorobę małżonki.
Armia Teksasu.
W roku 1836 zaciągnął się do Armii Teksasu (w stopniu szeregowca) i brał udział w wojnie wyzwoleńczej. Zaledwie miesiąc po swoim wstąpieniu do tejże armii został adiutantem w stopniu majora, a 31 stycznia 1837 został promowany do stopnia generała brygady. 7 lutego 1837 roku wziął udział w pojedynku o przywództwo nad całą Armią Teksasu - jego przeciwnikiem był generał Felix Huston. Odmówił oddania strzału (został ranny). Drugi prezydent Republiki Teksasu Mirabeau Buonaparte Lamar mianował go Sekretarzem Wojny 22 grudnia 1838 roku. Johnston odpowiadał za przygotowanie do obrony granic Teksasu przed inwazją ze strony Meksyku. W 1839 roku prowadził kampanię przeciw Indianom w północnym Teksasie. W roku 1840 zrezygnował z pełnionych funkcji i wrócił do Kentucky, gdzie w roku 1843 poślubił Elizę Griffin. Razem osiedlili się na terenie Brazoria County w Teksasie.
Powrót do Armii.
Jego powrót do armii przypada na okres wojny meksykańskiej, kiedy to otrzymał stopień pułkownika 1 ochotniczego regimentu piechoty pod komendą generała Zacharego Taylora. Został Głównym Inspektorem Sił Ochotniczych i wziął udział w bitwie pod Monterrey i Bueną Vistą. Po wojnie został powołany (w stopniu majora) na stanowisko skarbnika i służbę tę pełnił ponad pięć lat. W roku 1855 został mianowany pułkownikiem i objął dowodzenie nad 2 regimentem kawalerii Stanów Zjednoczonych. Brał udział w wojnie w Utah i za służbę podczas niej uzyskał awans na stopień generała brygady.
Wojna secesyjna.
W dniu wybuchu wojny secesyjnej Johnston pełnił funkcję kierownika armijnego departamentu Pacyfiku (służbę tę rozpoczął w końcu roku 1860). Pomimo prób przeciągnięcia go na stronę Unii pozostał neutralny do momentu, gdy Teksas przyłączył się do Konfederacji. Wówczas złożył swój urząd i udał się do Richmond, gdzie został mianowany generałem Konfederacji przez prezydenta, którym był jego przyjaciel Jefferson Davis. 30 maja 1861 roku został drugim pod względem znaczenia dowódcą Armii Konfederacji jako dowódca Departamentu Zachodniego. Utworzył Armię Missisipi w celu obrony linii rozciągającej się od rzeki Missisipi przez Kentucky do gór Allegheny. 
Krytyka Sidneya Johnstona przybrała na sile po utracie Tennessee. Opinia publiczna oskarżały go o niekompetencję, pijaństwo, a nawet zdradę. Kongresmani z Tennessee pisali do Jeffersona Davisa petycje, aby usunąć go z dowodzenia. Prezydent Skonfederowanych Stanów Ameryki. odpowiedział „Jeżeli Sidney Johnston nie jest generałem, to możemy od razu się poddać, bo nie mamy generała”. Johnston odmówił odpowiadania na krytykę. 
Wziął udział w krwawej bitwie pod Shiloh, będącej w owym czasie pierwszym tak brutalnym starciem obu sił w tej wojnie. Bitwa zaczęła się 6 kwietnia 1862 roku, gdy generał Johnston (pomimo opóźnień spowodowanych przez niesprzyjającą pogodę) zaatakował niespodziewające się niczego siły Unii. Jako głównodowodzący, sam brał udział w szturmach, co stało się powodem jego zguby. Podczas zwycięskiego pierwszego dnia bitwy został ranny w kolano. Zmarł krótko po tym w wyniku silnego krwawienia. Najprawdopodobniej śmiertelny strzał został oddany nie przez wroga, lecz przez któregoś z żołnierzy Konfederacji. Jeśli ta teoria byłaby zgodna z rzeczywistością, Johnston były drugim, obok Thomasa „Stonewalla” Jacksona, wybitnym konfederackim generałem, który poległ od kuli wystrzelonej przez własnego podkomendnego. Generał Johnston był najwyższym oficerem, jaki zginął po obu stronach podczas wojny secesyjnej, a jego śmierć odbiła się znacząco na morale wojsk Konfederacji.

</doc>
<doc id="941433" url="https://pl.wikipedia.org/wiki?curid=941433" title="Marco António de Azevedo Coutinho">
Marco António de Azevedo Coutinho

Marco António de Azevedo Coutinho (ur. 1688 w Benfika (dziś Lizbona, zm. 19 maja 1750) – polityk i dyplomata portugalski z XVIII wieku. 
Jego ojcem był Bartolomeu de Azevedo Coutinho e Brites Eufrázia de Barros.
24 stycznia 1721 roku otrzymał akredytację na stanowisko ambasadora nadzwyczajnego Królestwa Portugalii w Paryżu. Przebywał tam do 1728 roku (w styczniu 1725 roku relacje dyplomatyczne między Portugalią a Francja zostały zawieszone). 18 marca 1735 wyjechał do Londynu jako nowy ambasador Portugalii w Wielkiej Brytanii.
Dnia 28 lipca 1736 utworzono dlań nowy urząd: "Secretário de Estado dos Negócios Estrangeiros e da Guerra" (Sekretarz Stanu Spraw Zagranicznych i Wojny). Stanowisko to piastował do 1750 roku. 
Od 4 października 1747 do roku 1749 był pierwszym ministrem Królestwa Portugalii. 
Poślubił Anę Ludovinę de Almada Portugal, córkę Luisa José de Almada, 10. hrabiego de Avranches. Małżeństwo było bezdzietne.

</doc>
<doc id="941434" url="https://pl.wikipedia.org/wiki?curid=941434" title="Pierścienie boromejskie">
Pierścienie boromejskie

Pierścienie boromejskie (pierścienie Boromeuszy, splot boromejski, okręgi boromejskie, okręgi Boromeuszy, splot Boromeuszów) – splot złożony z trzech (lub czasem większej liczby) pierścieni połączonych w ten sposób, że usunięcie dowolnego spowoduje rozpad pozostałych.
Był herbem rodu Boromeuszy.
Oznacza też w fizyce stan związany 3 cząstek o analogicznych cechach (np. hipotetyczny układ proton – eta – proton lub jądro litu-11, w którym drugi z neutronów tworzących halo odpada po oderwaniu pierwszego). Pojęcie stosuje się również w psychoanalizie.

</doc>
<doc id="941435" url="https://pl.wikipedia.org/wiki?curid=941435" title="Dekanat muranowski">
Dekanat muranowski

Dekanat muranowski – były dekanat archidiecezji warszawskiej wchodzącej w skład metropolii warszawskiej.
Decyzją kardynała Kazimierza Nycza z 1 grudnia 2012 roku dekanat muranowski został zlikwidowany.
Przed likwidacją w skład dekanatu wchodziło 6 parafii:

</doc>
<doc id="941436" url="https://pl.wikipedia.org/wiki?curid=941436" title="Pocisk kulkowy">
Pocisk kulkowy

Pocisk kulkowy - odmiana pocisku odłamkowego, w którym funkcję odłamków pełnią metalowe kulki zatopione w wykonanej ze stopu metalowego lub tworzywa sztucznego skorupie. Wybuch materiału wybuchowego rozrywa korpus uwalniając kulki z prędkością rzędu 1000 m/s. Dzięki zastosowaniu prefabrykowanych odłamków zwiększa się ilość odłamków skutecznych uzyskanych z jednostki masy skorupy. Dodatkowo dzięki dobrym właściwościom aerodynamicznym kulistych odłamków zwiększa się promień rażenia pocisku.

</doc>
<doc id="941437" url="https://pl.wikipedia.org/wiki?curid=941437" title="Zasada Francka-Condona">
Zasada Francka-Condona

Zasada Francka-Condona (reguła Francka-Condona) – reguła dotycząca przejść promienistych (spektroskopowych) elektronowo-wibracyjnych (elektronowo-oscylacyjnych) w cząsteczkach. Została sformułowana w roku 1926 przez Jamesa Francka dla cząsteczek w stanie podstawowym i w tym samym roku rozwinięta przez Edwarda Condona na cząstki wykazujące drgania termiczne.
Zasada ta głosi że:
Całki nakrywania noszą nazwę czynników Francka-Condona.
Założenie 1. jest przybliżeniem, uzasadnionym o tyle, że masa elektronów jest 3–5 rzędów wielkości mniejsza niż masą jąder i, co za tym idzie, elektrony poruszają się znacznie szybciej niż jądra. Fakt ten jest także podstawą przybliżenia Borna-Oppenheimera.
Założenie 2. znajdujące odzwierciedlenie w strukturze wibracyjnej (oscylacyjnej) widm elektronowych można wyprowadzić matematycznie, rozpatrując całkę momentu przejścia elektronowo-wibracyjnego (elektronowo-oscylacyjnego) i korzystając z założenia 1.

</doc>
<doc id="941438" url="https://pl.wikipedia.org/wiki?curid=941438" title="Sekretarz Stanu Spraw Zagranicznych i Wojny (Portugalia)">
Sekretarz Stanu Spraw Zagranicznych i Wojny (Portugalia)

Sekretarz Stanu Spraw Zagranicznych i Wojny, port. "Secretária de Estado dos Negócios Estrangeiros e da Guerra" – jedno z najważniejszych stanowisk ministerialnych w XVIII-wiecznej Portugalii. Urząd stworzono 28 lipca 1736 specjalnie z myślą o najwybitniejszym wówczas polityku jakim był Marco António de Azevedo Coutinho.
Sekretarze SZ i Wojny często zostawali pierwszymi ministrami królewskimi.
W roku 1822 rozdzielono Sekretariat Spraw Zagranicznych i Wojny na dwa oddzielne departamenty: "Secretaria de Estado dos Negócios Estrangeiros" i "Secretaria de Estado dos Negócios da Guerra".

</doc>
<doc id="941440" url="https://pl.wikipedia.org/wiki?curid=941440" title="Hamer (zespół muzyczny)">
Hamer (zespół muzyczny)

Hämmer – polski zespół thrashmetalowy założony w 1985 roku w Karpaczu.
Historia.
Hammer.
Zespół powstał w 1985 roku. W pierwszym składzie znaleźli się: Robert Kohler (wokal), Andrzej Szenajch (gitara), Krzysztof Laska (gitara). Laska wpadł na pomysł nazwy zespołu. Wkrótce do zespołu dołączyli; Jacek Osuch (bas) i Tomasz Klimczak (perkusja). W 1986 roku zespół zdobył nagrodę dziennikarzy na ogólnopolskim festiwalu OMPP, a następnie został laureatem festiwalu w Jarocinie. W 1987 roku Hammer zmienił stylistykę na thrashmetalową. W 1987 roku w zespole grali: Robert Kohler (wokal), Maciej Sawicz (gitara), Piotr Kryński (gitara), Robert Kuryś (bas) i Tomasz Klimczak (perkusja).
W styczniu 1988 roku zespół podpisał kontrakt z Metal Mind Production. W 1989 roku nakładem Tonpressu ukazał się debiutancki album zespołu – "Sherman". Nakładem fińskiej wytwórni Poko International album ukazał się w krajach skandynawskich. Polskie wydanie ukazało się kilka miesięcy po edycji skandynawskiej.
W latach 1987-1992 zespół występował we wszystkich edycjach festiwalu "Metalmanii" w Katowicach. W 1988 roku zespół odbył trasę koncertową po Czechosłowacji wraz z czeskim zespołem Arakain. W 1990 roku Hammer wraz z grupą Turbo reprezentowała Polskę na pierwszej praskiej edycji "Metalomanii". W tym samym roku Hammer supportował Kreator (na trasie koncertowej w Polsce i Czechosłowacji) oraz zespół Sodom (na trasie koncertowej w Polsce i na Węgrzech).
W 1991 roku nakładem Polskich Nagrań „Muza” ukazał się album "Terror". W tym samym roku z zespołu odszedł Tomasz Klimczak (zastąpił go Dariusz Chmura). Z nowym perkusistą zespół nagrał materiał "Mind Crushing Mirror", który nigdy się nie ukazał. We wrześniu 1991 roku Hammer podpisał kontakt z niemiecką wytwórnią Shark Records. W styczniu 1992 roku ukazał się album "Terror II". Trzeci album ukazał się w Europie Zachodniej i USA. W 1992 roku grupa supportowała Sepulturę po jej trasie koncertowej w Polsce i Czechosłowacji.
W 1993 roku zespół zawiesił działalność.
Managerem grupy w latach 1988-1993 był Tomasz Dziubiński. Na wszystkich zagranicznych wydawnictwach muzycy występowali pod pseudonimami (np. Maciej Sawicz – Mick Savage, Piotr Kryński – Peter Poland, Robert Kuryś – Robert Joy). Okładki do dwóch pierwszych albumów stworzył Jerzy Kurczak, zaś do albumu "Terror II" Piotr Kryński.
Dalsza aktywność.
Zespół wrócił na scenę w 2002 roku i działał pod nazwą Hämmer. W 2003 roku Hämmer wydał album "SCHH - 1". W tym samym roku zespół zawiesił działalność. Pomimo zawieszenia pod nazwą Hämmer muzycy wydali dwa single.
Grupa ponownie się reaktywowała w 2012 roku. W 2013 roku zespół zawiesił na kilka miesięcy działalność. Obecnie zespół występuje pod nazwą Hamer.

</doc>
<doc id="941442" url="https://pl.wikipedia.org/wiki?curid=941442" title="Luteran">
Luteran



</doc>
<doc id="941447" url="https://pl.wikipedia.org/wiki?curid=941447" title="Krytyczna pedagogika miejsca">
Krytyczna pedagogika miejsca

Krytyczna pedagogika miejsca jest próbą połączenia pedagogiki krytycznej z pedagogiką miejsca. 
Krytyczna pedagogika miejsca "jest reakcją przeciwko polityce i praktyce reform edukacyjnych, które lekceważą miejsca oraz nie badają przekonań na temat związków między edukacją a polityką rozwoju ekonomicznego".

</doc>
<doc id="941448" url="https://pl.wikipedia.org/wiki?curid=941448" title="Dekanat Kamieniec Podolski">
Dekanat Kamieniec Podolski

Dekanat Kamieniec Podolski – jeden z 8 dekanatów katolickich w diecezji kamienieckiej na Ukrainie.

</doc>
<doc id="941453" url="https://pl.wikipedia.org/wiki?curid=941453" title="Copa Interclubes UNCAF">
Copa Interclubes UNCAF

Copa Interclubes UNCAF - coroczny puchar organizowany przez piłkarską federację środkowoamerykańską (Union Centroamericana de Fútbol - w skrócie UNCAF). W turnieju biorą udział czołowe kluby krajów Ameryki Środkowej, przy czym do rozgrywek awansują automatycznie mistrzowie poszczególnych państw zrzeszonych w federacji. Ponadto trzy najlepsze kluby pucharu środkowoamerykańskiego uzyskują prawo udziału w Pucharze Mistrzów CONCACAF.
Torneo Fraternidad.
1 W końcowym etapie grały trzy kluby systemem każdy z każdym.
Torneo Grandes de Centroamerica.
1 Nie rozgrywano meczu finałowego - w końcowej fazie turnieju grał cztery kluby systemem każdy z każdym.
2 Nie grano
Copa Interclubes UNCAF.
1 Nie było oficjalnego meczu finałowego, gdyż w końcowej rozgrywce brały udział cztery kluby, które grały ze sobą systemem każdy z każdym.

</doc>
<doc id="941454" url="https://pl.wikipedia.org/wiki?curid=941454" title="Lewonie">
Lewonie

2 miejscowości w Polsce:

</doc>
<doc id="941457" url="https://pl.wikipedia.org/wiki?curid=941457" title="Cevert">
Cevert



</doc>
<doc id="941458" url="https://pl.wikipedia.org/wiki?curid=941458" title="Metrodoros z Lampsaku">
Metrodoros z Lampsaku



</doc>
<doc id="941460" url="https://pl.wikipedia.org/wiki?curid=941460" title="Lewonie (gmina Knyszyn)">
Lewonie (gmina Knyszyn)

Lewonie – kolonia wsi Czechowizna w Polsce położona w województwie podlaskim, w powiecie monieckim, w gminie Knyszyn.
W latach 1975–1998 miejscowość należała administracyjnie do województwa białostockiego.

</doc>
<doc id="941463" url="https://pl.wikipedia.org/wiki?curid=941463" title="ASRock">
ASRock

ASRock Inc. – przedsiębiorstwo utworzone w roku 2002 na Tajwanie, jako spółka zależna ASUS. Przedsiębiorstwo z siedzibą w Tajpej posiada oddziały w Europie, jak i w USA.
Historia.
Początkowo przedsiębiorstwo było znane z niskopoziomowych rozwiązań dla OEM opartych na tanich, przestarzałych chipsetach. Te jednak okazały się całkiem udanym przedsięwzięciem z powodu ich ceny i solidności. Przedsiębiorstwo obecnie produkuje płyty główne dla komputerów PC, do stacji roboczych, serwerów oraz komputery typu HTPC.
Obecnie ASRock Inc. jest jednym z największych producentów płyt głównych:

</doc>
<doc id="941465" url="https://pl.wikipedia.org/wiki?curid=941465" title="Fińscy arcymistrzowie szachowi">
Fińscy arcymistrzowie szachowi

Lista fińskich szachistów, posiadających tytuły arcymistrzów (GM) i arcymistrzyń (WGM), zarówno w grze klasycznej, korespondencyjnej, kompozycji szachowej, jak i w rozwiązywaniu zadań szachowych oraz tytuły arcymistrzów honorowych (HGM), przyznawanych za osiągnięcia w przeszłości. Obejmuje także zawodników, którzy barwy Finlandii reprezentowali tylko w pewnym okresie swojego życia.

</doc>
<doc id="941466" url="https://pl.wikipedia.org/wiki?curid=941466" title="Olbracht Jagiellończyk">
Olbracht Jagiellończyk

Olbracht (Wojciech) (ur. i zm. 20 września 1527 w Niepołomicach) – królewicz polski i książę litewski, młodszy syn Zygmunta I Starego i Bony Sforzy. Był ostatnim legalnym dzieckiem urodzonym w dynastii Jagiellonów. Po jego narodzinach królowa Bona nie mogła mieć potomstwa i obwiniała się o jego przedwczesny zgon.
Pochodzenie.
Olbracht (Wojciech) był drugim synem, a zarazem szóstym i najmłodszym dzieckiem Zygmunta I Starego, króla Polski i wielkiego księcia litewskiego, i jego drugiej żony Bony Sforzy, księżniczki Mediolanu i Bari.
Imiona.
Otrzymał imię Olbracht, które jest spolszczoną formą imienia Albert. Przypuszczalnie został nazwany na cześć swojego stryja, polskiego króla Jana I Olbrachta lub pradziadka króla Albrechta II Habsburga. W wielu opracowaniach podaje się dwie wersje imienia królewicza – Olbracht i Wojciech. Pojawienie się w literaturze imienia Wojciech może być wynikiem ówczesnego łączenia imion "Albertus" i "Adalbertus".
Narodziny i zgon.
Okoliczności narodzin i śmierci królewicza zostały opisane przez kronikarza Marcina Bielskiego: "Z Krakowa ruszył król do Niepołomic z królową Boną i ze wszystkim dworem na krotochwile, gdzie tam miał niedźwiedzia na obyczaj wielkiego, którego z Litwy przywieziono w skrzyni. Gdy go wypuszczono w gaju blisko Wisły, poszczuwano go wielkimi psy najpierw, których on ze sto połamał, pobił i poranił; chłopów było z trzystu z oszczepy. […] Puścił się potem tam, gdzie królowa stała, która, uciekając przed nim, potknął się koń pod nią, spadła i uraziła się, bo była brzemienna". Według księdza Bernarda z Biskupic królowa była wówczas w piątym miesiącu ciąży. Po wypadku urodziła syna, który zmarł po kilku godzinach, jeszcze tego samego dnia. Oznacza to, że ciąża była bardziej zaawansowana niż podaje to ksiądz Bernard z Biskupic.
Pochówek.
Olbracht został pochowany w Niepołomicach. Na prośbę królowej Bony, zwłoki Olbrachta zostały ekshumowane i złożone w krypcie wawelskiej w roku 1548, podczas uroczystości pogrzebowych Zygmunta I.

</doc>
<doc id="941470" url="https://pl.wikipedia.org/wiki?curid=941470" title="Współrzędne geodezyjne">
Współrzędne geodezyjne

Współrzędne geodezyjne (elipsoidalne, krzywoliniowe) – w przeciwieństwie do współrzędnych geograficznych powierzchnią odniesienia nie jest kula, lecz elipsoida obrotowa.
Współrzędne kartezjańskie punktu leżącego na wysokości H nad elipsoidą.
gdzie:

</doc>
<doc id="941476" url="https://pl.wikipedia.org/wiki?curid=941476" title="Stoczek (powiat moniecki)">
Stoczek (powiat moniecki)

Stoczek – kolonia w Polsce położona w województwie podlaskim, w powiecie monieckim, w gminie Knyszyn. Miejscowość wchodzi w skład sołectwa Wodziłówka.
W latach 1975–1998 miejscowość należała administracyjnie do województwa białostockiego.

</doc>
<doc id="941478" url="https://pl.wikipedia.org/wiki?curid=941478" title="Open Society Foundations">
Open Society Foundations

Open Society Foundations (pol. Fundacje Społeczeństwa Otwartego), do 2010 r. Open Society Fund (pol. Fundusz Społeczeństwa Otwartego), Open Society Institute – fundacja założona w 1993 r. w Stanach Zjednoczonych przez George’a Sorosa – amerykańskiego miliardera, pochodzącego z żydowskiej rodziny węgierskiej. Nazwa fundacji pochodzi od książki "Społeczeństwo otwarte i jego wrogowie" Karla Poppera, którego George Soros był uczniem.
Fundację założono w celu promowania demokracji, społeczeństwa obywatelskiego, praw człowieka, edukacji, społeczeństwa otwartego i pro-rynkowych reform społeczno-ekonomicznych. Poprzez wsparcie sektora organizacji pozarządowych, po upadku komunizmu, wspierano przemiany demokratyczne w krajach Europy Wschodniej. Po akcesji w 2004 r. wielu krajów Europy Wschodniej do Unii Europejskiej pomoc finansowa fundacji w tym rejonie została znacząco zredukowana, a fundacja swoją aktywność przeniosła w inne rejony świata.
Open Society Institute finansowała między innymi polską Fundację Batorego. 
W maju 2018 w związku z nieprzychylnym nastawieniem rządu Fideszu organizacja zlikwidowała biuro w Budapeszcie.
Współzałożycielką fundacji była Irena Veisaitė.

</doc>
<doc id="941479" url="https://pl.wikipedia.org/wiki?curid=941479" title="Instytut Społeczeństwa Otwartego">
Instytut Społeczeństwa Otwartego



</doc>
<doc id="941481" url="https://pl.wikipedia.org/wiki?curid=941481" title="Los Angeles Times">
Los Angeles Times

Los Angeles Times (znana także jako LA Times) – gazeta codzienna publikowana w Los Angeles w Kalifornii, rozprowadzana głównie w zachodniej części Stanów Zjednoczonych. W dniu 22 października 2012 – tuż przed wyborami prezydenckimi – dziennik opowiedział się za wyborem Baracka Obamy na drugą kadencję.

</doc>
<doc id="941483" url="https://pl.wikipedia.org/wiki?curid=941483" title="Gaspar da Encarnação">
Gaspar da Encarnação

Frei ("brat" – zakonnik) Gaspar da Encarnação (ur. 1685, zm. 1752) – portugalski polityk z XVIII wieku.
Był absolwentem uniwersytetu w Coimbrze, gdzie doktoryzował się z prawa kanonicznego. Od 1710 roku był rektorem tej uczelni. Pięć lat później pojechał do Lizbony by wstąpić do klasztoru franciszkanów w Varatojo, co nastąpiło 20 czerwca 1715 roku.
Po śmierci kardynała da Mota (1747) miał ogromne wpływy polityczne. Pełnił funkcję pierwszego ministra Królestwa Portugalii od 1749 roku do 1 sierpnia 1750. Odszedł z urzędu ponieważ 31 lipca 1750 roku zmarł protegujący zakonnika-ministra Jan V Wielkoduszny. Nowy król Portugalii Józef I Reformator dobierał sobie ministrów zupełnie innego typu, takich jak Sebastião José de Carvalho e Melo, hrabia de Oeiras i markiz de Pombal. Dla Gaspara da Encarnação oznaczało to całkowitą utratę wpływów politycznych.

</doc>
<doc id="941490" url="https://pl.wikipedia.org/wiki?curid=941490" title="Zespół monosomii 1p36">
Zespół monosomii 1p36

Zespół monosomii 1p36 (ang. monosomy 1p36 syndrome, chromosome 1p36 deletion syndrome) – zespół wad spowodowany delecją fragmentu krótkiego ramienia chromosomu 1.
Epidemiologia.
Częstość zespołu jest stosunkowo duża, szacuje się, że wynosi około 1:5000 urodzeń.
Etiologia.
Zespół monosomii 1p36 spowodowany jest dużą delecją obejmującą dystalny odcinek krótkiego ramienia chromosomu 1. Miejsca pęknięć chromosomu są zmienne, ich zakres to 1p36.13 do 1p36.33. Większość przypadków zespołu spowodowana jest mutacjami sporadycznymi, zachodzącymi w gametogenezie; znanych jest kilka przypadków odziedziczenia mutacji po rodzicu będącym nosicielem zrównoważonej translokacji.
Fenotyp.
Na obraz kliniczny zespołu monosomii 1p36 składają się liczne wady wrodzone, od małych wad o charakterze cech dysmorficznych, do ciężkich wad narządów wewnętrznych skracających życie.
Objawy spotykane w zespole delecji 1p36:
Cechy dysmorficzne:
Duże wady:

</doc>
<doc id="941494" url="https://pl.wikipedia.org/wiki?curid=941494" title="W stepie szerokim">
W stepie szerokim

W stepie szerokim – polski film komediowy z 2007 roku w reżyserii Abelarda Gizy, wyprodukowany przez Grupę Impact.

</doc>
<doc id="941496" url="https://pl.wikipedia.org/wiki?curid=941496" title="Kultura Dżarmo">
Kultura Dżarmo

Kultura Dżarmo – wczesnoneolityczna kultura archeologiczna odkryta w północnej Mezopotamii w 1948 roku przez Roberta Johna Braidwooda. 
Lokalizacja.
Kultura Dżarmo obejmowała swoim zasięgiem obszar 12–16 tys. m² na wschód od Kirkuk (50 km na wschód od miasta) na stokach Zagrosu na wysokości około 800 m n.p.m. Jej granice zakreślały rzeki Mały Zab od północy i Dijala od południa.
Badania archeologiczne.
Kultura Dżarmo zbadana została w połowie XX wieku przez ekspedycję pod kierunkiem Roberta Johna Braidwooda. W dwunastu warstwach, z których najstarsza datowana jest na VII tysiąclecie p.n.e., odkryto pozostałości osad, składających się z domostw z glinianych cegieł zbudowanych na kamiennych fundamentach i zamykanych drewnianymi drzwiami. Ich liczba na poszczególnych poziomach sięgała 20–23. Szacuje się, że mieszkało w nich około 150–200 osób, które uprawiały soczewicę i jęczmień, a także zajmowały się zbieractwem, myślistwem i hodowlą, o czym świadczą odnalezione kości dzikich (niedźwiedź, leopard, jeleń) i udomowionych (koza, owca, onager, kor) zwierząt. Kultura pod względem rozwoju cywilizacyjnego stanowiła ogniwo pomiędzy dwoma etapami: okresu osad, gdzie głównym elementem wytwórczym było rolnictwo, a okresem osad, w których w większym stopniu obok rolnictwa rozwinęło się garncarstwo lub hodowla.
Na obszarze kultury Dżarmo nie znaleziono naczyń glinianych, co sugeruje, że nie znali garncarstwa. Kamienne narzędzia różnią się od narzędzi zachodniej kultury natufijskiej, a znalezione pozostałości wyrobów z obsydianu wykazują związki kultury Dżarmo z kulturami Anatolii. O przenikaniu i wpływach pozostałych kultur bliskowschodnich na kulturę Dżarmo świadczą odkryte na obszarze objętym jej zasięgiem posążki bogini-matki, co może świadczyć o początkującym stadium rozwoju religii w społeczeństwie Dżarmo, zaś nowym elementem niewykrytym w kulturach sąsiadujących z Dżarmo są figurki psów i kotów, co nasuwa przypuszczenia o udomowieniu tych zwierząt.

</doc>
<doc id="941503" url="https://pl.wikipedia.org/wiki?curid=941503" title="Leslie Howard">
Leslie Howard

Leslie Howard Stainer (ur. 3 kwietnia 1893 w Londynie, zm. 1 czerwca 1943) – aktor brytyjski, najbardziej znany z roli Ashleya Wilkesa w filmie "Przeminęło z wiatrem".
Życiorys.
Howard był synem węgierskich emigrantów. Brał udział w I wojnie światowej. Terapią na odniesiony szok miało być aktorstwo. Na ekranie pojawił się po raz pierwszy w 1917 roku. Do Hollywood trafił w 1930 roku i wyspecjalizował się w rolach angielskich dżentelmenów, arystokratów i artystów – "W niewoli uczuć" (1934), "Romeo i Julia" (1936), "Pigmalion" (1938), "Intermezzo" (1939). Początkowo wcale nie chciał grać roli Ashleya, właściwie go do tego zmuszono. Gdy wybuchła II wojna światowa, wrócił do Anglii, gdzie produkował i reżyserował filmy.
Zginął w 1943 roku w samolocie zestrzelonym przez Niemców, gdy wracał z tajnej misji w Lizbonie. Miał dwoje dzieci. Syn Ronald również był aktorem, wydał też biografię ojca "In Search of My Father". Natomiast córka Leslie Ruth w 1959 roku opublikowała drugą jego biografię "Quite Remarkable Father".

</doc>
<doc id="941504" url="https://pl.wikipedia.org/wiki?curid=941504" title="Beer Szewa (ruiny)">
Beer Szewa (ruiny)

Beer Szewa, Tel Beer Szewa – nazwa niniejszej jednostki kulturowej związana jest z doliną Beer Szewy, gdzie zlokalizowane są najważniejsze stanowiska dla niniejszej kultury, czyli: Tell Abu Matar, Bir es-Safdi i Szikmim. Zespół zjawisk kulturowych utożsamianych z omawianą kulturą obejmował swym zasięgiem obszary Syro-Palestyny. Rozwój tej jednostki kulturowej wyznaczają daty od ok. 4300 do ok. 3700 p.n.e. Inwentarz ceramiczny w niniejszej kulturze reprezentowany jest przez naczynia wykonywane na kole i są to dzbany bez szyjki, naczynia z zaokrąglonymi brzuścami, małe misy oraz dzbany z dziobkami. Naczynia zdobione były jedynie wzdłuż brzegu albo wokół brzuśca w postaci czerwonych pasów. Konstrukcje mieszkalne miały postać ziemianek drążonych w lessie; we wnętrzu tych obiektów poświadczona jest obecność jam zasobowych oraz palenisk. Ludność niniejszej jednostki kulturowej zajmowała się głównie uprawą pszenicy, jęczmienia, poświadczona jest także hodowla kóz, owiec i bydła. Znaleziska w Bir es Safadi mogą świadczyć o istnieniu warsztatu do obróbki kości słoniowej, zaś na stanowisku Tell Abu Matar poświadczona jest obecność śladów produkcji metalurgicznej.

</doc>
<doc id="941507" url="https://pl.wikipedia.org/wiki?curid=941507" title="Kultura Vinča">
Kultura Vinča

Kultura Vinča – neolityczna kultura archeologiczna związana ze stanowiskiem eponimicznym w miejscowości Vinča na przedmieściach Belgradu.
Kultura Vinča rozwijała się w Europie południowo-wschodniej od ok. 5500 do ok. 4000 p.n.e. Wyróżniana jest faza starsza zwana Turdaş (Tordos) lub Vinča A i B, oraz młodsza – Pločnik lub Vinča C i D. Kultura Vinča powstała ponad starszą kulturą starczewską. Na jej bazie rozwinęła się kultura badeńska i inne pomniejsze kultury.
Zauważono, że wykazuje ona w przypadku figurek glinianych niezwykle silne podobieństwo do kultury Jōmon z Japonii (typ twarzy, pozy, układ rąk, kształt ciała, nosa i innych elementów), mimo iż obie kultury dzieli cała Eurazja. 
Zasięg.
Zespół zjawisk kulturowych utożsamianych z kulturą Vinča obejmował naddunajskie dorzecze w obszarach na północ od ujścia Maruszy po dorzecze górnej Morawy na południu oraz od linii rzek Drina – Dunaj, na zachodzie po Transylwanię na wschodzie. W mniejszym nasileniu sięgała terenów Centralnej Europy i Azji Mniejszej.
Odkrycie.
Pierwsze stanowisko tej kultury odkrył w 1908 r. serbski archeolog Miloje Vasić w naddunajskiej miejscowości Vinča, 16 km na wschód od Belgradu. Wykopaliska były odwiedzane przez: Veselina Čajkanovicia, Charlesa Hyde’a, J.L. Myresa, W.A. Hurtleya, Bogdana Popovicia i Gordona Childe’a.
Charakterystyka.
Ceramika kultury Vinča reprezentowana jest przez naczynia ostro profilowane o szarej bądź czarnej barwie uzyskiwanej poprzez wypalanie naczyń w atmosferze redukcyjnej. Inwentarz kamienny stanowią różnego rodzaju odłupki i wióry.
Domy budowano skośnie do północy wzdłuż krzyżowych ulic. Były nieduże, czworokątne ze ścianami wykonanymi z plecionki pokrytej warstwą gliny. Słupy wewnątrz budynków wspierały dwuspadowy dach. Wewnątrz znajdował się piec lub palenisko.
Na stanowiskach tej kultury poświadczona jest obecność glinianych statuetek kobiecych w pozycji siedzącej i stojącej. Z czasem twarz, a szczególnie oczy były modelowane coraz staranniej, natomiast sylwetka stawała się coraz bardziej schematyczna. Odkopano tysiąc statuetek, niektóre pomalowane. Ołtarzyki na trzech lub czterech nogach świadczą o kulcie.
Rozwijała się metalurgia, w tym najstarsze zachowane piece hutnicze na świecie.
Zajmowano się głównie uprawą pszenicy, jęczmienia, soczewicy oraz grochu. Poświadczona jest także hodowla kóz, świń, psów, przeważała jednak hodowla bydła. Nadwyżki zbiorów, wymieniano na sól, obsydian i rzadziej za ozdobne muszelki Spondylidae.
120-hektarowe muzeum w Pločniku obejmuje osadę, która rozwijała się od 5500 r. p.n.e. do pożaru w 4700 r. p.n.e., po czym mieszkańcy ją opuścili, o czym świadczy brak zwęglonych zwłok w pogorzelisku. Odkrycie warsztatu metalurgicznego w Pločniku przesunęło początek europejskiej epoki miedzi o 500 lat wstecz. Inne osady: Divostin, Potporanj, Selevac, Predionica Liobcova i Ujvar.
Dostrzeżono podobieństwo figurek glinianych do znanych z japońskiej kultury Jōmon (typ twarzy, pozy, układ rąk, kształt ciała, nosa). 
Symbole.
Szereg znalezisk archeologicznych ze sfery kultury Vinča zawiera znaki lub symbole, określane też czasem jako „pismo kultury Vinča-Turdaş”, „pismo staroeuropejskie”, lub nawet „alfabet staroeuropejski”. Liczba inskrypcji i znaków oraz ich kontekst nie pozwoliły na użyteczną analizę. Przyjmuje się powszechnie, że nie jest to prawdziwe pismo, ale raczej protopismo, podobnie jak symbole z Jiahu w Chinach czy tabliczka z Dispilio w Grecji. Gdyby było to jednak pismo, byłby ono najstarszym (za najstarsze powszechnie przyjmuje się sumeryjskie pismo klinowe z ok. 3000 r. p.n.e.).

</doc>
<doc id="941508" url="https://pl.wikipedia.org/wiki?curid=941508" title="Słodki drań">
Słodki drań

Słodki drań (oryg. "Sweet and Lowdown") – amerykański komediodramat muzyczny z 1999 roku w reżyserii Woody’ego Allena. Opowiada o życiu amerykańskiego gitarzysty jazzowego Emmeta Raya.

</doc>
<doc id="941509" url="https://pl.wikipedia.org/wiki?curid=941509" title="Ulica Ostrobramska w Warszawie">
Ulica Ostrobramska w Warszawie

Ulica Ostrobramska – ulica w warszawskiej dzielnicy Praga-Południe.
Przebieg.
Ulica jest częścią ciągu Marsa – al. Stanów Zjednoczonych. Na jej wysokości przechodzi w Trasę Łazienkowską – al. Armii Ludowej. Rozpoczyna się na rondzie Ignacego Mościckiego (skrzyżowanie z ul. Grochowską i ul. Płowiecką), i kończy na wysokości ul. Kinowej, przechodząc w aleję Stanów Zjednoczonych. Po drodze krzyżuje się m.in. z ul. gen. A.E. Fieldorfa „Nila” i Międzyborską.
Ulica została utworzona z południowej części ulicy Grenadierów (obecnie odcinek od Grenadierów w kierunku Witolińskiej). Przed wojną droga odpowiadająca jej obecnemu wschodniemu odcinkowi (za zajezdnią autobusową), wtedy poza granicami Warszawy, biegła po nasypie wśród mokradeł, przez wąski mostek nad kanałem. W latach 1971-1974 Ostrobramska została przedłużona na zachodzie i połączona z Trasą Łazienkowską podczas jej budowy. Na planie Warszawy z 1973 roku biegnie od ulicy Grenadierów do Płowieckiej, podczas gdy na planie z 1974 roku jest już dodany fragment od Trasy Łazienkowskiej do Grenadierów.
Według map drogowych wydawanych przed rokiem 2000 ulica była włączana do przebiegu Trasy Łazienkowskiej.
Od lat 70. do reformy sieci drogowej w 1985 roku ulica stanowiła część drogi międzynarodowej E8, następnie do końca 2013 roku stanowiła fragment miejskiego odcinka drogi krajowej nr 2 i trasy europejskiej E30.
Jest kilkujezdniowa. Posiada kategorię drogi powiatowej, o nieustalonym numerze.
Pochodzenie nazwy.
Nazwa związana jest z wileńską Ostrą Bramą, wewnątrz której znajduje się kaplica z obrazem Matki Boskiej Ostrobramskiej. Została nadana w okresie międzywojennym, kiedy to na splantowanym terenie byłego fortu XI carskiej twierdzy Warszawa, znajdującego się na gruntach dawnej wsi Górki Grochowskie, powstawało osiedle willowe (również tak nazywane, podobnie zresztą jak i sam teren). Osiedlali się tam m.in. członkowie oficerskiej spółdzielni mieszkaniowej. Wielu z nich pochodziło z Wileńszczyzny. Otrzymali oni zgodę na nadawanie ulicom na osiedlu wileńskich nazw. Tereny pofortowe jak i budowane na nich osiedle znajdowały się po obydwu stronach ulicy Ostrobramskiej, mniej więcej w miejscu jej przecięcia przez ulicę Łukiską.

</doc>
<doc id="941510" url="https://pl.wikipedia.org/wiki?curid=941510" title="Kultura Warna">
Kultura Warna

Kultura Warna – eneolityczna kultura nazwana od cmentarzyska Warna we wschodniej Bułgarii. 
Obejmowała swym zasięgiem obszary położone od ujścia Dunaju do gór Stradża. Rozwój tej jednostki kulturowej miał miejsce w 2 połowie V tysiąclecia p.n.e. Datowanie radiowęglowe wskazuje na okres 4600–4200 lat p.n.e.. Inwentarz ceramiczny składał się z naczyń wykonywanych na kole garncarskim i malowanych przed wypaleniem; ceramika miała tak wysoki poziom technologiczny, że sugeruje to istnienie w strukturze społecznej grupy rzemieślników-garncarzy. O równie wysokim stopniu zaawansowania w produkcji metalurgicznej poświadczają odkrycia z kopalni Aibunar. W inwentarzach kamiennych poświadczona jest obecność przęślików, co może sugerować rozwój tkactwa. Osady lokalizowane były w pobliżu lagun, gdzie konstrukcje mieszkalne wznoszono na wbitych w dno palach, lub wznoszone na tellach lokalizowanych na pobliskich wyspach np. stanowisko Durankulak. Ludność zajmowała się głównie uprawą pszenicy, jęczmienia, poświadczona jest także hodowla kóz, owiec i bydła.
Z kulturą Warna wiąże się prehistoryczną osadę (), odkrytą w okolicach miasta Prowadija. Jest ona uważana za najstarsze miasto Europy. Była zamieszkaną przez 350 osób już około 5500 lat p.n.e. Mieszkańcy trudnili się pozyskiwaniem soli z pobliskiego źródła.
Cześć artefaktów z cmentarzyska Warna jest prezentowana na terenie Muzeum Archeologicznego w Warnie.

</doc>
<doc id="941511" url="https://pl.wikipedia.org/wiki?curid=941511" title="Fontanna „Szermierz” we Wrocławiu">
Fontanna „Szermierz” we Wrocławiu

Fontanna z Szermierzem (niem. "Fechterbrunnen") – wrocławska fontanna zlokalizowana na placu przed Uniwersytetem Wrocławskim i będąca jednym z jego symboli. Zaprojektowana została przez profesora berlińskiej Akademii Sztuk Pięknych Hugo Lederera (1871–1940), a ustawiono ją na placu Uniwersyteckim 26 listopada 1904 roku.
Opis.
W samym środku placu Uniwersyteckiego, pośrodku okrągłego, płytkiego basenu umieszczony jest marmurowy cokół ozdobiony rzeźbami przedstawiającymi dwie siedzące, nagie kobiety. Czaszę fontanny dekorują cztery maski, w których ustach znajdują się miejsca wylewu wody. Zwieńczenie fontanny stanowi wykonana z brązu, pozieleniała ze względu na patynę, figura młodego, nagiego mężczyzny, który, stojąc w harmonijnej i spokojnej pozie kontrapostu, trzyma w dłoni modną w początkach wieku szpadę o wygiętej głowni.
Trzy rzeźby.
Rzeźba Szermierza z placu Uniwersyteckiego jest jedną z trzech identycznych rzeźb. Pierwsza z nich jest miniaturowym modelem, według którego wykonano dwie pozostałe. Model ten znajduje się w gabinecie dyrektora wrocławskiego Muzeum Miejskiego. Druga z pełnowymiarowych rzeźb zlokalizowana jest na dziedzińcu zewnętrznym zamku Czocha. Rzeźba ta jest ustawiona na jednym prostym, kamiennym postumencie. 

</doc>
<doc id="941516" url="https://pl.wikipedia.org/wiki?curid=941516" title="Vinča (Serbia)">
Vinča (Serbia)

Vinča – tell zlokalizowany na przedmieściach Belgradu o eponimicznym charakterze dla kultury Vinča.

</doc>
<doc id="941519" url="https://pl.wikipedia.org/wiki?curid=941519" title="Adirondack Frostbite">
Adirondack Frostbite

Adirondack Frostbite – amerykański klub hokejowy z siedzibą w Glens Falls, działający w latach 1999–2006. Występował w United Hockey League.

</doc>
<doc id="941524" url="https://pl.wikipedia.org/wiki?curid=941524" title="Adirondack Ice Hawks">
Adirondack Ice Hawks



</doc>
<doc id="941525" url="https://pl.wikipedia.org/wiki?curid=941525" title="Warna (archeologia)">
Warna (archeologia)

Warna – jedno z największych cmentarzysk eneolitycznych we wschodniej Bułgarii, zlokalizowane na terenie Warny. Datowanie radiowęglowe wskazuje na okres 4600–4200 lat p.n.e.. Cmentarzysko to ma charakter eponimiczny dla kultury Warna. Na owym cmentarzysku odkryto ok. 300 pochówków. Poświadczone jest stosowanie przez ludność niniejszej kultury grobów symbolicznych tzw. cenotafów oraz groby szkieletowe.
Cześć artefaktów z cmentarzyska jest prezentowana na terenie Muzeum Archeologicznego w Warnie.

</doc>
<doc id="941526" url="https://pl.wikipedia.org/wiki?curid=941526" title="MPII">
MPII



</doc>
<doc id="941528" url="https://pl.wikipedia.org/wiki?curid=941528" title="MPI-INF">
MPI-INF



</doc>
<doc id="941530" url="https://pl.wikipedia.org/wiki?curid=941530" title="Luke Wadding">
Luke Wadding

Luke Wadding OFM (ur. 16 października 1588 w Waterford w Irlandii, zm. 18 listopada 1657) − historyk i teolog, franciszkanin.
Biografia.
Studiował w Lizbonie. Do zakonu św. Franciszka wstąpił w 1607. W 1617 wybrano go przełożonym "Kolegium Irlandzkiego" w Salamance. Rok później wyjechał do Rzymu, by pozostać w nim aż do końca życia.
W "Wiecznym Świętym" zebrał fundusze i założył "Irlandzkie Kolegium św. Izydora", które ofiarowywało miejsca kapłanom pochodzącym z Zielonej Wyspy, studiującym w Rzymie teologię. Kolegium otwarto w 1625. Wadding był przez piętnaście lat jego rektorem.
Najważniejszym dziełem tego irlandzkiego historyka były "Annales Minorum" w ośmiu tomach (1625-1654), które ponownie wydano w XVIII wieku. Stanowią one ważne dzieło prezentujące historię ruchu franciszkańskiego. Wadding opublikował również "Bibliotheca" (zawierającą pisma pisarzy franciszkańskich), dzieła Jana Dunsa Szkota oraz pierwszy zbiór pism św. Franciszka z Asyżu.
To dzięki staraniom Waddinga ustanowiony został Dzień św. Patryka.
W roku 2000 "Waterford Institute of Technology" nadało nowej siedzibie uniwersyteckiej biblioteki imię Waddinga.

</doc>
<doc id="941537" url="https://pl.wikipedia.org/wiki?curid=941537" title="Instytut Polski i Muzeum im. gen. Sikorskiego w Londynie">
Instytut Polski i Muzeum im. gen. Sikorskiego w Londynie

Instytut Polski i Muzeum im. gen. Sikorskiego (IPMS) – polska placówka kulturalna w Wielkiej Brytanii, stawiająca sobie za cel gromadzenie, opiekę, opracowanie naukowe oraz udostępnianie archiwów polskiego rządu na uchodźstwie i Polskich Sił Zbrojnych na Zachodzie.
Obecnie Instytut posiada status organizacji charytatywnej. Utrzymuje się głównie z dobrowolnych datków osób prywatnych i instytucji. Większość personelu pracuje społecznie. Jego prezesem jest inż. Krzysztof Barbarski, a kierownikiem archiwum dr Andrzej Suchcitz.
Powstanie Instytutu.
Instytut Polski i Muzeum im. gen. Sikorskiego powstał 2 maja 1945 jako Instytut Historyczny im. gen. Sikorskiego (IHGS). Dekretem 27 czerwca 1945 r. Prezydent Władysław Raczkiewicz upoważnił "„"dowódców jednostki wojska, sił powietrznych i marynarki wojennej, posiadających znaki i odznaczenia, do przekazania ich na własność Instytutowi”. Uchwałą rządu nakazano "„"przekazywanie zbiorów wszystkich komórek archiwalnych rządowych i wojskowych do archiwum Instytutu”
Pierwsze zebranie Rady Instytutu odbyło się 13 grudnia 1945 r. Uchwalono wówczas „statut precyzujący cele i zadania Instytutu”.
Instytut przejął archiwa i pamiątki po generale Władysławie Sikorskim, przekazane przez wdowę Helenę Sikorską. Miał przejąć także wszystkie archiwa wojskowe i rządowe. Negocjacje z generałem Władysławem Andersem w sprawie złożenia archiwów 2 Korpusu trwały jednak do 1947 r.
W 1946 r. zakupiono dom przy 20 Princes Gate od Lorda Woodbridge. Dzięki kryzysowi na rynku nieruchomości udało się uzyskać bardzo korzystną cenę. Istotną rolę w pozyskaniu środków i zakupie budynku odegrał Edward Raczyński. 9 lipca 1947 r. gmach Instytutu poświęcił ks. prałat Włodzimierz Cieński.
Rozwój instytutu.
Od 1960 r. trwały prace nad połączeniem Instytutu Historycznego im. gen. Sikorskiego z Polskim Ośrodkiem Naukowym. Do rzeczywistego połączenia obu instytucji doszło jednak dopiero w 1964 r. Nadano jej też nową nazwę: Instytut Polski i Muzeum im. gen. Sikorskiego. W 1970 powstała Fundacja Sztandarów PSZ, której celem jest zabezpieczenie i konserwacja sztandarów W 1973 r. doszło do fuzji z Polskim Instytutem Historycznym (dawna Komisja Historyczna Sztabu Głównego). Powstał Samodzielny Oddział Ealing IPMS, zajmujący się przede wszystkim dokończeniem monumentalnego dzieła „Polskie Siły Zbrojne w Drugiej Wojnie Światowej”. W 1988 r. do Instytutu włączono Studium Polski Podziemnej, z zachowaniem jego autonomii jako samodzielnego oddziału.
Muzeum.
Muzeum stanowi „okno wystawowe” Instytutu. Zwiedza go rocznie kilka tysięcy osób. Główna część muzeum poświęcona jest okresowi drugiej wojny światowej. Są to eksponaty z okresu Kampanii Polskiej 1939, internowania na Litwie, Węgrzech i Rumunii, pamiątki z łagrów i więzień sowieckich: scyzoryki, karty, sztućce itp. Jest też mundur gen. W. Sikorskiego wyłowiony z morza po katastrofie pod Gibraltarem. Są eksponaty z bojowego szlaku 2 Korpusu Polskiego (m.in. flaga, którą zawieszono na ruinach klasztoru Monte Cassino). W muzeum eksponowanych jest także 90 oryginalnych sztandarów Wojska Polskiego z lat 1918-1947.
Osobny dział stanowi Sala Kawalerii, gdzie eksponowane są pamiątki po poszczególnych pułkach. Muzeum posiada dużą kolekcję odznaczeń i odznak pułkowych. Urny z pól bitewnych na których walczyli polscy żołnierze porozstawiane są po całym muzeum.
Jest też wystawa pamiątek Armii Krajowej: skrytki, rozkazy, sprzęt łączności, opaski i pieczątki z Powstania Warszawskiego. W muzeum znajduje się także mapa nawigacyjna z ORP „Orzeł” odtworzona z pamięci przez ppor. Mariana Mokrskiego po ucieczce okrętu z Tallinna we wrześniu 1939.
Muzeum posiada także monety z czasów Jana I Olbrachta oraz zbiór eksponatów ery napoleońskiej, który jest częścią depozytu rodziny Krasińskich. Zawiera m.in. rząd koński i czapkę gen. Wincentego Krasińskiego oraz czapkę jego syna poety Zygmunta uszytą z okazji koronacji Napoleona II. Z depozytu rodziny Lanckorońskich z Brzezia pochodzi namiot turecki zdobyty w bitwie pod Chocimem w 1621 oraz zbiór miniatur portretowych z XVIII wieku.
Zbiór fotograficzny liczy ponad 200 000 pozycji. Dotyczy przede wszystkim Polskich Sił Zbrojnych na Zachodzie. Są też zdjęcia W. Bednarskiego obrazujące historię wojennej emigracji. Dział filmów zawiera ok. 2000 szpul. Są to m.in. filmy: pogrzeb Marszałka Piłsudskiego, wręczenie buławy Marszałkowi Śmigłemu-Rydzowi, manewry na polu mokotowskim, ćwiczenia marynarki wojennej na Bałtyku oraz filmy krajoznawczo-ludowe pokazujące wschodnie ziemie RP.
Muzeum jest otwarte w dni powszednie po południu (14-16) oraz w każdą pierwszą sobotę miesiąca. Zwiedzający oprowadzani są przez grupę ochotników. Są to zazwyczaj kombatanci – żołnierze PSZ na Zachodzie.
Archiwum.
Archiwum liczy ponad 700 metrów bieżących półek. Trzonem zbioru archiwalnego jest Dziennik Czynności gen. Sikorskiego opracowany przez mgr Reginę Oppmanową. Duża część dokumentacji dotyczy również Kampanii Polskiej 1939 (dokumenty Sztabu NW i relacje) i Kampanii Francuskiej 1940.
Kolejny zbiór dokumentów dotyczy Dowództwa PSZ z lat 1940-47, Armii Polskiej w ZSRR, Armii Polskiej na Wschodzie, 2 Korpusu, 1 Korpusu, 1 Dywizji Pancernej, Samodzielnej Brygady Spadochronowej, Marynarki Wojennej i Lotnictwa. 
Część „cywilna” obejmuje m.in.: Kancelarię Prezydenta RP, Prezydium Rady Ministrów, Radę Narodową, ministerstwa, ambasady, poselstwa i konsulaty, a także dokumenty, zdjęcia i pamiątki najstarszej polskiej korporacji akademickiej Konwent Polonia.
W archiwum jest także kilka zespołów dokumentacji pochodzącej z XIX wieku: kolekcja Józefa Ignacego Kraszewskiego składająca się z jego korespondencji okresu drezdeńskiego (lata 1864-1867) i prób założenia gazety Ojczyzna, zbiór wycinków prasowych płk. Krystyna Lach Szyrmy z okresu 1830-1855, pamiętniki gen. Aleksandra Skolimowskiego ze służby w armii carskiej oraz zbiór korespondencji Jana Młotka nauczyciela ludowego w Galicji z lat 1857-1885.
Biblioteka.
Biblioteka Instytutu powstała z dawnego Polskiego Biura Badań Politycznych (wcześniej Polski Ośrodek Naukowy). Księgozbiór pochodził pierwotnie z darów prywatnych oraz z darów i depozytów ambasady RP w Londynie. Prace nad jej uporządkowaniem i skatalogowaniem rozpoczęto już w 1943. Z końcem wojny poszczególne ministerstwa przekazały Ośrodkowi swoje zbiory książek. Była to zarówno literatura piękna jak i wydawnictwa typowo naukowe Biblioteka posiada też zbiór starodruków (ok. 1000 pozycji), a wśród nich pierwsze wydanie "De revolutionibus orbium coelestium" Mikołaja Kopernika z 1543 r. Jest też w posiadaniu dużego zbioru map i atlasów z XIX wieku.
Studium Polski Podziemnej.
Studium, zachowując swoją autonomię, stanowi archiwum dziejów państwa podziemnego i Armii Krajowej. Posiada swoją podręczną bibliotekę liczącą ok. 4000 tomów. Główny zestaw materiałów stanowią akta Oddziału VI Sztabu NW i podległych mu placówek łączności z Krajem. Są to m.in. zestawy depesz z Powstania warszawskiego, meldunki wywiadowcze, raporty Komendanta Głównego ZWZ/AK, depesze z okręgów podczas operacji „Burza” 1944-1945.
Działalność wydawnicza.
Instytut prowadzi działalność wydawniczą. To dzięki niemu ukazały się poszczególne tomy Polskich Sił Zbrojnych w Drugiej Wojnie Światowej opracowane przez Komisję Historyczną Sztabu Głównego (późniejszy Samodzielny Oddział Ealing Instytutu).
Kolejnym wydawnictwem jest czterotomowy Diariusz i Teki Jana Szembeka, podsekretarza stanu w MSZ. Wydawanie poszczególnych tomów rozpoczął Polski Ośrodek Naukowy.

</doc>
<doc id="941541" url="https://pl.wikipedia.org/wiki?curid=941541" title="Hrabstwo Salt Lake">
Hrabstwo Salt Lake

Hrabstwo Salt Lake (ang. "Salt Lake County") – hrabstwo w stanie Utah w USA. Zajmuje powierzchnię lądową 1 909,81 km². Według szacunków US Census Bureau w roku 2006 liczyło 978 701 mieszkańców. Siedzibą hrabstwa jest miasto Salt Lake City.

</doc>
<doc id="941543" url="https://pl.wikipedia.org/wiki?curid=941543" title="Barwnogłówka poznańska">
Barwnogłówka poznańska

Barwnogłówka poznańska - należy do najstarszych ras gołębi polskich.
Rasa znana jest od 1775 roku. Zalicza się ją do grupy gołębi lotnych i ozdobnych. Ptaki podczas lotu koziołkują. Rasa wyhodowana przez hodowców wielkopolskich i udoskonalona przez hodowców z Poznania. Wielkością tułowia odpowiada klasie gołębi drobnych. Głowa z wypukłym czołem, na niej osadzona korona, której pióra z przodu są barwne, a od strony karku białe. Dziób krótki, barwy cielistej, z tym, że u ptaków niebieskich i czarnych - z ciemną plamką na końcu. Woskówka mała. Tęczówka perłowa. Obwódki oczne są stosunkowo szerokie, koloru cielistego. Szyja raczej krótka, gruba, lekko wygięta ku tyłowi. Pierś wypukła. Linia grzbietowa pochylona ku ogonowi. Skrzydła ułożone normalnie. Nogi są średniej długości. Skoki i palce nieopierzone, a pazurki barwy rogowej. 
Zasięg hodowli jest międzynarodowy. W Polsce gołębie te hodują: T. Czarnecki - Poznań, J. Kaczmarek - Poznań, J. Stachowiak - Koszalin. Istnieje Klub Hodowców Barwnogłówki Poznańskiej.

</doc>
<doc id="941545" url="https://pl.wikipedia.org/wiki?curid=941545" title="Medvědi Beroun 1933">
Medvědi Beroun 1933

Medvědi Beroun 1933 – czeski klub hokejowy z siedzibą w Berounie. Występuje w 1. lidze.

</doc>
<doc id="941546" url="https://pl.wikipedia.org/wiki?curid=941546" title="Berounsti Medvedi">
Berounsti Medvedi



</doc>
<doc id="941552" url="https://pl.wikipedia.org/wiki?curid=941552" title="Hrabstwo Wayne (Utah)">
Hrabstwo Wayne (Utah)

Hrabstwo Wayne (ang. "Wayne County") – hrabstwo w stanie Utah w Stanach Zjednoczonych. Hrabstwo zajmuje powierzchnię lądową 6 372,20 km². Według szacunków US Census Bureau w roku 2006 liczyło 2 544 mieszkańców. Siedzibą hrabstwa jest miejscowość Loa.

</doc>
<doc id="941553" url="https://pl.wikipedia.org/wiki?curid=941553" title="Goytacaz FC">
Goytacaz FC

Goytacaz Futebol Clube – brazylijski klub piłkarski z siedzibą w mieście Campos leżącym w stadnie Rio de Janeiro.
Historia.
Klub Goytacaz założony został 20 sierpnia 1912 roku na skutek nieporozumienia grupy chłopców z klubu Natação e Regatas Campista. Poczuli się niedocenieni, gdy klub odmówił im łodzi na planowaną podróż po rzece Paraíba. Z tego powodu porzucili naukę wioślarstwa i założyli w domu Otto Nogueiry klub piłkarski.
Główny derbowy rywal to klub Americano. Derbowe spotkania z udziałem obu tych klubów znane są pod nazwą "Goyta-cano".

</doc>
<doc id="941562" url="https://pl.wikipedia.org/wiki?curid=941562" title="Mikołaj Kornicz Siestrzeniec">
Mikołaj Kornicz Siestrzeniec

Mikołaj Kornicz Siestrzeniec, właściwie "Mikołaj z Jaroszowa" herbu Kornicz (zm. 1445) – burgrabia będziński i rabsztyński.
Życiorys.
Mikołaj Kornicz pochodził z niezamożnej rodziny ze Śląska (gniazdem rodowym była wieś Kornice w powiecie raciborskim). Przez pewien czas był także właścicielem podbocheńskich Krzyżanowic Małych (obecnie część Proszówek), z których pisał się w latach 1414–1429. 10 kwietnia 1415 za zasługi po wojnie z Zakonem w Prusach został burgrabią zamku w Będzinie. W 1421 Władysław II Jagiełło wysłał go z listem do Pragi. 
W 1429 roku jako zwolennik prohusyckiego programu stronnictwa kanclerza Szafrańca groził królowi najazdem husytów. Sam jednak husytą nigdy nie był i praktyk husyckich nie uprawiał. Natomiast powierzony swej pieczy zamek będziński był przez niego wykorzystywany jako baza dla poparcia ruchu husyckiego, szczególnie w okresie gdy husyci opanowali Śląsk. Dopuszczał się przemocy wobec swoich przeciwników politycznych. Janowi Oleśnickiemu – marszałkowi królestwa – zarzucił nieszlachectwo, Tomkowi z Nawojowej uwięził dziecko, uwięził i zakuł w dyby Świętosława, mieszczanina z biskupiego Sławkowa. Jego ludzie pobili i ograbili starostę biskupiego. Dopiero po 10 latach o krzywdy upomniał się sąd. 
1 marca 1434 wyrok sądu królewskiego wykazał następujące winy Mikołaja: 
Na mocy wyroku sądu utracił funkcję burgrabiego będzińskiego, lecz niebawem wykupił dożywotnie wójtostwo w mieście. Wkrótce (dzięki znajomościom z możnym rodem Szafrańców) został jeszcze burgrabią rabsztyńskim i starostą przedborskim.

</doc>
<doc id="941563" url="https://pl.wikipedia.org/wiki?curid=941563" title="Henryk Brejza">
Henryk Brejza

Henryk Brejza (ur. 20 sierpnia 1938 w Katowicach) – polski piłkarz, grający na pozycji obrońcy. reprezentant Polski.
Henryk Brejza rozpoczął karierę w Hutniczym Klubie Sportowym Małapanew Ozimek; był piłkarzem Odry Opole oraz reprezentacji Polski.
Ceniony obrońca opolskiej drużyny w reprezentacji Polski rozegrał w latach 1966-1968 dziewięć spotkań. Zadebiutował 5 stycznia 1966 w zakończonym remisem 1:1 meczu towarzyskim z Anglią w Liverpoolu. Ostatni raz w reprezentacji zagrał 20 października 1968 w Szczecinie, w meczu towarzyskim z NRD 1:1.

</doc>
<doc id="941565" url="https://pl.wikipedia.org/wiki?curid=941565" title="Mikołaj Siestrzeniec">
Mikołaj Siestrzeniec



</doc>
<doc id="941566" url="https://pl.wikipedia.org/wiki?curid=941566" title="Kubilay Türkyilmaz">
Kubilay Türkyilmaz



</doc>
<doc id="941568" url="https://pl.wikipedia.org/wiki?curid=941568" title="Przynawek retman">
Przynawek retman

Przynawek retman ("Naucrates ductor"), powszechnie nazywany pilotem lub rybą pilotem – gatunek morskiej ryby z rodziny ostrobokowatych (Carangidae), jedyny przedstawiciel rodzaju "Naucrates". Poławiana na niewielką skalę gospodarczo i w wędkarstwie, prezentowana w akwariach publicznych.
Zasięg występowania.
Wody oceaniczne strefy tropikalnej i subtropikalnej, w zachodnim i wschodnim Oceanie Atlantyckim, we wschodnim Oceanie Spokojnym i w całym Oceanie Indyjskim.
Charakterystyka.
Ciało pilota ma cechy typowe dla dobrych pływaków. Wydłużone, lekko bocznie spłaszczone, z silnym ogonem zakończonym dużą, ostro wciętą płetwą. Osiąga długość przeciętnie ok. 40, maksymalnie do 70 cm. Ubarwienie zwykle niebieskoszare z pionowymi, 5–7 ciemnoniebieskimi lub fioletowymi pasami. Mały otwór gębowy jest uzbrojony w drobne zęby. 
Tryb życia.
"Naucrates ductor" zawdzięcza swoją nazwę "ryby pilota" skłonności do towarzyszenia (pilotowania) okrętom, dużym morskim ssakom lub rybom, zwłaszcza rekinom. Przypuszczalnie piloty żywią się pasożytami żyjącymi na skórze rekinów, co tłumaczyłoby fakt, że rekiny nie pożerają ryb pilotów, choć żywią się innymi rybami podobnej wielkości. Inną formą komensalizmu jest możliwość zjadania resztek pokarmowych dużego zwierzęcia. Piloty zjadają również mniejsze ryby i bezkręgowce wodne.
Tarło pilotów odbywa się w wodach pelagialnych. Larwy i narybek różnią się wyglądem od osobników dorosłych.

</doc>
<doc id="941569" url="https://pl.wikipedia.org/wiki?curid=941569" title="Metrodoros z Lampsaku (epikurejczyk)">
Metrodoros z Lampsaku (epikurejczyk)



</doc>
<doc id="941572" url="https://pl.wikipedia.org/wiki?curid=941572" title="Naucrates ductor">
Naucrates ductor



</doc>
<doc id="941575" url="https://pl.wikipedia.org/wiki?curid=941575" title="Metrodoros z Lampsakos">
Metrodoros z Lampsakos



</doc>
<doc id="941579" url="https://pl.wikipedia.org/wiki?curid=941579" title="Eberhard Diepgen">
Eberhard Diepgen

Eberhard Diepgen (ur. 13 listopada 1941 w Berlinie) – niemiecki polityk, prawnik i samorządowiec, działacz Unii Chrześcijańsko-Demokratycznej (CDU), poseł do Bundestagu, burmistrz Berlina Zachodniego (1984–1989) oraz Berlina (1991–2001).
Życiorys.
Po maturze w latach 1960–1967 studiował prawo na Wolnym Uniwersytecie Berlina. W 1962 wstąpił do Unii Chrześcijańsko-Demokratycznej. W latach 1965–1966 był wiceprzewodniczącym działającej w Berlinie Zachodnim federacji studenckiej VDS, a od 1967 do 1971 radnym dzielnicy Tiergarten. W 1972 zdał państwowy egzamin prawniczy drugiego stopnia, podejmując praktykę w zawodzie prawnika. W 1971 po raz pierwszy objął mandat posła do berlińskiej Izby Deputowanych, zasiadał w niej od tego czasu nieprzerwanie do 2001. Również w 1971 dołączył do zarządu CDU w Berlinie Zachodnim, od 1975 do 1981 pełnił funkcję jej sekretarza generalnego. W 1981 został wiceprzewodniczącym, a w 1983 przewodniczącym berlińskiej CDU i członkiem zarządu federalnego partii, pełniąc te funkcje do 2002.
W latach 1980–1981 był posłem do Bundestagu. Od 1980 do 1984 oraz od 1989 do 1991 przewodniczył frakcji CDU w Izbie Deputowanych. W lutym 1984 został wybrany na nowego burmistrza Berlina Zachodniego. Urząd ten sprawował do marca 1989, kiedy to w mieście władzę przejęła czerwono-zielona koalicja. W styczniu 1991, po zjednoczeniu Niemiec i wyborach regionalnych, objął stanowisko burmistrza Berlina, które zajmował do czerwca 2001.
Po odejściu z urzędu dołączył do prywatnej kancelarii prawniczej. W 2005 kandydował bez powodzenia do Bundestagu w okręgu jednomandatowym.

</doc>
<doc id="941586" url="https://pl.wikipedia.org/wiki?curid=941586" title="BRW">
BRW



</doc>
<doc id="941587" url="https://pl.wikipedia.org/wiki?curid=941587" title="Zespół Goldenhara">
Zespół Goldenhara

Zespół Goldenhara (ang. Goldenhar syndrome, hemifacial microsomia, HFM, Oculo-Auriculo-Vertebral syndrome, OAV syndrome) – zespół wad wrodzonych, charakteryzujący się najczęściej jednostronną hipoplazją struktur twarzoczaszki.
Epidemiologia.
Częstość występowania zespołu szacuje się na 1:45 000–1:56 000.
Etiologia.
Większość przypadków zespołu jest sporadycznych; są doniesienia o pojedynczych przypadkach dziedziczenia autosomalnego dominującego bądź recesywnego.
Objawy i przebieg.
Obraz kliniczny zespołu Goldenhara jest dosyć różnorodny. Następujące wady wrodzone mogą wchodzić w jego skład:

</doc>
<doc id="941588" url="https://pl.wikipedia.org/wiki?curid=941588" title="Koloboma">
Koloboma



</doc>
<doc id="941595" url="https://pl.wikipedia.org/wiki?curid=941595" title="Nowy Widok">
Nowy Widok

Nowy Widok – część wsi Wola Rożkowa w Polsce, położona w województwie łódzkim, w powiecie radomszczańskim, w gminie Kobiele Wielkie.
W latach 1975–1998 Nowy Widok administracyjnie należał do województwa piotrkowskiego.

</doc>
<doc id="941596" url="https://pl.wikipedia.org/wiki?curid=941596" title="Franciszek Ścigalski">
Franciszek Ścigalski

Franciszek Salezy Błażej Wincenty Ścigalski (ur. 29 stycznia 1782 w Grodzisku Wielkopolskim, zm. 27 sierpnia albo 27 września 1846 w Gnieźnie) — polski kompozytor, skrzypek i dyrygent (m.in. w katedrze gnieźnieńskiej).
Życiorys.
Franciszek Ścigalski urodził się w Grodzisku Wielkopolskim, Jego ojciec był muzykiem pochodzącym z Lwówka, wysokim urzędnikiem w Grodzisku i dyrektorem kapeli. Uczył się w Obrze, gdzie istniał klasztor cysterski i gdzie jego wuj był kopistą nut. Później uczęszczał do Gimnazjum im. Marii Magdaleny w Poznaniu. Nauczycielem muzyki był tam A. Braun, dyrygent kapeli kolegiackiej. Podjął działalność jako nauczyciel śpiewu i prowadzący zespół wokalno-instrumentalny w swym gimnazjum oraz jako nauczyciel gry na skrzypcach. Został członkiem kwartetu smyczkowego założonego przez ks. Antoniego H. Radziwiłła. W 1821 został dyrygentem kapeli katedralnej i piastował to stanowisko do 1827. Od 1825 powrócił na stanowisko nauczycielskie w gimnazjum.
1 czerwca 1834 przeniósł się do Gniezna. Objął tam prowadzenie kapeli katedralnej oraz stanowisko pierwszego skrzypka (tytułowanego wirtuozem). W czasie pracy w Gnieźnie zwiększył skład zespołu, zaktualizował repertuar o najnowsze utwory oraz wzbogacił go o własne kompozycje i aranżacje. Zajmował się także zbiorami bibliotecznymi i powiększał je. Był założycielem kapitularnej szkoły muzycznej i podjął się w niej nauki gry na skrzypcach, instrumentach dętych oraz śpiewu. Był ceniony przez społeczeństwo Gniezna.
Jego żoną była Agnieszka Marcjanna Ogrodowicz, córka burmistrza Pyzdr Karola Ogrodowicza. Muzyczne tradycje rodziny kontynuował syn Tytus Arkadiusz (kopista nut). Synowa była członkinią chóru katedralnego w Gnieźnie, a przyrodni brat Józef organistą w Grodzisku Wielkopolskim.
Twórczość.
Kompozycje Ścigalskiego zachowały się w archiwach klasztoru paulinów w Częstochowie i zbiorach pochodzących z Grodziska Wielkopolskiego. Przechowują je także archiwa archidiecezjalne w Poznaniu i Gnieźnie, Biblioteka Kórnicka i klasztory w Obrze, Gostyniu i poznańska fara. Wśród nich są:

</doc>
<doc id="941597" url="https://pl.wikipedia.org/wiki?curid=941597" title="Marcin Żebrowski">
Marcin Żebrowski



</doc>
<doc id="941598" url="https://pl.wikipedia.org/wiki?curid=941598" title="Przydatki Przybyszowskie">
Przydatki Przybyszowskie

Przydatki Przybyszowskie – wieś w Polsce położona w województwie łódzkim, w powiecie radomszczańskim, w gminie Kobiele Wielkie.
W latach 1975–1998 miejscowość administracyjnie należała do województwa piotrkowskiego.

</doc>
<doc id="941599" url="https://pl.wikipedia.org/wiki?curid=941599" title="Cadówek">
Cadówek

Cadówek – wieś w Polsce położona w województwie łódzkim, w powiecie radomszczańskim, w gminie Kobiele Wielkie.
Historia.
W latach 1975–1998 miejscowość administracyjnie należała do województwa piotrkowskiego.

</doc>
<doc id="941601" url="https://pl.wikipedia.org/wiki?curid=941601" title="James Angleton">
James Angleton



</doc>
<doc id="941602" url="https://pl.wikipedia.org/wiki?curid=941602" title="Dudki (Świerczyny)">
Dudki (Świerczyny)

Dudki – przysiółek wsi Świerczyny w Polsce położony w województwie łódzkim, w powiecie radomszczańskim, w gminie Kobiele Wielkie.
W latach 1975–1998 przysiółek administracyjnie należał do województwa piotrkowskiego.

</doc>
<doc id="941603" url="https://pl.wikipedia.org/wiki?curid=941603" title="Gorgoń (Huta Drewniana)">
Gorgoń (Huta Drewniana)

Gorgoń – przysiółek wsi Huta Drewniana w Polsce, położony w województwie łódzkim, w powiecie radomszczańskim, w gminie Kobiele Wielkie.
W latach 1975–1998 przysiółek administracyjnie należał do województwa piotrkowskiego.

</doc>
<doc id="941605" url="https://pl.wikipedia.org/wiki?curid=941605" title="Hucisko Przybyszowskie">
Hucisko Przybyszowskie

Hucisko Przybyszowskie – przysiółek wsi Przybyszów w Polsce, położony w województwie łódzkim, w powiecie radomszczańskim, w gminie Kobiele Wielkie.
W latach 1975–1998 przysiółek administracyjnie należał do województwa piotrkowskiego.

</doc>
<doc id="941606" url="https://pl.wikipedia.org/wiki?curid=941606" title="Języczkowate">
Języczkowate



</doc>
<doc id="941608" url="https://pl.wikipedia.org/wiki?curid=941608" title="Kbs">
Kbs



</doc>
<doc id="941609" url="https://pl.wikipedia.org/wiki?curid=941609" title="Hucisko Małokobielskie">
Hucisko Małokobielskie

Hucisko Małokobielskie – przysiółek wsi Kobiele Małe w Polsce, położony w województwie łódzkim, w powiecie radomszczańskim, w gminie Kobiele Wielkie.
W latach 1975–1998 przysiółek administracyjnie należał do województwa piotrkowskiego.

</doc>
<doc id="941611" url="https://pl.wikipedia.org/wiki?curid=941611" title="Naklejka">
Naklejka

Naklejka – kawałek folii lub papieru, najczęściej posiadający samoprzylepne właściwości, co umożliwia jej przyczepienie na powierzchnię płaską.
W zależności od rodzaju użytego kleju naklejka ma różne właściwości; kleje stałe na trwale utrzymują naklejkę na powierzchni, kleje o budowie mikrosferycznej umożliwiają przenoszenie oraz bezśladowe usuwanie naklejek.

</doc>
<doc id="941615" url="https://pl.wikipedia.org/wiki?curid=941615" title="Wymysłów (Huta Drewniana)">
Wymysłów (Huta Drewniana)

Wymysłów – część wsi Huta Drewniana w Polsce, położona w województwie łódzkim, w powiecie radomszczańskim, w gminie Kobiele Wielkie.
W latach 1975–1998 Wymysłów administracyjnie należał do województwa piotrkowskiego.

</doc>
<doc id="941616" url="https://pl.wikipedia.org/wiki?curid=941616" title="Huta Drewniana-Kolonia">
Huta Drewniana-Kolonia

Huta Drewniana-Kolonia – część wsi Huta Drewniana w Polsce, położona w województwie łódzkim, w powiecie radomszczańskim, w gminie Kobiele Wielkie.
W latach 1975–1998 Huta Drewniana-Kolonia administracyjnie należała do województwa piotrkowskiego.

</doc>
<doc id="941626" url="https://pl.wikipedia.org/wiki?curid=941626" title="Guz Brennera">
Guz Brennera

Guz Brennera (ang. Brenner tumor) – rzadki nowotwór nabłonkowo-podścieliskowy jajnika. Występuje zwykle jednostronnie jako lity guz zbudowany z obfitego podścieliska z gniazdami nabłonka przypominającego nabłonek przejściowy dróg moczowych. Guz nie przekracza 20 cm, jest otorebkowany, na przekroju białoszary niekiedy ze śluzowymi torbielami. Histologicznie wywodzi się z nabłonka powierzchniowego jajnika lub nabłonka dróg moczowych nieprawidłowo przemieszczonego w embriogenezie. Najczęściej wykrywany przypadkowo. Bardzo rzadko może wystąpić w innej lokalizacji niż jajniki, np. w jądrze.
Jest to zazwyczaj nowotwór łagodny, postaci złośliwe są rzadkie. 
Nazwa pochodzi od nazwiska patologa który jako pierwszy w 1907 roku przedstawił opis nowotworu, Fritza Brennera.

</doc>
<doc id="941629" url="https://pl.wikipedia.org/wiki?curid=941629" title="Jasień (powiat radomszczański)">
Jasień (powiat radomszczański)

Jasień – kolonia w Polsce położona w województwie łódzkim, w powiecie radomszczańskim, w gminie Kobiele Wielkie.
Historia.
Przed II wojną światową wieś przeżywała okres rozkwitu w związku z istnieniem tam huty szkła. W ówczesnych czasach została wybudowana obok huty szkoła podstawowa, która funkcjonowała aż do powstania zbiorczych szkół gminnych. Obecnie wieś składa się zaledwie z kilku domów.
W latach 1975–1998 miejscowość administracyjnie należała do województwa piotrkowskiego.

</doc>
<doc id="941632" url="https://pl.wikipedia.org/wiki?curid=941632" title="Kamionka (Orzechówek)">
Kamionka (Orzechówek)

Kamionka – część wsi Orzechówek w Polsce, położona w województwie łódzkim, w powiecie radomszczańskim, w gminie Kobiele Wielkie.
W latach 1975–1998 Kamionka administracyjnie należała do województwa piotrkowskiego.

</doc>
<doc id="941633" url="https://pl.wikipedia.org/wiki?curid=941633" title="József Asbóth">
József Asbóth

József Asbóth (ur. 18 września 1917 w Szombathely, zm. 22 września 1986 w Monachium) – węgierski tenisista, zwycięzca międzynarodowych mistrzostw Francji, reprezentant w Pucharze Davisa.
Kariera tenisowa.
Karierę rozpoczął jeszcze przed II wojną światową. W odróżnieniu od wielu swoich europejskich rywali, jako obywatel państwa sprzymierzonego z hitlerowskimi Niemcami, mógł uprawiać tenis także po wybuchu wojny (do ok. 1942 roku).
W 1947 roku został rozstawiony z numerem piątym na międzynarodowych mistrzostwach Francji (obecnie French Open). Turniej ten, podobnie jak rok wcześniej, rozegrano po Wimbledonie (później powrócono do tradycyjnej, przedwojennej odwrotnej kolejności imprez wielkoszlemowych na trawie i ziemi), pod koniec czerwca, przy panujących dużych upałach. Asbóth awansował do finału, który rozstrzygnął na swoją korzyść po pokonsniu Erica Sturgessa.
Znaczący sukces Asbóth osiągnął również rok później, dochodząc do półfinału Wimbledonu, gdzie musiał uznać wyższość Johna Bromwicha. Wyniki wielkoszlemowe, a także osiągane w imprezach mniejszej rangi, zapewniły mu miejsce w czołowej dziesiątce nieoficjalnych rankingów światowych pisma The Daily Telegraph za lata 1947–1948. W 1947 roku znajdował na 9. miejscu, w 1948 roku na 8. pozycji.
W latach 1938–1957 występował w węgierskiej reprezentacji w Pucharze Davisa, będąc w pierwszych latach powojennych liderem ekipy. Miał m.in. znaczący udział w awansie do ćwierćfinału strefy europejskiej rozgrywek w 1948 roku, a w samym spotkaniu ćwierćfinałowym pokonał w singlu Szwedów Torstena Johanssona i Lennarta Bergelina, co jednak nie zapobiegło porażce Węgrów 2:3. Podobnie rok później Asbóth poprowadził zespół węgierski do półfinału strefy europejskiej Pucharu Davisa, a w półfinale pokonał Francuzów Marcela Bernarda i Roberta Abdesselama, ale do finału awansowała ekipa francuska. Łączny bilans występów Józsefa Asbótha w reprezentacji narodowej w Pucharze Davisa zamknął się liczbą 24 zwycięstw przy 17 porażkach, z czego w grze pojedynczej odniósł 18 zwycięstw i 12 porażek.

</doc>
<doc id="941634" url="https://pl.wikipedia.org/wiki?curid=941634" title="Jozsef Asboth">
Jozsef Asboth



</doc>
<doc id="941635" url="https://pl.wikipedia.org/wiki?curid=941635" title="Katarzynów (powiat radomszczański)">
Katarzynów (powiat radomszczański)

Katarzynów – wieś w Polsce położona w województwie łódzkim, w powiecie radomszczańskim, w gminie Kobiele Wielkie.
Historia.
W latach 1975–1998 miejscowość administracyjnie należała do województwa piotrkowskiego.

</doc>
<doc id="941636" url="https://pl.wikipedia.org/wiki?curid=941636" title="József Asboth">
József Asboth



</doc>
<doc id="941637" url="https://pl.wikipedia.org/wiki?curid=941637" title="Kobiele Małe-Kolonia">
Kobiele Małe-Kolonia

Kobiele Małe-Kolonia – część wsi Kobiele Małe w Polsce, położona w województwie łódzkim, w powiecie radomszczańskim, w gminie Kobiele Wielkie.
W latach 1975–1998 Kobiele Małe-Kolonia administracyjnie należało do województwa piotrkowskiego.

</doc>
<doc id="941638" url="https://pl.wikipedia.org/wiki?curid=941638" title="Słoń Benjamin">
Słoń Benjamin

Słoń Benjamin – niemiecki serial animowany z lat 1988-2002 roku, opowiadający o mówiącym słoniu Benjaminie Blümchenie i jego przyjacielu Ottonie. Serial oparty jest na słuchowiskach Elfie Donnelly.
Wersja polska (I seria).
Wersja polska: Master Film
Reżyseria: Elżbieta Jeżewska
Dialogi: Elżbieta Kowalska
Dźwięk: Joanna Napieralska
Montaż:
Kierownictwo produkcji:
Teksty piosenek: Ryszard Skalski
Kierownictwo muzyczne: Czesław Majewski
Wystąpili: 
i inni
Lektor: Maciej Gudowski
Wersja polska (II seria).
Wersja polska: Telewizja Polska Agencja Filmowa
Reżyseria: Dorota Kawęcka
Tłumaczenie i dialogi: Stanisława Dziedziczak
Dźwięk: Wiesław Jurgała
Montaż: Danuta Rajewska
Kierownik produkcji: Krystyna Dynarowska
Wystąpili:
i inni
Lektor: Krzysztof Mielańczuk

</doc>
<doc id="941642" url="https://pl.wikipedia.org/wiki?curid=941642" title="Łazy (powiat radomszczański)">
Łazy (powiat radomszczański)

Łazy – wieś w Polsce położona w województwie łódzkim, w powiecie radomszczańskim, w gminie Kobiele Wielkie.
W latach 1975–1998 miejscowość administracyjnie należała do województwa piotrkowskiego.

</doc>
<doc id="941645" url="https://pl.wikipedia.org/wiki?curid=941645" title="Nadrożna">
Nadrożna

Nadrożna – osada wsi Cadów w Polsce, położona w województwie łódzkim, w powiecie radomszczańskim, w gminie Kobiele Wielkie.
W latach 1975–1998 osada administracyjnie należała do województwa piotrkowskiego.

</doc>
<doc id="941648" url="https://pl.wikipedia.org/wiki?curid=941648" title="Olszynki">
Olszynki



</doc>
<doc id="941650" url="https://pl.wikipedia.org/wiki?curid=941650" title="Olszynki (Kobiele Małe)">
Olszynki (Kobiele Małe)

Olszynki – część wsi Kobiele Małe w Polsce, położona w województwie łódzkim, w powiecie radomszczańskim, w gminie Kobiele Wielkie.
W latach 1975–1998 Olszynki administracyjnie należały do województwa piotrkowskiego.
Historia.
3 września 1939 roku w walce powietrznej z niemieckimi samolotami zestrzelono samolot PZL 23 Karaś z 55 SEBL. Załogę stanowili- kpr.pil. Borzęcki Czesław, por.obs. Frąckowiak Tadeusz oraz kpr.strz.samol. Buziuk Czesław Wiktor. Polegli zostali pochowani na cmentarzu w Kobielach Wielkich.
W Olszynkach znajduje się pomnik ku czci pilotów polskich, którzy zginęli 3 września 1939 r. Pomnik wybudowano z bloków piaskowca, a na jego szczycie znajduje się fragment śmigła samolotowego. Pomnik znajduje się przy trasie szlaku konnego, na południu wsi Olszynki, pomiędzy Katarzynowem a Huciskiem Małokobielskim.

</doc>
<doc id="941651" url="https://pl.wikipedia.org/wiki?curid=941651" title="Eulogio Martínez">
Eulogio Martínez

Eulogio Ramiro Martínez (ur. 11 marca 1935 w Asunción, zm. 29 września 1984) – piłkarz paragwajski, naturalizowany w Hiszpanii, występujący na pozycji napastnika. Występował w klubach: Atlántida SC, Club Libertad i FC Barcelona. Nosił przydomek "Abrelatas". Wzrost 172 cm, waga 70 kg.
Życiorys.
Jako piłkarz Club Libertad zdobył w 1955 mistrzostwo Paragwaju oraz, mając 20 lat, wraz z reprezentacją Paragwaju wziął udział w turnieju Copa América 1955. Paragwaj zajął 5. miejsce, a Martínez zagrał we wszystkich 5 meczach – z Argentyną (zdobył bramkę), Urugwajem, Ekwadorem, Chile i Peru. Po mistrzostwach Ameryki Południowej przeniósł się do Hiszpanii, by grać w klubie FC Barcelona.
W barwach katalońskiego klubu zadebiutował w sezonie 1956/1957 w wieku 21 lat. Następnie występował tam przez sześć sezonów, w 225 meczach zdobył 168 goli. Z tym klubem zdobył dwa mistrzostwa Hiszpanii, dwa Puchary Hiszpanii i dwa Puchary Miast Targowych podczas sezonów od 1956 do 1960.
W 1962 roku został powołany do reprezentacji Hiszpanii na Mistrzostwa Świata w 1962. Hiszpania odpadła w fazie grupowej, a Eulogio Martínez zagrał tylko w jednym meczu – z Czechosłowacją.
Po mistrzostwach grał w Elche CF, Atlético Madryt, a na koniec w Europa Barcelona.
W reprezentacji Paragwaju Martínez rozegrał 9 meczów i zdobył 4 bramki, następnie w reprezentacji Hiszpanii rozegrał 8 meczów oraz zdobył 6 bramek.
Zmarł 29 września 1984 na skutek obrażeń doznanych w wypadku samochodowym.

</doc>
<doc id="941652" url="https://pl.wikipedia.org/wiki?curid=941652" title="Podświerk">
Podświerk

Podświerk – przysiółek wsi Cadów w Polsce, położony w województwie łódzkim, w powiecie radomszczańskim, w gminie Kobiele Wielkie.
W latach 1975–1998 przysiółek administracyjnie należał do województwa piotrkowskiego.

</doc>
<doc id="941654" url="https://pl.wikipedia.org/wiki?curid=941654" title="Rozpęd">
Rozpęd

Rozpęd – kolonia w Polsce położona w województwie łódzkim, w powiecie radomszczańskim, w gminie Kobiele Wielkie.
Historia.
W latach 1975–1998 miejscowość administracyjnie należała do województwa piotrkowskiego.

</doc>
<doc id="941658" url="https://pl.wikipedia.org/wiki?curid=941658" title="Eugen Ott (generał)">
Eugen Ott (generał)

Eugen Ott (ur. 20 maja 1890 w Sinzig, zm. 11 sierpnia 1966 w Schäftlarn) – niemiecki dowódca wojskowy z czasów II wojny światowej w stopniu generała piechoty.
Podczas kampanii wrześniowej dowódca 7. Dywizji Piechoty Grupy Armii „Południe”, która wkroczyła do Polski w rejonie Beskidu Śląskiego i Żywieckiego. Dowodził jednostkami niemieckimi w bitwie pod Węgierską Górką. W 1941 roku awansowany do stopnia generała piechoty. 25 grudnia 1942 roku odznaczony Krzyżem Żelaznym.

</doc>
<doc id="941661" url="https://pl.wikipedia.org/wiki?curid=941661" title="Ali Kosh">
Ali Kosh

Ali Kosh (również Ali Kusz, Ali Kosz) – stanowisko archeologiczne, osada (tell) na przedpolu gór Zagros w Iranie, w północnej części równiny Chuzestanu.
Stanowisko to pełni kluczową rolę dla poznania sekwencji neolitu zachodnioirańskiego. Zostało odsłonięte i przebadane w latach 60. XX wieku przez Franka Hole’a i Kenta Flannery’ego. Najniższe warstwy, odpowiadające fazie neolitu preceramicznego, datowane są na 9600–8000 lat temu. Charakteryzują się budowlami mieszkalnymi wznoszonymi z glinianych bloków, składającymi się z wielu przylegających do siebie prostokątnych pomieszczeń, wyposażonych w paleniska i jamy zasobowe. Stosowano kamienie żarnowe, wyrabiano paciorki kamienne, ostrza kościane, mikrolity obsydianowe oraz terakotowe figurki przedstawiające postaci ludzkie i zwierzęce. Ślady wskazują na początki uprawy zbóż (jęczmień i pszenica) i hodowli zwierząt (kozy i owce). W górnych, młodszych warstwach stanowiska pojawiają się wyroby z miedzi, a także malowana ceramika zdobiona ornamentami geometrycznymi. Następuje także wzrost roli rolnictwa i pasterstwa w miejsce polowań i rybołówstwa. Osada została opuszczona w połowie VI tysiąclecia p.n.e.

</doc>
<doc id="941662" url="https://pl.wikipedia.org/wiki?curid=941662" title="Stary Widok">
Stary Widok

Stary Widok – wieś w Polsce, położona w województwie łódzkim, w powiecie radomszczańskim, w gminie Kobiele Wielkie.
W latach 1975–1998 wieś administracyjnie należała do województwa piotrkowskiego.

</doc>
<doc id="941664" url="https://pl.wikipedia.org/wiki?curid=941664" title="Dekanat Murafa">
Dekanat Murafa

Dekanat Murafa - jeden z 8 dekanatów katolickich w diecezji kamienieckiej na Ukrainie.

</doc>
<doc id="941666" url="https://pl.wikipedia.org/wiki?curid=941666" title="Wrony (Orzechówek)">
Wrony (Orzechówek)

Wrony – osada wsi Orzechówek w Polsce, położona w województwie łódzkim, w powiecie radomszczańskim, w gminie Kobiele Wielkie.
W latach 1975–1998 osada administracyjnie należała do województwa piotrkowskiego.

</doc>
<doc id="941668" url="https://pl.wikipedia.org/wiki?curid=941668" title="Gilbert Bécaud">
Gilbert Bécaud

Gilbert Bécaud, właśc. Francois Gilbert Silly (ur. 24 października 1927 w Tulonie, zm. 18 grudnia 2001 w Paryżu) – francuski piosenkarz, kompozytor i aktor znany jako "Monsieur 100 000 Volts" ze względu na swój temperament.
Jego najbardziej znane utwory (słowa Pierre Delanoë) to „Nathalie” i „Et maintenant”, którego wersja angielska („What Now My Love”) stała się przebojem w 1961. Inny znany jego przebój to „Le petit oiseau de toutes les couleurs” (słowa Maurice Vidalin).
Życiorys.
Początki kariery.
Bécaud uczył się gry na fortepianie w młodym wieku, studiował w Konserwatorium w Nicei. W 1942 opuścił szkołę i wstąpił do Francuskiego Ruchu Oporu w czasie II wojny światowej. Rozpoczął pisanie piosenek w roku 1948, po spotkaniu z Maurice’em Vidalinem, który namówił go do wydania swoich wczesnych kompozycji. Zaczął tworzyć dla Marie Bizet. Bizet, Bécaud i Vidalin utworzyli błyskotliwe trio, ich współpraca trwała do roku 1950.
Lata 50..
Podczas tournée razem z Jacquesem Pillsem jako pianista, Bécaud spotkał Édith Piaf, wówczas żonę Jacques’a Pillsa. Zaczął śpiewać za jej radą w 1953 utwory takie jak „Mes mains” i „Les croix”. Jego pierwsze występy nastąpiły rok później i w 1955 stał się znanym pełnym temperamentu francuskim wykonawcą. Jego hity z dalszej części dekady to „La corrida” (1956), „Le jour où la pluie viendra” (1957) i „C’est merveilleux l’amour” (1958). W 1956 roku Bécaud nagrał poruszającą piosenkę „Pianista z Warszawy” („Le pianiste de Varsovie”) w której zawarł swoją fascynację Chopinem i wspomniał o stolicy Polski zniszczonej podczas drugiej wojny światowej.
Lata 60..
Jego pierwszym hitem w anglojęzycznym wykonaniu był przekład Jane Morgan utworu „Le jour où la pluie viendra” z 1958 r. Bécaud zawodową karierę aktorską rozpoczął w filmie z 1956 "Le Pays D'où Je Viens". W 1960 wygrał Grand Prix du Disque i skomponował "L'enfant à l'étoile" – bożonarodzeniową kantatę. W tym samym roku, „Let It Be Me”, angielska wersja „Je t’appartiens” stała się hitem dla Everly Brothers, wykonywanym w następnych latach przez Boba Dylana, Ninę Simone, Elvisa Presleya, Williego Nelsona, Jerry’ego Butlera i Jamesa Browna.
W 1961 Bécaud nagrał „Et maintenant”, jeden z jego największych przebojów we Francji. Przetłumaczona jako „What Now My Love”, piosenka ta stała się hitem Shirley Bassey, Sonny’ego i Cher, Elvisa Presleya, Judy Garland, Andy’ego Williamsa i Franka Sinatry. Po napisaniu opery "L'opéra d'Aran", Bécaud wyjechał w tournée po Europie i kontynuował nagrywanie przebojów, włączając kontrowersyjny „Tu le regretteras”. Współtworzył także „Love On The Rocks” z Neilem Diamondem, który znalazł w ścieżce dźwiękowej filmu "The Jazz Singer" oraz był międzynarodowym hitem.
Lata 70..
W 1974 Bécaud został Kawalerem Legii Honorowej. W następnym roku dostał się na brytyjskie listy przebojów dzięki utworowi „A Little Love And Understanding”, który wiosną zajął 10. miejsce. Później rozpoczął współpracę z Pierre’em Groszem, a następnie Neilem Diamondem, pisząc także "Madame Roza" dla Broadway theatre z Julian More.
Schyłek kariery.
W 1981 nagrał „L’amour est mort” w duecie z Martine St. Clair.
W latach 90. nastąpiło drastyczne zwolnienie aktywności Bécauda, pomijając różne nagrania i okazjonalne występy. Zmarł na raka, w swoim domu-łodzi na rzece Sekwanie i został pochowany na cmentarzu Père-Lachaise w Paryżu.
Bogaty katalog piosenek Gilberta Bécauda został wydany przez BMG Music. Odwiedził Polskę w roku 1964 i w 2000 z recitalem podczas XXI Festiwalu piosenki Aktorskiej we Wrocławiu.
Jego występ w Sali Kongresowej w styczniu 1964 i wykonanie piosenki „Dimanche à Orly” zainspirowały Wojciecha Młynarskiego do napisania humorystycznego pastiszu pt. „Niedziela na Głównym”.
Życie prywatne.
Był dwukrotnie żonaty. Pierwsze małżeństwo w 1952 z Monique Nicolas (dzieci – Gaya, Philippe, Anne). Od 1960 para w separacji.
Z Janet Woollacott (która wówczas była żoną Claude'a François) miał córkę Jennifer. Z Cathryn (Kitty) Lee St. John miał córkę Emily.
Po rozwodzie z Monique, w 1976 poślubił Kitty St. John. Adoptowali laotańskie dziecko – Noi.

</doc>
<doc id="941672" url="https://pl.wikipedia.org/wiki?curid=941672" title="Argissa">
Argissa

Argissa - tell zlokalizowany niedaleko Larisy w Tesalii. Na stanowisku tym poświadczona jest obecność warstw utożsamianych z neolitem, eneolitem, i epoką brązu na terenie Grecji.

</doc>
<doc id="941674" url="https://pl.wikipedia.org/wiki?curid=941674" title="Eugen Ott">
Eugen Ott



</doc>
<doc id="941676" url="https://pl.wikipedia.org/wiki?curid=941676" title="Niemieckie wojska rezerwowe i szkoleniowe">
Niemieckie wojska rezerwowe i szkoleniowe

Dywizje rezerwowe (niem. "Reserve–Divisionen") prowadziły szkolenie wojskowe na okupowanych obszarach między granicami III Rzeszy a linią frontu. Wojska te pełniły także zadania okupacyjne. Sztaby dywizyjne powstawały z numerowanych dywizji, prowadzących szkolenie w okręgach wojskowych. Organizacja dywizji rezerwowych była zbliżona do dywizji liniowych, jednak były one znacznie gorzej wyposażone w sprzęt i uzbrojenie. Dywizja rezerwowa składała się zwykle z 2–3 pułków piechoty rezerwowej (każdy w sile 2–5 batalionów grenadierów rezerwowych), pułku artylerii rezerwowej (2–4 dywizjony) a także jednostek zaopatrzeniowych. Do 1944 roku większość dywizji przemianowano na dywizje aktywne lub rozwiązano. 
Dywizje szkoleniowe (niem. "Ausbildungs–Divisionen")
Brygady uzupełnieniowe (niem. "Ersatz–Brigaden")
Polne dywizje szkoleniowe (niem. "Die Feldausbildungs–Divisionen der Wehrmacht")
Utworzono je po raz pierwszy późnym latem 1942 roku w celu szkolenia wojsk zapasowych na bezpośrednim zapleczu frontu wschodniego. Prowadziły szkolenie na tyłach grup armii, także armii. Dywizje te były tworzone od podstaw, w praktyce były też używane do zadań zabezpieczających (podobnie jak dywizje bezpieczeństwa), a nawet do działań frontowych.
Dywizje zapasowe (niem. "Feldersatz–Divisionen")
Utworzono je w sierpniu 1941 r. by nadzorowały transport oddziałów z Niemiec na terytorium ZSRR. Zostały rozwiązane rok później.
Dywizje zapasowe (niem. "Divisionen des Ersatzheeres")
W większości okręgów wojskowych (Die Wehrkreise (WK) znajdowało się od jednej do kilku dywizji zapasowych podlegających Armii Rezerwowej. Ich celem było szkolenie pozyskiwanych podczas kolejnych fal mobilizacyjnych rekrutów, działały tam szkoły wszystkich rodzajów wojsk, kursy podoficerskie i oficerskie. Dywizje zapasowe wystawiały nowe jednostki i wysyłały uzupełnienia do istniejących. W dniu 10 czerwca 1944 r. na terenie wszystkich okręgów wojskowych działały 33 zapasowe dywizje piechoty i jedna pancerna. W końcowej fazie wojny większość dywizji zapasowych przekształcono w jednostki liniowe i użyto w czasie walk.

</doc>
<doc id="941679" url="https://pl.wikipedia.org/wiki?curid=941679" title="Bylany">
Bylany

Bylany – kompleks stanowisk neolitycznych zlokalizowanych koło wsi Bylany nieopodal Kutnej Hory w Czechach. W kompleksie potwierdzona jest obecność ponad 110 długich domów. Badania prowadzone na owym stanowisku są kluczowe dla zrozumienia wczesnego neolitu Europy Środkowej.

</doc>
<doc id="941681" url="https://pl.wikipedia.org/wiki?curid=941681" title="Peñíscola">
Peñíscola

Peñíscola (hiszp. wym. ), Peníscola (kat. wym. ) – gmina w Hiszpanii, we wspólnocie autonomicznej Walencja, w prowincji Castellón/Castelló, w comarce Baix Maestrat.
Podstawowe dane.
Powierzchnia gminy wynosi 78,97 km². W 2018 roku liczba ludności wynosiła 7447, a gęstość zaludnienia 94,30 osoby/km². Wysokość bezwzględna gminy równa jest 46 metrom. Kod pocztowy do gminy to 12598.
Zabytki i osobliwości.
Miasto od 1972 stanowi Kompleks Historyczno-Artystyczny. Składają się nań:

</doc>
<doc id="941685" url="https://pl.wikipedia.org/wiki?curid=941685" title="Peñiscola">
Peñiscola



</doc>
<doc id="941686" url="https://pl.wikipedia.org/wiki?curid=941686" title="Thornton Wilder">
Thornton Wilder

Thornton Niven Wilder (ur. 17 kwietnia 1897 w Madison, zm. 7 grudnia 1975 w Hamden w stanie Connecticut) – amerykański powieściopisarz i dramaturg.
Życiorys.
Jego ojciec, Amos Parker Wilder, był dyplomatą. Kilka lat dzieciństwa Thronton spędził w Chinach, gdzie jego ojciec był konsulem. Miał brata Amosa Nivena Wildera, który był duchownym i poetą, a także 3 siostry: Charlotte Wilder, Isabel Wilder, Janet Wilder Dakin. 
Studiował na Uniwersytecie Yale i Uniwersytecie Princeton oraz w Akademii Amerykańskiej w Rzymie. Przez kilka lat był nauczycielem języka francuskiego w Lawrenceville School w Lawrenceville. Ponadto wykładał na Uniwersytecie Chicagowskim i Uniwersytecie Harvarda. Jako ochotnik brał udział w I i II wojnie światowej. Za swoje dokonania wojskowe otrzymał Order Brązowej Gwiazdy i Legię Zasługi. Służbę zakończył w randze podpułkownika US Air Force.
Zmarł wskutek zawału serca. Został pochowany na cmentarzu Mount Carmel w Hamden.
Życie prywatne.
Choć Wilder nigdy nie przyznał się do homoseksualizmu ani publicznie, ani w swojej korespondencji i pisarstwie, powszechnie było wiadomo, iż przez pewien czas pozostawał w związku z Samuelem Stewartem, pisarzem, rysownikiem i tatuażystą, którego prace miały przeważnie charakter pornograficzny.
Wilder prowadził aktywne życie towarzyskie. Do jego przyjaciół należeli m.in. Gertrude Stein, Ernest Hemingway, Willa Cather, Russel Wright (twórca sztuki użytkowej) i Montgomery Clift.
Przez ostatnie lata życia Wilder mieszkał w Hamden ze swoją siostrą, Isabel, publicystką i recenzentką literacką.
Twórczość.
Pisarstwo Wildera – zarówno prozatorskie, jak dramaturgiczne – wykraczało poza obręb dominującej wówczas w literaturze amerykańskiej tendencji naturalistycznych. W znacznym stopniu bowiem nawiązywało do klasycznego humanizmu. Naczelnym tematem jego twórczości jest poszukiwanie sensu istnienia człowieka, sensu ukrytego – zdaniem Wildera – w tajemnicy życia, której nie są w stanie wyjaśnić do końca ani religia, ani nauka.
W 1928 odniósł sukces (również finansowy) dzięki swojej drugiej powieści: "Most San Luis Rey", która przyniosła mu Nagrodę Pulitzera. Nagrodę tę zdobył potem jeszcze za dramaty: "Nasze miasto" (1938) i "Niewiele brakowało…" (1943), a National Book Award za powieść: "The Eighth Day" (1968).
Wilder był także tłumaczem; przełożył z francuskiego sztuki André Obeya i Jeana-Paula Sartre’a. Napisał także libretta do opery "The Long Christmas Dinner" Paula Hindemitha i opartej na jego sztuce – "The Alcestiad" Louise Talmy. W jego dorobku literackim znalazł się również scenariusz do filmu kryminalnego "W cieniu podejrzenia" (1943), którego twórcą był Alfred Hitchcock, ulubiony reżyser Wildera.

</doc>
<doc id="941687" url="https://pl.wikipedia.org/wiki?curid=941687" title="Peniscola">
Peniscola



</doc>
<doc id="941688" url="https://pl.wikipedia.org/wiki?curid=941688" title="Orzeł południowy">
Orzeł południowy

Orzeł południowy, orzełek południowy, orzełek Bonellego ("Aquila fasciata") – gatunek dużego ptaka drapieżnego z rodziny jastrzębiowatych (Accipitridae). Występuje w cieplejszych rejonach Eurazji oraz w północnej Afryce; raz stwierdzono go w Polsce. Nie jest zagrożony wyginięciem.
Występowanie.
Orzeł południowy zamieszkuje południową Europę (basen Morza Śródziemnego), północną Afrykę i południową Azję – nieciągły zasięg od Bliskiego Wschodu po jej południowo-wschodnią część. Ptak przeważnie osiadły. Liczebność europejskich populacji jest niewielka (1100–1200 par lęgowych w 2015 roku) i zamyka się rozmieszczeniem w większości na Półwyspie Iberyjskim.
W dniu 28 marca 2022 po raz pierwszy zanotowano przybycie jednego osobnika na terytorium Polski. W 2023 roku Komisja Faunistyczna Sekcji Ornitologicznej Polskiego Towarzystwa Zoologicznego wciągnęła orła południowego na "Listę awifauny krajowej".
Systematyka.
Gatunek ten po raz pierwszy zgodnie z zasadami nazewnictwa binominalnego opisał w 1822 roku francuski ornitolog Louis Jean Pierre Vieillot, nadając mu nazwę "Aquila fasciata". Nazwa ta jest obecnie akceptowana przez ornitologiczne autorytety, choć dawniej gatunek bywał też umieszczany w rodzaju "Hieraaetus". Miejsce typowe to Montpellier w południowej Francji.
Podgatunki.
Wyróżniono dwa podgatunki "A. fasciata":
Charakterystyka.
Wygląd.
To duży orzeł o silnej budowie. Występuje w dwóch formach barwnych (niezależnie od wieku lub płci) – podobny do jasnej formy orzełka włochatego, ale w porównaniu z nim jest nieco większy. Jedna forma ma biały spód ciała i ciemnobrązowe cętki na piersiach, u drugiej ich tam nie ma. Wierzch jest ciemny z białawymi plamami na górze i środku. Część brzuszna ma barwę białawą, również przednia część skrzydeł jest biała, a wewnętrzny ich fragment jest szeroki, czerniawy z ukośnym pasem. Natomiast tylna część skrzydeł jest szara i widać na niej delikatne rozmyte prążki. Ma małą głowę wyraźnie odcinającą się od reszty ciała, co sprawia wrażenie głębokich piersi. Młode ptaki mają rudobrązowy odcień o rudym spodzie i szarych lotkach – wewnętrzne dłoniowe są jaśniejsze. Przez środek ich skrzydła biegnie początkowo wąski, a potem, wraz z wiekiem, coraz bardziej szeroki pas. Niektóre z młodszych ptaków mogą być bielsze na spodzie i brakuje im ciemnego pasa oraz plam na nadgarstku. Prowadzi osiadły i skryty tryb życia, więc trudno go zauważyć. 
Lot.
Nad górskimi rejonami, które zasiedlają przez wiele lat, od jesieni wykonują widowiskowe loty. W locie dorosłe osobniki rozpoznaje się po białych barkówkach i ciemnym, szerokim pasie na skrzydłach. Prostokątny ogon jest dość duży. Jego wielkie skrzydła w pewnym stopniu przypominają skrzydła jastrzębia. Z przodu są zgięte, a w czasie szybowania widać ich tylny prosty brzeg. Niektórzy określają orzełka jako „orłojastrzębia”, dopatrując się w nim cech wspólnych – siły orła przedniego i szybkości jastrzębia.
Ekologia i zachowanie.
Biotop.
Preferuje półpustynie i stepy, choć może gnieździć się również w wysokich górach i na bezleśnych płaskowyżach. Często poluje na terenach porośniętych krzewami i niskimi drzewami, takich jak makia czy garig; pojawia się też na pastwiskach i polach uprawnych.
Rozród.
Dana para ptaków ma wiele gniazd ukrytych w niszach skalnych. Budują je z gałązek na wyniosłych skałach. Czasami budują gniazdo na drzewie lub słupie energetycznym. Terytoria orzełków południowych sięgają 10 000 ha.
Samica składa 1–2 jaja i wysiaduje je przez 37–40 dni, podczas gdy samiec karmi ją w gnieździe lub w jego pobliżu. Samica początkowo karmi pisklęta ofiarami przyniesionymi przez samca, ale później dorośli polują razem. Młode opuszczają gniazdo po około 60–70 dniach od wyklucia, ale pozostają na terytorium przez kilka miesięcy. Po osiągnięciu pełnej niezależności od rodziców rozpraszają się, często na kilkaset kilometrów od swych rodzinnych terytoriów.
Pożywienie.
Nad Morzem Śródziemnym ich głównym pożywieniem są kuropatwy czerwone i dzikie króliki. Mogą też chwytać kawki, gołębie i inne ptaki. Zjadają również jaszczurki czy gryzonie.
Polują na zwierzynę, spadając z wielkiej wysokości lub z zasadzki. Gdy łapią ptaki, ścigają je ze zręcznością wśród drzew.
Status i ochrona.
Międzynarodowa Unia Ochrony Przyrody (IUCN) uznaje orła południowego za gatunek najmniejszej troski (LC – "Least Concern") nieprzerwanie od 1988 roku. Liczebność światowej populacji, wstępnie obliczona w oparciu o szacunki organizacji BirdLife International dla Europy z 2015 roku, mieści się w przedziale 21 000 – 24 000 dorosłych osobników. Globalny trend liczebności populacji uznaje się za spadkowy. We Francji większość gniazd tego gatunku jest strzeżona, a we Francji i Katalonii udało się zapewnić niektórym parom lęgowym sztuczne źródła pożywienia.
Na terenie Polski orzeł południowy jest objęty ścisłą ochroną gatunkową jako gatunek występujący naturalnie na terytorium państw Unii Europejskiej.

</doc>
<doc id="941693" url="https://pl.wikipedia.org/wiki?curid=941693" title="Gilbert Becaud">
Gilbert Becaud



</doc>
<doc id="941702" url="https://pl.wikipedia.org/wiki?curid=941702" title="Extensible resource identifier">
Extensible resource identifier

Extensible resource identifier (XRI) – system identyfikatorów, kompatybilny z URI. Został stworzony w ramach organizacji OASIS. Jest to także protokół określający sposób pobierania tych identyfikatorów.
Identyfikatory XRI dopuszczają stosowanie pełnego Unicode.
Jednym z najważniejszych z punktu widzenia Identity 2.0 zastosowań XRI są i-names.
XRI towarzyszy także inny protokół, XDI, służący do wymiany danych.

</doc>
<doc id="941706" url="https://pl.wikipedia.org/wiki?curid=941706" title="526 Dywizja Rezerwowa (III Rzesza)">
526 Dywizja Rezerwowa (III Rzesza)

526 Dywizja Rezerwowa (niem. "526. Reserve-Division") – jedna z niemieckich dywizji rezerwowych. Jej tworzenie rozpoczęto we wrześniu 1944 roku, jednak jej pododdziały zostały rozdzielone między wojskami frontowymi. Dowodził nią generał porucznik Kurt Schmidt.

</doc>
<doc id="941712" url="https://pl.wikipedia.org/wiki?curid=941712" title="Esteve Sala">
Esteve Sala

Esteve Sala i Canyadell (ur. 1881, zm. 1939) – hiszpański działacz sportowy. 
Był 21. prezydentem klubu piłkarskiego FC Barcelona. Stanowisko to przejął 16 lipca 1934, a jego poprzednikiem był Joan Coma. Jako prezes katalońskiego klubu musiał borykać się z problemami finansowymi i sportowymi. Jako głównego trenera zespołu zatrudnił byłego bramkarza, Franza Platko. Po roku urzędowania Sali sytuacja klubu się poprawiła. Nie zdecydował się ubiegać się o reelekcję z powodów osobistych i 27 lipca 1935 jego następcą został Josep Sunyol.

</doc>
<doc id="941714" url="https://pl.wikipedia.org/wiki?curid=941714" title="Władysław Kuczyński">
Władysław Kuczyński

Władysław Kuczyński (ur. 4 maja 1915 w Berdiańsku nad Morzem Azowskim, zm. 22 kwietnia 2003 w Warszawie) – polski inżynier, profesor budownictwa.
Życiorys.
Maturę zdał w gimnazjum w Grodnie. W 1934 rozpoczął studia na Wydziale Inżynierii Lądowej Politechniki Warszawskiej, które ukończył w czasie okupacji niemieckiej w ramach tajnego nauczania w 1945 roku, uzyskując tytuł magistra inżyniera.
W czasie wojny brał czynny udział w ruchu niepodległościowym. W październiku 1945 został aresztowany i skazany na 5 lat więzienia za nieujawnienie się. Na podstawie amnestii wyszedł z więzienia w 1947. W 1992 wyrok skazujący z 1946 został unieważniony.
Zamieszkawszy w 1947 roku w Łodzi, rozpoczął pracę w Politechnice Łódzkiej, gdzie prowadził wykłady z wytrzymałości materiałów i budownictwa na Wydziale Elektrycznym. Od 1950 był adiunktem w Katedrze Wytrzymałości Materiałów na Wydziale Mechanicznym Politechniki Łódzkiej, gdzie utworzył Zakład Techniki Budowlanej. W 1956 zakład ten został przekształcony w Katedrę Budownictwa Żelbetowego nowego Wydziału Budownictwa Lądowego Politechniki Łódzkiej.
Profesor Kuczyński pełnił funkcję dziekana tego wydziału początkowo jako organizator, a następnie z wyboru w latach 1956-1959, 1961-1963 i 1965-1968. Stopień doktora nauk technicznych otrzymał w 1956, a profesora nadzwyczajnego w 1963. W latach 1969–1971 pracował w filii Politechniki Warszawskiej w Płocku. Od 1971 przez pięć lat pracował jako profesor zwyczajny na Uniwersytecie „Lavonium” w Kinszasie, gdzie wykładał technologię i fizykę betonu, teorię żelbetu, konstrukcje żelbetowe i budownictwo miejskie i przemysłowe. Po powrocie do Polski dalej pracował w filii w Płocku.
W 1979 uzyskał tytuł profesora zwyczajnego. W 1981 przeszedł na emeryturę na Politechnice Warszawskiej i rozpoczął pracę na stanowisku profesora kontraktowego w Université des Sciences et de la Technologie w Oranie w Algierii. Do kraju powrócił w 1985. Z wykładami i referatami przebywał w Belgii, Czechosłowacji, Grecji, Hiszpanii, Holandii, Francji, Rumunii i we Włoszech. 24 maja 1990 otrzymał tytuł doktora honoris causa nauk technicznych Politechniki Łódzkiej.
Dorobek naukowy profesora Władysława Kuczyńskiego to ponad 130 pozycji, w tym 11 książek i skryptów, między innymi:
Władysław Kuczyński został pochowany na cmentarzu Bródnowskim (kw. 37A-VI-25).

</doc>
<doc id="941715" url="https://pl.wikipedia.org/wiki?curid=941715" title="Dywizja Szkolna Edelmann">
Dywizja Szkolna Edelmann

Dywizja Szkoleniowa Edelmann (niem. "Ausbildungs-Division Edelmann") – jedna z niemieckich dywizji szkoleniowych. Utworzona w kwietniu 1945 roku w Austrii, podlegała Grupie Armii Południe. Wojnę zakończyła na terenie północnej Austrii.

</doc>
<doc id="941720" url="https://pl.wikipedia.org/wiki?curid=941720" title="Topologia podwójnego pierścienia">
Topologia podwójnego pierścienia

Topologia podwójnego pierścienia (ang. "dual-ring") – składa się z dwóch pierścieni o wspólnym środku (dwa pierścienie nie są połączone ze sobą). Topologia podwójnego pierścienia jest tym samym co topologia pierścienia, z takim wyjątkiem, że drugi, zapasowy pierścień łączy te same urządzenia. Innymi słowy, w celu zapewnienia niezawodności i elastyczności w sieci każde urządzenie sieciowe jest częścią dwóch niezależnych topologii pierścienia. Dzięki funkcjom tolerancji na uszkodzenia i odtwarzania, pierścienie można przekonfigurować tak, żeby tworzyły jeden większy pierścień, a sieć mogła funkcjonować w przypadku uszkodzenia medium.
Drugi pierścień może działać na dwa sposoby:

</doc>
<doc id="941721" url="https://pl.wikipedia.org/wiki?curid=941721" title="Byblos (archeologia)">
Byblos (archeologia)



</doc>
<doc id="941722" url="https://pl.wikipedia.org/wiki?curid=941722" title="Joan Coma">
Joan Coma

Joan Coma Sararols (ur. 1877, zm. 1959) – hiszpański działacz sportowy.
Coma pełnił prezydenta klubu piłkarskiego FC Barcelona, lecz jedynie w kwestiach administracyjnych, bez uprawnień decyzyjnych od 10 lipca do 17 grudnia 1925. Pełnoprawnym, 20. prezydentem tego klubu został 20 grudnia 1931, kiedy to przejął stanowisko po Antonio Oliverze. Coma musiał zmierzyć się z problemami finansowymi spowodowanymi nową polityką podwyżek płac dla członków pierwszego zespołu i zmianami politycznymi w Hiszpanii, które doprowadziły do spadku zainteresowania piłką nożną. Za jego kadencji odeszło wielu kluczowych graczy zespołu, m.in. Josep Samitier, co w połączeniu z coraz słabszymi wynikami sportowymi doprowadziło do niezadowalania kibiców i odejścia niektórych członków zarządu. 16 lipca 1934 zrezygnował ze stanowiska, a jego następcą został Esteve Sala.

</doc>
<doc id="941725" url="https://pl.wikipedia.org/wiki?curid=941725" title="AK">
AK



</doc>
<doc id="941727" url="https://pl.wikipedia.org/wiki?curid=941727" title="Topologia szyny">
Topologia szyny



</doc>
<doc id="941731" url="https://pl.wikipedia.org/wiki?curid=941731" title="Nadodrzańskie Zakłady Przemysłu Lniarskiego „Odra” w Nowej Soli">
Nadodrzańskie Zakłady Przemysłu Lniarskiego „Odra” w Nowej Soli

Nadodrzańskie Zakłady Przemysłu Lniarskiego „Odra” w Nowej Soli – nieistniejąca fabryka nici działająca od XVI wieku w Nowej Soli. Została zamknięta latach 90. XX wieku.
Historia.
Warzelnia soli oraz rozwijająca się żegluga na Odrze spowodowały wzrost zapotrzebowania na przędzę lnianą, potrzebną do wyrobu odzieży, sieci rybackich, płótna żaglowego. W 1808 roku majstrem manufaktury został (1776–1848), który wkrótce ją wykupił i w 1816 roku założył własną wytwórnię nici. W 1845 roku zakupiono nową angielską maszynę parową, zakład ulegał ciągłej rozbudowie, wznoszono nowe budynki m.in. farbiarnię i nową przędzalnię. Syn założyciela fabryki, Alexander Gruschwitz (1819–1888) uruchomił większą i nowocześniejszą przędzalnię, a obok lnu zaczęto również używać konopi. Ulepszano produkcje, opierając się na doświadczeniach własnego laboratorium, które jak na owe czasy było dobrze wyposażone w sprzęt i aparaturę pomiarowo-badawczo-kontrolną. Dbając o pracowników założono zakładową kasę oszczędności, wybudowano robotnicze domy mieszkalne i jadłodajnię oraz ustanowiono zakładową kasę chorych. Również następca Alexandra Gruschwitza dbał o jakość wyrobów, które nie ustępowały angielskim.
Po II wojnie światowej zakład funkcjonował pod nazwą Państwowy Zakład Przemysłu Lniarskiego Nr 4 „Odra”. W 1946 założono zakładowy żłobek, przedszkole i stołówkę pracowniczą, wydawano gazetę zakładową „Odra”, otwarto bibliotekę, ambulatorium medyczne, dom kultury (gdzie w latach późniejszych działały sekcje baletowe, zespół pieśni i tańca „Słowianka”, zespoły muzyczne, satyryczne, fotograficzne i teatr poezji) również zaczął działać klub sportowy „Len” (organizowano sekcje siatkówki, lekkoatletyki, piłki nożnej, boksu, żeglarską). W latach 60. XX w. przystąpiono do modernizacji zakładów, prowadzono na szeroka skalę tzw. produkcję uboczną.
W 1973 nazwę zakładów zmieniono na Nowosolska Fabrykę Nici „Odra”. W latach 90. XX w. problemem stał się zbyt produktów, ponieważ odbiorcy zrywali umowy. Po blisko 50 latach istnienia Nowosolska Fabryka Nici „Odra” została zlikwidowana. Od 1996 roku kontynuatorem jej tradycji jest prywatna firma „Odra-Zbyt”, która zajmuje się produkcją nici technicznych i obuwniczych.
Szkoła.
Zarządzeniem Dyrektora Generalnego centralnego zarządu Przemysłu Włókienniczego w Łodzi powołano 7 maja 1946 roku Szkołę Przemysłową Nadodrzańskich Zakładów Przemysłu Lniarskiego typu średniego. Równocześnie powstała Zasadnicza Szkoła Włókiennicza. Szkoła Przemysłowa kształciła również osoby dorosłych na kursie przedmistrzowskim. W 1950 roku szkoła zmieniła nazwę na Technikum Przemysłowe Włókien Łykowych, a w 1956 roku otwarto Zasadniczą Szkołę Zawodową. Kształciła ona uczniów w następujących kierunkach: przędzalnictwo włókien łykowych, przędzalnictwo bawełny, krawiectwo miarowe damskie i męskie oraz bieliźniarstwo. W 1976 roku otrzymała imię Marii Dąbrowskiej. W latach 90. XX wieku po upadku Zakładów Odra szkoła przestała kształcić młodzież na kierunkach przędzalniczych. Funkcjonuje pod nazwą Zespół Szkół Ponadgimnazjalnych nr 2 w Nowej Soli.
Budynki.
Budynki fabryczne wznoszono na planie kwadratu, prostokąta lub wieloboku foremnego, w stylu neorenesansowym, zazwyczaj cztero- pięciokondygnacyjne. Prosta elewacja, okna i drzwi prostokątne, bez dodatkowych ozdób, jedynie miejscami pilastry przerywały ich jednostajny rytm. Gzyms kordonowy poziomy oddzielał ostatnią kondygnację, która zakończona była gzymsem wieńczącym, miejscami dodatkowo attyką. W fabryce zajmującej 20 ha terenu znajduje się wieża w narożniku jednego z budynków, na której widoczny był z każdej strony zegar, a latach świetności fabryki znajdował się napis „Gruschwitz”. Na terenie fabryki pomiędzy halami produkcyjnymi znajdują się zabudowane przejścia nadziemne, zdobiona płycinami i delikatnymi ozdobnymi obramowaniami okien. Starsze budynki fabryki posiadają otwory okienne z łukami pełnymi i odcinkowymi. Każda kondygnacja odcięta jest gzymsem. W architekturze budynków nieprodukcyjnych, będących w bezpośrednim sąsiedztwie zakładów przemysłowych, zastosowano wczesnorenesansowe formy włoskie z wykorzystaniem klasycznego antyku. Umieszczony nad drzwiami fronton z gładkim tympanonem „wsparty” na dwóch pilastrach zdobi wejście do budynku, otwory okienne z krzyżownicą zdobione nadokiennikiem. Budynek zakończony dekoracyjnym gzymsem wieńczącym. Budynki fabryczne większości były proste w architekturze, gdyż przeznaczone były do prowadzenia produkcji przemysłowej.
We wrześniu 2016 roku ruszyła rozbiórka części budynków wchodzących w skład ruin fabryki nici – przędzalni lnu i przędzalni bawełny oraz dwóch kominów fabrycznych. Był to pierwszy krok do rewitalizacji pofabrycznego terenu. Trzy lata później rozebrano wieżę ciśnień, która w pierwszej wersji miała zostać wyremontowana.
Rewitalizacja.
W październiku 2019 roku prezydent Nowej Soli Wadim Tyszkiewicz podpisał decyzję o rewitalizacji tego terenu. Projekt przewiduje odbudowę wieży, przebudowę Parku Odra, budowę muszli koncertowej i fontanny. Na ten cel pozyskano 14 mln złotych z Unii Europejskiej. Prace ruszyły w lutym 2020 roku, gdy rozpoczęto odbudowę wieży.

</doc>
<doc id="941735" url="https://pl.wikipedia.org/wiki?curid=941735" title="Antonio Oliver">
Antonio Oliver

Antoni Oliver Gras (ur. w Barcelonie, zm. 1960 tamże) – hiszpański działacz sportowy.
Był członkiem zarządu klubu piłkarskiego FC Barcelona w latach 1918-1920 i jego wiceprezydentem w 1931. Kiedy Gaspar Rosés zrezygnował ze stanowiska prezydenta klubu, Oliver został wybrany na jego następcę 22 października 1931. Za jego kadencji Barça wywalczyła jedynie mistrzostwo Katalonii. Z powodu nasilających się wewnętrznych podziałów złożył rezygnację z pełnionej funkcji 20 grudnia 1931. Jego następcą został Joan Coma. 20 grudnia tego samego roku ponownie został powołany na stanowisko wiceprezydenta, które sprawował do 30 lipca 1932.

</doc>
<doc id="941739" url="https://pl.wikipedia.org/wiki?curid=941739" title="Towar (film)">
Towar (film)

Towar – polski film niezależny z 2005 roku w reżyserii Abelarda Gizy, łączący w sobie wątki sensacyjne, kryminalne i komediowe. Film został zrealizowany na terenie Trójmiasta przez filmowców amatorów z grup "2,30/kg" i "T3AM" (od 2007 roku tworzących wspólnie jako Grupa Impact). Okres zdjęciowy: 6 kwietnia - 25 maja 2004.
Opis fabuły.
Film prezentuje dwie przeplatające się ze sobą historie. W jednej trzech młodych przyjaciół – Wojtek, Marcin i Adrian – planuje okraść bogatego biznesmena Balickiego.
Drugi wątek opowiada historię Balickiego, który pod przykrywką knajpek para się handlem kobietami do domów publicznych. Losy bohaterów przeplatają się ze sobą, prowadząc do tragicznego końca.

</doc>
<doc id="941741" url="https://pl.wikipedia.org/wiki?curid=941741" title="Hohenzollern-Hechingen">
Hohenzollern-Hechingen

Zobacz też:

</doc>
<doc id="941742" url="https://pl.wikipedia.org/wiki?curid=941742" title="Aires de Sá e Melo">
Aires de Sá e Melo

Aires de Sá e Melo (ur. 1715, zm. 1786) – portugalski polityk z XVIII wieku.
Od dnia 2 września 1775 do roku 1786 Aires de Sá e Melo piastował funkcję Sekretarza Stanu Spraw Zagranicznych i Wojny.
Od dnia 4 III 1777 roku do 9 XII 1785 był też pierwszym ministrem w państwie. Doświadczony dyplomata.
Ożenił się dwukrotnie. Pierwszą jego żoną (w roku 1735) została starsza odeń Sebastiana Inęs de Melo de Sousa e Cáceres, z którą miał dwie córki: Maria de Sá i Sebastiana de Sá.
Drugą żoną została (rok 1752) z kolei o kilkanaście lat młodsza Maria Antónia de Sá Pereira de Menezes, z którą miał kolejne córki: (Maria das Neves de Sá i Maria Antónia de Carvalho Cortez de Vasconcelos) i syna (Joăo Rodrigues de Sá e Melo, 1. wicehrabia de Anadia), w przyszłości również wpływowy polityk.
Unowocześnił przemysł wojenny do celów spodziewanej wojny z Hiszpanią. Stworzył Radę Sprawiedliwości ("Conselho de Justiça"). Zwiększył liczbę obowiązków gubernatorów wojskowych w prowincjach.

</doc>
<doc id="941761" url="https://pl.wikipedia.org/wiki?curid=941761" title="Ragnar Granit">
Ragnar Granit

Ragnar Arthur Granit (ur. 30 października 1900 w Riihimäki, zm. 12 marca 1991 w Sztokholmie) – szwedofiński neurofizjolog i filozof, laureat Nagrody Nobla z roku 1967 w dziedzinie fizjologii i medycyny.
Granit urodził się w rodzinie oficera leśnictwa Arthura Wilhelma Granita (ur. 1871) i jego żony Bertie Granit (ur. 1878). Za namową wuja Larsa Ringboma rozpoczął studia medyczne. W 1924 ukończył studia na Wydziale Medycyny Uniwersytetu Helsińskiego w Finlandii z wyróżnieniem jako Kawaler Medycyny. Doktorat zrobił w roku 1927 a tematem jego pracy była teoria o rozpoznania koloru. Dodatkowo otrzymał tytuł Kawalera stopnia Filozofii w 1924 w tematyce teoretycznej i praktycznej filozofii, estetyce i chemii. W latach 1935-1940 był profesorem fizjologii uniwersytetu w Helsinkach. W roku 1940, podczas ataku wojsk radzieckich na Finlandię, Regnar Granit wyjechał do sąsiedniej Szwecji do Sztokholmu. W tym samym roku otrzymał też obywatelstwo szwedzkie, nigdy nie zrzekając się swojego pochodzenia. W Sztokholmie pracował do roku 1967 jako profesor neurofizjologii w Królewskim Instytucie Karolińskim w Sztokholmie
Od 1944 roku był członkiem Królewskiej Szwedzkiej Akademii Nauk (1963-1965 jako prezes), a od 1960 roku członkiem Royal Society w Londynie. W roku 1968 został przyjęty do Narodowej Akademii Nauk Stanów Zjednoczonych. Ponadto był Honorowym Członkiem Akademii Medycznej w Turynie od roku 1961, członkiem indyjskiej Akademii Nauk od 1963 roku, członkiem amerykańskiej Akademii Sztuk i Nauk od 1971 roku, członkiem Accademia Nazionale dei Lincei w Rzymie od 1978 i członkiem licznych innych akademii nauki.
W 1967, wraz z Haldanem Keffer Hartline i George'em Waldem otrzymał Nagrodę Nobla za odkrycie podstawowych procesów fizjologicznych i chemicznych zachodzących w mózgu i oku podczas widzenia. Na rozdaniu nagród Granit powiedział, że jego nagroda Nobla „należy pół na pół do Finlandii i Szwecji”.

</doc>
<doc id="941766" url="https://pl.wikipedia.org/wiki?curid=941766" title="Nimfajon">
Nimfajon



</doc>
<doc id="941767" url="https://pl.wikipedia.org/wiki?curid=941767" title="Gorgoń">
Gorgoń

1 miejscowość w Polsce:

</doc>
<doc id="941770" url="https://pl.wikipedia.org/wiki?curid=941770" title="Barca B">
Barca B



</doc>
<doc id="941771" url="https://pl.wikipedia.org/wiki?curid=941771" title="Necach">
Necach

Necah lub Netzach (hebr. נצח, "zwycięstwo") jest siódmą Sefirą Kabały, umiejscowioną poniżej Chesed, stanowiącą bazę „Kolumny Łaski”. 
Kabała Żydowska.
Necah jest „wytrzymałością”, hartem ducha, cierpliwością i chęcią do podążania za naszymi pasjami. Jest łączona z Hod jako Boskie atrybuty powiązane z grupową interaktywnością; gdzie Necah jest liderem, podczas gdy Hod jest zbiorowością, zdolnościami wymaganymi do pracy nad ideą i jej zamanifestowaniem w rzeczywistości. Necah jest identyfikowana jako prawa noga lub stopa, gdy Drzewo życia jest przedstawione jako człowiek, a Hod jako lewa noga lub stopa.
Kabała Nie-Żydowska.
Necah jest pierwszą sefirą emanującą z Tiferet, piękna, reprezentującą energię nie posiadającą formy, która to energia jest przyrównywana do tendencji w życiu do 'rozkwitania pomimo przeciwności', siły stanowiącej libido ludzkości. Jest jej przeciwstawiana siła Hod, która jest sefirą odpowiadająca za sprowadzanie rzeczy do innych, niższych form.
Zarówno Necach jak i Hod osiągają równowagę w Jesod, sefirze która zrównuje wszystkie przeciwstawne energie i informacje schodzące w dół wzdłuż Drzewa Życia i przechowuje je w nieświadomy sposób, do czasu aż zamanifestują się one w Malchut, Królestwie.
Necah, energia życia i emocji, często jest łączona z Wenus, pieśnią i tańcem. W porównaniu ze Wschodnimi systemami, odpowiadają jej różne czakry, według niektórych czakra Manipura zawiera tak Necah jak i Hod, jako że odpowiada ona za tworzenie i sprowadzanie w dół energii, Anabolizm i Katabolizm.
Jej archaniołem opiekunem jest Haniel.
Tarot.
w Tarocie odpowiednikiem Necach są siódemki (Małe Arkana). Drogom między Necach a innymi Sefirotami odpowiadają odpowiednio Wielkie Arkana: Koło Fortuny (Necach - Chesed), Księżyc (Necach - Malchut), Gwiazda (Necach - Jesod), Śmierć (Necach - Tiferet).

</doc>
<doc id="941772" url="https://pl.wikipedia.org/wiki?curid=941772" title="Zakony żebrzące">
Zakony żebrzące



</doc>
<doc id="941773" url="https://pl.wikipedia.org/wiki?curid=941773" title="Zakony żebracze">
Zakony żebracze



</doc>
<doc id="941774" url="https://pl.wikipedia.org/wiki?curid=941774" title="Netzach">
Netzach



</doc>
<doc id="941776" url="https://pl.wikipedia.org/wiki?curid=941776" title="Vilareal">
Vilareal



</doc>
<doc id="941781" url="https://pl.wikipedia.org/wiki?curid=941781" title="Blaugrana">
Blaugrana



</doc>
<doc id="941782" url="https://pl.wikipedia.org/wiki?curid=941782" title="Manipulacja eksperymentalna">
Manipulacja eksperymentalna

Manipulacja eksperymentalna - mówiąc najogólniej, jest to działanie badacza, jakiemu poddawana jest grupa eksperymentalna podczas eksperymentu. Po dokonaniu manipulacji i uzyskaniu pożądanych efektów, badacz porównuje wyniki grupy poddanej manipulacji i grupy kontrolnej. 
Użytego w nazwie słowa "manipulacja" nie należy mylić z nieuczciwością lub nadużyciem.

</doc>
<doc id="941783" url="https://pl.wikipedia.org/wiki?curid=941783" title="Długi weekend">
Długi weekend

Długi weekend – potoczne określenie weekendu, gdy dzień bezpośrednio sąsiadujący z sobotą i niedzielą jest również wolny od pracy, najczęściej z racji przypadającego nań święta. „Wydłużanie” weekendu może odbywać się również poprzez wzięcie jednego lub kilku dni urlopu między dniem ustawowo wolnym od pracy a weekendem. 
Określenie pojawiło się w Polsce w drugiej połowie lat 70., po wprowadzeniu jednej wolnej soboty w miesiącu. "Długi weekend – tak nazywamy wolną sobotę z niedzielą – stwarza nam raz w miesiącu możliwości pełniejszego wypoczynku" – pisała ówczesna prasa.
Najczęstsze „długie weekendy” polegają na łączeniu świąt państwowych czy kościelnych, np.
Skrajnym przypadkiem jest zwykle początek maja. Np. gdy 1 i 3 maja przypadają we wtorek i czwartek (w XXI wieku tak było w 2001, 2007, 2012 i 2018 roku), to przy dodatkowych trzech dniach urlopu można uzyskać 9 dni wolnych od pracy. Tego typu „długie weekendy” często odbijają się negatywnie np. na dostępności urzędów publicznych czy bezpieczeństwie ruchu drogowego.
Przykład długiego weekendu: 01.01.2015 – 06.01.2015.

</doc>
<doc id="941790" url="https://pl.wikipedia.org/wiki?curid=941790" title="Zęby gardłowe">
Zęby gardłowe

Zęby gardłowe, zęby gardzielowe – występujące w gardzieli niektórych ryb twarde, kostne twory oparte na piątym, ostatnim łuku skrzelowym, przekształconym w kość gardłową dolną ("os pharyngeum inferior") i pozbawionym listków skrzelowych. Służą do rozgniatania pokarmu, a następnie jego przesuwania w stronę przełyku.
W zależności od gatunku zęby te mogą być spiczasto lub tępo zakończone. Występują zwłaszcza u ryb karpiokształtnych. U karpiowatych, które nie mają zębów właściwych (co jest cechą charakterystyczną dla całego rzędu karpiokształtnych), ułożone są w jednym lub kilku (dwóch, trzech) rzędach naprzeciw osadzonych na wyrostku gardłowym kości potylicznej rogowych płytek, zwanych żarnami, o które rozcierają pokarm. U czukuczanowatych i piskorzowatych zęby te występują licznie, przy czym u tych pierwszych brak jest żaren.
Obecne są także u wargaczowatych z rzędu okoniokształtnych, które cechuje również występowanie właściwego uzębienia szczękowego. U tych ryb osadzone są na płytkach powstałych ze zrośnięcia kości gardłowych. Dolne kości gardłowe zrastają się w płytkę trójkątną, górne w prostokątną; na płytkach tych położone są guzkowate zęby służące do rozcierania mięczaków i skorupiaków. Występowanie zębów gardłowych potwierdzono także u ryb flądrokształtnych, u których są zespolone w trójkątną płytkę.
Formują się z tzw. brodawek zębowych, wykształcających się w tkance otaczającej łuki skrzelowe. Są wymieniane wielokrotnie w ciągu życia ryby – dwukrotnie w pierwszym roku życia, a w kolejnych latach raz w roku. Spowodowane jest to szybko ścierającym się szkliwem pokrywającym zębinę.
Liczba zębów gardłowych, a także sposób ich ustawienia są cechami systematycznymi ryb karpiokształtnych. Na przykład u lina "Tinca tinca" i płoci "Rutilus rutilus" występują w jednym szeregu, u klenia "Squalius cephalus" i wzdręgi "Scardinius erythrophthalmus" w dwóch, w trzech u karpia "Cyprinus carpio" i brzany "Barbus barbus". Cechę tę podaje się w tzw. wzorze zębów gardłowych, który np. dla płoci przyjmuje postać 5–5, co oznacza, że zarówno w lewej, jak i prawej części jedynego szeregu występuje po pięć zębów gardłowych. W szeregu wewnętrznym znajdują się największe i najsilniejsze zęby.

</doc>
<doc id="941797" url="https://pl.wikipedia.org/wiki?curid=941797" title="Martinho de Melo e Castro">
Martinho de Melo e Castro

Martinho de Melo e Castro (ur. 11 listopada 1716, zm. 24 marca 1795), często nazywany po prostu: Martinho de Melo – dyplomata i polityk portugalski, który został pierwszym ministrem i sekretarzem stanu spraw zagranicznych i wojny, za panowania Marii I (9 grudnia 1785 - 1 kwietnia 1786). Jego rodzicami byli Francisco de Melo e Castro i Maria Joaquina Xavier da Silva.

</doc>
<doc id="941801" url="https://pl.wikipedia.org/wiki?curid=941801" title="Stanisław Tworkowski">
Stanisław Tworkowski

Stanisław Tworkowski (ur. 1 stycznia 1901 w Zalesiu w powiecie ostrołęckim, zm. 7 marca 1999 w Dąbrówce) – polski duchowny katolicki, kapelan, pisarz, działacz endecki.
Życiorys.
Był synem Ignacego Teofila, leśnika, i Anny Kobus. Ukończył polskie progimnazjum w Ostrołęce. W czasie ewakuacji ludności w marcu 1915 (bieżeństwo) rozdzielił się z rodziną. Jako ochotnik sanitariusz wstąpił do 32 Syberyjskiego Pułku Piechoty. Z powodu młodego wieku został zdemobilizowany. Ewakuowano go w głąb Rosji. Osiadł w Mohylewie. Zamieszkał w internacie i uczył się w polskim gimnazjum. W 1916 wstąpił do harcerskiej chorągwi im. księcia Józefa Poniatowskiego. Był zastępowym, przeszedł szkolenie wojskowe. W marcu 1918 wstąpił do I Korpusu Polskiego w Rosji gen. J. Dowbor-Muśnickiego. Służył jako szeregowiec w kompanii karabinów maszynowych w 4 pułku piechoty. Wśród żołnierzy prowadził działalność oświatową. Został przedstawiony do odznaczenia Legią Honorową i Mieczami Hallerowskimi. W okresie międzywojennym był członkiem Stowarzyszenia Dowborczyków „Ku chwale Ojczyzny” oraz Komitetu Historycznego I Polskiego Korpusu.
23 czerwca 1926 z rąk kardynała Aleksandra Kakowskiego przyjął sakrament kapłaństwa. Od 1927 pełnił funkcję prefekta szkół ogólnokształcących państwowych i prywatnych. Przez wiele lat był katechetą w Mińsku Mazowieckim, Pruszkowie, Nowym Dworze Mazowieckim, Radzyminie i Warszawie. Był członkiem Stronnictwa Narodowego i duszpasterzem endecji. 20 czerwca 1934 na fali represji wobec endecji został pozbawiony prawa nauczania religii w szkołach państwowych. Od tej pory pracował tylko w szkołach prywatnych i samorządowych. Służył jako kapelan Stowarzyszenia Katolickiej Młodzieży Męskiej i Żeńskiej.
Brał udział w wojnie polsko-bolszewickiej jako kapelan Armii Hallera. We wrześniu 1939 był kapelanem wojskowym podczas obrony Warszawy, sanitariuszem w Wojskowym Szpitalu Okręgowym przy ul. 6 Sierpnia. Po zajęciu przez Niemców stolicy trafił do niewoli. Wymuszono na nim przysięgę, że nie będzie prowadził działalności politycznej. W czasie II wojny światowej pracował w parafii św. Floriana na Pradze. Był kapelanem VI Obwodu Armii Krajowej Warszawa Praga (pseudonim Paweł). W ramach tajnego nauczania wykładał religię m.in. w konspiracyjnym liceum działającym jako Zakłady Naukowe Heleny Grabowskiej przy ul. Królewskiej 16. Uczestniczył w powstaniu warszawskim, w którym był kapelanem oddziałów powstańczych Zgrupowania „Północ”. Pracował w szpitalach w Śródmieściu i na Powiślu. Był kapelanem Sióstr Matki Boskiej Miłosierdzia przy ulicy Żytniej w Warszawie, a następnie więzienia przy ulicy Dzielnej.
Stanisław Tworkowski był wikarym w Żbikowie, Mińsku Mazowieckim, Nowym Dworze Mazowieckim, Radzyminie, a także w Warszawie (Parafia Najświętszego Zbawiciela w Warszawie, św. Jakuba na Ochocie i Matki Bożej Loretańskiej na warszawskiej Pradze). W latach 1971–1983 był proboszczem w kościele św. Jadwigi w Milanówku.
W 1949 usunięto go ze stanowiska prefekta szkół warszawskich bez prawa do emerytury. W 1956, gdy w PRL wprowadzono ustawę o dopuszczalności przerywania ciąży, działał przeciwko niej. W 1958 nielegalnie (bez zgody cenzury i pod pseudonimem Tworzykowski) wydał powieść "Kainka", za co spędził kilka miesięcy w więzieniu. Wydana w nakładzie 500 egzemplarzy książka, potępiająca aborcję, była pierwszą publikacją w drugim obiegu po 1956. Tworkowski był katolickim tradycjonalistą, krytykował Sobór watykański II.
W 1965 został uhonorowany przywilejem noszenia rokiety, mantoletu i pierścienia. Od 1981 był kapelanem prymasa Józefa Glempa.
Był też pisarzem. Współpracował ze środowiskami narodowymi, dlatego miał problemy z cenzurą. W okresie międzywojennym publikował na łamach czasopism endeckich: „Warszawski Dziennik Narodowy” i „Myśl Narodowa”. Wydał książki m.in. "Podniebny lot" i "W błękitach" o tematyce lotniczej oraz "Krzyż Dowbora" i "Ostatni zrzut" o tematyce wojenno-wspomnieniowej. Spisał opowieści w gwarze kurpiowskiej: "Jak Maryna zywcem do nieba jechała", "Tełosiów pacierz" czy "Jak Łolsyniaki za Zielganoc do kościoła śli". Gromadził i przygotowywał do wydania gadki kurpiowskie. Opublikował sztuki sceniczne: „Korale”, „Źródło życia”, Święta noc”. Nakładem Stronnictwa Narodowego w 1939 wyszła jego praca o jawnie antysemickim wydźwięku "Polska bez żydów". W 1941 nie zgodził się na jej reedycję przez Niemców, gdyż mogłaby się stać narzędziem w ich polityce. Po II wojnie światowej publikował w „Rycerzu Niepokalanej”, „Ateneum Kapłańskie” i „Hejnale Mariackim”. Pisał pod pseudonimem „Tworzyński”, pod którym w latach 1945–1947 wydawał czasopismo dla młodzieży „Kółko Różańcowe”. Inne jego publikacje to: "Na każde wezwanie", "Bohaterstwo", "Pan Jezus ze świętojańskiej katedry".
Był najstarszym (wiekiem i stażem) duchownym w archidiecezji warszawskiej. W latach 90. XX wieku został awansowany do stopnia pułkownika.
Ostatnie lata życia spędził w Otrębusach, gdzie był rezydentem. Zmarł w Dąbrówce, został pochowany w Kadzidle.
W 1994 powstał film dokumentalny ze wspomnieniami ks. Tworkowskiego zatytułowany "A.D.1994" w reżyserii K. Nowaka Tyszowieckiego.
Odznaczenia.
Odznaczono go Srebrnym Krzyżem Virtuti Militari, czterokrotnie Krzyżem Walecznych (m.in. za postawę we wrześniu 1939) i Krzyżem Zasługi z Mieczami. W 1994 został odznaczony Krzyżem Oficerskim Orderu Odrodzenia Polski, w 1998 Medalem Polonia Mater Nostra Est.
Upamiętnienie.
Od 2017 jego imię nosi skwer w Kadzidle.

</doc>
<doc id="941802" url="https://pl.wikipedia.org/wiki?curid=941802" title="Wydawnictwo Polskie R. Wegnera">
Wydawnictwo Polskie R. Wegnera

Wydawnictwo Polskie R. Wegnera – polskie wydawnictwo działające w latach 1917–1950. Zostało założone jako spółka akcyjna przez Rudolfa Wegnera jako "Wydawnictwo Polskie" z siedzibą we Lwowie, a następnie w Poznaniu. W roku 1926 Wegner przejął je na własność i zmienił nazwę na "Wydawnictwo Polskie R. Wegnera". Ukierunkowane było głównie na polską i zagraniczną literaturę piękną. W swoim dorobku ma szereg serii wydawniczych, z których najbardziej znane to „Biblioteka Laureatów Nobla” i „Cuda Polski”. Charakteryzowało się dużą dbałością o jakość techniczną, literacką i graficzną swoich książek, zwłaszcza luksusowych edycji bibliofilskich. Wielkość produkcji sięgała 300 nowych tytułów rocznie. W czasie II wojny światowej zostało przeniesione do Warszawy i prowadziło sprzedaż swoich zapasów magazynowych. W roku 1941 zmarł właściciel, Rudolf Wegner, a firma przeszła w ręce jego żony Wandy i córki, Ireny Rybotyckiej. Majątek wydawnictwa uległ praktycznie całkowitemu zniszczeniu w trakcie powstania warszawskiego. Po wojnie wznowiło funkcjonowanie, lecz w roku 1950 zostało znacjonalizowane i zlikwidowane. Jego działalność kontynuowana była w stosunkowo niedużej skali przez emigracyjne "Wydawnictwo Polskie Tern (Rybitwa) Book" w Londynie do lat 70. XX wieku.
Historia.
1901–1914: geneza.
Rudolf Wegner rozpoczął swoją działalność wydawniczą od założenia w roku 1901 spółki z Zygmuntem Rychlińskim i wykupienia księgarni przy ul. Piotrkowskiej w Łodzi, będącej filią wydawnictwa "Gebethner i Wolff". Firma prowadziła intensywną działalność wydawniczą, oferując m.in. książki naukowe, popularnonaukowe, podręczniki, nuty, literaturę piękną, a także czasopisma – humorystyczną "Łodziankę" i fachowe "Czasopismo Lekarskie". W roku 1905 Wegner, prawdopodobnie z powodów politycznych (podejrzenia władz o udział w rewolucji 1905 roku i rozpowszechnianie książek poza cenzurą), musiał bezzwłocznie opuścić terytorium zaboru rosyjskiego. Zamieszkał we Lwowie i podjął pracę w wydawnictwie Altenberga i Ossolineum.
1917–1928: Wydawnictwo Polskie.
W roku 1917 Wegner zawiązał spółkę akcyjną, której udziałowcami byli m.in. Ignacy Mościcki, Antoni Jakubski, Marian Kukiel, Tadeusz Kutrzeba, Roman Odzierzyński i Aleksander Litwinowicz. Uzyskany kapitał pozwolił na powołanie w listopadzie 1917 roku „Wydawnictwa Polskiego” z Wegnerem jako dyrektorem. Siedziba nowego wydawnictwa została ustanowiona we Lwowie przy ul. Zyblikiewicza 15. W roku 1920 Wegner przeniósł ją do Poznania, początkowo do lokalu przy pl. Wolności 5, użyczonego przez Jana Jachowskiego, a następnie przy ul. Święty Marcin 48. W Związku Księgarzy Polskich wydawnictwo zarejestrowane było przy ul. Zwierzynieckiej 6.
Poznań był miastem spokojnym, znacznie mniej zniszczonym przez wojnę niż Lwów i Warszawa, z dobrze rozwiniętym przemysłem drukarskim i wydawniczym. W tych warunkach Wegner doprowadził do szybkiego rozwoju firmy. Nawiązana została ścisła współpraca ze Stanisławem Wasylewskim. Od roku 1920 zaczęły ukazywać się serie wydawnicze. W roku 1921 kierownikiem i doradcą literackim wydawnictwa został Stanisław Lam. Ukazał się wówczas pierwszy tom największej serii wydawnictwa, „Biblioteki Laureatów Nobla”. Wydawnictwo zintensyfikowało działalność, osiągając stopniowo poziom ok. 300 tytułów rocznie. Swoją produkcję prezentowało m.in. na wystawie książki w Poznaniu (1924) i II Międzynarodowej Wystawie Książki (Florencja 1925). W roku 1926 Stanisław Wasylewski przejął redakcję „Biblioteki Laureatów Nobla”, a rok później został redaktorem wydawnictwa.
1928–1939: Wydawnictwo Polskie R. Wegnera.
W roku 1928 Wegner wykupił udziały akcjonariuszy wydawnictwa i stał się jego właścicielem, rejestrując je pod nazwą "Wydawnictwo Polskie R. Wegnera" lub "Wydawnictwo Polskie (R. Wegner) Lwów – Poznań". W roku 1938 siedziba wydawnictwa została przeniesiona do domu Wegnera przy ul. Słowackiego 8.
Kontynuowana była intensywna działalność wydawnicza, m.in. zaczęła ukazywać się szczególnie wysoko oceniana seria „Cuda Polski”. Wydawnictwo brało udział w konkursie na najpiękniej wydaną książkę polską (1928), prezentowało się też na wystawie „Książka w Polsce Odrodzonej 1918–1928” (1928), Powszechnej Wystawie Krajowej (Poznań 1929) – gdzie nagrodzone zostało złotym medalem za działalność wydawniczą i małym złotym medalem za serię „Biblioteka Laureatów Nobla” – oraz na Międzynarodowej Wystawie Pięknej Książki (Paryż 1931). Sam Wegner został odznaczony Krzyżem Kawalerskim Legii Honorowej za popularyzację dzieł literatury francuskiej w Polsce (1935) i Krzyżem Oficerskim Orderu Odrodzenia Polski za zasługi wydawnicze (1937). W roku 1939 Wydawnictwo Polskie R. Wegnera przekazało 10 tys. zł na Pożyczkę Obrony Narodowej.
1939–1945: okres II wojny światowej.
Po zajęciu Poznania przez Niemców w roku 1939 wydawnictwo Wegnera zostało zamknięte przez władze okupacyjne, a właściciela wysiedlono z Poznania. Książki wydawnictwa z magazynów w Poznaniu i Lwowie zostały przez okupantów przeznaczone do zniszczenia. Cenne zbiory prywatne zostały spalone przez Niemców na placu Wolności w Poznaniu.
Wegner zamieszkał w Warszawie i kontynuował działalność pod szyldem "R. Wegner, Księgarnia Wydawnicza". W pierwszym rzędzie podjął akcję ratowania zasobów wydawnictwa w Poznaniu. Pierwsze próby podjęte m.in. przez księgarza i wydawcę Gustawa Tetzlawa nie udały się. Wegner zwrócił się więc o pomoc do Stefana Szpingera, który wcześniej skutecznie zorganizował wysyłkę zbiorów poznańskiej Drukarni i Księgarni św. Wojciecha transportem kolejowym do Warszawy. Wszystkie materiały z magazynu Wydawnictwa Polskiego były zarekwirowane przez Niemców i przeniesione w nieładzie do magazynu kolejowego. Całość została zajęta przez Bank Niemiecki, który przejął przedwojenny kredyt wydawnictwa. Wegner zdołał szybko spłacić cały dług, odzyskując możliwość dysponowania zasobami magazynu, a Szpinger z dużym trudem uzyskał zgody "Propaganda Abteilung", "Presse Amt" i gestapo na wywóz książek. Warunkiem zgody gestapo było przy tym osobiste zobowiązanie się Szpingera do uporządkowania zbiorów po przewiezieniu do Warszawy i wydanie władzom niemieckim pozycji znajdujących się w spisie książek zakazanych. Transport do Warszawy przeprowadzony został przez firmę przewozową "C. Hartwig".
Poza zasobami magazynowymi Wegner miał w piwnicy swojego domu przy ul. Słowackiego znaczne zapasy książek gotowych do sprzedaży, które dzięki zbiegowi okoliczności umknęły uwadze Niemców. Szpinger zorganizował grupę zaprzyjaźnionych księgarzy z Księgarni św. Wojciecha do pakowania ukrytych książek, a następnie przeprowadził brawurową akcję ich przewozu (również siłami firmy C. Hartwig) do magazynu kolejowego i włączenia w większości do transportu do Warszawy. Część nakładu przekazał do sprzedaży w Poznaniu, uzyskując fundusze na opłacenie poznańskich wydatków związanych z prowadzoną akcją (nie można było w tym celu wykorzystać pieniędzy Wegnera z Warszawy, gdyż przewóz gotówki z Generalnego Gubernatorstwa na tereny Rzeszy był zakazany). Łącznie wywieziono z Poznania ok. 300 ton książek, luźnych arkuszy drukarskich i zapasów czystego papieru, które zajęły 15 wagonów kolejowych. W przedsięwzięciu tym Szpingera wspomagali Julian Stefański, Teodor Bielawski i Stefan Szczypiński oraz księgarze-woluntariusze z Księgarni św. Wojciecha. W Warszawie odzyskane materiały umieszczono w magazynie przy ul. Okrąg 6/8. Książki rozprowadzano zarówno w obiegu oficjalnym, jak też zaopatrywano księgarnie konspiracyjne. Wydawnictwo drukowało ponadto na ocalałym papierze małe ilości brakujących fragmentów książek Ossendowskigo.
Stefan Szpinger swoją bezinteresowną akcją transportową zdobył uznanie i przyjaźń Wegnera, który mianował go kierownikiem wydawnictwa i udzielił pełnego pełnomocnictwa do prowadzenia wszelkich spraw. 13 lipca 1941 Rudolf Wegner zmarł na zawał serca. Wydawnictwo przejęły żona Wanda i córka Irena Rybotycka, a kierował nim nadal Stefan Szpinger, który m.in. zakończył rozmowy z Marią Rodziewiczówną, uzyskując dla Wydawnictwa Polskiego wyłączność na wydawanie jej dzieł. Najcenniejsza część zachowanych książek została przeniesiona do nowego magazynu przy ul. Nowy Świat. Działalność wydawnictwa w czasie okupacji była dochodowa ze względu na duży popyt na książki polskie. Poza przesłankami patriotycznymi były one traktowane jako lokata kapitału i na rynku wtórnym osiągały bardzo wysokie ceny, np. cena książki kucharskiej Disslowej dochodziła do 1000 zł za egzemplarz. Ze sprzedaży wyłączonych zostało kilkadziesiąt tysięcy zmagazynowanych tomów, uznanych przez Szpingera i właścicielki firmy za majątek przeznaczony na uruchomienie wydawnictwa po zakończeniu wojny.
Władze niemieckie utrudniały polską działalność księgarską, dodatkowo nękały firmę Wegnera rewizjami w księgarniach. Powołały też firmę o mylącej nazwie „Wydawnictwo Polskie – Polnische Verlag” wydającą m.in. książki o charakterze pornograficznym, co miało na celu kompromitację rzeczywistego wydawnictwa Wegnera. Niemcy wyegzekwowali też poznańskie zobowiązanie Szpingera do przekazania władzom zakazanych książek wydawnictwa. Prawdopodobnie oddano jednak tylko jedną niepełną „platformę” niektórych tytułów Bandrowskiego i Rodziewiczówny.
W trakcie powstania warszawskiego książki wydawnictwa Wegnera z magazynu przy ul. Okrąg rozdawane były do lektury powstańcom. Wkrótce resztę książek wykorzystano do budowy barykady, gdzie uległy zniszczeniu. Magazyn przy ulicy Okrąg został trafiony przez bombę i spłonął; także drugi magazyn na Nowym Świecie spłonął wraz z wszystkimi książkami. W efekcie wydawnictwo straciło wszystkie swoje zasoby.
Okres powojenny.
1945–1948: Niemcy.
Irena Rybotycka w listopadzie 1945 wyjechała z Polski do amerykańskiej strefy okupacyjnej Niemiec, gdzie spotkała się ze swoim mężem, płk. Tomaszem Rybotyckim, oficerem łącznikowym Polskiej Misji Wojskowej. Oboje zaczęli wówczas starania o wznowienie działalności "Wydawnictwa Polskiego R. Wegnera" w celu umożliwienia dostępu do polskich książek polskim uchodźcom wojennym. Tomasz Rybotycki został kierownikiem utworzonej przy PMW placówki "Welfare and Printing Team", a Irena Rybotycka, działająca w PCK, zdobyła z UNRRY przydział papieru. Rybotyccy uzyskali zezwolenie na druk książek o tematyce religijnej i edukacyjnej; zaproponowany zestaw objął 12 pozycji. Udało im się też odzyskać dawne matryce drukarskie z Norymbergi, gdzie Rudolf Wegner drukował książki dla dzieci. Wznowione "Wydawnictwo Polskie R. Wegnera" rozpoczęło działalność w Norymberdze w roku 1945, a na początku roku 1946 zaczęły ukazywać się książki. Po kilku miesiącach małżeństwo Rybotyckich musiało nagle opuścić Niemcy w związku z przejmowaniem placówek polskich przez rząd komunistyczny. Tomaszowi Rybotyckiemu udało się jednak dokończyć druk zaplanowanych pozycji, które ukazywały się do roku 1948.
1947–1974: Anglia.
Po wyjeździe z Niemiec małżeństwo Rybotyckich przeniosło się do Londynu. Tam uzyskali honoraria za książki wydawnictwa Wegnera wydawane w czasie wojny przez emigracyjne Ministerstwo Oświaty i wraz z Wandą Rybotycką w roku 1947 założyli wydawnictwo "Tern (Rybitwa) Book Co. Ltd.", publikujące głównie dawne pozycje "Wydawnictwa Polskiego R. Wegnera", m.in. wybrane książki z serii „Biblioteka Laureatów Nobla” i „Cuda Polski”. Największe powodzenie odniosło wznowienie książki kucharskiej „Jak gotować” Marii Disslowej, wydanej także w języku angielskim pt. „Continental European Cooking”. Do nowych pozycji należała m.in. książka Zofii Kossak-Szczuckiej „Dziedzictwo” oraz powieść polityczna sir Philipa Gibbsa „Wolność nie ma granic” z okazji 10 rocznicy powstania warszawskiego. Wydawnictwo Rybitwa zakończyło działalność w roku 1974, po śmierci T. Rybotyckiego.
1947–1950: Polska.
Od roku 1947 Wydawnictwo Polskie R. Wegnera kontynuowało swoją działalność w Polsce. Pod nieobecność właścicieli kierowała nim przedstawicielka firmy, Anna Łempicka. Siedziba mieściła się w Warszawie przy ul. Cecylii Śniegockiej 10. Wznowiono m.in. szereg tomów serii „Biblioteka Laureatów Nobla”, powieści Rodziewiczówny oraz książki dla dzieci i młodzieży. Nowe wydania ilustrowane były przez Edwarda Kuczyńskiego i Jana Marcina Szancera.
W roku 1950 wydawnictwo zostało zlikwidowane decyzją ówczesnych władz polskich, a prawa wydawnicze zostały przejęte przez Państwowy Instytut Wydawniczy.
Charakterystyka działalności.
Priorytetem Wydawnictwa Polskiego było oferowanie książek wysokiej jakości. Były one starannie dopracowane podczas długiego cyklu wydawniczego dochodzącego do 4–6, a w niektórych przypadkach nawet 10 lat („Jak gotować” Marii Disslowej). Książki były atrakcyjne graficznie, z wieloma ilustracjami wykonywanymi zazwyczaj techniką miedziodruku. Miały artystyczną oprawę i jednolity wygląd w ramach poszczególnych serii wydawniczych lub dla danego autora. Do przekładów z języków obcych i do redakcji książek wydawnictwo zatrudniało czołowych polskich literatów. Wysoki poziom ilustracji i opracowania graficznego zapewniali m.in. Edward Kuczyński, Ernest Czerper, Rafał Malczewski, Kamil Mackiewicz, Tadeusz Lipski, Teodor Rożankowski, Leon Wyczółkowski, Jan Kilarski i Jan Bułhak.
Druk wykonywano na dobrym papierze – w późniejszym okresie był to specjalny papier bezdrzewny. Albumy bibliofilskie wydawano na papierze czerpanym lub chińskim. Dla uatrakcyjnienia produkcji krój czcionek, układy typograficzne i format były zróżnicowane, a obwoluty kolorowe. O jakości książek Wydawnictwa Polskiego świadczą listy, które otrzymywał Rudolf Wegner:
Książki wydawane były zwykle w dwóch wersjach, broszurowej i „oprawnej” (zwanej też „luksusową”). Ich ceny były stosunkowo wysokie, do 14 zł za książkę w twardej oprawie i 4–5 zł taniej za wersję broszurową. Koszt zakupu „Cudów Polski” był jeszcze wyższy, dochodził do 20 zł, co jednak ze względu na szczególnie atrakcyjną formę i bardzo wysoką jakość książek bywało uznawane za cenę umiarkowaną. Pomimo wysokich cen, książki sprzedawały się szybko i często były wielokrotnie wznawiane. Dopiero w roku 1928 rozpoczęto wysokonakładowy druk tańszych książek (3 zł za egzemplarz) przeznaczonych dla mniej wymagających czytelników.
Ponadto Wydawnictwo Polskie oferowało luksusowe albumy, w cenie 100–200 zł za egzemplarz. Kupowane były one w większości przez Ministerstwo Spraw Zagranicznych RP na cele reprezentacyjne, a także przez bibliofilów.
Wydawnictwo nie miało własnej księgarni. Nakłady rozprowadzane były głównie przez księgarnie Gebethnera i Wolffa oraz firmy Książnica-Atlas, a także przez Dom Książki Polskiej w Warszawie.
Sygnet wydawnictwa.
Sygnet drukarski wydawnictwa zmieniał się kilkakrotnie. Początkowo miał kształt kolisty, o kroju zbliżonym do sygnetu wydawnictwa E. Wendego (które było pierwszym miejscem zatrudnienia Wegnera). Od połowy lat 20. sygnety miały formę splecionych liter „P” i „W” umieszczonych jedna nad drugą. W niektórych książkach sygnet nie był umieszczany (np. w serii „Cuda Polski”).
Znak „Kotwicy”.
W pierwszych latach okupacji niemieckiej do Ireny Rybotyckiej zwrócił się Jerzy Jabłonowski (były adiutant marszałka Józefa Piłsudskiego) z pytaniem o zgodę na wykorzystanie sygnetu wydawnictwa umieszczonego na okładce książki „Polowanie na potwory morskie” jako symbolu walki Polski z okupantem:
W czasie wojny część ludności polskiej jednoznacznie kojarzyła układ graficzny znaku „Kotwicy” z sygnetem Wydawnictwa Polskiego. Podobieństwo – a wręcz identyczność – obu symboli zwróciło też uwagę gestapo, które przeprowadziło w związku z tym rewizję w siedzibie wydawnictwa i nakazało zamalowanie sygnetu we wszystkich książkach przeznaczonych do dystrybucji.
Profil wydawniczy.
Wydawnictwo ukierunkowane było głównie na literaturę piękną, polską i zagraniczną. W początkowym okresie działalności Wydawnictwo Polskie wydawało głównie powieści współczesne polskich autorów (należeli do nich m.in. Jerzy Bandrowski, Marian Gawalewicz, Stefan Grabiński, Maria Rodziewiczówna, Wacław Sieroszewski, Jerzy Turnau i Stanisław Wasylewski) oraz podręczniki i książki o różnorodnej tematyce (np. z zakresu weterynarii, rolnictwa, przemysłu i polityki). Szybko w planach wydawniczych pojawiły się serie tematyczne, które stały się później wizytówką firmy. Pierwsza seria, „Gawędy o Dawnym Obyczaju. Wybór ciekawych pamiętników XVIII i XIX w.”, zaczęła ukazywać się w roku 1920. Rok później Stanisław Lam rozpoczął redakcję wielkiej serii „Biblioteka Laureatów Nobla”, w ramach której w latach 1921–1939 prezentowano dorobek najwybitniejszych pisarzy zagranicznych.
Literaturę dziecięcą reprezentowały np. serie „Książki Obrazkowe”, „Bajki i Baśnie” lub bardzo popularne „Bajki Polskie Wujka Czesia” (autorstwa Czesława Kędzierskiego). Dla młodzieży adresowane były liczne książki podróżnicze i przygodowe, np. seria „Świat Podróży i Przygód”.
Spośród licznych książek wydawanych poza seriami w opracowaniach wymieniane są najczęściej:
Luksusowe albumy bibliofilskie:
Serie wydawnicze.
„Gawędy o Dawnym Obyczaju. Wybór ciekawych pamiętników XVIII i XIX w.”.
Była to pierwsza seria Wydawnictwa Polskiego, wydawana w latach 1920–1930. Opracowywał i redagował ją Stanisław Wasylewski.
„Biblioteka Laureatów Nobla”.
W roku 1921 nakładem Wydawnictwa Polskiego ukazała się powieść „Colas Breugnon” Romaina Rollanda, zapoczątkowując wielką, nowatorską serię zatytułowaną „Biblioteka Laureatów Nobla”. Pomysł cyklu był efektem spostrzeżenia Wegnera, że większość autorów, których zamierzał wydać w polskich tłumaczeniach, była laureatami Nagrody Nobla. W latach 1921–1926 serię tę redagował Stanisław Lam, później redakcję serii przejął Wasylewski. Za opracowanie graficzne odpowiedzialni byli Tadeusz Lipski i Jan Marcin Szancer, ilustracje wykonywali Ernest Czerper i Teodor Rożankowski, a okładki projektował Edward Kuczyński. Tłumaczami byli m.in. Józef Birkenmajer, Czesław Kędzierski, Leopold Staff, Jerzy Bandrowski, Florian Sobieniowski, Franciszek Mirandola i Stanisław Wasylewski. Taki dobór tłumaczy i redaktorów pozwolił na wydawanie książek nieodbiegających jakością, wyglądem i walorami literackimi od oryginałów. Przemyślany dobór autorów i ich dzieł oraz rozmach serii sprawiły, że była ona unikalna na skalę europejską. W Polsce, która dopiero kilka lat wcześniej odzyskała niepodległość, seria była szczególnie cenna ze względu na bardzo małą dostępność polskojęzycznej literatury zagranicznej.
W ramach serii opublikowano książki następujących laureatów Nagrody Nobla w dziedzinie literatury:
Do roku 1939 ukazało się 80 tomów serii. Wszystkie były numerowane, miały ten sam format 8°, szatę graficzną, układ treści na okładkach oraz własny symbol graficzny. Całość nakładu oprawiała Spółka „Przesławski i Cierniak”, a w 1929 roku zaprezentowała je podczas Powszechnej Wystawy Krajowej w Poznaniu.
Po wojnie niektóre książki serii były wznawiane w Warszawie (1947–1950) i Londynie. W roku 1992 Irena Rybotycka zaoferowała zrzeczenie się honorariów, gdyby seria została wznowiona i kontynuowana w Polsce, pod warunkiem zamieszczania w książkach notki o Rudolfie Wegnerze i pochodzeniu serii.
„Świat Podróży i Przygód”.
Ciesząca się dużą popularnością seria „Świat Podróży i Przygód” wydawana była od roku 1925, jej redaktorem był Czesław Kędzierski. Zgodnie z tytułem ukazywały się w niej powieści podróżnicze i przygodowe, najczęściej marynistyczne. Autorami byli m.in. Robert Louis Stevenson, Mark Twain, James Fenimore Cooper, Edgar Allan Poe i Ferdynand Ossendowski.
„Epopeje i Legendy”.
Krótka seria wydana w latach 1926–1927, obejmująca 3 pozycje dotyczące św. Franciszka z Asyżu, Antary ibn Szaddada i Buddy.
„Biblioteka Autorów Polskich”.
Seria ta, rozpoczęta w roku 1928, przeznaczona była do prezentacji czytelnikom twórczości młodych, współczesnych autorów polskich. Należeli do nich m.in. Jerzy Bandrowski, Jerzy Kossowski, Kornel Makuszyński, Stanisław Wasylewski, Ferdynand Ossendowski, Jan Wiktor, Maria Rodziewiczówna, Julian Wołoszynowski. W ramach serii wznowione zostały książki autorstwa Wacława Berenta, Mariana Gawalewicza, Ignacego „Sewera” Maciejowskiego, Adama Krechowieckiego i Aleksandra Świętochowskiego.
„Monografie Wielkich Postaci i Okresów Dziejowych”.
Cykl ten, wydawany w latach 1928–1935, obejmował 10 tomów zawierających monografie postaci historycznych oraz znanych autorów polskich i zagranicznych, a także powieści i opracowania historyczne. Były to m.in. pozycje dotyczące:
„Cuda Polski”.
Pełna nazwa serii brzmiała „Cuda Polski – Pomniki Przyrody – Pomniki Pracy – Zabytki Dziejów” i miała charakter krajoznawczy. Obok „Biblioteki Laureatów Nobla” była to reprezentacyjna i najpopularniejsza seria wydawnictwa. Była ona efektem długotrwałych analiz światowego rynku wydawniczego prowadzonych przez Wegnera. Największy wpływ na ostateczny kształt serii miała francuska „Collection les Beaux Pays” wydawana przez J. Reya w Grenoble.
Motto serii brzmiało „To Polska – to ojczyzna nasza” (Aleksander Fredro). Jej celem było upowszechnianie w Polsce wartości patriotycznych, w związku z czym wydawnictwo nie było w tym przypadku nastawione na zysk finansowy, a książki były rozprowadzane w znacznym stopniu poza rynkiem. Agendy rządowe wykorzystywały „Cuda Polski” (podobnie jak pozycje bibliofilskie wydawnictwa) do kreowania pozytywnego obrazu Polski za granicą. Ukazywała się od roku 1928, zaplanowana była na 20 tomów, do wybuchu wojny ukazało się ich 14. W roku 1939 przygotowywany był tom 15 pt. „Wołyń”.
„Cuda Polski” wydawane były szczególnie starannie i atrakcyjnie. Wszystkie tomy miały niezmienny format (21×16 cm), układ graficzny projektu Jana Bułhaka oraz styl oprawy (projektu Ernesta Czerpera) i ilustracji; drukowane były jednolitą czcionką na takim samym specjalnym papierze bezdrzewnym. Bułhak zajmował się też opracowaniem fotografii – wielu własnego autorstwa – ilustrujących książki. Wykonywane były one pracochłonną techniką heliografii. Autorem map był zięć Rudolfa Wegnera, płk Tomasz Rybotycki. Na okładki wykorzystywano dzieła Jana Kilarskiego, Kamila Mackiewicza, Rafała Malczewskiego, Teodora Rożankowskiego i Leona Wyczółkowskiego. Opracowanie każdego tomu zajmowało ok. 4–6 lat.
Proces produkcyjny był dość skomplikowany, gdyż druk wykonywały 4 drukarnie: poznańska "Concordia" (tekst), "Zakłady Graficzne Biblioteki Polskiej" w Bydgoszczy (ilustracje heliograficzne, druk rotograwiurowy) oraz "Drukarnia św. Wojciecha" w Poznaniu i "Drukarnia Narodowa" w Krakowie (okładki).
„Cuda Polski” cieszyły się dużą popularnością, były wielokrotnie wznawiane i dodrukowywane, jednak brak numeracji tomów i dat wydań utrudnia analizę bibliograficzną. Nie są znane też nakłady poszczególnych wydań. Wybrane tomy wznawiane były przez jednostki podlegające polskiemu rządowi emigracyjnemu („Lwów”, Jerozolima 1944; „Morze i Pomorze”, Jerozolima 1946), a później przez małżeństwo Rybotyckich, zarówno w Norymberdze (fragmenty) i Londynie („Puszcze Polskie” z posłowiem „Wierny las” Zofii Kossak o partyzantce polskiej 1940–1944, Londyn 1953; „Między Niemnem a Dźwiną” z posłowiem „Wierna ziemia” Antoniego Bogusławskiego, Londyn 1955), jak i w Polsce – za pośrednictwem Anny Łempickiej.
W serii ukazały się 4 monografie miast polskich i 10 monografii regionów:
W czasach PRL-u książki serii dotyczące Kresów znalazły się na indeksie. Strat wojennych dopełniła polityka bibliotek, pozbywających się „niewygodnych” pozycji. Cześć książek została ponadto wykradziona, a zachowane egzemplarze często są zniszczone. W efekcie książki w dobrym stanie stały się bardzo cenne, np. dla niektórych pozycji serii ceny aukcyjne na początku XXI w. dochodziły do 500 zł. Wiele tomów serii zostało wznowionych po roku 1989 przez kilka wydawnictw, jednak jakość tych książek odbiega znacząco od wersji oryginalnych.
„Pisma zbiorowe” Marii Rodziewiczówny.
Wydawnictwo Polskie wydało dzieła wszystkie bardzo popularnej Marii Rodziewiczówny. Do roku 1939 ukazało się 36 tomów. W czasie okupacji wydawnictwo uzyskało wyłączność na publikowanie twórczości autorki. Książki wznawiane były przez rząd emigracyjny podczas wojny, a następnie przez Rybotyckich – w Norymberdze, Londynie i Warszawie.
„Żółte Książki”.
Seria tańszych powieści kryminalnych współczesnych autorów polskich i zagranicznych, wzorowana na niemieckiej „"Die Gelben Bücher"” ("Ullstein Verlag"). Pomimo lżejszej tematyki, często kryminalnej, ich poziom oceniany był pozytywnie. W latach 1928–1934 ukazało się ponad 40 tomów serii w nakładach do 10 tys. egz. W przeciwieństwie do publikacji omówionych powyżej, „Żółte Książki” oferowane były wyłącznie w wersji broszurowej.
„Film – Romans. Ilustrowany Tygodnik Powieściowy”.
Cykl 20 cotygodniowych tomów pod redakcją F. Antoniego Ossendowskiego, publikowany w roku 1938. Krótkie, 16-stronicowe broszury w cenie 20 gr., ilustrowane fotosami z filmów, popularyzowały twórczość filmową, zwłaszcza zagraniczną.
Drukarnie.
Wydawnictwo współpracowało z najlepszymi polskimi drukarniami, pozwalającymi na uzyskanie wysokiej jakości produktów. We Lwowie korzystało z własnej (od roku 1921) "Tłoczarni Wydawnictwa Polskiego" we Lwowie, natomiast w Poznaniu główną drukarnią wydawnictwa stała się "Concordia". Ponadto współpracowało m.in. z "Zakładami Graficznymi Biblioteki Polskiej" w Bydgoszczy, drukarniami krakowskimi: "Drukarnią Narodową" i "Drukarnią Ludwika Anczyca i Spółki" oraz poznańskimi: "Drukarnią św. Wojciecha", "Drukarnią „Poradnika Gospodarczego”" Jana Kuglina, "Drukarnią Zjednoczenia Młodzieży", "Drukarnią Polską" oraz "Poznańską Drukarnią i Zakładem Narodowym T. A." Część ilustracji drukowana była w Norymberdze. W Polsce powojennej druk prowadzono głównie w Toruńskich Zakładach Graficznych. Okres wojny przetrwały matryce ilustracji do książek dla dzieci w Norymberdze oraz prawdopodobnie niektóre matryce „Cudów Polski” wywiezione na początku okupacji z Poznania do Warszawy.

</doc>
<doc id="941804" url="https://pl.wikipedia.org/wiki?curid=941804" title="Marzena Sztuka">
Marzena Sztuka



</doc>
<doc id="941809" url="https://pl.wikipedia.org/wiki?curid=941809" title="Wydawnictwo Polskie">
Wydawnictwo Polskie



</doc>
<doc id="941810" url="https://pl.wikipedia.org/wiki?curid=941810" title="Parco Nazionale del Gran Paradiso">
Parco Nazionale del Gran Paradiso

Parco Nazionale del Gran Paradiso – park narodowy położony wśród pasm górskich północno-zachodnich Włoch, wraz ze szczytem Gran Paradiso, graniczący z francuskim parkiem narodowym "Parc national de la Vanoise". Jego widowiskową scenerię tworzą góry (najwyższy szczyt 4061 m n.p.m.), lodowce oraz lasy pełne srebrzystych jodeł, sosen i modrzewi. W czerwcu na wysoko położonych łąkach zakwitają szarotki, fiołki, skalnice, dzwonki i rozchodniki, tworząc wielobarwny dywan przyciągający różne motyle. Widoczna jest również Arnika górska i różanecznik. Dzikie koziorożce alpejskie, będące zarazem symbolem parku, i kozice występują tu w tak ogromnych ilościach, że ich populacje trzeba sztucznie kontrolować. Wśród mniejszych ssaków zamieszkujących park znajdują się zające, lisy, borsuki, wydry (ssaki), gronostaje, kuny, świstaki i łasice. Żyją tu również liczne gatunki ptaków, w tym orły przednie, dzięcioły, zięby alpejskie, pardwy i białe głuszce.
Do PNGP należy także położony na powierzchni 1 ha ogród botaniczny Giardino alpino Paradisia.
Historia.
W początkach XIX wieku, w wyniku polowań – po części dla sportu, a po części w związku z zapotrzebowaniem na niektóre części ciała, które miały jakoby właściwości lecznicze – koziorożce alpejskie zostały wytrzebione, a ocalało jedynie liczące około 60 osobników w rejonie masywu Gran Paradiso. Oprócz zastosowań pseudomedycznych, koziorożce zabijano dla niewielkich kostek w kształcie krzyża, które miały – jako talizmany – chronić posiadaczy od nagłej śmierci. W związku z alarmującymi doniesieniami o kurczeniu się populacji tych zwierząt, Wiktor Emanuel II, który wkrótce miał zostać królem Włoch, ogłosił w roku 1856 obszar Gran Paradiso "Królewską Rezerwą Myśliwską". Powołano służbę ochronną. Powstałe wówczas ścieżki stanowią do dzisiaj część 724 kilometrów znakowanych szlaków pieszych i mułowych.
W roku 1920 wnuk Wiktora Emanuela II, król Wiktor Emanuel III podarował państwu 21 km², na którym to obszarze w roku 1922 założony został park, pierwszy włoski park narodowy. Dzięki strażnikom królewskim populacja koziorożców wzrosła do tego czasu do 4000 sztuk. Gdy strażników zabrakło, a zarząd parku nie był w stanie zabezpieczyć stada, zaczęło się kłusownictwo. Dopiero w roku 1945, gdy zostało już tylko 419 koziorożców, zapewniono im właściwą ochronę. Dzisiaj jest ich ponownie około 4000.
Geografia.
Park znajduje się w Alpach Graickich w regionach Piemont i Dolina Aosty w północno-zachodnich Włoszech. Obejmuje 703 km² terenów górskich. 10% terenu pokrywają góry, 16.5% zajmują uprawy i pastwiska, 24% to nieużytki, a 40% sklasyfikowano jako jałowe. 9.5% powierzchni zajmuje 57 lodowców.
Najwyższy szczyt sięga 4061 m n.p.m., a średnia wysokość parku wynosi 2000 m n.p.m. Doliny są zalesione, a powyżej granicy lasów rozciągają się hale alpejskie. Nad nimi znajdują się już tylko lodowce i skaliste szczyty gór. Szczyt Gran Paradiso jest jedyną górą o wysokości ponad 4000 metrów leżącą całkowicie na obszarze Włoch. Roztacza się z niego szeroka, dookolna panorama, m.in. doskonale widać stąd Mont Blanc i Matterhorn. Jego zdobywcą był – w roku 1860 – John Cowell. Od zachodu park graniczy z francuskim Parc national de la Vanoise. Oba parki razem stanowią największy obszar chroniony w Europie Zachodniej. Zarządy obydwu współpracują ze sobą m.in. w zakresie kontroli populacji koziorożców, których stada sezonowo migrują przez granicę.

</doc>
<doc id="941811" url="https://pl.wikipedia.org/wiki?curid=941811" title="Mel C">
Mel C



</doc>
<doc id="941813" url="https://pl.wikipedia.org/wiki?curid=941813" title="Zacier (zespół muzyczny)">
Zacier (zespół muzyczny)

Zacier ("Grupa Skiflowa Zacier") – polska grupa muzyczna założona w 1984 przez Mirosława "Zaciera" Jędrasa.
Nazwa Zacier została wtórnie rozwinięta jako skrót od „Zrzeszenie Artystów Cierpiących i Entuzjastycznie Rżnących”. Główną postacią zespołu jest sam Mirosław Jędras, będący autorem tekstów i muzyki, który w zespole śpiewa, gra na instrumentach klawiszowych oraz wielu różnych innych instrumentach (m.in. gitara, skrzypce, fujarka). Pozostały skład zespołu ulegał częstym zmianom. Obecnie razem z Zacierem grają: DJ Mrufka (syn Jędrasa) na perkusji, Dr Yry na basie, Dziarski (Andrzej Matuszczak) na gitarze. Od 2013 roku, gdy Dr Yry z powodu innych obowiązków nie może uczestniczyć w koncertach, grupę na basie wspiera Szymen Janowski.
Jedną z pierwszych piosenek Zacieru był utwór "Odpad Atomowy", którą później wykonywał Kazik Na Żywo (wydany na albumie "Na żywo, ale w studio" z 1994] oraz Elektryczne Gitary.
Dyskografia.
Większość z pierwszych albumów Zacieru publikowana była prywatnie przez Jędrasa jako Solitary Defecation Studios do 1991 (kasety) oraz Nagie Dziąsła Records od 1999 (płyty):
Wydawnictwa oficjalne.
W 1993 roku, przy współudziale Dziarskiego doszło do nagrania w Studiu Manta wybranych numerów Zaciera, które zostały wydane w 1994 przez S.P. Records na kasecie jako "Konfabulacje" (nie mylić z albumem wydanym sześć lat wcześniej). W 2005 S.P. Records wydał płytę Konfabulacje ? będącą kompilacją utworów z kasety "Konfabulacje" i wybranych numerów nagranych później. W 2009 Mystic Production wydało album Masakra na Wałbrzyskiej, czyli zbiór wesołych piosenek o miłości, tolerancji i wzajemnym poszanowaniu z gościnnym udziałem m.in. Kazika Staszewskiego i Andrzeja Izdebskiego. Rok później S.P. Records wydało trzeci album Niedźwiedź Janusz i inne zwierzęta, zaś w 2014 roku w tym samym wydawnictwie ukazał się album Skazany na garnek z udziałem m.in. Kuby Sienkiewicza i Kazika Staszewskiego.
W roku 2002 Zacier nagrał muzykę do filmu Zespołu Filmowego Skurcz "Sum tak zwany Olimpijczyk".
Zacier pojawiał się również gościnnie z:
Albumy nieoficjalne.
Trasa 09 (2009).
30.10.2009 odbył się koncert Zacieru w Dekompresji w Łodzi, przed Kultem. Materiał zarejestrował LUKE.
Dodatkowo:

</doc>
<doc id="941814" url="https://pl.wikipedia.org/wiki?curid=941814" title="Pumi (rasa psa)">
Pumi (rasa psa)

Pumi – rasa psa, należąca do grupy psów pasterskich i zaganiających, zaklasyfikowana do sekcji psów pasterskich (owczarskich). Nie podlega próbom pracy.
Rys historyczny.
Rasa powstała w XVII lub XVIII wieku, kiedy to do Węgier przywożono owczarskie „teriery” z Niemiec i Francji. Psy te krzyżowały się z puli, czego skutkiem były owczarki w typie teriera. Z początku trzymano je tylko do pracy, a w hodowli wykorzystywano inne węgierskie rasy jak mudi lub puli.
W 1996 roku pumi otrzymały własny standard FCI.
Wygląd.
Szata i umaszczenie.
Na ringu akceptowany jest każdy odcień szarości. Szczeniaki rodzą się czarne, a ich sierść jaśnieje dopiero w 6-8 tygodniu życia. Dopuszczalne są też kolory takie jak czarny, biały i "maszkos fakó", czyli żółto-brązowy z ciemną maską (znany też jako śniady z maską).
Szata jest kręcona, gruba, średniej długości, z miękkim podszerstkiem.
Użytkowość.
Pumi były używane nie tylko do pasienia owiec, ale również bydła i świń. Poza tym, tępiły małe gryzonie. Teraz są trzymane głównie jako psy do towarzystwa, lecz nadają się także do różnych form konkursów tj. agility czy obedience.
Zachowanie i temperament.
Psy tej rasy potrzebują wczesnej socjalizacji, są psami aktywnymi, łatwymi w prowadzeniu. Należy zapewnić im dużo intensywnych ćwiczeń. Bez odpowiedniej stymulacji fizycznej i umysłowej mają tendencje do niepokoju, szczekliwości oraz niszczycielstwa. Nie mają problemów z małymi dziećmi, aczkolwiek mogą próbować je zaganiać. Z racji swojej stróżującej natury wykazują naturalną nieufność wobec obcych oraz innych zwierząt.

</doc>
<doc id="941819" url="https://pl.wikipedia.org/wiki?curid=941819" title="Pneumoencefalografia">
Pneumoencefalografia

Pneumoencefalografia (wentrykulografia powietrzna, ang. pneumoencephalography) – inwazyjny zabieg diagnostyczny ośrodkowego układu nerwowego, polegający na zastąpieniu części płynu mózgowo-rdzeniowego powietrzem, tlenem albo helem wprowadzonym przez nakłucie do kanału rdzenia kręgowego i wykonaniu zdjęcia rentgenowskiego głowy. Gazy kontrastują dobrze układ komorowy mózgowia, co pozwalało uzyskać przyżyciowy obraz komór mózgowia zanim wynaleziono i udoskonalono inne techniki diagnostyki obrazowej układu nerwowego, TK i MRI. Metodę stosowano szeroko w połowie XX wieku, zarzucono niemal całkowicie w latach 80. Przeprowadzenie badania było niezmiernie bolesne dla pacjenta i obarczone poważnym ryzykiem powikłań. Wcześniej stosowaną metodą z której rozwinęła się pneumoencefalografia była wentrykulografia, w której powietrze wprowadzano do układu komorowego przez otwory wiercone w czaszce.

</doc>
<doc id="941821" url="https://pl.wikipedia.org/wiki?curid=941821" title="Spichlerz w Chudowie">
Spichlerz w Chudowie

Spichlerz w Chudowie – dawny budynek gospodarczy należący do zespołu zabytkowego&gt; w Chudowie, zbudowany pod koniec XVIII wieku. Budynek jest dwukondygnacyjny, i przykryty dachem mansardowym z lukarnami. W latach 90. XX wieku dach uległ zawaleniu, w wyniku którego zniszczona została cała konstrukcja nośna oraz stropy. W wyniku prac rozpoczętych pod koniec lat 90., został zrekonstruowany mansardowy dach, a w 2002 r. udało się odtworzyć drewnianą konstrukcję nośną i stropy. Na chwilę obecną, jak w dawnych czasach, spichlerz pełni funkcje magazynowe (2012). Fundacja "Zamek Chudów" planowała urządzić w tym budynku stylowy pensjonat, sporządzono nawet dokumentację projektową adaptacji spichlerza.

</doc>
<doc id="941822" url="https://pl.wikipedia.org/wiki?curid=941822" title="Manuskrypt Chancellora">
Manuskrypt Chancellora

"Manuskrypt Chancellora" – amerykańska powieść dreszczowiec Roberta Ludluma napisana w roku 1977.
Bohaterem jest pisarz Peter Chancellor, który pisze książkę o szantażowaniu amerykańskich polityków przez agencję szpiegowską, która chce w ten sposób wpłynąć na politykę kraju. Na trop Chancellora wpada Wojskowa Agencja Wywiadowcza.

</doc>
<doc id="941825" url="https://pl.wikipedia.org/wiki?curid=941825" title="Operacja Baytown">
Operacja Baytown

Operacja Baytown – aliancka operacja desantowa w południowych Włoszech, która odbyła się 3 września 1943 roku. Polegała na lądowaniu XIII. Korpusu Armijnego z 8 armii brytyjskiej w Kalabrii w rejonie miasta Reggio di Calabria.
3 września o godz. 5:00 brytyjska 5 Dywizja Piechoty i kanadyjska 1 Dywizja Piechoty (ze składu 8 Armii) wylądowały na pustej plaży wolnej od min i zasieków. Przed zapadnięciem zmroku posunęły się już o 8 km w głąb lądu. 10 września Bernard Law Montgomery dotarł z 8 Armią brytyjską do linii Pizzo – Catanzaro i nawiązał łączność z oddziałami 5 Armii amerykańskiej.
Po tej operacji nastąpiły kolejne desanty morskie we Włoszech (obie 9 września): operacja Slapstick w Tarencie i główna operacja Avalanche pod Salerno.

</doc>
<doc id="941827" url="https://pl.wikipedia.org/wiki?curid=941827" title="Cosby">
Cosby



</doc>
<doc id="941833" url="https://pl.wikipedia.org/wiki?curid=941833" title="Cass Elliot">
Cass Elliot

Cass Elliot, właściwie Ellen Naomi Cohen (ur. 19 września 1941 w Baltimore, zm. 29 lipca 1974 w Londynie) – amerykańska piosenkarka, najbardziej znana jako Mama Cass z kwartetu The Mamas &amp; The Papas. Po rozpadzie grupy śpiewała solo, wydając dziewięć albumów. Zmarła na zawał serca w Londynie.
Piosenkarka funkcjonuje w kulturze popularnej do dziś. Nagrania Mamy Cass i jej kwartetu bywają wykorzystywane jako ścieżka dźwiękowa w produkcjach filmowych. Kilka utworów wykorzystano w filmie "Wspaniała rzecz", w którym to pojawia się również wątek nastolatki zafascynowanej artystką. Utwór "Make Your Own Kind of Music" został wykorzystany w drugim sezonie serialu telewizyjnego "Lost" w odcinkach "Man of Science, Man of Faith", "Adrift" i "Flashes Before Your Eyes". Pojawiła w serialu animowanym "Nowy Scooby Doo" w odcinku "Nawiedzona wytwórnia słodyczy" w wersji rysunkowej, w Scooby Doo i Brygada Detektywów w odcinku "Tajemne serum" (na licytacji) oraz w dziewiątym odcinku ósmego sezonu serialu "Dexter".

</doc>
<doc id="941836" url="https://pl.wikipedia.org/wiki?curid=941836" title="Großlangheim">
Großlangheim

Großlangheim – gmina targowa w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Kitzingen, siedziba wspólnoty administracyjnej Großlangheim. Leży około 6 km na północny wschód od Kitzingen, przy linii kolejowej Schweinfurt – Kitzingen.
Oświata.
W gminie znajduje się 75 miejsc przedszkolnych (72 dzieci) oraz szkoła podstawowa (klasy 1–3).

</doc>
<doc id="941838" url="https://pl.wikipedia.org/wiki?curid=941838" title="Hintikka">
Hintikka



</doc>
<doc id="941849" url="https://pl.wikipedia.org/wiki?curid=941849" title="Kolotes z Lampsakos">
Kolotes z Lampsakos

Kolotes z Lampsakos (IV/III wiek p.n.e.) – grecki filozof, uczeń Epikura, krytyk Platona, a także cynickiego sofisty Biona z Borystenes. Autor zaginionego traktatu "Hoti kata ta ton allon filosofon dogmata ude zen estin" (Według nauk innych filozofów nie można nawet żyć). Treść tego traktatu zrekonstruowano na podstawie pism Plutarcha, który z nim polemizuje.

</doc>
<doc id="941851" url="https://pl.wikipedia.org/wiki?curid=941851" title="Bitwa pod Ethandun">
Bitwa pod Ethandun

Bitwa pod Ethandun (też: bitwa pod Edington) – starcie zbrojne wojsk anglosaskich Alfreda Wielkiego z duńskim królem Guthrumem, które miało miejsce między 6 a 12 maja 878 roku. Zakończyło się zwycięstwem wojsk Alfreda i wyznaczeniem granicy pomiędzy ziemiami pod kontrolą Duńczyków a Wesseksem.
W 865 roku we Wschodniej Anglii wylądowała Wielka Armia duńska pod wodzą Ivara, Ubby i Halfdana Ragnarssonów, która rozpoczęła podbój Brytanii. Do 870 roku podbiła ona Nortumbrię i Anglię Wschodnią. W 871 zaatakowała Wessex, w którym stoczyła 9 bitew, z których tylko jedna została wygrana przez Anglosasów. W tym roku zginął król Ethelred I, zabity w bitwie pod Merton. Władzę po nim objął jego brat, Alfred. W 874 Duńczycy podbili Mercję. Rok później zaatakowali i zdobyli twierdzę Chippenham, z której król Alfred zdołał jednak uciec. Schronił się na bagnach Athelney, gdzie wybudował tymczasowy fort. Do 878 roku zdołał zebrać armię i ruszyć do decydującej bitwy przeciwko Duńczykom.
Bardzo niewiele wiadomo o samym przebiegu bitwy prócz tego, że była zacięta i że ludzie króla Alfreda walczyli w ciasnym szyku osłaniając się murem tarcz (łac. "densa testudine") i atakując włóczniami przez przerwy pomiędzy nimi. Bitwa trwała cały dzień, jednak w końcu Duńczycy złamali linię i ruszyli do ucieczki. Armia Guthruma schroniła się w Chippenham, a goniący ją Alfred rozpoczął oblężenie. Po 14 dniach zmorzeni głodem Duńczycy poddali twierdzę.
W 878 zawarto traktat pokojowy, dzielący strefy wpływów w Anglii. Na jego mocy Guthrum zgodził się na przyjęcie chrześcijaństwa, wycofanie z Wesseksu i opuszczenie wszystkich okupowanych terytoriów na południe od Tamizy. Granicę pomiędzy terytorium Wesseksu a Danelagh wyznaczono wzdłuż Watling Street.

</doc>
<doc id="941854" url="https://pl.wikipedia.org/wiki?curid=941854" title="Kleinlangheim">
Kleinlangheim

Kleinlangheim – gmina targowa w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Kitzingen, wchodzi w skład wspólnoty administracyjnej Großlangheim. Leży około 9 km na północny wschód od Kitzingen, przy autostradzie A3 i linii kolejowej Schweinfurt – Kitzingen.
Dzielnice.
W skład gminy wchodzą trzy dzielnice: 
Polityka.
Wójtem jest Roland Lewandowski. Rada gminy składa się z 12 członków:

</doc>
<doc id="941861" url="https://pl.wikipedia.org/wiki?curid=941861" title="Wiesenbronn">
Wiesenbronn

Wiesenbronn – miejscowość i gmina w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Kitzingen, wchodzi w skład wspólnoty administracyjnej Großlangheim. Leży w Steigerwaldzie, około 10 km na wschód od Kitzingen.
Oświata.
W gminie znajduje się 50 miejsc przedszkolnych (z 36 dziećmi).

</doc>
<doc id="941862" url="https://pl.wikipedia.org/wiki?curid=941862" title="Halifax Metro Centre">
Halifax Metro Centre

Halifax Metro Centre – hala sportowa znajdująca się w Halifaksie w Kanadzie.
Obecnie swoje mecze rozgrywają tutaj:
Dawniej swoje mecze rozgrywali tutaj:

</doc>
<doc id="941866" url="https://pl.wikipedia.org/wiki?curid=941866" title="Kolotes z Lampsaku">
Kolotes z Lampsaku



</doc>
<doc id="941874" url="https://pl.wikipedia.org/wiki?curid=941874" title="Bitwa pod Maldon">
Bitwa pod Maldon

Bitwa pod Maldon – starcie zbrojne pomiędzy Anglosasami pod wodzą Byrhtnotha i wikingami Olafa Tryggvassona, które miało miejsce 10 sierpnia 991 r. w rejonie Maldon nad rzeką Blackwater w Esseksie i zakończone porażką Anglosasów. 
Liczący ok. 3 tys. ludzi wikiński oddział, który stoczył bitwę pod Maldon, w dniach poprzedzających starcie złupił Folkestone, Sandwich i Ipswich. Siły anglosaskie liczyły najprawdopodobniej 3-4 tys. ludzi i składały się z pospolitego ruszenia. Zgodnie z tradycją łodzie wikingów wylądowały na wyspie Northey, na wschód od Maldon i zostały tam zablokowane przez Anglosasów. Wikingowie zaproponowali możliwość odpłynięcia w zamian za okup, jednak w trakcie negocjacji anglosaski dowódca Byrhtnoth stanowczo odmówił zgody na takie rozwiązanie. Jako że z powodu wysokiego przypływu obie armie były rozdzielone wodą, negocjacje prowadzono za pomocą krzyków. 
Po opadnięciu poziomu wody wikińskie siły podjęły nieudaną próbę wyrwania się na stały ląd, zostały jednak powstrzymane przez mały oddział z anglosaskiej armii. Chcąc doprowadzić do rozstrzygającej bitwy, Byrhtnoth wycofał się w zwartej formacji osłanianej przez tarczowników, pozwalając wikingom przejść na stały ląd. Początkowo starcie było wyrównane, ale wraz ze śmiercią Byrhtnotha nastąpiło rozprężenie w szeregach Anglosasów i większość armii uciekła w lasy. Na polu bitwy pozostały tylko niewielkie osobiste oddziały poległego wodza, które walczyły aż do całkowitego rozbicia. Straty atakujących były na tyle znaczne, że po zwycięskiej bitwie nie byli oni w stanie zaatakować samego miasta Maldon.
W rezultacie najazdu angielski król Ethelred II zgodził się na płacenie wikingom trybutu określanego "danegeld".
Bitwie poświęcony jest poemat w języku staroangielskim pt. "Bitwa pod Maldon".

</doc>
<doc id="941875" url="https://pl.wikipedia.org/wiki?curid=941875" title="Hrabstwo McHenry (Dakota Północna)">
Hrabstwo McHenry (Dakota Północna)

Hrabstwo McHenry (ang. "McHenry County") to hrabstwo w stanie Dakota Północna w Stanach Zjednoczonych. Hrabstwo zajmuje powierzchnię lądową 4 853,87 km². Według szacunków US Census Bureau w roku 2006 liczyło 5 429 mieszkańców. Siedzibą hrabstwa jest miejscowość Towner.

</doc>
<doc id="941877" url="https://pl.wikipedia.org/wiki?curid=941877" title="Peugeot 106">
Peugeot 106

Peugeot 106 – samochód osobowy klasy aut najmniejszych produkowany przez francuską markę Peugeot w latach 1991 – 2003.
Historia modelu.
Peugeot 106 wszedł na rynek 12 września 1991 roku jako najmniejszy model tejże marki i nowocześniejsza alternatywa dla Peugeota 205, który dobrze się sprzedawał. Dzięki nowoczesnej stylistyce, komforcie jazdy i osiągach model 106 szybko stał się popularny. Głównymi wadami pojazdu była jakość plastików użytych do wykończenia wnętrza i niewiele miejsca dla pasażerów.
Paletę silnikową stanowiły jednostki: 1,0 i 1,1 litra, zarówno gaźnikowe, jak i z wtryskiem jednopunktowym, wtryskowa o pojemności 1,4 l oraz diesel o pojemności 1,4 i 1,5 l. Silnik 1.6 występował w modelu XS, a 1995 roku wprowadzono mocniejszą odmianę do wersji XSi.
Dostępnymi wersjami wyposażeniowymi były podstawowa XN, następnie XR, najbogatsza XT i usportowione XS oraz XSi. Dodatkowo, w 1994 roku wprowadzono na rynek wersję "Rallye" z silnikiem 1.3 o mocy 101 KM. 
Lifting.
Na początku 1996 roku Peugeot 106 przeszedł modernizację, wszystkie silniki otrzymały wtrysk paliwa i zwiększono liczbę wersji wyposażenia. Sportową wersję XSi zastąpiła S16 (w niektórych krajach oznaczana jako GTI lub Rallye 16V).
W latach 1997 – 1998 oferowana była wersja "Rallye" drugiej generacji z silnikiem o pojemności 1,6 l i mocy 103 KM. Opcjonalnie można było do niej zamówić wspomaganie kierownicy czy elektrycznie sterowane szyby.
Generacja druga była oferowana w następujących wersjach wyposażenia: XN, XL, XR, XT, XS oraz S16 (GTI).
Pod koniec 1998 roku Peugeot 106 oferowany był tylko z silnikami 1.1, 1.6 i 1.5 diesel, ponieważ nowy produkt marki Peugeot, model 206 odebrał część klienteli swojemu mniejszemu bratu. Zarząd firmy chciał nawet usunąć model 106 z rynku i w pełni zastąpić modelem 206, jednak zadecydowano zastąpić go modelem 107.
Po dwunastu latach produkcji, ostatni Peugeot 106 opuścił fabrykę w lipcu 2003 roku natomiast model 107 wszedł na rynek na początku 2005 roku. Przez cały okres produkcji model 106 cieszył się powodzeniem, szczególnie na rodzimym rynku.
Wersja elektryczna.
W latach 1995-2003 zostało wyprodukowanych 6400 sztuk Peugeota 106 Electrique. Był oferowany w krajach zachodniej Europy, m.in. we Francji, Niemczech, Wielkiej Brytanii i Belgii.
Wersja elektryczna została skonstruowana przez firmę Heuliez i przez nią była produkowana. Zastosowano silnik szczotkowy Leroy-Somer SA13 o mocy znamionowej 11 kW (15 KM) i maksymalnej 20 kW (27 KM) oraz maksymalnym momencie obrotowym 127 Nm, sterownik dostarczyła firma Sagem. Ogrzewanie zapewniało webasto zasilane benzyną. Akumulatory niklowo-kadmowe firmy Saft o napięciu 120 V i pojemności 100 Ah potrafiły zmagazynować 12 kWh energii. Prędkość maksymalna elektrycznej wersji 106 wynosiła 90 km/h, a zasięg na jednym ładowaniu przy prędkości 50 km/h wynosił 100 km, do której rozpędzał się w czasie 8,3 s. Samochód posiadał możliwość odzyskiwania energii w trakcie hamowania.
Równolegle produkowana była też elektryczna wersja Citroena Saxo.

</doc>
<doc id="941878" url="https://pl.wikipedia.org/wiki?curid=941878" title="Kościół św. Jana Chrzciciela w Raciborzu">
Kościół św. Jana Chrzciciela w Raciborzu

Kościół św. Jana Chrzciciela – neogotycki kościół parafialny parafii św. Jana Chrzciciela położony w Raciborzu–Ostrogu przy ulicy Morawskiej 1. Obecny budynek wzniesiony został w latach 1856–1866.
Historia – stary kościół.
Ciągle jeszcze trwają spory co do dokładnej daty powstania kościoła na Ostrogu. Jednak, jak podają teksty źródłowe, kościół ten został wzniesiony w XIII wieku. Funkcjonował, podobnie jak w Strzegomiu, Wleniu oraz Opolu jako kościół grodzki (poza obrębem fortyfikacji grodowych). Wezwanie św. Jana Chrzciciela na Śląsku było w owym czasie dość rzadkie. Za najbardziej prawdopodobną hipotezę przyjmuje się, iż Janowi Chrzcicielowi poświęcona była pierwotnie kaplica zamkowa, która to została "przeniesiona" poza tereny zamku i funkcjonowała jako odrębny kościół.
W 1307 r. kościół był drewniany i nie posiadał praw parafialnych. Brak murowań można wyjaśnić tym, że wówczas nie tolerowano w bezpośrednim sąsiedztwie zamku murowanych domów Bożych. Powodem tego była możliwość schronienia się w nich wdzierających się wrogów. Dalszy ciąg historii kościoła nie jest znany. Prawdopodobnie drewniany kościół pochłonął wielki pożar w 1574 r. Jednak źródła nie potwierdzają, która świątynia została wtedy zniszczona. Są natomiast dowody, iż kościół uległ pożarowi w 1637 r.
Kościół został odbudowany przez hrabiego Jerzego Oppersdorfa, właściciela raciborskich posiadłości zamkowych. W 1649 r. biskup dokonał konsekracji nowego kościoła oraz trzech ołtarzy. W miarę upływu lat i zmieniania się kapelanów rozbudowywano i wzbogacano wnętrze, teren wokół kościoła, powiększano okna, w 1730 wstawiono organy, rozbudowano wieżę. Kościół posiadał główny ołtarz, wystawiony ku czci Świętej Dziewicy i patrona. Znajdowały się tam także dwa mniejsze ołtarze – przy wejściu Imienia Jezusa i po lewej stronie ołtarza głównego. Na początku XIX wieku wspominany jest również ołtarz boczny św. Sebastiana.
Historia – nowy kościół.
W 1856 r. postanowiono wznieść nowy kościół. Ten, który już istniał, wymagał kapitalnego remontu, a stale rosła liczba wiernych. Postanowiono postawić nową budowlę obok istniejącego kościoła. Zdecydowano o wzniesieniu budowli w stylu neogotyckim. Uznanie zyskał projekt architekta Vincenza Statza z Kolonii, który wzorował się na XIII-wiecznej katedrze we Fryburgu Bryzgowijskim w Badenii-Wirtembergii. Prace budowlane prowadził mistrz murarski i kamieniarski Johannes Kirstein z Koźla. Budowę ukończono w roku 1866. Stary kościół, wybudowany w stylu barokowym przeniesiono do Zawady Książęcej i poświęcono 31 października 1869 roku. Tam stał do 1993 roku, kiedy to uległ spaleniu po uderzeniu pioruna.
Nowy kościół św. Jana miał być budowany w kształcie krzyża o długości 155 stóp, z nawą poprzeczną o wysokości 54 stóp, szerokości 24 stóp, z dwiema nawami bocznymi – każda wysoka na 24, a szeroka na 16 stóp. Wieża miała mieć wysokość 190 stóp. Zaplanowano, że nawa środkowa będzie spoczywać na dziesięciu filarach piaskowych.
Już jesienią można było odprawiać nabożeństwa, przy tymczasowo przeniesionym ołtarzu i ławkach. Sukcesywnie wzbogacano wnętrze kościoła. Autorem ołtarza głównego oraz trzech ołtarzy bocznych jest rzeźbiarz z Monachium Adalbert Sickinger. Ołtarz główny został udekorowany obrazem olejnym przedstawiającym chrzest Chrystusa w Jordanie. Ze starego kościoła przeniesiono XVI–wieczną kamienną kropielnicę. Filary ozdobiono figurami dwunastu apostołów. Powstało także ogrodzenie z czternastoma stacjami drogi krzyżowej oraz dwudziestoma siedmioma scenami z życia Jezusa i Matki Najświętszej.
W 1945 r. podczas II wojny światowej kościół został zbombardowany, jednak wiele elementów dawnego wystroju ocalało. Zachowane zostały witraże firmy Mayer z Monachium. Kościół odbudowano w 1950 roku. W 1997 r. w lipcu świątynia została zalana przez wielką powódź. Poziom wody we wnętrzu kościoła przekroczył metr. W wyniku nasiąknięcia zawalił się jeden z drewnianych ołtarzy. Po ustąpieniu wody przystąpiono do usuwania uszkodzeń, osuszania ścian oraz odrestaurowano ławki i dolne części ołtarzy.
W transepcie kościoła zwracają uwagę dwa witraże z około 1900 roku. Pierwszy autorstwa Otto Lazara z Raciborza. W 4 częściach przedstawione zostały postacie: św. Anny z dziewczęcą Maryją, św. Edwarda króla niosącego mężczyznę na plecach, św. Katarzynę z kołem oraz św. Stanisława biskupa z Piotrowinem. Poniżej postaci znajdują się (po kolei): tarcza z inskrypcją „Bogu na chwałę”, herb książąt von Ratibor, herb Raciborza i godło Polski. Drugi witraż zaś to "Sąd Ostateczny" autorstwa mistrza Franza Borgiasa Mayera ("Franz Borgias Mayer", 1848–1926) z Monachium z około 1900 roku.
Obraz cierpiącego Jezusa.
Istotnym elementem kościoła jest obraz cierpiącego Chrystusa. Umieszczony jest w szczytowej części bocznego ołtarza Krzyża Świętego. Pochodzi z przełomu XVII i XVIII wieku. Został namalowany na desce przez nieznanego autora. Przedstawia oblicze umęczonego Chrystusa – cierniem ukoronowanego, ubiczowanego, z przebitym, krwawiącym prawym bokiem.
Według przekazów ustnych obraz ten jest zbyt przerażający dla wiernych, stąd też powstał pomysł namalowania łagodniejszego oblicza Chrystusa. Według tegoż przekazu jedna z bardziej znaczących osób z pobliskiego zamku ufundowała dla parafii kopię obrazu. Kopia ta, pochodząca z 1827 r. znajduje się dzisiaj w ołtarzu głównym nad obrazem Matki Boskiej, natomiast pod obrazem chrztu Pana Jezusa. Namalowana jest na płótnie. Z bliska widoczne są liczne zmarszczenia obrazu. W prawym, dolnym rogu widnieje łaciński napis:
W tłumaczeniu brzmi to: "Przyjdź, ach przyjdź, niewdzięczny grzeszniku, umocnij się przy moim boku. 1827". Obraz przedstawia również Chrystusa z okaleczonymi dłońmi, wskazującego na ranę swojego prawego boku, ale z jego twarzy emanuje spokój. Wokół głowy Zbawiciela rozchodzą się promienie. Na lewym ramieniu także widoczny jest szkarłatny płaszcz. Na skroniach i czole widnieją krople krwi. Jezus ma na głowie koronę cierniową, ale nie jest ona namalowana na obrazie. Wyraźnie widać, że korona została nałożona na obraz – nie wiadomo jednak, kto i kiedy tego dokonał.
Obraz niegdyś był przedmiotem kultu. Z dostępnych źródeł wiadomo, iż już w roku 1817 na Ostróg odbywały się pielgrzymki. Najliczniejsze odbywały się w odpust św. Jana Chrzciciela, lecz wierni mówili, że idą do Cudownego Pana Jezusa. Duża liczba wiernych już w 1827 r. skłoniła do sporządzenia kosztorysu budowy nowego murowanego kościoła, który jak wiemy, zaczęto wznosić w roku 1856. Do dziś w kościele w każdy piątek o godzinie 18.00 odprawiane jest nabożeństwo do Cudownego Pana Jezusa, podczas którego odmawiana jest koronka do Miłosierdzia Bożego, a także modlitwa o Boże Miłosierdzie i specjalna litania. Później następuje wystawienie Najświętszego Sakramentu oraz krótka adoracja, którą kończy błogosławieństwo sakramentalne. W trakcie nabożeństwa śpiewane są pieśni do Cudownego Pana Jezusa. Przed obrazem wystawiona jest księga, w której wierni wpisują prośby i podziękowania do Chrystusa Cierpiącego. Są one także odczytywane podczas nabożeństwa.

</doc>
<doc id="941885" url="https://pl.wikipedia.org/wiki?curid=941885" title="Janusz Chabior">
Janusz Chabior

Janusz Chabior (ur. 17 lutego 1963 w Legnicy) – polski aktor teatralny, telewizyjny i filmowy. Wielokrotnie nagradzany za rolę Wiktora w spektaklu "Made in Poland" Przemysława Wojcieszka w Teatrze im. Heleny Modrzejewskiej w Legnicy. Ekranizacja sztuki "Made in Poland" (2010) przyniosła mu Złote Lwy w Gdyni w 2010.
Życiorys.
Wczesne lata.
Urodził się i wychowywał w Legnicy. Uczęszczał do Technikum Samochodowego. Chciał też zostać marynarzem. W 1989 ukończył specjalizację teatralną w Państwowym Pomaturalnym Studium Kształcenia Animatorów Kultury i Bibliotekarzy „SKiBA” we Wrocławiu. Pracował w Hucie Miedzi „Legnica” i Galerii Sztuki Współczesnej BWA w Legnicy oraz był lokajem w hotelu w Londynie.
Kariera.
W 1991 zadebiutował na profesjonalnej scenie Centrum Sztuki – Teatru Dramatycznego w kabarecie "Francuska sałatka", gdzie dostrzegł go Łukasz Pijewski, ówczesny dyrektor legnickiego teatru i zaangażował do głównej roli Łasicy w "Teatrze weneckim" Angela Beolca. W latach 1992–2006 był związany z Teatrem im. Heleny Modrzejewskiej w Legnicy. W 2000 zdał aktorski egzamin eksternistyczny. Współpracował z utalentowanymi reżyserami Jackiem Głombem, Krzysztofem Kopką i Przemysławem Wojcieszkiem. Próbował też swoich prób jako scenarzysta teatralny ("Plumpa czyś ty zwariowała?!") i reżyser ("Wznowienie", "Titi i Nunu"). W 2004, na III Festiwalu Prapremier, zdobył wyróżnienie za rolę Rufusa w spektaklu "Szaweł". W 2005 za kreację Wiktora, alkoholika, nauczyciela i miłośnika poezji Broniewskiego, w sztuce "Made in Poland" Przemysława Wojcieszka, otrzymał wiele nagród teatralnych, w tym w 11. Ogólnopolskim Konkursie na wystawienie Polskiej Sztuki Współczesnej w Warszawie, na 45. Kaliskich Spotkaniach Teatralnych i IV Festiwalu Prapremier. W 2006 został aktorem Teatru Rozmaitości w Warszawie, gdzie pracował też jako reżyser, scenarzysta i asystent reżysera. 21 grudnia 2018 premierę miał spektakl "Ucho prezesa czyli scheda", wystawiany w Teatrze 6. piętro, gdzie grał Antoniego.
W 1993 wziął udział w pierwszej części obliczonego na sześć odcinków cyklu "Outsider" Jana Jakuba Kolskiego, z którego ostatecznie powstał jedynie film "Magneto". Znalazł się w obsadzie holenderskiego dramatu Mike’a van Diema "Charakter" (1997), obsypanego wieloma nagrodami na całym świecie, w tym Oscara dla najlepszego filmu nieanglojęzycznego. Waldemar Krzystek zaangażował go do roli porucznika Szczerby w przebojowej "Małej Moskwie" (2008). Zagrał potem w "Helu" (2009) Kingi Dębskiej, komedii sensacyjnej "Ostatnia akcja" (2009) Michała Rogalskiego, "Świnkach" (2009) Roberta Glińskiego, "Kołysance" (2010) Juliusza Machulskiego, "Różyczce" (2010) Jana Kidawy-Błońskiego, "Ostatnim piętrze" (2012) Tadeusza Króla, "Hardkor Disko" (2014) Krzysztofa Skoniecznego, "Służb specjalnych" (2014) Patryka Vegi i "Wołyniu" (2016) Wojciecha Smarzowskiego. Za rolę Wiktora w ekranizacji "Made in Poland" (2010) odebrał Złote Lwy w Gdyni.
Wystąpił gościnnie w serialach TVP, takich jak "Lokatorzy" (2000, 2003, 2005), "Na dobre i na złe" (2004), "Egzamin z życia" (2005) czy "Pitbull" (2005), oraz Polsatu - "Adam i Ewa" (2000–2001) i "Świat według Kiepskich" (1999–2005). W 2009 przyjął rolę Artura Jaśkiewicza, redaktora naczelnego pisma „Kraj” w telenoweli TVN "Na Wspólnej", a w 2011 trafił do obsady serialu kryminalnego TVP1 "Komisarz Alex" w roli patologa Leona Bergera. Wystąpił jako Antoni w serialu "Ucho Prezesa" (2017–2019). 
W 2019 zagrał w siedmiu jednominutowych filmikach z serii "A co gdyby?", reklamujących serwis OLX.
Życie prywatne.
Ze związku z dziennikarką Barbarą Chabior ma syna Nikodema (ur. 1988 we Wrocławiu). Był żonaty z aktorką Anitą Poddębniak, rozwiedli się w 2013. W 2019 zaręczył się z Agatą Wątróbską, aktorką i artystką kabaretową, a 20 czerwca 2020 wzięli ślub.

</doc>
<doc id="941889" url="https://pl.wikipedia.org/wiki?curid=941889" title="Living on My Own">
Living on My Own

Living on My Own – solowy utwór Freddiego Mercury’ego. Pochodzi z "Mr. Bad Guy" i we wrześniu 1985 został wydany w Wielkiej Brytanii jako singel wraz z utworem „My Love Is Dangerous”. W USA utwór wydano w czerwcu 1985 wraz z „She Blows Hot &amp; Cold” na stronie B singla.
W sierpniu 1993 dyskotekowy remiks utworu „Living on My Own” dotarł na 1. miejsce listy przebojów w Wielkiej Brytanii i utrzymał to miejsce przez 2 tygodnie.
Teledysk utworu przedstawia przyjęcie z okazji 39. urodzin Freddiego Mercury’ego, które miało miejsce w klubie Old Mrs. Henderson w Monachium.
Na liście przebojów Programu Trzeciego Polskiego Radia, zremiksowany utwór zadebiutował 23 lipca 1993 roku, dochodząc najwyżej do 3. pozycji i spędzając w zestawieniach 17 tygodni.

</doc>
<doc id="941893" url="https://pl.wikipedia.org/wiki?curid=941893" title="Buławnik">
Buławnik

Buławnik ("Cephalanthera" Rich.) – rodzaj roślin należący do rodziny storczykowatych ("Orchidaceae"). Obejmuje 19 gatunków. Zasięg rodzaju obejmuje Eurazję, północno-zachodnią Afrykę i zachodnią Amerykę Północną. W Polsce występują trzy gatunki. Rośliny te zasiedlają zwykle żyzne lasy liściaste, rzadziej rosną na łąkach, preferują gleby wapienne.
Rozmieszczenie geograficzne.
Przedstawiciele rodzaju występują niemal w całej Europie (brak ich na dalekiej północy) – na tym kontynencie rośnie 5 gatunków, w północno-zachodniej Afryce (od Maroka po Tunezję), w Azji od Bliskiego Wschodu i Uralu po Japonię, ale bez dalekiej północy i strefy tropikalnej (w Chinach obecnych jest 9 gatunków z czego cztery to endemity tego kraju). Jeden gatunek ("Cephalanthera austiniae") rośnie w zachodniej Ameryce Północnej od Kolumbii Brytyjskiej po Kalifornię.
Systematyka.
Jeden z rodzajów plemienia "Neottieae" w podrodzinie epidendronowych ("Epidendroideae") z rodziny storczykowatych ("Orchidaceae").

</doc>
<doc id="941897" url="https://pl.wikipedia.org/wiki?curid=941897" title="Ewa Śliwa-Owczarek">
Ewa Śliwa-Owczarek

Ewa Śliwa-Owczarek (ur. 4 listopada 1948 w Miłkowicach, zm. 14 marca 2002 we Wrocławiu), polska malarka, scenografka, projektantka wnętrz, pedagog.
Twórczość.
Ewa Śliwa-Owczarek ukończyła Państwową Wyższą Szkołę Sztuk Plastycznych (PWSSP) we Wrocławiu. Dyplom z wyróżnieniem otrzymała w 1980 roku na Wydziale Malarstwa w pracowni prof. Zbigniewa Karpińskiego.
Artystka tworzyła w duchu nowej figuracji polskiej, malowała przeważnie postaci (również dzieci) w różnych sytuacjach.
Jej prace wyróżniały się wyrafinowaną kolorystyką odsłaniając zamiłowanie do pewnych zestawów barwnych (głównie purpura, zieleń, błękit i fiolet).
W obrazach Ewy Śliwy na pierwszy plan wybija się sztuka barw. Związki barw ciepłych z tonami zimnymi, kolory pobudzające z wyciszającymi.
W 1984 roku powstała "Mirabell Oliva", spółka, którą tworzyli Ewa Śliwa i Andrzej Owczarek. Wspólnie reprezentowali Polskę na wystawie współczesnego malarstwa i rzeźby w Utrechcie oraz w Klubie Polskim w High Wycombe.
Ważniejsze wystawy zagraniczne.
Ponadto ekspozycje "Thames Eyes" w Londynie, w Utrechcie, w Holandii, Iwano – Frankowsku w ZSRR.

</doc>
<doc id="941909" url="https://pl.wikipedia.org/wiki?curid=941909" title="Marek Liwiusz Druzus (trybun)">
Marek Liwiusz Druzus (trybun)

Marek Liwiusz Druzus (? - 91 p.n.e.), trybun plebejski w Republice Rzymskiej. Syn cenzora Marka Liwiusza Druzusa.
W roku 91 p.n.e. zgłosił projekty 4 ustaw:
Propozycje Druzusa wywołały zamieszki i doprowadziły do jego zamordowania.

</doc>
<doc id="941915" url="https://pl.wikipedia.org/wiki?curid=941915" title="Samir Amin">
Samir Amin

Samir Amin, arab. سمير أمين (ur. 3 października 1931 w Kairze, zm. 12 sierpnia 2018 w Paryżu) – egipski ekonomista, przedstawiciel szeroko rozumianego marksizmu. Zajmował się teorią systemu światowego, nierównomiernego rozwoju i kapitalizmu peryferyjnego, krytyką europocentryzmu i globalizacji neoliberalnej. Autor wielu prac wydanych na całym świecie (w Polsce m.in. "Zmurszały kapitalizm", wyd. Dialog, Warszawa 2004; "Wirus liberalizmu", Instytut Wydawniczy Książka i Prasa, Warszawa 2007). Mieszkał w Dakarze.

</doc>
<doc id="941929" url="https://pl.wikipedia.org/wiki?curid=941929" title="Arpeggiator">
Arpeggiator

Arpeggiator – najczęściej występujący jako wewnętrzny moduł syntezatora sprzętowego lub programowego, umożliwiający uzyskanie arpeggia wedle zadanych parametrów.
Arpeggiatory wyewoluowały z analogowych sekwencerów powstałych w latach 60. i 70. XX wieku. Sterowanie arpeggiatorem, oprócz zewnętrznych kontrolerów syntezatora, możliwe jest także za pomocą komunikatów MIDI.

</doc>
<doc id="941930" url="https://pl.wikipedia.org/wiki?curid=941930" title="Kształtowanie">
Kształtowanie

Kształtowanie - proces technologiczny obróbki plastycznej stosowany na zimno lub na gorąco w celu uzyskania odpowiedniego kształtu detalu. Wymagany kształt uzyskujemy tłocząc blachy na prasach hydraulicznych lub mechanicznych wykrojnikiem.

</doc>
<doc id="941931" url="https://pl.wikipedia.org/wiki?curid=941931" title="Crazy Little Thing Called Love">
Crazy Little Thing Called Love

Crazy Little Thing Called Love – piosenka zespołu Queen z 1979. Autorem utworu był Freddie Mercury.
Jest to jedyny utwór z repertuaru Queen, w którym Mercury podczas koncertów grał na gitarze. Zespół często wykonywał go na koncertach, zagrał go m.in. podczas charytatywnego koncertu Live Aid 13 lipca 1985. Wersję utworu wykonywaną na żywo zamieszczono na albumach: "Queen Rock Montreal", "Queen on Fire – Live at the Bowl", "Live at Wembley ’86", "".
W 1979 odbyła się minitrasa koncertowa "Crazy Tour", która promowała „Crazy Little Thing Called Love”.
Wydania.
Utwór wydano na płytach 7” i 12” z koncertową wersją „We Will Rock You” na stronie B. Wyjątkiem były Stany Zjednoczone, Japonia, Kanada, Australia i Nowa Zelandia, gdzie na stronie B umieszczono „Spread Your Wings” (również w wersji koncertowej) oraz Kolumbia, gdzie wersje 12” miały na stronie B utwór „Bicycle Race”.
Na stronie B singla wydanego na CD zamieszczono utwory: „Spread Your Wings” i „Flash”.

</doc>
<doc id="941932" url="https://pl.wikipedia.org/wiki?curid=941932" title="Amaranta">
Amaranta

Amaranta – imię żeńskie, żeński odpowiednik imienia Amarant/Amarantus, pochodzące od greckiego wyrazu "αμαραντος (amarantos)", co oznacza "niezatarty", "niewygasający". Patronem tego imienia jest św. Amarant(us) z Albi (VI wiek). 
Dwie postacie o imieniu Amaranta występowały w powieści "Sto lat samotności" pisarza Gabriela Garcíi Márqueza.
Amaranta imieniny obchodzi 7 listopada.

</doc>
<doc id="941933" url="https://pl.wikipedia.org/wiki?curid=941933" title="Gil Wielki (jezioro)">
Gil Wielki (jezioro)

Gil Wielki (inne nazwy Jezioro Gilowskie, Duży Gil) – jezioro morenowe w województwie warmińsko-mazurskim, w powiecie ostródzkim, w gminie Miłomłyn. Miejscowości znajdujące się nad tym jeziorem to Ostrów Wielki, Murawki, Gil Wielki.
Nad jeziorem wiele dzikich kąpielisk. Zakaz używania jednostek pływających z silnikami spalinowymi. Na południowym brzegu ośrodek wczasowy. Od wschodu z jeziora wypływa rzeka Iłga, przez rezerwat przyrody Jezioro Iłgi płynie do Jeziora Drwęckiego. Prowadzi tędy szlak kajakowy. 
Istnieje połączenie z Jeziorem Gil Mały. Klasa czystości II (2001).

</doc>
<doc id="941935" url="https://pl.wikipedia.org/wiki?curid=941935" title="Los Cesares">
Los Cesares

Los Césares lub Ciudad de los Césares – mityczne miejsce, miasto lub królestwo równie bogate, a może nawet bogatsze w kruszce od peruwiańskich Inków. Legenda powstała podczas eksploracji przez Sebastiana Cabota estuarium La Platy i dolnej Parany w latach 1526–1530. Los Césares miało znajdować się w Andach w dzisiejszej prowincji Araucania i Patagonia w Chile.
Nazwa wywodzi się najprawdopodobniej od nazwiska członka ekspedycji Cabota, Francisca Cesara, który został wysłany na zachód i który jako pierwszy z Europejczyków dotarł do Andów. Doniesienia o przygodach Alejo Garcíi, rozbitka z ekspedycji De Solísa z lat 1515–1516 oraz opowieść o „Białym królu” władającym górą srebra, również oddziaływały na dawnych podróżników. Legendy te, rozpuszczane najczęściej przez miejscowych Indian w celu jak najszybszego pozbycia się intruzów z własnego terytorium, prowadziły do kolejnych wypraw odkrywczych.
Legenda Los Césares miała dość długi żywot. Była przyczyną wypraw Diega de Almagro w latach 1535–1537 i Pedra de Valdivii w roku 1540 z Peru do Chile, jak również ekspedycji Juana de Garaya w roku 1580 z dzisiejszego Buenos Aires w Argentynie.

</doc>
<doc id="941936" url="https://pl.wikipedia.org/wiki?curid=941936" title="ZM Ursus">
ZM Ursus



</doc>
<doc id="941940" url="https://pl.wikipedia.org/wiki?curid=941940" title="Cashis">
Cashis

Ca$his (Cashis), właściwie Ramone Johnson – amerykański raper pochodzący z Hrabstwa Orange w Kalifornii. Jest członkiem gangu Gangster Disciples (GD, 7-4). Zauważony w 2006 roku przez Eminema, dołączył do jego wytwórni Shady Records, po czym nagrał 6 utworów, które zostały umieszczone na .
22 maja 2007 roku został wydany jego pierwszy minialbum "The County Hound EP" składający się z 8 utworów, głównie wyprodukowanych przez Eminema, Ron Browza oraz Rikanatta. W 2011 roku ukazał się kolejny minialbum pt. "The Vault". Debiutancki album rapera pt. "The Art of Dying" został wydany w październiku 2012 roku. Na 2013 rok Cashis zapowiedział kolejną płytę pt. "Euthanasia".

</doc>
<doc id="941946" url="https://pl.wikipedia.org/wiki?curid=941946" title="Stary dworzec kolejowy w Katowicach">
Stary dworzec kolejowy w Katowicach

Stary dworzec kolejowy w Katowicach – budynek dworca kolejowego w Katowicach wybudowany został w latach 50. XIX w. (oddany pierwotnie w 1859) przy ulicy Dworcowej. Był kilkukrotnie przebudowywany (zwłaszcza na początku XX wieku w latach 1906–1908 i w latach 20.). Przez dziesięciolecia był najważniejszym obiektem kolejowym Górnego Śląska. Po II wojnie światowej okazał się za mały i podjęto decyzję o budowie nowego dworca, który został oddany do użytku w 1972. Obecnie właścicielem budynku jest spółka należąca do katowickiej grupy Maksimum.
Kompleks zabudowań dawnego dworca tworzą bryły hal dworcowych oraz gmachy towarzyszące, w tym dawnych budynków biurowych, mieszkalnych, restauracji i poczekalni. Kompleks wzniesiono w 1906 w stylu modernizmu historycznego. Pierwotnie neoklasycystyczna część środkowa miała jedno piętro i dwa ryzality boczne o dwóch piętrach. Po 1925 część środkową nadbudowano o następne dwa piętra, a nieco później nadbudowano także ryzality boczne nadając całej części środkowej cechy stylu modernistycznego. Całość usytuowana jest w obrębie ulic: Dworcowej, świętego Jana (dawna "15 Grudnia"), Andrzeja Mielęckiego oraz linii torów kolejowych.
W dwudziestoleciu międzywojennym część dworca zajmował Sąd Okręgowy.
Dworzec przestał być użytkowany zgodnie ze swoim przeznaczeniem od 1972.
Kompleks został wpisany do rejestru zabytków dnia 18 grudnia 1975 (nr rej.: A/1218/75).
W październiku 2007 dworzec za 45,45 mln zł został sprzedany należącej do Marka Koźmińskiego spółce Eurostar Real Estate, która planowała go odbudować jako „obiekt wielofunkcyjny”, jednak w 2015 został zlicytowany przez komornika za długi spółki. Nabywca w październiku 2016 rozpoczął remont obiektu. Inna część dworca należy do Holdingu Liwa, który nie przedstawił żadnych planów odbudowy i remontu.
Filatelistyka.
Poczta Polska wyemitowała 28 lutego 1978 r. znaczek pocztowy przedstawiający Stary dworzec kolejowy w Katowicach o nominale 50 gr, w serii "Koleje polskie". Autorem projektu znaczka był Stefan Małecki. Znaczek wydrukowano techniką rotograwiury, na papierze kredowanym, w nakładzie 6.630.000 szt. Pozostawał w obiegu do 31 grudnia 1994.

</doc>
<doc id="941947" url="https://pl.wikipedia.org/wiki?curid=941947" title="Ziemnodrozdy">
Ziemnodrozdy

Ziemnodrozdy (Orthonychidae) – monotypowa rodzina ptaków z rzędu wróblowych (Passeriformes). 
Występowanie.
Rodzina obejmuje gatunki występujące endemicznie w Australii i na Nowej Gwinei.
Morfologia i ekologia.
Długość ciała 18–29 cm, masa ciała 47–215 g (samce są większe i cięższe od samic). Ziemnodrozdy są ptakami słabo latającymi, prowadzącymi naziemny tryb życia. Ich sterówki są usztywnione, podobnie jak to ma miejsce u dzięciołów i pełzaczy. Ziemnodrozdy podpierają się nimi podczas żerowania. Ich główny pokarm stanowią larwy owadów.
Systematyka.
Nazewnictwo.
Nazwa rodzajowa "Orthonyx" jest połączeniem słów z języka greckiego: "orthos" – „prosty” oraz "onux", "onukhos" – „pazur, szpon”.
Gatunek typowy.
"Orthonyx temminckii" 
Podział systematyczny.
We wcześniejszych ujęciach systematycznych do ziemnodrozdów zaliczano gatunki obecnie klasyfikowane w rodzinie Psophodidae (rodzaje: "Androphobus", "Psophodes", "Cinclosoma" i "Ptilorrhoa", najpierw wydzielone do Cinclosomatidae, a od 2008 do odrębnej rodziny). Obecnie do rodziny Orthonychidae zaliczany jest jeden rodzaj z następującymi współcześnie żyjącymi gatunkami:
oraz wymarłe:

</doc>
<doc id="941951" url="https://pl.wikipedia.org/wiki?curid=941951" title="Sójka błękitna">
Sójka błękitna

Sójka błękitna, sroka błękitna ("Cyanopica cyanus") – gatunek średniej wielkości ptaka z rodziny krukowatych (Corvidae). Zamieszkuje wschodnią Azję, głównie Chiny, Koreę, Japonię i Mongolię. W Europie istnieje populacja na Półwyspie Iberyjskim, często uznawana za osobny gatunek; sądzono, że została sprowadzona w XVI wieku z Azji przez żeglarzy, lecz odnaleziono w jaskiniach kości datowane na ponad 44 tysiące lat, co oznacza, że jest to ptak naturalnie tu występujący.
Charakterystyka.
Sylwetką przypomina srokę zwyczajną. Długość ciała 36–38 cm; masa ciała: samce 80–118 g, samice 76–112 g.
Zwykle widywana w gwarnych stadkach, przelatując „gęsiego” z drzewa na drzewo z przeciągłym i wznoszącym się "kszrrriii"; wydaje też terkot zakończony krótkim "kłiit", zduszone trele i inne krótkie dźwięki. Lokalnie dosyć liczna w lasach piniowych, sadach i gajach.
Systematyka.
Wyróżniono kilka podgatunków "C. cyanus":
Międzynarodowy Komitet Ornitologiczny (IOC) wyróżnia obecnie tylko dwa podgatunki: "C. c. cyanus" i "C. c. japonica", traktując podgatunki "stegmanni", "koreensis", "kansuensis", "interposita" i "swinhoei" jako synonimy podgatunku nominatywnego, a sójkę iberyjską jako odrębny gatunek.
Status.
Międzynarodowa Unia Ochrony Przyrody (IUCN) od 2016 roku klasyfikuje sójkę błękitną i sójkę iberyjską jako osobne gatunki:

</doc>
<doc id="941955" url="https://pl.wikipedia.org/wiki?curid=941955" title="Diafanoskopia czaszki">
Diafanoskopia czaszki

Diafanoskopia czaszki, transiluminacja czaszki (ang. skull diaphanoscopy, transillumination of the skull) – nieinwazyjna metoda diagnostyczna znajdująca zastosowanie u pacjentów pediatrycznych z podejrzeniem choroby ośrodkowego układu nerwowego. 
Opis metody.
Diafanoskopia czaszki polega na prześwietleniu jej sklepienia w zaciemnionym pomieszczeniu silnym źródłem światła, przystawionym najczęściej do przedniego ciemiączka. Pokrywy czaszki noworodka i niemowlęcia są cienkie i światło częściowo przechodzi przez tkanki miękkie, tworząc poświatę wokół głowy dziecka. 
Zastosowanie.
Diafanoskopia znajduje zastosowanie w diagnostyce różnicowej pourazowego obrzęku tkanek miękkich głowy:
Diafanoskopia pozwala też szybko rozpoznać wodogłowie u dziecka. U zdrowego niemowlęcia poświata uzyskana diafanoskopią ma szerokość najwyżej 1,5 cm; przy wodogłowiu wewnętrznym jest znacznie szersza (u wcześniaków także, osiągając szerokość do 3,5 cm). Inne stany w których można przeprowadzić diafanoskopię to makrocefalia, hydranencefalia, porencefalia, a nawet złamania czaszki i stany niedożywienia.
Przez odkryciem promieni Röntgena, diafanoskopia była jedną z metod służących do przeświecania niektórych zatok przynosowych: zatoki szczękowej i czołowej. Nieprawidłowe przechodzenie promieni świetlnych świadczyło o zmniejszeniu przestrzeni powietrznej w zatokach spowodowanej najczęściej procesem zapalnych (ostrym jak i przewlekłym) oraz obecnością guza w zatokach.
Historia.
Jako pierwszy transiluminację czaszki dziecka z wodogłowiem przeprowadził Richard Bright w 1831 roku. Metodę przez lata udoskonalono i wprowadzono do diagnostyki krwawienia wewnątrzczaszkowego przed upowszechnieniem się metod ultrasonograficznych. Obecnie ma dosyć ograniczone zastosowanie, mimo swojej nieinwazyjności, niskiego kosztu badania i dużej wartości diagnostycznej.

</doc>
<doc id="941956" url="https://pl.wikipedia.org/wiki?curid=941956" title="Transiluminacja czaszki">
Transiluminacja czaszki



</doc>
<doc id="941958" url="https://pl.wikipedia.org/wiki?curid=941958" title="Ola By Rise">
Ola By Rise

Ola By Rise (ur. 14 listopada 1960 w Trondheim), piłkarz norweski grający na pozycji bramkarza.
Kariera klubowa.
Rise przez całą swoją karierę związany był z klubem Rosenborg BK, pochodzącego z jego rodzinnego miasta Trondheim. W jego barwach zadebiutował w pierwsze lidze w 1977 roku, mając zaledwie 17 lat. Swój pierwszy sukces osiągnął w 1985 roku, gdy wywalczył pierwsze mistrzostwo kraju, a następnie sukces ten powtarzał jeszcze sześciokrotnie w latach 1988, 1990, 1992, 1993, 1994 oraz 1995. 4 razy zdobywał Puchar Norwegii w latach 1988, 1990, 1992 i 1995, jednak zapamiętany został także z nieudanego finału z 1991 roku, gdy po jego błędach Rosenborg przegrał ze Strømsgodset IF. W Rosenborgu spędził całe 18 sezonów i rozegrał dla niego 346 meczów ligowych. Tylko raz był bliski przejścia do klubu z zagranicy, a było to w 1988 roku, gdy nie dostał pozwolenia na pracę w Wielkiej Brytanii podczas transferu do Southamptonu. Swoją karierę zakończył w 1995 roku w wieku 35 lat.
Kariera reprezentacyjna.
W reprezentacji Norwegii Rise zadebiutował 20 grudnia 1984 roku w wygranym 1:0 meczu z Egiptem. W tym samym roku wziął udział w Igrzyskach Olimpijskich w Los Angeles, na których był pierwszym bramkarzem Norwegii, ale odpadł z nią w fazie grupowej. Pomimo że Ola był czołowym golkiperem w kraju, to jednak trafił na konkurencję Erika Thorstvedta. W kadrze rozegrał łącznie 25 meczów i w 1994 roku był w kadrze Norwegii na Mistrzostwa Świata w USA, jednak nie zagrał na nich ani minuty.
Kariera trenerska.
W 2003 roku ze stanowiska pierwszego trenera Rosenborga zrezygnował Åge Hareide i przed sezonem 2004 zatrudniono Rise. Z Rosenborgiem zdobył czternaste z rzędu zwycięstwo w lidze, ale pod koniec roku został zwolniony ze stanowiska. 18 lipca 2006 By Rise został asystentem Hareide w reprezentacji Norwegii.

</doc>
<doc id="941961" url="https://pl.wikipedia.org/wiki?curid=941961" title="Kto ją zabił?">
Kto ją zabił?

Kto ją zabił? (ang. "Brick", dosł. "Cegła") – amerykański thriller neo-noir z 2005 roku w reżyserii Riana Johnsona z Josephem Gordon-Levittem w roli głównej.
Film detektywistyczny rozgrywający się na przedmieściach, którego głównymi bohaterami są uczniowie liceum. Reżyserski debiut Riana Johnsona, za który otrzymał w 2005 r. Nagrodę Specjalną Jury za "oryginalną wizualizację" na Sundance Film Festival (Festiwal Filmowy w Sundance) został ciepło przyjęty przez amerykańską krytykę która uznała go za „satysfakcjonujący hołd w kierunku kina noir”, podkreślając także „oryginalne ukazanie środowiska szkoły średniej”.
Fabuła.
Brendan Frye (Joseph Gordon-Levitt), uczeń San Clemente High School w Kalifornii patrzy na martwe, unoszące się na wodzie ciało swojej byłej dziewczyny Emily (Emilie de Ravin). Chłopak ma kontakty z dilerami, ale postanawia je zerwać. Pewnego dnia dzwoni do niego przerażona Emily i mówi, że „nie wiedziała, że cegła jest zła” i że Pin – szef dealerów – siedzi jej na karku. Błaga Brendana o natychmiastową pomoc. Ten postanawia ją odnaleźć, ale słyszy tylko prośbę, żeby zostawił ją w spokoju. Po śmierci dziewczyny postanawia poznać szczegóły jej śmierci.

</doc>
<doc id="941962" url="https://pl.wikipedia.org/wiki?curid=941962" title="Cyanopica cyana">
Cyanopica cyana



</doc>
<doc id="941964" url="https://pl.wikipedia.org/wiki?curid=941964" title="1seg">
1seg

 – standard przesyłu naziemnej telewizji cyfrowej, radia i danych dla urządzeń mobilnych wykorzystywanym w Japonii. Pierwsza eksperymentalna transmisja została uruchomiona w 2005 roku, natomiast oficjalna 1 kwietnia 2006 roku. Pierwsze telefony z możliwością odbioru tego sygnału firma KDDI zaczęła sprzedawać jesienią 2005.
Cyfrowa transmisja naziemna (Terrestrial digital broadcast) ISDB-T w Japonii zaprojektowana jest tak, że każdy kanał jest podzielony na 13 pasm (plus jedno pasmo oddzielające kanały). Sygnał HDTV zajmuje 12 pasm, pozostałe 13. pasmo wykorzystywane jest do nadawania sygnału dla urządzeń mobilnych. Stąd nazwa '1seg' (jeden segment).
Strona techniczna.
System 1seg przesyła pakiety video skompresowane za pomocą kodeka H.264 oraz audio za pomocą AAC+SBR, wewnątrz strumienia transportowego MPEG-2. 1seg - tak samo jak ISDB-T - wykorzystuje modulacje QPSK wraz z kodowaniem korekcyjnym FEC o sprawności 2/3 i 1/4. Całkowita przepływność systemu wynosi 416 kbps. Maksymalna rozdzielczość obrazu to 320x240 pikseli, przepływność video waha się pomiędzy 220 a 320 kbit/s. Sygnał audio kodowany zgodnie z AAC+SRB ma przepływność 48-64 kbit/s. Istnieje możliwość przesłania dodatkowych danych wykorzystując BML (EPG, serwisy interaktywne itp.); przeznaczone jest na to 10-100 kbit/s.
W standardzie nie zawarto kontroli dostępu i zabezpieczeń przed kopiowaniem, jednakże każdy producent może ograniczyć funkcje nagrywania, np. odbiornik W33SA umożliwia nagrywanie jedynie do pamięci wewnętrznej, nie pozwala na nagrywanie na zewnętrzną pamięć miniSD.

</doc>
<doc id="941966" url="https://pl.wikipedia.org/wiki?curid=941966" title="Stipe Drviš">
Stipe Drviš

Stipe Drviš, w Niemczech znany jako Stipe Drews (ur. 8 czerwca 1973 w Makarskiej) – chorwacki bokser, były zawodowy mistrz świata organizacji WBA w kategorii półciężkiej (do 175 funtów).
Kariera amatorska.
Jako amator stoczył 100 walk, 90 z nich wygrał. Był sześciokrotnym mistrzem Chorwacji. Brał udział w Igrzyskach Olimpijskich w Atlancie, gdzie doszedł do ćwierćfinału.
Kariera zawodowa.
Na zawodowstwo przeszedł w 1999. W lutym 2003 pokonał Silvio Branco i został zawodowym mistrzem Europy. Chorwat przystąpił do tej walki bez przygotowania, zastępując Thomasa Ulricha, który wycofał się w ostatniej chwili z powodu choroby.
Swój tytuł obronił trzy razy, a następnie, w sierpniu 2004, stoczył pojedynek eliminacyjny organizacji WBC z Paulem Briggsem. Drviš trzy razy był liczony, sędzia odebrał mu też trzy punkty za uderzanie kolanem i głową, i w konsekwencji przegrał walkę jednogłośną decyzją na punkty.
Drviš wygrał kilka następnych pojedynków, a 24 kwietnia 2007, po swoim drugim w karierze zwycięstwie z Silvio Branco, zdobył tytuł mistrza świata organizacji WBA. Pas mistrzowski stracił już w swojej pierwszej obronie, przegrywając na punkty z Australijczykiem Dannym Greenem.

</doc>
<doc id="941977" url="https://pl.wikipedia.org/wiki?curid=941977" title="Yellow Magic Orchestra">
Yellow Magic Orchestra

Yellow Magic Orchestra – japoński zespół muzyczny grający muzykę elektroniczną, założony w 1978 roku. Zespół tworzą Haruomi Hosono, Yukihiro Takahashi oraz Ryūichi Sakamoto.

</doc>
<doc id="941978" url="https://pl.wikipedia.org/wiki?curid=941978" title="Carlos Sastre">
Carlos Sastre

Carlos Sastre Candil (ur. 22 kwietnia 1975 w Leganés) – były hiszpański kolarz szosowy.
Profesjonalną karierę rozpoczął w 1997 r. Jego pierwszą drużyną była grupa ONCE. W 2002 r. przyszedł do duńskiej drużyny Team CSC. Sastre specjalizuje się w wyścigach wieloetapowych, gdzie regularnie plasuje się w czołowej dziesiątce. Jego największym sukcesem jest wygranie 27 lipca 2008 roku prestiżowego wyścigu kolarskiego Tour de France.
Karierę zaczynał w 1997 roku w hiszpańskiej drużynie ONCE. Swój pierwszy ważny sukces odniósł w 2000 roku, kiedy to zajął 8. miejsce w klasyfikacji generalnej Vuelta a España oraz zdobył koszulkę dla najlepszego górala wyścigu.
W 2002 roku Sastre przeniósł się do ekipy Team CSC. Miał być liderem drużyny na Vuelta a España. Podczas Tour de France 2002 zaprezentował najlepszą formę spośród kolarzy swojej nowej drużyny i zajął ostatecznie wysokie 10. miejsce w klasyfikacji generalnej. Do zwycięzcy wyścigu Amerykanina Lance’a Armstronga stracił 19 minut.
W czasie Tour de France 2003 Sastre odniósł pierwsze zwycięstwo w karierze na francuskim wyścigu. Miało to miejsce podczas 13 etapu z metą na Plateau de Bonascre. W klasyfikacji generalnej znów znalazł się w czołowej dziesiątce, mimo tego, iż liderem drużyny nie był on, a Amerykanin Tyler Hamilton, który zajął 4. miejsce.
W 2004 roku znów znalazł się w czołówce Wielkiej Pętli. Tym razem ukończył cały wyścig na 8. pozycji. Dobrą formę zaprezentował też podczas Vuelta a España, gdzie wywalczył 6. miejsce.
W kolejnym sezonie podobnie jak przed rokiem Sastre miał za zadanie być pomocnikiem Ivana Basso podczas Tour de France. Ze swoich obowiązków wywiązywał się dobrze, bo Basso zajął drugie miejsce w generalnej klasyfikacji. Hiszpan zaś zanotował pewien regres w stosunku do swoich wyników z ostatnich lat i zajął dopiero 21. lokatę. Na hiszpańską Vueltę pojechał natomiast w roli lidera Team CSC i pierwotnie zajął trzecie miejsce w klasyfikacji generalnej. Lecz po tym, jak na stosowaniu dopingu przyłapano jego rodaka – Roberto Herasa, Sastre został ogłoszony drugim kolarzem Vuelta a España 2005.
Sastre w tymże roku przejechał wszystkie trzy największe wyścigi kolarskie – Giro d’Italia, Tour de France oraz Vuelta a España. Podczas włoskiego wyścigu Hiszpan zajął odległe 43. miejsce, z ogromną przewagą wygrał cały wyścig jego kolega z drużyny Ivan Basso.
W roku 2008 odniósł kolejny znaczący triumf w swojej karierze, wygrywając „królewski” etap do L’Alpe d’Huez podczas Tour de France. Uzyskał wtedy sporą przewagę nad pozostałymi zawodnikami w klasyfikacji generalnej i został zwycięzcą całego Tour, wyprzedzając o 58 sekund Cadela Evansa.
w 2011 roku zakończył sportową karierę.

</doc>
<doc id="941985" url="https://pl.wikipedia.org/wiki?curid=941985" title="Brama Dolna w Olsztynie">
Brama Dolna w Olsztynie

Brama Dolna w Olsztynie (niem. Untertor, Niedertor) – jedna z trzech głównych bram wokół olsztyńskiego Starego Miasta, usytuowana na południe od Bramy Górnej, nieopodal dawnego Dolnego Przedmieścia (niem. Unterstadt – późniejszego skrzyżowania ulic Mochnackiego, Grunwaldzkiej, Prostej i części ślepej alei Warszawskiej) i pobliżu dzisiejszego mostu św. Jana Nepomucena na Łynie. Brama została rozebrana po 1806 roku.
Historia.
Mury obronne zostały wzniesione w drugiej połowie XIV wieku wokół olsztyńskiego Starego Miasta. Jeszcze w 1581 roku dowiodły, że posiadają militarne znaczenie obronne. Po wielkim pożarze miasta w 1620 roku mury poddano konserwacji w celu ich wzmocnienia. Pod koniec XVII wieku zaczęto rozbierać części murów obronnych. Wkrótce po tym, jak w roku 1806 zawaliła się jedna z wież bramy, wraz z murami rozebrano Bramę Dolną. Na jej miejscu zbudowano nowy most św. Jana Nepomucena. W czasie jego budowy odsłonięto fundamenty bramy, o które oparto jedną z części mostu.

</doc>
<doc id="941999" url="https://pl.wikipedia.org/wiki?curid=941999" title="HGB (piwo)">
HGB (piwo)

HGB (ang. "High Gravity Brewing") – warzenie wysoko stężonej brzeczki. Jest to powszechnie stosowana przez nowoczesne browary metoda produkcji piwa polegająca na wytworzeniu brzeczki ze znacznie wyższą zawartością ekstraktu niż to wynika z parametrów gotowego piwa. Osiąga się to poprzez odpowiednie metody zacierania słodu jak np. dłuższa przerwa scukrzająca w temperaturze ok. 65–66 °C oraz dodanie cukru, syropu sacharozowego, skrobiowego lub ekstraktu słodowego.
Efektem tego jest skoncentrowana brzeczka piwna, która przed fermentacją, po fermentacji lub przed rozlewem rozcieńczana jest zimną wodą do wymaganej zawartości ekstraktu lub częściej zawartości alkoholu (po fermentacji). Metoda ta wprowadzona po drugiej wojnie światowej w Ameryce upowszechniła się również w Europie i Afryce. Pozwala ona na znaczne przyspieszenie technologii produkcji piwa oraz zwiększenie do 30% przepustowości działów:
W porównaniu do klasycznej metody produkcji piwa, główną zaletą HGB jest to, że woda dodawana w celu rozcieńczenia nie musi być podgrzewana i gotowana, co daje w efekcie znaczne korzyści ekonomiczne. W pewnym uproszczeniu istotą tej metody jest dodanie do brzeczki na etapie warzelni mniejszej ilości wody niż w przypadku klasycznego sposobu warzenia piwa. Dzięki temu koszt warzenia brzeczki jest niższy, gdyż mniejsza ilość brzeczki jest gotowana, a co za tym idzie następuje mniejsze zużycie energii potrzebnej do jej podgrzania. Naczynia w których następuje warzenie i fermentacja mogą być mniejsze lub też można w nich warzyć/fermentować więcej. W rezultacie warzenia metodą HGB zarówno brzeczka, jak i następnie piwo które z niej powstało tuż po fermentacji jest bardziej skoncentrowane. Piwo takie tuż po fermentacji ma wyższe stężenie alkoholu i ekstraktu niż piwo uzyskane w klasycznym procesie technologicznym. Woda, która nie została dodana na etapie warzelni jest dodawana już po zakończeniu fermentacji (tuż po zakończeniu procesu fermentacji, np. jeszcze w tanku fermentacyjnym lub później na etapie leżakowni lub filtracji). Dodanie wody powoduje zmniejszenie obliczonego stopnia Plato tego piwa do takiego poziomu jaki miałaby brzeczka, gdyby ta ilość wody została do niej dodana już na etapie warzelni. 
Metoda umożliwia wykorzystanie tej samej brzeczki do produkcji wielu piw o zróżnicowanych końcowych parametrach. Umożliwia ona również wykorzystanie tej samej brzeczki do produkcji wielu piw o zróżnicowanym końcowym stężeniu ekstraktu.
Jeżeli gęstość brzeczki nastawnej w przypadku produkcji piw typu lager nie przekracza 15 stopni w skali Plato to smak piwa wyprodukowanego metodą HGB jest niemal identyczny z metodami tradycyjnymi. Wyższa koncentracja brzeczki nastawnej ma negatywny wpływ na końcowy profil aromatyczno-smakowy w gotowym piwie, gdyż produkcja koncentratu brzeczki o zwiększonej zawartości ekstraktu wiąże się ze stosowaniem użyciu wyższych temperatur, co powoduje wytwarzanie się większej ilości ubocznych produktów fermentacji.

</doc>
<doc id="942005" url="https://pl.wikipedia.org/wiki?curid=942005" title="Huragan (ujednoznacznienie)">
Huragan (ujednoznacznienie)



</doc>
<doc id="942006" url="https://pl.wikipedia.org/wiki?curid=942006" title="Saab 9000 Aero">
Saab 9000 Aero



</doc>
<doc id="942009" url="https://pl.wikipedia.org/wiki?curid=942009" title="WiOO">
WiOO



</doc>
<doc id="942010" url="https://pl.wikipedia.org/wiki?curid=942010" title="Stipe Drews">
Stipe Drews



</doc>
<doc id="942012" url="https://pl.wikipedia.org/wiki?curid=942012" title="Stipe Drvis">
Stipe Drvis



</doc>
<doc id="942013" url="https://pl.wikipedia.org/wiki?curid=942013" title="D&amp;G">
D&amp;G



</doc>
<doc id="942015" url="https://pl.wikipedia.org/wiki?curid=942015" title="Cuatro Torres Business Area">
Cuatro Torres Business Area

Cuatro Torres Business Area (CTBA) – dzielnica biznesowa i Central Business District w Madrycie przy ulicy Paseo de la Castellana. Niegdyś teren należał do klubu Real Madryt.
Znajdują się tam cztery najwyższe wieżowce w Hiszpanii. Całkowite zakończenie budowy kompleksu nastąpiło w 2009 roku.
Pierwotnie kompleks znany był pod nazwą "Madrid Arena".
Wieżowce.
W kompleksie CTBA znajdują się następujące wieżowce:

</doc>
<doc id="942016" url="https://pl.wikipedia.org/wiki?curid=942016" title="Tunel du Mont Blanc">
Tunel du Mont Blanc

Tunel du Mont Blanc (Tunnel du Mont-Blanc) – drogowy tunel w Alpach łączący Chamonix-Mont-Blanc we Francji z Courmayeur we Włoszech. Jest to jedna z głównych transalpejskich tras transportowych, przez którą transportowana jest ponad 1/3 ładunków do północnej Europy z Włoch. Tunel stanowi fragment trasy E25 (do 1985 roku leżał w ciągu E21b). We francuskim systemie drogowym oznaczony jest jako część drogi krajowej N205, a we włoskim numerem T1 i stanowi element sieci autostrad tego kraju.
Trasa ta skraca drogę z Francji do Turynu o 50 km i do Mediolanu o 100 km. Budowę rozpoczęto w 1957 r. i zakończono w 1965 r. Ma 11,6 km długości, 8,6 m szerokości i 4,35 m wysokości. Tunel nie jest poziomy: wysokość wlotu po francuskiej stronie: 1274 m, po włoskiej: 1381 m. Jest to pojedynczy tunel z dwukierunkową jezdnią. Plany poszerzenia tunelu nigdy nie zostały zrealizowane ze względu na problemy finansowe i sprzeciw lokalnych władz, które podały informacje o rażących efektach zwiększenia natężenia ruchu.
Tunel du Mont Blanc jest zarządzany przez dwie publiczne spółki, każda z nich zarządza swoją połową tunelu:

</doc>
<doc id="942017" url="https://pl.wikipedia.org/wiki?curid=942017" title="CTBA">
CTBA



</doc>
<doc id="942024" url="https://pl.wikipedia.org/wiki?curid=942024" title="Boeing YB-40 Flying Fortress">
Boeing YB-40 Flying Fortress

Boeing YB-40 Flying Fortress – zmodyfikowana wersja amerykańskiego bombowca Boeing B-17 Flying Fortress służąca jako ciężko uzbrojony "bombowiec eskortowy" dla innych bombowców, konstrukcja została opracowana pod koniec 1942 kiedy nie były jeszcze dostępne myśliwce eskortowe dalekiego zasięgu zdolne towarzyszyć bombowcom w czasie nalotów na Niemcy.
Historia i użycie bojowe.
Pierwsze prace projektowe nad nową wersją XB-40 "Latającej fortecy" rozpoczęto w sierpniu 1942, a prototyp samolotu powstał w zakładach Vega, należących do koncernu Lockheeda. W październiku 13 samolotów serii przedprodukcyjnej YB-40, w styczniu 1943 zamówiono 12 kolejnych egzemplarzy. Pierwszy samolot został ukończony w marcu 1943.
W porównaniu z budowanymi wówczas wersjami B-17, YB-40 był ciężej uzbrojony i posiadał większe opancerzenie. Dodano drugą wieżyczkę na grzbiecie samolotu, pojedyncze karabiny maszynowe na stanowiskach bocznych zostały zastąpione podwójnymi, a dziobowa pozycja bombardiera została zastąpiona przez wieżę z dwoma karabinami maszynowymi. Samolot wyposażono też w hydrauliczny system wspomagający dla karabinów oraz odblaskowe celowniki optyczne. Amunicja do karabinów maszynowych była składowana w komorze bombowej. W samolocie zainstalowano także dodatkowe płyty pancerne chroniące załogę – masa samolotu wzrosła o 4000 funtów (1800 kg) i dość drastycznie spadły jego niektóre osiągi, o ile B-17F potrzebował 25 minut aby wznieść się na wysokość 20000 stóp (6100 m) to YB-40 potrzebował aż 48 minut.
Zanim ostatecznie zdecydowano, co ma stanowić uzbrojenie YB-40, zaproponowano wiele innych wariantów – niektóre YB-40 otrzymały czterokarabinowe przednie i tylne wieżyczki, niektóre zostały wyposażone w działka kalibru 40 mm, a niektóre otrzymały aż do 30 różnego typu działek i karabinów maszynowych.
Za pierwszej serii 13 sztuk samolotu jeden został uszkodzony w czasie lądowania na Isle of Lewis w drodze do Anglii, a z pozostałych dwunastu samolotów sformowano 327 Dywizjon Bombowy wchodzący w skład 92 Grupy Bombowej (92nd Bomb Group (H)).
W okresie od 29 maja do 16 sierpnia 1943, YB-40 wzięły udział w 14 z 19 misji bojowych zgrupowania Eighth Air Force. Łącznie samoloty te zestrzeliły na pewno 5 maszyn wroga i zaliczono im 2 zestrzelenia "prawdopodobne".
Z powodu dodatkowego obciążenia, YB-40 okazały się trudne w pilotażu, nie potrafiły też utrzymać się w szyku z B-17F, od których były wolniejsze, natomiast nieco silniejsze uzbrojenie nie przekładało się znacząco na siłę ognia całego szyku.
Ostatecznie zdecydowano, że koncept "bombowca eskortowego" nie sprawdził się w praktyce i YB-40 zostały wycofane do Stanów Zjednoczonych, gdzie przebudowano je na samoloty szkoleniowe.
Pomimo fiaska projektu, doświadczenia zdobyte przy eksploatacji YB-40 miały bezpośredni wpływ na konstrukcję nowej wersji „Latającej Fortecy” – B-17G, która została wyposażona w przednią wieżyczkę podobną do tej używanej przez YB-40.

</doc>
<doc id="942025" url="https://pl.wikipedia.org/wiki?curid=942025" title="YB-40">
YB-40



</doc>
<doc id="942029" url="https://pl.wikipedia.org/wiki?curid=942029" title="Nabój .22 Long Rifle">
Nabój .22 Long Rifle

.22 Long Rifle, w skrócie .22 LR (oznaczenie metryczne 5,6 × 15 mm R) – popularny nabój bocznego zapłonu kalibru 0,22 cala (5,6 mm) używany głównie w celach sportowych, rzadziej w małej gabarytowo broni do ochrony osobistej. W niektórych krajach wykorzystywany także do polowania na drobną zwierzynę, jednak w Polsce jest to nielegalne ze względu na niską energię pocisku. Znajduje zastosowanie zarówno w broni krótkiej (pistolety, rewolwery), jak i długiej (karabiny, a nawet gładkolufowe strzelby), produkowany w wielu odmianach. Nabój bardzo popularny w Europie Zachodniej i USA z powodu niskiej ceny.
Przepisowy nabój konkurencji olimpijskich: "pistolet sportowy", "pistolet szybkostrzelny" oraz kilku konkurencjach karabinowych. Jest także używany w "biathlonie".
Amunicja ta produkowana jest z wieloma różnymi pociskami, o różnej masie i przeznaczeniu. Produkowane są pociski o masach od 1,9 do 3,9 grama (czyli od 30 do 60 granów), typowe prędkości wylotowe od 110 do 550 m/s. Energia 120-275 J. Masa ładunku prochowego 0,105 g (1,62 grana)
W Polsce najczęściej spotykaną na obiektach sportowych bronią na nabój .22 LR jest pistolet MCM Margolin oraz karabinek Brno.

</doc>
<doc id="942031" url="https://pl.wikipedia.org/wiki?curid=942031" title=".22 LR">
.22 LR



</doc>
<doc id="942035" url="https://pl.wikipedia.org/wiki?curid=942035" title="Tusun Pasza">
Tusun Pasza

Tusun Pasza (ur. 1794, zm. 1816) – jeden z synów Muhammada Alego Paszy. W 1811 roku odniósł zwycięstwo na czele egipskiej armii w kampanii przeciw wahhabickim wojskom na Półwyspie Arabskim.
Historyczne źródła wskazują, że Tusun miał odziedziczyć władzę po ojcu Muhammadzie Alim, do czego jednak nie doszło z powodu jego śmierci w 1816 roku. Wiele lat później paszą był jednak przez sześć lat (1848-1854) syn Tusuna Abbas I.

</doc>
<doc id="942036" url="https://pl.wikipedia.org/wiki?curid=942036" title="Drumazon">
Drumazon

Drumazon – emulator automatu perkusyjnego Roland TR-909 w formacie VST, stworzony przez polską firmę programistyczną D16 Group Audio Software.
Cechy.
Graficzny interfejs użytkownika programu oraz jego obsługa są niemal identyczne jak w przypadku oryginalnego instrumentu. Również i możliwości brzmieniowe są wiernie odtworzone, jednak ilość parametrów toru syntezy, jakie można modyfikować, została znacznie poszerzona w stosunku do TR-909.
Dane techniczne:

</doc>
<doc id="942038" url="https://pl.wikipedia.org/wiki?curid=942038" title="152 mm haubica wz. 1938 (M-10)">
152 mm haubica wz. 1938 (M-10)

152 mm haubica wz. 1938 (M-10) (ros. "152-мм гаубица образца 1938 года (М-10)") – radziecka haubica opracowana w 1938. Produkcję rozpoczęto w 1939 roku w Fabryce nr 172. Do końca roku wyprodukowano 4 egzemplarze, w roku 1940 – 685, a w 1941 – 833. Powstała również pewna liczba egzemplarzy z krótszą lufą, przeznaczonych do zastosowania w czołgach KW-2. Wkrótce po ataku Niemiec w 1941 haubica została wycofana z produkcji. Przyczyny tej decyzji nie są do końca jasne. Wśród możliwych powodów były trudności techniczne związane z produkcją tych dział i potrzeba ograniczenia ilości produkowanych typów do tych najbardziej niezbędnych. Następcą haubicy była 152 mm haubica wz. 1943 (D-1).
Haubice tego typu zdobyte przez wojska niemieckie były przyjęte do uzbrojenia Wehrmachtu pod oznaczeniem 15,2 cm sFH 443(r). Finlandia zdobyła 45 dział w 1941 i zakupiła 57 od Niemiec w 1944, wprowadzając je do służby pod oznaczeniem 152 H/38. 

</doc>
<doc id="942040" url="https://pl.wikipedia.org/wiki?curid=942040" title="Maulaj Isma’il">
Maulaj Isma’il

Maulaj Isma’il (arab. أبو النصر مولاي إسماعيل بن الشريف, "Abu an-Nasir Maulaj Isma’il ibn asz-Szarif", ur. 1645 w Ar-Risani, zm. 22 marca 1727 w Meknesie) – drugi sułtan Maroka z dynastii Alawitów, syn Maulaja Alego asz-Szarifa, władcy Tafilalt.
Życiorys.
Objął tron w 1672 roku po swoim bracie Maulaju Raszidzie. Początkowo musiał tłumić powstania żądnych władzy krewnych oraz sprzeciwiających się jego panowaniu plemion, zanim mógł poświęcić się rozbudowie kraju.
Zrestrukturyzował siły zbrojne i stworzył nową armię z blisko 40 tysięcy sudańskich niewolników. Dzięki niej udawało mu się trzymać w szachu różnorodne plemiona Berberów i Beduinów, które sprzeciwiały się forsowanej przez niego jedności państwa. Maulaj Isma’il zdobył także angielski bastion w Tangerze (w 1684) oraz hiszpański fort w okolicach Al-Ara’isz (1689), a także Asilę i pobliskie tereny nad Oceanem Atlantyckim (1691). 
Swoje bezpieczeństwo oparł na elitarnej gwardii zwanej Buchari, w skład której wchodzili trenowani od młodości, wyselekcjonowani pod względem warunków fizycznych czarnoskórzy niewolnicy. Gwardia ta stanowiła najlepiej wyszkoloną i wyposażoną formację wojskową w państwie. 
Pod rządami Maulaja Isma’ila nastąpił gwałtowny rozwój gospodarczy Maroka. Rozkwitł handel z Europą, zwłaszcza z Francją i Wielką Brytanią. Rozwój ten umożliwił wzmożoną działalność budowniczą. Oprócz umocnień obronnych wokół Meknesu (dokąd przeniesiono stolicę z Fezu) powstały tam też nowe rezydencje i pałace. Wiele wzniesionych w tym czasie budowli przetrwało do dzisiaj i stanowią one wizytówkę miasta (m.in. największa w Maroku brama Bab al-Mansur). 
Po śmierci Maulaja Isma’ila rozgorzały zacięte walki o sukcesję do tronu między jego siedmioma synami, które doprowadziły do upadku potęgi państwa i anarchii. Dopiero za sułtana Muhammada III (1757-1790) udało się na nowo zjednoczyć Maroko.
Prochy Maulaja Isma’ila spoczywają obecnie w jego mauzoleum w Meknesie.

</doc>
<doc id="942041" url="https://pl.wikipedia.org/wiki?curid=942041" title="Mulaj Ismail ibn Szarif">
Mulaj Ismail ibn Szarif



</doc>
<doc id="942042" url="https://pl.wikipedia.org/wiki?curid=942042" title="(15810) Arawn">
(15810) Arawn

(15810) Arawn – planetoida z grupy obiektów transneptunowych z pasa Kuipera.
Odkrycie i nazwa.
Planetoida została odkryta 12 maja 1994 roku przez astronomów Michaela Irwina oraz Annę Żytkow. Odkrycie zostało dokonane za pomocą 2,5-metrowego teleskopu Newtona, znajdującego się w Obserwatorium Roque de los Muchachos na wyspie La Palma.
Swoją nazwę planetoida otrzymała w styczniu 2017 roku. Pochodzi ona od Arawna – władcy zaświatów (Annwn) w mitologii celtyckiej.
Orbita.
(15810) Arawn jest plutonkiem i znajduje się w rezonansie orbitalnym z Neptunem w stosunku 2:3, podobnie jak planeta karłowata Pluton. Planetoida ta porusza się po stosunkowo ekscentrycznej orbicie, znajdującej się poza Neptunem. Jej orbita nachylona jest do płaszczyzny ekliptyki pod kątem 3,8°. Na jeden obieg wokół Słońca ciało to potrzebuje około 248,7 roku, krążąc w średniej odległości 39,5 au od Słońca. Jej peryhelium wynosi 34,73 au, natomiast aphelium – 44,35 au.
Właściwości fizyczne.
(15810) Arawn ma średnicę szacowaną na ok. 127 km, a jego jasność absolutna to 7,7.
Sonda New Horizons.
(15810) Arawn obecnie jest stosunkowo blisko Plutona. W kwietniu 2017 roku znajdowała się ona w odległości zaledwie 2,7 au od tej planety karłowatej.
Zanim w 2014 roku odkryto obiekt 2014 MU69, obiekt 1994 JR1 był planowanym celem przelotu sondy New Horizons po zbadaniu Plutona w 2015. Pierwsze zdjęcia planetoidy zostały zrobione przez sondę 2 listopada 2015.

</doc>
<doc id="942051" url="https://pl.wikipedia.org/wiki?curid=942051" title="András Balczó">
András Balczó

András Balczó (ur. 16 sierpnia 1938 w Kondoros), węgierski pięcioboista nowoczesny, 5-krotny medalista olimpijski, 9-krotny indywidualny medalista mistrzostw świata: 5-krotnie złoty (1963, 1965, 1966, 1967, 1969), 2-krotnie srebrny (1959, 1970), 2-krotnie brązowy (1961, 1971). Był też 10-krotnym drużynowym medalistą mistrzostw świata: 5-krotnie złotym (1963, 1965, 1966, 1967, 1970) i 5-krotnie srebrnym (1958, 1961, 1962, 1969, 1971).

</doc>
<doc id="942053" url="https://pl.wikipedia.org/wiki?curid=942053" title="Papirus Ebersa">
Papirus Ebersa

Papirus Ebersa – staroegipski papirus medyczny, napisany najpóźniej około 1550 r. p.n.e., zakupiony od pewnego Araba przez niemieckiego egiptologa Georga Ebersa w 1873. Sprzedający twierdził, że znalazł ten zwój w 1862 r. między nogami dobrze zachowanej mumii w Tebach. 
Papirus Ebersa ma postać zwoju długości 20,23 m ze 108 rozdziałami, z których każdy posiada po 20-22 wiersze. Zawiera informacje z zakresu chorób wewnętrznych, chirurgii i stosowania minerałów i licznych roślin leczniczych do celów medycznych. Jego fragmenty są odpisem z o wiele starszych źródeł. Zaopatrzony jest w przybliżony spis treści i komentarze, zawiera szereg nieznanych nam określeń, najprawdopodobniej fachowych terminów medycznych oraz nazw leków. Wymieniono w nim około 700 lekarstw i podano 800 sposobów ich przyrządzania. Na odwrocie papirusu zawarte są notatki kalendarzowe, pozwalające ustalić przybliżoną datę jego powstania. 
Ebers opisał swoje znalezisko w wydanej w 1875 w Lipsku w dwóch tomach publikacji pod tytułem „Papirus Ebersa, hermetyczna księga o lekach Egipcjan, w piśmie hieratycznym”. Pierwszego przekładu tego papirusu dokonał Niemiec H. Joachim w 1890.

</doc>
<doc id="942054" url="https://pl.wikipedia.org/wiki?curid=942054" title="Gábor Balogh">
Gábor Balogh

 
Gábor Balogh (ur. 5 sierpnia 1976 w Budapeszcie), węgierski pięcioboista nowoczesny, srebrny medalista olimpijski w Sydney, wielokrotny medalista mistrzostw świata i Europy.

</doc>
<doc id="942059" url="https://pl.wikipedia.org/wiki?curid=942059" title="Homalopteridae">
Homalopteridae



</doc>
<doc id="942063" url="https://pl.wikipedia.org/wiki?curid=942063" title="Jezioro Gilowskie">
Jezioro Gilowskie



</doc>
<doc id="942065" url="https://pl.wikipedia.org/wiki?curid=942065" title="Kunegunda Halicka">
Kunegunda Halicka

Kunegunda Halicka (Czernihowska, Węgierska) (ur. 1246, zm. 9 września 1285) – księżniczka halicka, królowa czeska 1261–1278, regentka 1278–1285.
Życiorys.
Kunegunda urodziła się w 1246 r. w posiadłościach swojego dziadka ze strony ojca, Michała Wsiewołodowicza (Czernihowskiego) (1179? – 1246). Była córką Rościsława Michajłowicza (1225 – 1262)
kniazia halickiego, bana serbskiej Maczwy i Slawonii oraz Anny Arpadówny (Węgierskiej) (1226/1227 – po 1270). Jej siostra Gryfina poślubiła księcia Leszka Czarnego.
Kunegunda Halicka była drugą żoną Przemysła Ottokara II Wielkiego. Jego pierwszą żoną była od 11 lutego 1252 r. Małgorzata Babenberg (Austriacka) (ur. 1204 lub 1205, zm. 29 października 1266 r.), córka księcia Austrii Leopolda VI, oraz księżniczki bizantyjskiej Teodory Angeliny. Małgorzata, jak się okazało była bezpłodna, w związku z czym Przemysł zaczął myśleć o unieważnieniu małżeństwa. Jesienią 1261 r. polecił biskupom ogłosić małżeństwo za nieważne i zawiadomił o tym kurię rzymską. Formalną przyczyną był ślub czystości uczyniony przez żonę, gdy w 1243 r. po śmierci pierwszego męża wstąpiła do klasztoru. Małgorzata nie sprzeciwiała się rozwodowi. Wysłała nawet w tej sprawie posła do papieża Urbana IV. 18 października 1261 r. opuściła Pragę. Już 25 października tego roku władca Czech poślubił Kunegundę. W tym dniu dokonała się również koronacja Kunegundy oraz Przemysła, co było wielkim wydarzeniem w tej części Europy. Chociaż małżeństwo zawarte było przede wszystkim z myślą o następcy tronu, Przemysł tym ślubem chciał pozyskać także węgierskie rycerstwo. Miało ono również zapewnić przynajmniej tymczasowy pokój z Arpadami.
Kunegunda często towarzyszyła małżonkowi w uroczystościach i turniejach, a daleko poza granicami kraju mówiło się o niej jako pełnej temperamentu i wyjątkowo pięknej kobiecie.
W 1273 r. zebrani we Ratyzbonie elektorowie mieli przeprowadzić wybór króla Niemiec. Wśród kandydatów znalazł się Przemysł Ottokar II. Obawiając się jednak siły i prestiżu króla czeskiego; królem wybrano Rudolfa I Habsburga, który wydawał się wystarczająco słaby. Elekcja Rudolfa I oznaczała koniec Wielkiego Bezkrólewia w Niemczech.
Przemysł Ottokar odmówił złożenia hołdu Rudolfowi i wycofania się z Austrii, którą zajął po wymarciu dynastii Babenbergów. 26 listopada 1276 r. zawarto układ, na mocy którego syn Ottokara Wacław miał poślubić córkę Rudolfa Gutę, a Czesi mieli opuścić Austrię. Król czeski opóźniał jednak wykonanie postanowień traktatu i w efekcie 26 sierpnia 1278 r. doszło do bitwy pod Suchymi Krutami (niem. "Dürnkrut"), zakończonej zwycięstwem króla niemieckiego i śmiercią Ottokara.
Po bitwie pod Suchymi Krutami Kunegundzie nie udało się zachować pełnej jedności i niepodległości państwa. Zainteresowanymi objęciem tronu, a także terytorium czeskim, byli przede wszystkim margrabia brandenburski Otto V Długi z dynastii askańskiej oraz wrocławski książę Henryk IV Probus. Konieczność ochrony siebie i syna Wacława zmusiła Kunegundę do powrotu do przymierza z Rudolfem Habsburskim i potwierdzenie mu obietnicy małżeństwa Wacława z córką Rudolfa.
W 1282 r. w Augsburgu Rudolf I nadał księstwa przejęte po Babenbergach swoim synom. Była to podstawa późniejszej terytorialnej potęgi Habsburgów w Niemczech.
Wobec małoletniości Wacława, wywiezionego do Szpandawy, rządy w zniszczonym wojną kraju objął mianowany przez Rudolfa I regent. Został nim Otto V Długi.
W 1283 r. w zamian za wysokie odszkodowanie pieniężne Otto zrezygnował z regencji i regentką została Kunegunda, a Wacław powrócił do Pragi.
Obok królowej realną władzę zdobył wówczas szlachcic Zawisza z Falkenštejnu. Z Zawiszą Kunegunda miała romans prawdopodobnie jeszcze za życia Przemysła Ottokara II. 2 czerwca 1284 r. w Pradze zostali oni małżeństwem. Wcześniej bo już na przełomie 1281/1282 r. urodził im się syn Jan (Ješek) z Falkenštejnu. W 1285 r. małżeństwem zostali również Wacław i Guta Habsburska.
Kunegunda zmarła 9 września 1285 r. prawdopodobnie na gruźlicę. Spoczywa obok siostry Agnieszki i rodziców Przemysława II w Pradze, w klasztorze klarysek założonym (wybudowany w latach 1245–1260) przez Agnieszkę Czeską – późniejszą świętą.
Potomstwo Przemysła II Ottokara i Kunegundy Halickiej.
Po śmierci Kunegundy, w październiku 1285 r. jej syn Wacław darował swojemu przyrodniemu bratu Janowi i jego ojcu Zawiszy, królewskie miasto Polička, miasto Lanškroun, zamek Lanšperk i inne dobra. Udzielił także Zawiszy zgody na małżeństwo z Elżbietą, córką króla węgierskiego Stefana V z dynastii Arpadów (ślub zawarto w 1288). Syn Kunegundy jako Wacław II został królem Czech (koronacja nastąpiła dopiero w 1297 r.) i królem Polski (od 1300 r.).
Po śmierci Zawiszy (został stracony 24 sierpnia 1290 r.), Wacław powierzył ośmioletniego Jana opiece Zakonowi Krzyżackiemu, gdzie w udziale przypadła mu wspaniała kariera; został komturem w Řepíně, a w r. 1328 komturem ziemskim na Czechy i Morawy.

</doc>
<doc id="942073" url="https://pl.wikipedia.org/wiki?curid=942073" title="Gabor Balogh">
Gabor Balogh



</doc>
<doc id="942074" url="https://pl.wikipedia.org/wiki?curid=942074" title="Andras Balczo">
Andras Balczo



</doc>
<doc id="942076" url="https://pl.wikipedia.org/wiki?curid=942076" title="Hochstadt an der Aisch">
Hochstadt an der Aisch



</doc>
<doc id="942078" url="https://pl.wikipedia.org/wiki?curid=942078" title="Hoechstadt an der Aisch">
Hoechstadt an der Aisch



</doc>
<doc id="942079" url="https://pl.wikipedia.org/wiki?curid=942079" title="Muhlhausen">
Muhlhausen



</doc>
<doc id="942080" url="https://pl.wikipedia.org/wiki?curid=942080" title="Muehlhausen">
Muehlhausen



</doc>
<doc id="942081" url="https://pl.wikipedia.org/wiki?curid=942081" title="Artyleria bezpośredniego wsparcia">
Artyleria bezpośredniego wsparcia

Artyleria bezpośredniego wsparcia – zwykle większa część artylerii dywizji przeznaczona do bezpośredniego wspierania pododdziałów piechoty i czołgów. Artyleria bezpośredniego wsparcia składa się z dywizjonów lub dywizjonowych grup artylerii podporządkowanych poszczególnym pułkom.

</doc>
<doc id="942082" url="https://pl.wikipedia.org/wiki?curid=942082" title="Grossenseebach">
Grossenseebach



</doc>
<doc id="942083" url="https://pl.wikipedia.org/wiki?curid=942083" title="Hessdorf">
Hessdorf



</doc>
<doc id="942084" url="https://pl.wikipedia.org/wiki?curid=942084" title="Mohrendorf">
Mohrendorf



</doc>
<doc id="942085" url="https://pl.wikipedia.org/wiki?curid=942085" title="Moehrendorf">
Moehrendorf



</doc>
<doc id="942087" url="https://pl.wikipedia.org/wiki?curid=942087" title="Röttenbach">
Röttenbach

Niemcy:
Zobacz też:

</doc>
<doc id="942088" url="https://pl.wikipedia.org/wiki?curid=942088" title="Rottenbach">
Rottenbach



</doc>
<doc id="942089" url="https://pl.wikipedia.org/wiki?curid=942089" title="Roettenbach">
Roettenbach



</doc>
<doc id="942090" url="https://pl.wikipedia.org/wiki?curid=942090" title="Distinguished Service Cross">
Distinguished Service Cross



</doc>
<doc id="942091" url="https://pl.wikipedia.org/wiki?curid=942091" title="Killer Queen">
Killer Queen

Killer Queen – pierwszy hit brytyjskiej grupy Queen, napisany przez Freddiego Mercury’ego. W 1975 dotarł na drugie miejsce brytyjskiej listy przebojów. Drugim utworem na singlu o podwójnej stronie A był „Flick of the Wrist”.
Według Mercury’ego utwór powstał pod wpływem wczesnych nagrań The Beatles, The Beach Boys, a w warstwie tekstowej – Noëla Cowarda. Utwór opowiada o luksusowej prostytutce. W tekście wymieniane są również postaci takie jak: Maria Antonina, John F. Kennedy czy Nikita Chruszczow.
Sukces singla był ważny dla rozwoju grupy, a jego wykonanie na żywo znajduje się na "Live Killers", "We Will Rock You," "Live at the Rainbow i A Night At The Odeon."
Cover utworu wydała na singlu grupa Travis (2001), a na żywo grał zespół Panic! at the Disco.
W 2018 roku cover tej piosenki wydali również 5 Seconds of Summer.

</doc>
<doc id="942093" url="https://pl.wikipedia.org/wiki?curid=942093" title="Sirikit Kitiyakara">
Sirikit Kitiyakara

Sirikit, właśc. Somdet Phra Nang Chao Sirikit Phra Borommarachininat, urodzona jako Sirikit Kitiyakara) (ur. 12 sierpnia 1932 w Bangkoku) – królowa Tajlandii, żona króla Bhumibola Adulyadeja, który poślubił ją 28 kwietnia 1950. Córka Nakkhatry Mangkala Kitiyakary.
W dniu jej urodzin w Tajlandii jest obchodzony od 1976 roku Dzień Matki (wcześniej 15 kwietnia).

</doc>
<doc id="942095" url="https://pl.wikipedia.org/wiki?curid=942095" title="Park Narodowy Iguazú">
Park Narodowy Iguazú

Park Narodowy Iguazú (Parque Nacional Iguazú) – park narodowy w Argentynie, położony na południowym brzegu rzeki Iguaçu. Utworzony został w 1934.
W 1984 roku Park Narodowy Iguazú został wpisany na listę światowego dziedzictwa UNESCO.
Położenie.
Park Narodowy Iguazú sąsiaduje z brazylijskim Parkiem Narodowym Iguaçu obejmującym leżący w Brazylii północny brzeg tej rzeki. Ochroną objęte są lasy deszczowe otaczające wodospady Iguaçu.
Flora.
Wśród flory występującej w parku można wyróżnić takie gatunki jak "Handroanthus heptaphyllus" z rodziny bignoniowatych, "Balfourodendron riedelianum" z rodziny rutowatych, "Chrysophyllum cainito" z rodziny sączyńcowatych, "Cordia gerascanthus" z rodziny ogórecznikowatych, "Peltophorum dubium" z rodziny brezylkowych, schinus peruwiański z rodziny nanerczowatych czy gatunki mieszańcowe guzmanii z rodziny bromeliowatych.
Fauna.
W parku zaobserwowano takie gatunki ptaków jak "Aburria jacuntinga", figlarz flagosterny, amazonka pąsowa, siniaczek paskowany, modrowronka pluszogłowa, dzięcioł hełmiasty, harpia wielka, harpia gujańska, tracz brazylijski, tyrańczyk mały, grdacz czarnoczelny, szerokodziobek rdzawoskrzydły, ziarnojadek duży, ziarnojadek sierpodzioby, tygryska ciemna, kusacz samotny czy malachitka.
Występują tutaj także gatunki ssaków, w tym między innymi kapucynka czubata, ostronos rudy, pies leśny, szop rakojad, arirania, wydrówka rudawa, mrówkojad wielki, tapir anta, pekari białobrody, jaguar, kot tygrysi, ocelot, gatunek gryzonia – duchaczek leśny i gatunek nietoperza – "Pygoderma bilabiatum".
Oprócz tego teren ten zamieszkują gady takie jak wąż "Clelia plumbea" czy żółw "Phrynops williamsi".

</doc>
<doc id="942096" url="https://pl.wikipedia.org/wiki?curid=942096" title="Oberreichenbach">
Oberreichenbach

Niemcy:

</doc>
<doc id="942097" url="https://pl.wikipedia.org/wiki?curid=942097" title="TIROS 6">
TIROS 6

TIROS 6 () – amerykański satelita meteorologiczny. Przesłał 66 674 zdjęcia pokrywy chmur, z czego 59 830 było użytecznych dla meteorologów. Do tamtej chwili był to najdłużej pracujący statek z serii TIROS (389 dni). Wspomagał on prognozy pogody na potrzeby załogowej misji Mercury-Atlas 8. Prowadzono też nim eksperymentalną detekcję pokrywy śnieżnej.
Opis misji.
Satelitą zarządzało US Weather Bureau (dzisiejsza National Oceanic and Atmospheric Administration). Pierwotnie statek miał być wystrzelony w listopadzie 1962, jednak datę startu przyspieszono, aby mógł pracować w czasie nadchodzącego „sezonu huraganowego”. Satelita pracował normalnie od startu do 29 listopada 1962, kiedy to awarii uległa jedna z kamer Vidicon (o średnim kącie widzenia). Kamera szerokokątna zepsuła się 21 października 1963. Wkrótce po tym satelitę wyłączono.
Statek pozostaje na orbicie, której żywotność szacuje się na 80 lat.
Budowa i działanie.
Statek został opracowany przez Goddard Space Flight Center, część NASA, oraz firmy: Radio Corporation of America (RCA), Astro Electronic Division (dzisiejszy Lockheed Martin). Szkielet satelity wykonano z aluminium i stali nierdzewnej. Ściana boczna miała kształt osiemnastościanu. Pokrycie statku stanowiło ponad 9260 ogniw słonecznych, każde o wymiarach 1×2 cm. Gromadziły energię w 21 akumulatorach NiCd.
Na obwodzie spodu statku zamontowano pięć stałopędnych silniczków nadających satelicie ruch obrotowy o prędkości od 8 do 12 obrotów na minutę. Oś obrotu statku mogła być kontrolowana z dokładnością 1, 2 stopni. Służył do tego magnetyczny system kontroli położenia. Jego układem wykonawczym było 250 przewodów owijających statek po obwodzie. Konieczny dla kontroli pozycji moment obrotowy wytwarzała interakcja ziemskiego pola magnetycznego z polem magnetycznym (prądem) zaindukowanym w statku. Nowym elementem był podczerwony czujnik horyzontu.
Do łączności z Ziemią używano pojedynczej anteny monopolowej, która była umieszczona na szczycie statku. Dwie anteny dipolowe (cztery pręty wystające ze spodu statku) służyły do nadawania telemetrii (częstotliwość 235 MHz; moc 2 W). Kamery wyzwalały się automatycznie po wejściu Ziemi w pole widzenia. Zdjęcia były przesyłane bezpośrednio na Ziemię lub nagrywane na rejestratorze, mieszczącym do 32 obrazów. Nadawanie sekwencji 32 obrazów trwało 100 sekund. Odbywało się przez 3 W nadajnik FM, na częstotliwości 237 MHz.
Ładunek.
Trzy detektory podczerwieni wyłączone w misji TIROS 5 nie były gotowe również na misję TIROS 6.

</doc>
<doc id="942100" url="https://pl.wikipedia.org/wiki?curid=942100" title="Artyleria ciężka">
Artyleria ciężka

Artyleria ciężka – dawne określenie artylerii wyposażonej w armaty na naboje kalibru 100-155 mm i haubice kalibru 150-200 mm. Ten typ artylerii charakteryzował się dużą donośnością i siłą wystrzeliwanych pocisków. Działa artylerii ciężkiej miały ciąg mechaniczny, lub były samobieżne.
Zadaniem artylerii ciężkiej była walka z artylerią przeciwnika, niszczenie umocnień polowych oraz niszczenie dużych ugrupowań przeciwnika. Pododdziały artylerii ciężkiej były podporządkowane dywizjom lub jeszcze wyższym związkom taktycznym.
Artyleria ciężka mogła stosować pociski konwencjonalne, jak i jądrowe.
Obecnie podział na artylerię lekką, średnią, ciężką i wielkiej mocy nie jest stosowany.

</doc>
<doc id="942101" url="https://pl.wikipedia.org/wiki?curid=942101" title="Edvinas Krungolcas">
Edvinas Krungolcas

Edvinas Krungolcas (ur. 21 stycznia 1973 w Wilnie) – litewski pięcioboista nowoczesny, medalista olimpijski.
Życiorys.
W trakcie kariery sportowej dwukrotnie wystartował na letnich igrzyskach olimpijskich. W Atenach w 2004 zajął 32. miejsce, w Pekinie w 2008 wywalczył srebrny medal. Jest wielokrotnym medalistą mistrzostw świata (w tym indywidualnym mistrzem świata), a także mistrzostw Europy (w tym trzykrotnym indywidualnym mistrzem Europy).
W 1991 ukończył szkołę średnią, a w 1994 studia licencjackie w zakresie prawa. Magisterium uzyskał w 2002 na Uniwersytecie Michała Römera. W 2012 wstąpił do Związku Ojczyzny, kandydując w tymże roku z ramienia konserwatystów w wyborach parlamentarnych.
Odznaczony Krzyżem Oficerskim (2003) i Krzyżem Komandorskim (2008) Orderu „Za Zasługi dla Litwy”.

</doc>
<doc id="942102" url="https://pl.wikipedia.org/wiki?curid=942102" title="Wertykał pierwszy">
Wertykał pierwszy

Wertykał pierwszy lub Pierwszy wertykał – koło wielkie prostopadłe do południka astronomicznego, przechodzące przez zenit i nadir. Przecina koło horyzontu w punktach wschodu i zachodu.

</doc>
<doc id="942103" url="https://pl.wikipedia.org/wiki?curid=942103" title="Vladimir Rosko">
Vladimir Rosko



</doc>
<doc id="942106" url="https://pl.wikipedia.org/wiki?curid=942106" title="Międzynarodowy Festiwal „Rybnicka Jesień Chóralna”">
Międzynarodowy Festiwal „Rybnicka Jesień Chóralna”

Międzynarodowy Festiwal „Rybnicka Jesień Chóralna” – festiwal muzyczny w Rybniku powstał dzięki wspólnej pracy organizatorów — Śląskiego Centrum Muzycznego, Domu Kultury w Chwałowicach, Państwowa Szkoła Muzyczna I i II st. im. K. i A. Szafranków w Rybniku oraz trzech rybnickich parafii.
Kierownictwo artystyczne festiwalu – prof. Czesław Freund – Akademia Muzyczna im. Karola Szymanowskiego w Katowicach.
Festiwalowi patronuje Henryk Mikołaj Górecki.
Historia.
Nagrody.
Od roku 2010 wprowadzono pasma konkursowe:
We wcześniejszych edycjach przyznawano jedynie pierwsze miejsca w kategoriach oraz Grand Prix.

</doc>
<doc id="942107" url="https://pl.wikipedia.org/wiki?curid=942107" title="Senden">
Senden

Niemcy:
Osoby:
Inne:

</doc>
<doc id="942108" url="https://pl.wikipedia.org/wiki?curid=942108" title="Vohringen">
Vohringen



</doc>
<doc id="942109" url="https://pl.wikipedia.org/wiki?curid=942109" title="Voehringen">
Voehringen



</doc>
<doc id="942110" url="https://pl.wikipedia.org/wiki?curid=942110" title="Herb Łomianek">
Herb Łomianek

Herb Łomianek – jeden z symboli miasta Łomianki i gminy Łomianki w postaci herbu.
Wygląd i symbolika.
Herb przedstawia na wiśniowej tarczy dwie skrzyżowane strzały, przechodzące przez pierścień koronny. Poniżej kotwica. Korona jest w kolorze złotym, natomiast strzały i kotwica w kolorze srebrnym.
Herb nawiązuje do rodziny de Poths herbu Trójstrzał – właścicieli okolicznych dóbr. Kotwica nawiązuje do działań Grupy AK Kampinos w rejonie Łomianek w 1944 oraz do wyzwolenia Warszawy przez oddziały 1 Armii Wojska Polskiego w styczniu 1945.
Historia.
14 marca 1991 uchwałą Nr VIII/40/91 Rady Miejskiej w Łomiankach ustanowiono pierwszy herb miasta i gminy. Pomysłodawcą herbu był Wojciech Zwoniarski (radny rady miejskiej w kadencji 1990–1994 i przewodniczący rady miejskiej w kadencji 1994–1998). Autorem projektu był Janusz Gołębiowski, artysta plastyk, absolwent ASP w Warszawie.
Herb przedstawiał na wiśniowej tarczy skrzyżowane dwie srebrne strzały przechodzące przez złoty pierścień korony, pod którymi krzyżują się srebrna szabla i lanca kawalerii, na której zawieszony był proporzec w barwach narodowych. W górnej krawędzi tarczy herbowej umieszczony był srebrny ryngraf ze stylizowaną literą "Ł". Kontury obu tarcz otaczała czarna obwódka. Herb ten nie był konsultowany z Komisją Heraldyczną MSWiA, a w rezultacie niezgodny był z zasadami heraldyki i weksylologii. Komisja zakwestionowała pewne elementy herbu takie jak forma tarczy herbowej, majuskuła Ł czy kotwica, która w swojej formie nie mogła symbolizować ani Grupy Kampinos ani 1 Armii Wojska Polskiego. 
W roku 2007 w czasie prac nad poprawkami w Statucie Miasta i Gminy Łomianki jednym z czynników decydujących o jego nieprzyjęciu był wymóg opisu herbu zgodnego z wymogami ustawowymi, których dotychczasowy herb nie spełniał. Poprawiony herb został zatwierdzony w liście z MSWiA z 4 grudnia 2008 r. 3 kwietnia 2009 na sesji Rada Miejska zatwierdziła nowe symbole gminy: herb, flagę, sztandar i łańcuch burmistrza. 7 maja 2009 r. w Dzienniku Urzędowym Województwa Mazowieckiego nr 65 z 2009 r. poz. 1767 przyjęto nowe symbole miasta i gminy.

</doc>
<doc id="942114" url="https://pl.wikipedia.org/wiki?curid=942114" title="Wybory parlamentarne w Polsce w 1947 roku">
Wybory parlamentarne w Polsce w 1947 roku

Wybory parlamentarne w Polsce w 1947 roku – wybory do Sejmu Ustawodawczego przeprowadzone w Polsce 19 stycznia 1947, sfałszowane przez aparat policyjny (Ministerstwo Bezpieczeństwa Publicznego podporządkowane PPR), przy bezpośrednim udziale funkcjonariuszy NKWD, metodami wypróbowanymi we wcześniejszym referendum (1946).
Geneza.
Zgodnie z postanowieniami konferencji jałtańskiej, legitymizacja władzy w Polsce miała się dokonać na drodze demokratycznych wyborów w jak najkrótszym terminie. Do tego czasu rządzić miał Tymczasowy Rząd Jedności Narodowej powołany w trakcie konferencji moskiewskiej w czerwcu 1945 pod nadzorem trzech mocarstw koalicji antyhitlerowskiej i uznany wówczas przez mocarstwa za legalny rząd polski, przy jednoczesnym wycofaniu uznania przez Wielką Brytanię i USA rządowi RP na uchodźstwie. Na konferencji poczdamskiej Bolesław Bierut zobowiązał się na piśmie do przeprowadzenia wolnych i nieskrępowanych wyborów na początku 1946 roku, co było warunkiem poparcia Wielkiej Brytanii dla polskich roszczeń terytorialnych wobec Niemiec. Wybory zostały przeprowadzone w rok później – 19 stycznia 1947. Wiele kontrowersji i niejasności budził zapis postanowień konferencji jałtańskiej, przewidujący dopuszczenie do udziału w wyborach wyłącznie partii „demokratycznych i antynazistowskich”. W rzeczywistości nie istniała w Polsce żadna grupa polityczna, która w swoim programie nie miała walki z nazistowskimi Niemcami, natomiast jedynymi ugrupowaniami niedemokratycznymi były sanacja, ONR oraz komuniści. Tymczasem – paradoksalnie – to ci ostatni mieli w praktyce decydować o tym, które ugrupowania są demokratyczne, a które nie. Zasadę tę wykorzystali przeciwko Stronnictwu Narodowemu (endecji) – jednej z najważniejszych partii politycznych II RP i Polskiego Państwa Podziemnego, któremu uniemożliwiono legalizację.
Przywódcy Polskiej Partii Robotniczej zdawali sobie sprawę z faktu, że nie cieszą się takim poparciem społecznym, które pozwoli im w sposób w pełni legalny i demokratyczny wygrać wybory. Wykorzystując fakt, iż wielka trójka nie określiła dokładnego terminu, w jakim miało odbyć się głosowanie, odwlekali jego przeprowadzenie, tak by zyskać niezbędny czas na przygotowanie całej operacji sfałszowania jego wyników. Jednocześnie dążyli do podporządkowania sobie polskiej sceny politycznej poprzez „odtwarzanie” przedwojennych stronnictw, które miały działać jako tzw. partie koncesjonowane. Oznaczało to, że komuniści zawłaszczali nazwy przedwojennych, niekomunistycznych partii politycznych i przejmowali w nich kierownicze funkcje zanim prawdziwi, przedwojenni politycy tych ugrupowań – działający na emigracji bądź w podziemiu – zdążyli się ujawnić lub powrócić do kraju. W ten sposób powstały trzy ugrupowania satelickie wobec PPR: Polska Partia Socjalistyczna, Stronnictwo Ludowe i Stronnictwo Demokratyczne. Wszystkie te cztery partie (PPR, PPS, SL, SD) weszły w skład utworzonego jesienią 1946 r. tzw. Bloku Demokratycznego, który wystawił wspólną listę wyborczą do Sejmu Ustawodawczego. Natomiast do początkowo niezależnego i deklarującego samodzielny start w wyborach Stronnictwa Pracy
wprowadzono grupę sprzyjających komunistom działaczy, którzy mieli
kontrolować to ugrupowanie od wewnątrz. Podobne rozwiązanie zastosowano w odniesieniu do powstałego nieco później Polskiego Stronnictwa Ludowego „Nowe Wyzwolenie”. Opozycję wobec PPR i ugrupowań w różnym stopniu od niego zależnych stanowiło Polskie Stronnictwo Ludowe – jedyna platforma opozycyjna społeczeństwa tolerowana w ograniczonym stopniu przez władze komunistyczne.
Wybory.
4 grudnia 1946 Bolesław Bierut poprosił o pomoc funkcjonariuszy MGB, którzy wcześniej sfałszowali wyniki referendum ludowego. 10 stycznia 1947 do Warszawy przybyła ekipa płk Arona Pałkina, naczelnika wydziału D MGB, specjalizująca się w fałszowaniu i preparowaniu dokumentów pisanych.
Państwowa Komisja Bezpieczeństwa przeprowadziła skoordynowaną akcję LWP, KBW, MO, UB i ORMO przeciwko działaczom i politykom PSL. Aresztowano ok. 50–60 tysięcy lokalnych działaczy i sympatyków PSL. Wielu zatrzymanym nie przedstawiono żadnych oficjalnych zarzutów lub nakazu aresztowania. Tajne bojówki PPR i UB, terroryzowały wsie, dokonując skrytobójczych mordów na ok. 200 członkach PSL. Zmobilizowano też agenturę UB, której zadaniem miała być penetracja środowisk ludowców. W tym samym czasie LWP, UB i Grupy Ochronno-Propagandowe KBW rozpoczęły akcję propagandowo-dezinformacyjną mającą na celu skompromitowanie PSL w oczach społeczeństwa. W ramach represji rozwiązano struktury powiatowe PSL, co uniemożliwiło im wystawienie własnych kandydatów w wyborach. W każdym okręgu wyborczym Blok Demokratyczny znajdował się na liście nr 3.
Unieważniono dziesięć okręgowych list wyborczych PSL (na 52 okręgi wyborcze) obejmujące 76 kandydatów.
Władze komunistyczne pozbawiły praw wyborczych 409 326 osób. Zwerbowano agentów UB, wśród członków komisji wyborczych (ogółem 47,2% składu wszystkich komisji obwodowych i 43,3% składu komisji okręgowych). Na ok. 5,5 tys. komisji obwodowych rządowi udało się utworzyć aż 3515 komisji złożonych wyłącznie z członków PPR. PSL wprowadziło swoich mężów zaufania tylko do 1,3 tys. komisji.
Na naradzie I sekretarzy komitetów wojewódzkich PPR Zenon Kliszko oświadczył: „Na masowy retusz nie pójdziemy i z tego należy wyciągnąć wnioski”, a odpowiedzialny za kadry partyjne Roman Zambrowski zalecał unikanie „rozmaitych machlojek i poprawek kancelaryjnych”.
Protokół z posiedzenia Państwowej Komisji Wyborczej z 27 stycznia 1947 został ogłoszony w Monitorze Polskim z 28 stycznia 1947.
Przeprowadzone 19 stycznia 1947 wybory zostały sfałszowane praktycznie na każdym szczeblu komisji wyborczych. Szczegółowy raport z 14 lutego 1947 ujawnił, że fałszerstw dokonali ludzie wyznaczeni przez polskich działaczy przy technicznym nadzorze i wsparciu funkcjonariuszy radzieckich. "W celu zachowania pełnej konspiracji Bierut wraz z kierownictwem PPR zarządził jednocześnie podjęcie dodatkowych kroków, a mianowicie zamianę urn wyborczych w niektórych obwodach, podrzucanie do urn kart do głosowania, a w niektórych komisjach, gdzie nie było mężów zaufania z partii Mikołajczyka, przygotowanie dwóch egzemplarzy protokołów; w jednym z nich miało nie być danych liczbowych. Protokół bez liczb miała następnie otrzymać trójka z PPR w celu wpisania odpowiednich danych" – pisano. Tam gdzie nie było obserwatorów PSL, „trójki” PPR sporządzały po głosowaniu zupełnie nowe, fałszywe protokoły wyborów.
Zachowane źródła nie pozwalają na odtworzenie prawdziwego wyniku wyborów. Na podstawie danych ze stu obwodów (na ponad 6 tys.) na PSL oddano 63 proc. głosów, a na listę tzw. bloku – 27 procent.
Podwójną dokumentację wyborczą – zarówno prawdziwą, jak i sfałszowaną – prowadzono wyłącznie w wojsku, w celu określenia realnych nastrojów społecznych. Z zachowanych materiałów wynika, że na 121 479 wojskowych 12 768 oddało głosy na PSL. Z danych NKWD przesłanych do Stalina wynika z kolei, że w skali kraju blok frakcji rządzących uzyskał około 50% głosów.
Sfałszowane wyniki wyborów.
Głosy zgodnie z Ordynacją Wyborczą do Sejmu Ustawodawczego (z dnia 22 września 1946) miały być przeliczane na mandaty metodą d’Hondta.

</doc>
<doc id="942118" url="https://pl.wikipedia.org/wiki?curid=942118" title="Leirvíkar kommuna">
Leirvíkar kommuna

Leirvíkar kommuna – jedna z gmin archipelagu Wysp Owczych, znajdująca się w regionie Eysturoy, na wyspie o tej samej nazwie. Jest siódmą pod względem populacji gminą w swym regionie i ostatnią pod względem powierzchni. Kommuna nie zyskała nic na przeprowadzonej na przełomie lat 2004 i 2005 redukcji gmin, w ramach polityki wewnętrznej farerskiego parlamentu. Z 48 gmin zniknęło z mapy aż 14, wcielając się do okolicznych. Sąsiadami Leirvíkar kommuny jest gmina Gøta.
Cała ludność obszaru skupia się w miasteczku Leirvík. Wedle badań archeologicznych pierwsi osadnicy, wikingowie przybyli tam już w IX wieku, jednak już w 1349 wszyscy mieli zginąć z powodu szalejącej Czarnej śmierci, później jednak osadę ponownie zasiedlono.

</doc>
<doc id="942123" url="https://pl.wikipedia.org/wiki?curid=942123" title="Abtswind">
Abtswind

Abtswind – gmina targowa w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Kitzingen, wchodzi w skład wspólnoty administracyjnej Wiesentheid. Leży w Steigerwaldzie, około 15 km na północny wschód od Kitzingen, przy autostradzie A3 i drodze B286.
Oświata.
W gminie znajduje się 40 miejsc przedszkolnych (z 42 dziećmi),

</doc>
<doc id="942124" url="https://pl.wikipedia.org/wiki?curid=942124" title="Artyleria lekka">
Artyleria lekka

Artyleria lekka – dawniej, artyleria wyposażona w armaty o kalibrze do 90 mm i haubice kalibru do 130 mm. Służyła do bezpośredniego wspierania wojsk na polu walki (artyleria bezpośredniego wsparcia) i w związku z tym była przystosowana zarówno do prowadzenia ognia na wprost jak i pośredniego. Działa artylerii lekkiej miały dużą szybkostrzelność, ale niewielką donośność i siłę wybuchu pocisków. Działa artylerii lekkiej miały początkowo ciąg konny, później głównie mechaniczny, a w czasie II wojny światowej powstały także samobieżne działa artylerii lekkiej.
Obecnie podział na artylerię lekką, średnią, ciężką i wielkiej mocy nie jest stosowany.

</doc>
<doc id="942129" url="https://pl.wikipedia.org/wiki?curid=942129" title="Lasek (stacja kolejowa)">
Lasek (stacja kolejowa)

Lasek – stacja kolejowa w Lasku, w województwie małopolskim, w Polsce.
W roku 2017 stacja obsługiwała 0–9 pasażerów na dobę.

</doc>
<doc id="942133" url="https://pl.wikipedia.org/wiki?curid=942133" title="Gyula Cseszneky">
Gyula Cseszneky

Gyula István hrabia Cseszneky de Milvány et Csesznek (ur. 28 czerwca 1914 w Nagymajor) – węgierski poeta, tłumacz i polityk.
Po zakończeniu II wojny światowej wyjechał z Tomisławem II do Argentyny. Zmarł w Brazylii po 1956.

</doc>
<doc id="942134" url="https://pl.wikipedia.org/wiki?curid=942134" title="Port lotniczy Tirana im. Matki Teresy">
Port lotniczy Tirana im. Matki Teresy

Port lotniczy Tirana im. Matki Teresy (do 2003 r. Port lotniczy Tirana-Rinas) – międzynarodowy port lotniczy, zlokalizowany nieopodal wsi Rinas, 17 km na północny zachód od centrum Tirany. Wybudowany w latach 1954–1957 i otwarty w 1958 r., jako lotnisko wojskowe. Największy port lotniczy w Albanii. W 2019 r. obsłużył 3 338 147 pasażerów. W 2003 r. nadano mu imię Matki Teresy z Kalkuty w związku z jej beatyfikacją.

</doc>
<doc id="942141" url="https://pl.wikipedia.org/wiki?curid=942141" title="Wiesentheid">
Wiesentheid

Wiesentheid – gmina targowa w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Kitzingen, siedziba wspólnoty administracyjnej Wiesentheid. Leży w Steigerwaldzie, około 15 km na północny wschód od Kitzingen, przy autostradzie A3, drodze B286 i linii kolejowej Schweinfurt - Kitzingen.
Dzielnice.
W skład gminy wchodzą następujące dzielnice: 
Oświata.
W gminie znajduje się 150 miejsc przedszkolnych (ze 155 dziećmi), szkoła podstawowa (33 nauczycieli, 631 uczniów) oraz gimnazjum (w roku 2005: 59 nauczycieli, 904 uczniów, internat).
Współpraca.
Miejscowości partnerskie:

</doc>
<doc id="942151" url="https://pl.wikipedia.org/wiki?curid=942151" title="Mega Bloks">
Mega Bloks

Mega Brands, Incorporated, Mega Bloks – jeden z wiodących producentów zabawek w Ameryce Północnej. Przedsiębiorstwo zostało założone w Kanadzie w 1967 roku.

</doc>
<doc id="942153" url="https://pl.wikipedia.org/wiki?curid=942153" title="Ernstowo">
Ernstowo

Ernstowo (niem. "Ernstfelde") – przysiółek wsi Wydminy w Polsce, położony w województwie warmińsko-mazurskim, w powiecie giżyckim, w gminie Wydminy.
W latach 1975–1998 przysiółek administracyjnie należał do województwa suwalskiego. 

</doc>
<doc id="942155" url="https://pl.wikipedia.org/wiki?curid=942155" title="Baletki">
Baletki

Baletki – buty do tańca klasycznego i treningu w balecie.
Charakterystyka.
Wykonane z płótna bądź skóry. Baletki rzadko posiadają troczki w odróżnieniu od point, elementem podtrzymującym jest tu gumka. Są one „miękkie”, mają za zadanie ściśle przylegać do stopy. Podeszwa jest w większości dwudzielna, co pomaga łatwiej obciągać podbicie. Nie należy baletek mylić z pointami, które służą do stania na czubkach palców. Stawanie na czubkach palców w baletkach może skończyć się poważną kontuzją, ponieważ nie są one usztywniane.

</doc>
<doc id="942159" url="https://pl.wikipedia.org/wiki?curid=942159" title="Tall Hariri">
Tall Hariri



</doc>
<doc id="942166" url="https://pl.wikipedia.org/wiki?curid=942166" title="Dwanaście Plemion Izraela">
Dwanaście Plemion Izraela

Dwanaście Plemion Izraela ( "Szewtej Jisrael" „Plemiona Izraela”; także Dwanaście Pokoleń Izraela) – tradycyjny, geograficzny i genealogiczny podział Izraela z czasów biblijnych. Lud Izraela dzielił się na plemiona, których nazwy pochodziły od imion synów Jakuba.
W tekście Biblii hebrajskiej zapisano, że Jakub (nazwany Izraelem) miał dwunastu synów z czterema różnymi kobietami. Wspomniano też imiennie jedną jego córkę o imieniu Dina.
Od dwunastu synów Jakuba wywodzi się dwanaście plemion Izraela, pomiędzy które została podzielona ziemia Izraela za czasów Jozuego. Jedynie plemię Lewiego, którego członkowie byli kapłanami (zob. lewici), nie otrzymało własnego terytorium. Dodatkowo, gdy porówna się „listę” plemion z czasów podziału ziemi i z czasów czterdziestoletniej wędrówki po pustyni, plemię Józefa zastępują plemiona Efraima i Manassesa (obaj byli synami Józefa i jego egipskiej żony Asenat), których potomków Jakub podniósł do rangi pełnoprawnych plemion). Stąd można wyróżnić dwa podziały:
Plemię Lewiego, do którego należeli m.in. Mojżesz i Aaron, stało się klasą kapłanów. Nie posiadali oni własnego terytorium i byli rozproszeni wśród innych plemion.
Po śmierci króla Salomona i rozpadzie zjednoczonego państwa pokolenie Judy wraz z pokoleniem Beniamina utworzyły Królestwo Judy, a pozostałe plemiona - Królestwo Izraela. Od czasów powrotu z tzw. niewoli babilońskiej plemiona należące do Królestwa Izraela uważane są za zaginione plemiona Izraela.

</doc>
<doc id="942167" url="https://pl.wikipedia.org/wiki?curid=942167" title="Dwanaście Plemion Izraelskich">
Dwanaście Plemion Izraelskich



</doc>
<doc id="942169" url="https://pl.wikipedia.org/wiki?curid=942169" title="Dekanat Augustów – Matki Bożej Królowej Polski">
Dekanat Augustów – Matki Bożej Królowej Polski

Dekanat Augustów – Matki Bożej Królowej Polski – jeden z 22 dekanatów w rzymskokatolickiej diecezji ełckiej.
Parafie.
W skład dekanatu wchodzi 6 parafii:
Sąsiednie dekanaty.
Augustów – św. Bartłomieja Apostoła, Dąbrowa Białostocka "(archidiec. białostocka)", Lipsk, Sejny, Suwałki – Ducha Świętego

</doc>
<doc id="942170" url="https://pl.wikipedia.org/wiki?curid=942170" title="Dekanat Augustów – św. Bartłomieja Apostoła">
Dekanat Augustów – św. Bartłomieja Apostoła

Dekanat Augustów – św. Bartłomieja Apostoła – jeden z 22 dekanatów w rzymskokatolickiej diecezji ełckiej.
Parafie.
W skład dekanatu wchodzi 7 parafii:
Sąsiednie dekanaty.
Augustów – MB Królowej Polski, Ełk – Miłosierdzia Bożego, Lipsk, Rajgród, Suwałki – Ducha Świętego

</doc>
<doc id="942171" url="https://pl.wikipedia.org/wiki?curid=942171" title="Tim Hoogland">
Tim Hoogland

Tim Hoogland (ur. 11 czerwca 1985 r. w Marl) – niemiecki piłkarz występujący na pozycji obrońcy w VfL Bochum.
Kariera klubowa.
Tim Hoogland pierwsze kroki w futbolu stawiał w wieku 5 lat w klubie VfB Hüls. W 1996 roku przeniósł się do TSV Marl-Hüls, gdzie 2 lata później został zauważony przez skautów FC Schalke 04 i od 1998 r. występuje w zespole z Zagłębia Ruhry.
W Bundeslidze 22-letni zawodnik rozegrał 12 meczów i nie strzelił żadnego gola. Kontrakt z Schalke miał podpisany do 2008 roku, ale latem 2007 przeszedł do 1. FSV Mainz 05, spadkowicza z Bundesligi. W 2010 roku podpisał kontrakt z FC Schalke 04. W sezonie 2012/2013 był wypożyczony do VfB Stuttgart. Latem 2014 przeszedł do Fulham. W 2015 został zawodnikiem VfL Bochum.

</doc>
<doc id="942174" url="https://pl.wikipedia.org/wiki?curid=942174" title="Oktawa wielkanocna">
Oktawa wielkanocna

Oktawa wielkanocna – uroczyste obchody zmartwychwstania Jezusa. Oktawa rozpoczyna się Wigilią Paschalną w Wielką Noc i trwa do Niedzieli Miłosierdzia Bożego. Jest to łącznie 8 dni. Z racji tego, że każdy dzień oktawy jest uroczystością Zmartwychwstania, w piątek będący dniem oktawy nie obowiązuje wstrzemięźliwość od pokarmów mięsnych. W każdej mszy oktawy w rozesłaniu dodaje się podwójne alleluja:
Kapłan: "Idźcie w pokoju Chrystusa, alleluja, alleluja!"
Wierni: "Bogu niech będą dzięki, alleluja, alleluja!"

</doc>
<doc id="942181" url="https://pl.wikipedia.org/wiki?curid=942181" title="Dekanat Biała Piska">
Dekanat Biała Piska

Dekanat Biała Piska – jeden z 22 dekanatów w rzymskokatolickiej diecezji ełckiej.
Parafie.
W skład dekanatu wchodzi 5 parafii:
Do 30 września 2020 do dekanatu przynależały także parafie: Matki Bożej Szkaplerznej w Orzyszu, Najświętszego Serca Pana Jezusa w Orzyszu oraz Niepokalanego Serca Najświętszej Marii Panny w Okartowie, które weszły w skład nowo utworzonego Dekanatu św. Jana Pawła II w Orzyszu.
Sąsiednie dekanaty.
Ełk – MB Fatimskiej, Ełk – Świętej Rodziny, Giżycko – św. Krzysztofa, Orzysz, Grajewo "(diec. łomżyńska)", Kolno "(diec. łomżyńska)", Pisz, Szczuczyn "(diec. łomżyńska)"

</doc>
<doc id="942182" url="https://pl.wikipedia.org/wiki?curid=942182" title="Dekanat Ełk – Matki Bożej Fatimskiej">
Dekanat Ełk – Matki Bożej Fatimskiej

Dekanat Ełk – Matki Bożej Fatimskiej – jeden z 22 dekanatów w rzymskokatolickiej diecezji ełckiej.
Parafie.
W skład dekanatu wchodzi 8 parafii:
Sąsiednie dekanaty.
Biała Piska, Ełk – Miłosierdzia Bożego, Ełk – Świętej Rodziny, Grajewo "(diec. łomżyńska)"

</doc>
<doc id="942183" url="https://pl.wikipedia.org/wiki?curid=942183" title="Claude Fleury">
Claude Fleury

Claude Fleury (ur. 6 grudnia 1640 w Paryżu, zm. 14 lipca 1723 tamże) – francuski duchowny katolicki i historyk Kościoła katolickiego.
Przez kilka lat praktykował jako prawnik. W 1669 przyjął święcenia kapłańskie. Od 1717 był spowiednikiem króla Francji Ludwika XV. Autor wydanej w 20 tomach publikacji "Histoire ecclésiastique" poświęconej historii Kościoła katolickiego. Od 1696 członek Akademii Francuskiej.

</doc>
<doc id="942185" url="https://pl.wikipedia.org/wiki?curid=942185" title="Umm er-Rasas">
Umm er-Rasas



</doc>
<doc id="942186" url="https://pl.wikipedia.org/wiki?curid=942186" title="Trójstrzał (herb szlachecki)">
Trójstrzał (herb szlachecki)

Trójstrzał – herb szlachecki.
Opis herbu.
W polu zielonym korona złota dwiema strzałami przeszyta, w klejnocie hełm z trzema piórami i ręka trzymająca strzałę.
Najwcześniejsze wzmianki.
Początek XVIII wieku. 22 grudnia 1791 został wydany przywilej nobilitacyjny Stanisława Augusta Poniatowskiego, króla polskiego, dla Antoniego Dekerta podchorążego artylerii litewskiej i jego brata Filipa porucznika w armii pruskiej, synów prezydenta miasta Starej Warszawy Jana Dekerta z pierwszego małżeństwa z Różą Marcinkowską. W czasie Sejmu Wielkiego herb ten otrzymali też: Franciszek Kalinowski, namiestnik kawalerii narodowej wojska koronnych, Franciszek Kosty (Kosta), rotmistrz w pułku szefostwa ks. Józefa Lubomirskiego, Teodor Łukaszewicz, Jan Reynberger (Reinberger), kadet w regimencie pieszym buławy Wielkiej Koronnej, Jerzy Fryderyk Poths, dziedzic Młocin i Łomianek.
Herbowni.
Dekert, Kalinowski, Kosty (Kosta), Łukaszewicz, de Poths, Reynberger (Reinberger), Seweryn, Tynkiewicz

</doc>
<doc id="942192" url="https://pl.wikipedia.org/wiki?curid=942192" title="Derese">
Derese



</doc>
<doc id="942193" url="https://pl.wikipedia.org/wiki?curid=942193" title="Teologia apofatyczna">
Teologia apofatyczna

Teologia apofatyczna (gr. "apofatikos" - "przeczący", nazywana też Teologią negatywną) - nurt teologii oparty na założeniu, że jakiekolwiek pozytywne poznanie natury Boga przekracza granice możliwości ludzkiego rozumu.
Swe początki teologia apofatyczna bierze z filozofii neoplatoników, z nauczania Klemensa Aleksandryjskiego, Pseudo–Dionizego Areopagity oraz z myśli autorów tworzących tzw. trójcę kapadocką: Bazylego Wielkiego, Grzegorza z Nyssy, Grzegorza z Nazjanzu.
Teologia apofatyczna, podkreślając niewspółmierność wszystkich poznawczych wysiłków zmierzających do opisania tajemnicy Boga, odrzuca wszelkie symbole, obrazy i abstrakcyjne pojęcia jako nieadekwatne do opisu natury Boga i próbuje przybliżyć Jego tajemnicę za pomocą formuł przeczących, mówiąc, jaki Bóg nie jest. Apofatyczne nastawienie w myśleniu o Bogu najlepiej wyraża zmodyfikowana przez św. Grzegorza z Nazjanzu sentencja z Platonowego "Timajosa": "Boga wypowiedzieć jest rzeczą niemożliwą, ale rozumem Go pojąć — jeszcze bardziej niemożliwą". Obok negacji, teologia apofatyczna sięga również do antynomii i paradoksu.
Przykład apofatycznego ujęcia Boga w wierszu Angelusa Silesiusa, XVII-wiecznego niemieckiego poety i mistyka:
Poza chrześcijaństwem teologię apofatyczną uprawiał Mojżesz Majmonides w swoim "Przewodniku błądzących" i Platon w "Parmenidesie"

</doc>
<doc id="942196" url="https://pl.wikipedia.org/wiki?curid=942196" title="Mechanik (film 2004)">
Mechanik (film 2004)

Mechanik (ang. "The Machinist") – anglojęzyczny zrealizowany w międzynarodowej koprodukcji thriller psychologiczny z 2004 roku w reżyserii Brada Andersona. Scenariusz został napisany przez Scotta Kosara.
Opis fabuły.
Głównym bohaterem filmu jest Trevor Reznik, trzydziestokilkuletni ślusarz. Na skutek tragicznego zdarzenia zapada na bezsenność i częściową amnezję. Wycieńczony fizycznie i psychicznie doświadcza serii niewytłumaczalnych zdarzeń. Żyjąc po części w świecie realnym, po części we własnych urojeniach odkrywa prawdę o swojej przeszłości, pogrążając się jednocześnie w obłędzie.

</doc>
<doc id="942197" url="https://pl.wikipedia.org/wiki?curid=942197" title="Batra">
Batra



</doc>
<doc id="942199" url="https://pl.wikipedia.org/wiki?curid=942199" title="Narrator trzecioosobowy">
Narrator trzecioosobowy

Narrator trzecioosobowy ("abstrakcyjny") – typ narratora, który relacjonuje wydarzenia używając trzecioosobowych form czasownika. Najczęściej nie należy do świata przedstawionego, o którym opowiada, sam nie biorąc udziału w wydarzeniach. Jego obecność może być „cicha”, co oznacza nieujawnianie się narratora jako osoby i ograniczenie jego interwencji do funkcji sprawozdawczo-informacyjnej, jednak może on również manifestować swoją obecność, wyrażać poglądy i oceny, a także zwracać się bezpośrednio do czytelnika. 
Narrator abstrakcyjny często jest narratorem wszechwiedzącym (zna myśli i uczucia bohaterów, zdarzenia spoza czasu akcji). Zajmuje wówczas pozycję nadrzędną wobec postaci i wydarzeń. Możliwe jednak jest także jego usytuowanie równorzędne lub niższe wobec świata, o którym opowiada.

</doc>
<doc id="942200" url="https://pl.wikipedia.org/wiki?curid=942200" title="Wężorybowate">
Wężorybowate



</doc>
<doc id="942203" url="https://pl.wikipedia.org/wiki?curid=942203" title="Dereše">
Dereše



</doc>
<doc id="942207" url="https://pl.wikipedia.org/wiki?curid=942207" title="Dajr al-Bahri">
Dajr al-Bahri



</doc>
<doc id="942210" url="https://pl.wikipedia.org/wiki?curid=942210" title="WinRar">
WinRar



</doc>
<doc id="942211" url="https://pl.wikipedia.org/wiki?curid=942211" title="Pseudoodległość">
Pseudoodległość

Pseudoodległość – odległość pomierzona jednostronnie. W przypadku geodezyjnych pomiarów odległości, proces ten następuje na drodze wysłania fali z instrumentu, odbicia od obiektu (lustra) i powrocie do instrumentu. W rzeczywistości zmierzona jest odległość dwa razy większa (tam i z powrotem). W przypadku pomiaru pseudoodległości (w systemach nawigacji satelitarnej) pomiar ten następuje tylko na drodze od nadajnika (satelity) do odbiornika.

</doc>
<doc id="942215" url="https://pl.wikipedia.org/wiki?curid=942215" title="Iwan Wyrypajew">
Iwan Wyrypajew

Iwan Aleksandrowicz Wyrypajew (ur. 3 sierpnia 1974 w Irkucku) – polski aktor, reżyser i dramatopisarz rosyjskiego pochodzenia.
Życiorys.
Absolwent wydziału aktorskiego Irkuckiej Szkoły Teatralnej. Studiował także reżyserię w Instytucie Teatralnym im. B. Szczukina w Moskwie.
W 1998 założył w Irkucku teatr studyjny "Przestrzeń Gry", który został zlikwidowany z powodu trudności finansowych i nieprzychylności władz. Aktor przeniósł się do Moskwy i od 2001 współpracuje w moskiewskim "Teatr.doc". Międzynarodowy rozgłos przyniósł mu dramat "Sny".
Laureat nagrody Paszport „Polityki” za 2012 w kategorii „Teatr”.
Życie prywatne.
Ma syna Gienadija (ur. 1994) z pierwszego małżeństwa. Ma także syna Piotra (ur. 2005) z drugiego małżeństwa z aktorką Poliną Aguriejewą.
W 2007 poślubił polską aktorkę Karolinę Gruszkę. W sierpniu 2012 urodziła się im córka.
W maju 2022 poinformował, że uzyskał polskie obywatelstwo i zrzekł się rosyjskiego obywatelstwa. Wniosek o nadanie złożył jeszcze przed inwazją Rosji na Ukrainę.

</doc>
<doc id="942217" url="https://pl.wikipedia.org/wiki?curid=942217" title="Muzeum Miejskie w Nowej Soli">
Muzeum Miejskie w Nowej Soli

Muzeum Miejskie w Nowej Soli położone jest u zbiegu ulicy Muzealnej i Gimnazjalnej. Powierzchnia całościowa wynosi 3015 m². Muzeum obejmuje trzy budynki, ustawione w podkowę w stosunku do wewnętrznego dziedzińca. Do terenu muzeum należy również część dawnego ogrodu użytkowego, który w przyszłości ma być zagospodarowany.
Gmach główny został stworzony przez Alexandra Gruschwitza (1819–1888), właściciela nowosolskiej fabryki nici. Budynek ten był prezentem dla jego syna Alfreda. Powstanie tego gmachu szacuje się na rok 1883, a już w rok później powstały dodatkowe budynki. Pierwsze muzeum powstało w 1916 roku. Urządzone zostało w budynku znajdującym się przy obecnej ulicy Witosa. W 1947 roku otwarto dzisiejsze muzeum, a trzy lata później przeniesiono wszystkie pozostałe eksponaty do obecnej siedziby. Liczba tych eksponatów była już pomniejszona, większość została zniszczona podczas wojny. Dawniej muzeum zajmowało się wystawiennictwem regionalnym i nie posiadało sprecyzowanych zbiorów rekwizytów. Obecnie placówka ta stała się ośrodkiem wielodziałowym.
W nowosolskim muzeum utworzono działy:
Architektura budynku.
 Budynek wpisany jest do rejestru zabytków pod nr rej.: 2210 z 4.05.1976
Korpus główny jest budynkiem jednopiętrowym z wysokim parterem, elewacja pięcioprzęsłowa. Cześć frontową stanowi ryzalit środkowy wyposażany w drzwi wejściowe oraz dwa ryzality boczne. Budynek posiada cokół, gzyms kordonowy widoczny od strony frontowej, gzyms wieńczący oraz attykę ażurową. Wejście do muzeum tworzą dwuskrzydłowe drzwi z ościeżnicami. Nad drzwiami znajduje się naświetlnia. Po obu stronach drzwi pilastry. Dźwigają one tympanon (fronton). Do wejścia prowadzą schody wachlarzowe. Przed wejściem głównym prowadzącym do muzeum znajduje się rzeźba wykonana z brązu przedstawia kobietę ze złożonymi dłońmi. Z boku budynku znajdują się również drzwi, będące pomniejszoną kopią drzwi frontowych.
Na okna frontowe składają się dwie pary dużych okien zdobionych pilastrami oraz naczółkami. Nad nimi znajdują się okna mniejsze w renesansowym stylu (parapet, gzyms nadokienny). Nad drzwiami frontowymi znajdują się trzy okna z podłuczem. Tył budynku wyposażony jest w dwie pary dużych okien zdobionych pilastrami (kapitel pilastrów w porządku jońskim) i tympanonem, nad nimi cztery okna mniejsze ozdobione pilastrami (kapitel – porządek toskański).
Z boku budynku znajdują się podcienia (zamknięte po obu stronach). Nad nimi loggia posiadająca kolumnadę z czterech kolumn (środkowe w porządku toskańskim). Na kolumnach opiera się balkon. Balkon posiada trzy okna z podłuczem oraz pilastrami z bardzo ozdobnym kapitelem. Na lewym boku gmachu znajdują się dwa ryzality boczne wyposażone w pojedyncze blendy. Muzeum od strony ulicy ogrodzone jest betonowym murem, na którym od strony wewnętrznej wykonane są mozaiki.

</doc>
<doc id="942218" url="https://pl.wikipedia.org/wiki?curid=942218" title="Herb gminy Łomianki">
Herb gminy Łomianki



</doc>
<doc id="942221" url="https://pl.wikipedia.org/wiki?curid=942221" title="Generał zakonu">
Generał zakonu



</doc>
<doc id="942222" url="https://pl.wikipedia.org/wiki?curid=942222" title="Artyleria forteczna">
Artyleria forteczna

Artyleria forteczna – dawniej artyleria umieszczona w obiektach fortecznych, twierdzach, a od XX wieku także działa rozmieszczone na zakrytych stanowiskach ogniowych w pasie fortyfikacji stałych. Działa artylerii fortecznej montowane na specjalnych łożach (cokołowych, ambrazurowych), w tradytorach, wieżach pancernych i kopułach służyły do zamykania ogniem luk pomiędzy fortyfikacjami, odpierania ataków na obiekty fortyfikacyjne, a baterie dział rozmieszczone na zakrytych stanowiskach ogniowych miały niszczyć oddziały nieprzyjaciela na podstawach wyjściowych do natarcia i zwalczać wrogą artylerię.

</doc>
<doc id="942223" url="https://pl.wikipedia.org/wiki?curid=942223" title="Ryszard Czerniawski">
Ryszard Czerniawski

Ryszard Waldemar Czerniawski (ur. 20 sierpnia 1952 w Józefowie, zm. 31 sierpnia 2019 w Helu) – polski prawnik i ekonomista, doktor habilitowany nauk prawnych, profesor nadzwyczajny SWPS Uniwersytetu Humanistycznospołecznego, współorganizator Giełdy Papierów Wartościowych w Warszawie, od 2012 do 2015 zastępca rzecznika praw obywatelskich.
Życiorys.
Absolwent Wydziału Prawa i Administracji Uniwersytetu Warszawskiego oraz Wydziału Handlu Zagranicznego Szkoły Głównej Planowania i Statystyki w Warszawie. Uzyskał uprawnienia radcy prawnego. Doktoryzował się w zakresie nauk prawnych w 2008 w Wyższej Szkole Handlu i Prawa im. Ryszarda Łazarskiego na podstawie rozprawy zatytułowanej "Odpowiedzialność karna akcjonariuszy i członków rad nadzorczych spółek akcyjnych". W 2015 na Wydziale Prawa Uniwersytetu w Białymstoku uzyskał stopień doktora habilitowanego nauk prawnych na podstawie oceny dorobku naukowego oraz rozprawy pt. "Dziedziczenie papierów wartościowych".
W latach 1983–1991 pracował jako dziennikarz PAP oraz czasopisma „Prawo i Życie”. Pomiędzy 1991 (od założenia) a 1994 był dyrektorem Biura Prawnego Giełdy oraz prezesem Sądu Giełdowego. Następnie do 2006 zajmował stanowisko wiceprezesa zarządu GPW. W okresie od 1995 do 2006 był członkiem (w tym przewodniczącym) rady nadzorczej Krajowego Depozytu Papierów Wartościowych. Wieloletni redaktor naczelny „Przeglądu Prawa Giełdowego” oraz członek kolegium redakcyjnego miesięcznika NBP „Bank i Kredyt”.
Po odejściu z władz GPW praktykował jako doradca w prywatnej kancelarii. W 2009 został adiunktem na Wydziale Prawa Uniwersytetu SWPS w Warszawie, a następnie profesorem nadzwyczajnym na tej uczelni. 1 lutego 2012 powołany na zastępcę rzecznika praw obywatelskich. Pełnił tę funkcję do 2015.
Został pochowany na cmentarzu w Józefowie.
Odznaczenia.
W 2000, "za wybitne zasługi dla rozwoju i promocji rynku giełdowego i kapitałowego w Polsce", odznaczony Krzyżem Kawalerskim Orderu Odrodzenia Polski.
Wybrane publikacje.
Autor publikacji z zakresu prawa i ekonomii, w tym m.in. książek:

</doc>
<doc id="942232" url="https://pl.wikipedia.org/wiki?curid=942232" title="Simply Deep">
Simply Deep

Simply Deep – pierwszy debiutancki, solowy album amerykańskiej wokalistki pop i R&amp;B Kelly Rowland wydany przez Columbia Records w dniu 28 października 2002 w Ameryce Północnej i 3 lutego 2003 w Europie. Producentami albumu byli: Rich Harrison, Robert Smith, BAM &amp; Ryan, Solange Knowles, Damon Elliott, Troy Johnson, Rob Fusari, Alonzo Jackson, Mark J. Feist.
Album zadebiutował na miejscu #12 listy "Billboard 200" i uzyskał status złotej płyty w Stanach Zjednoczonych. Natomiast "Simply Deep" w Wielkiej Brytanii królował na szczycie tamtejszych list sprzedaży.

</doc>
<doc id="942234" url="https://pl.wikipedia.org/wiki?curid=942234" title="Achełoj">
Achełoj

Achełoj (bułg. "Ахелой") – rzeka we wschodniej Bułgarii, uchodząca bezpośrednio do Morza Czarnego. Długość – 39,9 km. Rzeka wypływa koło wsi Drjankowec w Karnobacko-Ajtoskiej Płaninie, płynie na wschód i uchodzi do Morza Czarnego na południe od wsi Achełoj. Na rzece istnieje sztuczny zbiornik wodny "Achełoj" służący nawadnianiu. 
20 sierpnia 917 nad rzeką Achełoj miała miejsce bitwa wojsk bułgarskich cara Symeona z wojskami bizantyjskimi.

</doc>
<doc id="942236" url="https://pl.wikipedia.org/wiki?curid=942236" title="Aleksander Cuza">
Aleksander Cuza



</doc>
<doc id="942238" url="https://pl.wikipedia.org/wiki?curid=942238" title="Zespół Pieśni i Tańca Mały Śląsk">
Zespół Pieśni i Tańca Mały Śląsk

Zespół Pieśni i Tańca "Mały Śląsk" – polski zespołów folklorystyczny założony w Radzionkowie w 1973 roku przez Ewalda Sosnę. Od samego początku zespół ma siedzibę w Centrum Kultury Karolinka (dawna nazwa Środowiskowy Dom Kultury). W ciągu wielu lat istnienia zdobywał liczne nagrody i wyróżnienia na przeglądach i festiwalach krajowych i zagranicznych. Zespół koncertował w Portugalii, w Czechach, na Węgrzech, na Ukrainie, w Finlandii, w Niemczech, we Francji, w Hiszpanii, w Turcji, w Belgii, w Meksyku oraz we Włoszech. "Mały Śląsk" prezentuje w swoim programie tańce narodowe oraz regionalne tańce polskie. Zespół jest objęty patronatem przez Państwowy Zespół Pieśni i Tańca "Śląsk" im. Stanisława Hadyny z Koszęcina. W latach 1999, 2001, 2003, 2005, 2014 i 2017 "Mały Śląsk" był gospodarzem Międzynarodowego Festiwalu Dziecięcych Zespołów Folklorystycznych "Fyrtek". Podczas tych czterech edycji wystąpiły w Radzionkowie zespoły z Włoch, Finlandii, Bułgarii, Estonii, Niemiec, Ukrainy, Węgier, Czech, Chorwacji, Litwy, Białorusi, Słowacji,Rumunii oraz Gruzji. W roku 2003 zespół został uhonorowany przez Związek Górnośląski promocyjną Nagrodą im. Wojciecha Korfantego oraz Złotą Odznaką "Zasłużony dla Województwa Śląskiego". W 2018 roku z okazji jubileuszu 45-lecia, zespół został nagrodzony odznaką honorową „Zasłużony dla Kultury Polskiej” nadaną przez Ministra Kultury i Dziedzictwa Narodowego.

</doc>
<doc id="942240" url="https://pl.wikipedia.org/wiki?curid=942240" title="PKS (ujednoznacznienie)">
PKS (ujednoznacznienie)



</doc>
<doc id="942246" url="https://pl.wikipedia.org/wiki?curid=942246" title="Wzrastanie">
Wzrastanie

Wzrastanie – katolicki miesięcznik dla młodzieży ukazujący się od 1986. Początkowo był pismem Komisji Episkopatu ds. Młodzieży, obecnie zajmuje się nim Wydawnictwo „GOTÓW” Katolickiego Stowarzyszenia Młodzieży. Pismo porusza szeroko rozumianą tematykę społeczno-religijną (prawdy wiary, ruchy i stowarzyszenia katolickie, nauka, historia, podróże, filmy, książki, muzyka itp.). W 2006 miesięcznik został uhonorowany nagrodą im. św. Maksymiliana Kolbego, ufundowaną przez Katolickie Stowarzyszenie Dziennikarzy.

</doc>
<doc id="942248" url="https://pl.wikipedia.org/wiki?curid=942248" title="Janusz Góra">
Janusz Góra

Janusz Góra (ur. 8 lipca 1963 w Bielawie) – polski piłkarz, trener, reprezentant Polski. Obecnie asystent trenera w Śląsku Wrocław.
Kariera zawodnicza.
Kariera klubowa.
W I lidze zadebiutował w barwach Górnika Wałbrzych 15 sierpnia 1984 w meczu z Widzewem Łódź. W 1987 w barwach Śląska zdobył Puchar i Superpuchar. Od 1992 występował na boiskach niemieckich, gdzie po piętnastu latach zakończył czynną karierę piłkarza.
Kariera międzynarodowa.
W reprezentacji Polski zadebiutował 25 października 1989 w Chorzowie w przegranym 0:2 meczu z reprezentacją Szwecji (grał od 81 minuty).
Kariera trenerska.
Jeszcze podczas czynnej kariery sportowej, w sezonie 2003/04 został asystentem trenera w SSV Ulm 1846 oraz szkoleniowcem zespołu rezerw klubu. W sezonie 2006/07, gdy zakończył karierę zawodniczą, po zwolnieniu trenera Marcusa Sorga, od początku 2007 przez niecały miesiąc był tymczasowym trenerem pierwszej drużyny, jednak po zatrudnieniu Paula Sautera ponownie objął stanowisko zastępcy pierwszego szkoleniowca. Od grudnia 2010 do czerwca 2011 Góra ponownie prowadził drużynę Ulm.
Następnie pracował w austriackim Red Bull Salzburg jako trener drużyny U-14, a także asystent w zespole U-18. W 2015 został asystentem trenera w ekipie FC Liefering.
Latem 2020 został asystentem w sztabie szkoleniowym Lecha Poznań. W kwietniu 2021, po odejściu Dariusza Żurawia, poprowadził ten zespół w ligowym meczu z Legią Warszawa (0:0).

</doc>
<doc id="942252" url="https://pl.wikipedia.org/wiki?curid=942252" title="Drzewo klasyfikacyjne">
Drzewo klasyfikacyjne



</doc>
<doc id="942253" url="https://pl.wikipedia.org/wiki?curid=942253" title="Centrum Kultury Karolinka">
Centrum Kultury Karolinka

Centrum Kultury Karolinka – samorządowa instytucja kultury o ponad 40-letniej historii z siedzibą w Radzionkowie.
Rys historyczny.
Ośrodek rozpoczął działalność 15 maja 1966 r. jako Miejski Dom Kultury w Radzionkowie. W momencie otwarcia instytucja nie była jeszcze w pełni wyposażona. Brakowało elementów nagłośnienia i oświetlenia sali widowiskowej. Braki te zostały uzupełnione dopiero po roku. Oficjalnego otwarcia ośrodka dokonał 15 maja 1966 r. ówczesny przewodniczący Prezydium Wojewódzkiej Rady Narodowej gen. Jerzy Ziętek. Projekt budowy ośrodka powstał z jego inicjatywy i przy wsparciu finansowym Urzędu Wojewódzkiego. W latach 30. XX w. Jerzy Ziętek był naczelnikiem gminy Radzionków. Po 1975 r., w związku z przyłączeniem Radzionkowa do Bytomia przekształcono nazwę ośrodka na Środowiskowy Dom Kultury w Bytomiu. W latach 1991-1999 dyrektorką instytucji była Dorota Szatters. Zainicjowała cylkiczny festiwal teatralny, który pod szyldem "Wiosna Teatralna" po raz pierwszy zaistniał w ofercie kulturalnej ośrodka w 1994 r. To również z jej inicjatywy przekształcono nazwę ośrodka ze Środowiskowego Domu Kultury na Centrum Kultury „Karolinka” (uchwała Rady Miasta Bytom z 22 czerwca 1995 r.). I tutaj po raz pierwszy pojawia się hasło „Karolinka”. Pomysł na taką nazwę związany był z działalnością folklorystyczną Zespołu Pieśni i Tańca „Mały Śląsk”, który w ośrodku miał (i ma do dzisiaj) swoją siedzibę.
Misja.
Misją Centrum Kultury „Karolinka” jest to organizowanie przedsięwzięć o charakterze kulturalnym, propagowanie aktywnego uczestnictwa w kulturze wysokiej oraz rozwijanie zainteresowań kulturalnych mieszkańców powiatu tarnogórskiego (bez względu na wiek) w ramach amatorskiego ruchu artystycznego. Ośrodek dysponuje: 
Galeria Mozaika.
Przy ośrodku działa także galeria "Mozaika", w której odbywają się wystawy sztuki plastycznej, w tym malarstwa, grafiki, fotografii, czy też rzeźby. Galeria udostępnia powierzchnie wystawienniczą (w sumie 90m2) zarówno artystom amatorom, jak i profesjonalistom. Głównie są to twórcy związani ze Śląskiem. 
W ofercie "Mozaiki" są także wystawy geograficzne, hobbystyczne czy przyrodnicze.
Wśród wystaw kolekcjonerskich nadmienić można prezentację czapek. Na tej wystawie znalazły się nakrycia głowy ze wszystkich kontynentów. Eksponaty pochodziły m.in. z kolekcji premiera i ministra finansów prof. Marka Belki. 
Wystawa pod tytułem "Gorący oddech Afryki" prezentowała maski, rzeźby, przedmioty codziennego użytku, stołki królewskie, fotele, instrumenty muzyczne, tkaniny, skamieniałe drzewo, fotografie i wiele innych drobiazgów z krajów afrykańskich, w tym z Burkina Faso, Mali, Malawi, Kamerunu, Wybrzeże Kości Słoniowej, Kenii, Tanzanii oraz Zambii.
Najważniejsze projekty cykliczne.
Największymi cyklicznymi projektami realizowanymi przed ośrodek są: 
Zespoły artystyczne.
Zespół w 2008 r. obchodził jubileusz trzydziestopięciolecia. Od kilkunastu lat "Mały Śląsk" znajduje się pod patronatem artystycznym PZLPiT "Śląsk" im. S. Hadyny. Obecnie zespół liczy blisko 200 członków podzielonych na kilka kategorii wiekowych, od najmłodszych (7-latki) do najstarszych (grupa Reprezentacyjna). W repertuarze zespołu znajdują się tańce i pieśni ze wszystkich regionów Polski. "Mały Śląsk" koncertuje w Polsce i za granicą kraju. Wielokrotnie występował na festiwalach we Francji, Włoszech, Finlandii, Portugalii, Czechach, Słowacji, Węgrzech, Ukrainie, Turcji, Hiszpanii i Niemczech. W 2010 r. po raz pierwszy zespół był na tournée w USA. Zespół jest pomysłodawcą i gospodarzem Międzynarodowego Festiwalu Dziecięcych Zespołów Folklorystycznych "Fyrtek".
Zespół istnieje od 2001 r. Składa się z dziewcząt w wieku od 8 lat (Mała Pasja) do 15 lat (grupa najstarsza - reprezentacyjna). Grupa liczy w sumie ponad 170 dziewczyn z podziałem na 8 grup tanecznych. Na swoim koncie ma udział w festiwalach i przeglądach zespołów tańca nowoczesnego. 
W 2009 r. chór obchodzi 90 rocznicę działalności. Zespół brał udział w wielu przeglądach i festiwalach w Polsce i za granicą. 
Amatorska grupa teatralna zajmująca się głównie tworzeniem musicali. W repertuarze mają dwa projekty teatralne: „Pragnienia i Obsesje” oraz "Afterparty".

</doc>
<doc id="942260" url="https://pl.wikipedia.org/wiki?curid=942260" title="Głazne">
Głazne

Głazne (bułg. Глазне) – rzeka w południowo-wschodniej Bułgarii, prawy dopływ Iztoku w dorzeczu Mesty. Długość – 24,6 km, powierzchnia zlewni – 118,9 km², średni przepływ u ujścia – 2,03 m³/s. Zasilana wodami z topniejących śniegów, z deszczów i jeziorek górskich. Maksimum stanu wody wiosną, minimum – latem i jesienią. Wody używane do nawadniania, dawniej również do produkcji energii elektrycznej.
Głazne powstaje z połączenia rzeczek Demjanicy i Byndericy w centralnym Pirinie. Płynie na północny wschód przez miasteczko Bansko i uchodzi do Iztoku koło wsi Bańa.

</doc>
<doc id="942261" url="https://pl.wikipedia.org/wiki?curid=942261" title="Wręgowcowate">
Wręgowcowate



</doc>
<doc id="942263" url="https://pl.wikipedia.org/wiki?curid=942263" title="Western (komiks)">
Western (komiks)

Western – komiks autorstwa belgijskiego scenarzysty Jeana Van Hamme’a i polskiego rysownika Grzegorza Rosińskiego, wydany w oryginale francuskojęzycznym w 2001 nakładem belgijskiego wydawnictwa Le Lombard. Do limitowanej edycji dołączono płytę CD z filmem opisującym kulisy powstania komiksu oraz wywiady z jego twórcami. Po polsku "Western" opublikował Egmont Polska w 2001.
Fabuła.
Akcja "Westernu" rozgrywa się w latach 1858–1922 na Dzikim Zachodzie. Jednoręki Nate Chisum zakochuje się w Cathy Van Deer, córce hodowcy bydła. Okazuje się jednak, że Nate w młodości był sprawcą postrzelenia ojca Cathy, postanawia więc podszyć się pod kogoś innego i wyeliminować niedołężnego Van Deera, który rozpoznaje w Chisumie swojego oprawcę.
Nowy styl Rosińskiego.
Western to kolejny po "Thorgalu" i "Szninklu" wspólny projekt Rosińskiego Van Hamme'a. Jest pierwszym eksperymentalnym dziełem Rosińskiego, który wprowadził do swego realistycznego stylu rysunkowego elementy malarstwa i szkicu. Dzieło utrzymane jest kolorystyce sepii, zółcieni i szarości. "Western" zapoczątkował nowy okres w twórczości Rosińskiego, który poszedł dalej w swych eksperymentach w serii "Zemsta hrabiego Skarbka" i w 29. tomie "Thorgala".

</doc>
<doc id="942264" url="https://pl.wikipedia.org/wiki?curid=942264" title="One by One">
One by One

One by One – czwarty album rockowego zespołu Foo Fighters, wydany 22 października 2002. Została wydana także limitowana edycja wydawnictwa, z teledyskami do utworów „All My Life” i „Walking a Line” oraz innymi dodatkowymi materiałami na DVD. Album uzyskał status platynowej płyty w Stanach Zjednoczonych, Wielkiej Brytanii i Kanadzie oraz podwójnej platynowej płyty w Australii. W 2003 wydawnictwo zdobyło nagrodę Grammy w kategorii Best Rock Album.

</doc>
<doc id="942265" url="https://pl.wikipedia.org/wiki?curid=942265" title="Pomnik Agnieszki Osieckiej">
Pomnik Agnieszki Osieckiej



</doc>
<doc id="942268" url="https://pl.wikipedia.org/wiki?curid=942268" title="Zespół sztywności uogólnionej">
Zespół sztywności uogólnionej

Zespół sztywności uogólnionej, zespół sztywnego człowieka, zespół Moerscha-Woltmanna – rzadkie schorzenie neurologiczne o nieznanej etiologii, polegające na postępującej w ciągu miesięcy i lat uogólnionej sztywności ciała, z czasem ulegającej stabilizacji. Zespół jako pierwsi, w 1956 roku, opisali Frederick Moersch i Henry Woltmann z Mayo Clinic.
Epidemiologia i patogeneza.
Zespół sztywności uogólnionej jest bardzo rzadkim schorzeniem, występującym jednakowo często u obu płci (stąd w języku angielskim odchodzi się od terminu "stiff-man syndrome", na rzecz "stiff-person syndrome"), także u dzieci. Rzadko występuje rodzinnie. 
Patogeneza zespołu pozostaje niewyjaśniona. Najpopularniejsze teorie postulują mechanizm autoimmunologiczny albo etiologię paraneoplastyczną.
Objawy i przebieg i leczenie.
W zespole sztywności uogólnionej objawy przypominają przewlekły tężec: występuje sztywność całego ciała, zaakcentowana osiowo i proksymalnie (w neuromiotonii zmiany dominują w częściach dystalnych). Może przebiegać z zajęciem mięśni twarzy i gardła. Sztywności towarzyszą bolesne i bardzo silne skurcze mięśni, nasilane przez bodźce egzogenne, ruchy albo emocje. Skurcze mogą prowadzić do zniekształceń kręgosłupa, a nawet przerwań mięśni i złamań kości. Skurcze mięśni ustępują we śnie i w znieczuleniu ogólnym. Odruchowy skurcz trwający kilka sekund występuje też przy biernym prostowaniu kończyny. Zmiany nasilają się przez miesiące i lata, z czasem się stabilizują. 
Nie stwierdza się zmian neuroradiologicznych ani anatomopatologicznych w ośrodkowym układzie nerwowym; badanie EMG wykazuje stałą aktywność jednostek motorycznych. Stwierdza się tak zwaną okresową ciszę (ang. "silent period"), pozwalającą zróżnicować zespół sztywności uogólnionej z tężcem. 
Lekiem z wyboru w zespole sztywności uogólnionej jest diazepam. Dobre efekty daje też stosowanie fenytoiny, baklofenu i tyzanidyny.

</doc>
<doc id="942270" url="https://pl.wikipedia.org/wiki?curid=942270" title="Zespół sztywnego człowieka">
Zespół sztywnego człowieka



</doc>
<doc id="942271" url="https://pl.wikipedia.org/wiki?curid=942271" title="Zespół Moerscha-Woltmanna">
Zespół Moerscha-Woltmanna



</doc>
<doc id="942276" url="https://pl.wikipedia.org/wiki?curid=942276" title="Żmijogłowcowate">
Żmijogłowcowate



</doc>
<doc id="942282" url="https://pl.wikipedia.org/wiki?curid=942282" title="Ophiocephalidae">
Ophiocephalidae



</doc>
<doc id="942283" url="https://pl.wikipedia.org/wiki?curid=942283" title="Pomnik Agnieszki Osieckiej w Opolu">
Pomnik Agnieszki Osieckiej w Opolu

Pomnik Agnieszki Osieckiej w Opolu – rzeźba plenerowa poświęcona pamięci Agnieszki Osieckiej, pierwszy dedykowany jej obiekt tego typu w Polsce.
Figura powstała z inicjatywy rektora Uniwersytetu Opolskiego prof. Stanisława S. Niciei. Autorem rzeźby jest Marian Molenda, rzeźbiarz z Wydziału Sztuki Uniwersytetu Opolskiego. Statua odsłonięta została 28 maja 2002 roku w opolskim amfiteatrze podczas inauguracji Festiwalu Polskiej Piosenki Opole. Planowano wówczas, aby stała tam zawsze w czasie tej imprezy, zaś przez pozostałą część roku – przed Collegium Maius, na terenie Uniwersytetu Opolskiego. Pomysł zarzucono i figurę przeniesiono na stałe na Wzgórze Uniwersyteckie.
Rzeźba przedstawia Agnieszkę Osiecką siedzącą na krześle, z kartkami papieru na kolanach i długopisem w prawej ręce. Lewą ręką podpiera brodę, w sposób dla niej charakterystyczny. Naprzeciwko stało puste krzesło, zapraszające do spędzenia chwili przy poetce (w 2017 roku w miejscu tym posadowiono statuę Wojciecha Młynarskiego). Obiekt ten wchodzi w skład większego i stale rozbudowywanego zespołu rzeźb (częściowo ławeczek pomnikowych), będących głównie dziełami Mariana Molendy, a upamiętniających również: Jerzego Grotowskiego, Czesława Niemena oraz Jerzego Wasowskiego i Jeremiego Przyborę, Jonasza Koftę oraz Marka Grechutę (jedyna figura na Wzgórzu autorstwa Witolda Pichurskiego). Oprócz wymienionych wyżej w skład rzeźbiarskiego zespołu wchodzi również, ustawiony nieco bliżej cmentarza przy pobliskim kościele "na Górce", posąg Edmunda Osmańczyka. W opiniach lokalnych artystów i krytyków sztuki, figura Agnieszki Osieckiej jest jedną z najlepszych realizacji rzeźbiarskich w pejzażu miasta.

</doc>
<doc id="942288" url="https://pl.wikipedia.org/wiki?curid=942288" title="Osiedle Sucharskiego">
Osiedle Sucharskiego

Osiedle Sucharskiego – jednostka pomocnicza gminy miejskiej Wejherowo i najbardziej na zachód wysunięte osiedle mieszkaniowe miasta. 
Zgodnie z treścią statutu, organem uchwałodawczym Osiedla „Sucharskiego” w Wejherowie jest rada osiedla, do której w 2019 r. zostało wybranych 12 członków. W granicach tej jednostki pomocniczej gminy znajdują się ulice: Kotłowskiego, Krofeya, Łęgowskiego, Modra, Mostnika, Rogaczewskiego, Słowińców, Spokojna, Sucharskiego, Szczęśliwa, Urocza, Wejherowska, Zielona i Złota.
Graniczy z Bolszewem, Gowinem i Gościcinem, w tym z jego przysiółkiem Zybertowo. Zabudowę osiedla stanowią głównie domy jednorodzinne, a także budynki wielorodzinne. Wschodnią jego część zajmują największe w Wejherowie ogródki działkowe, utworzone w 1969 r. W granicach osiedla znajduje się także tzw. Górka Bolszewska. Na jej obszarze planowana jest zabudowa mieszkalna i usługowa. Osiedle połączone jest z miastem trzema liniami autobusowymi: 3, 7 i 16 (wg stanu na dzień 19 lipca 2022 r.).

</doc>
<doc id="942290" url="https://pl.wikipedia.org/wiki?curid=942290" title="Dywizja Zapasowa F">
Dywizja Zapasowa F

Dywizja Zapasowa F (niem. "Feldersatz-Division F") – jedna z dywizji zapasowych Wehrmachtu. Utworzona w styczniu 1942 roku w VI Okręgu Wojskowym, jeszcze w tym samym roku rozwiązana. Dowodził nią generał Franz Seuffert. Składała się z 3 pułków zapasowych F (1, 2, 3).

</doc>
<doc id="942291" url="https://pl.wikipedia.org/wiki?curid=942291" title="Ophiocephaliformes">
Ophiocephaliformes



</doc>
<doc id="942302" url="https://pl.wikipedia.org/wiki?curid=942302" title="Gajęcki Ług">
Gajęcki Ług

Gajęcki Ług (niem. "Groß Gelüch") – osada leśna śródleśna w Polsce położona w województwie zachodniopomorskim, w powiecie stargardzkim, w gminie Kobylanka, położona 6 km na północny zachód od Kobylanki (siedziby gminy) i 17 km na północny zachód od Stargardu (siedziby powiatu).
W latach 1975–1998 miejscowość położona była w województwie szczecińskim.

</doc>
<doc id="942303" url="https://pl.wikipedia.org/wiki?curid=942303" title="Polna Dywizja Szkolna Kurland">
Polna Dywizja Szkolna Kurland

Polowa Dywizja Szkoleniowa Kurland (niem. "Feldausbildungs-Division Kurland") – jedna z niemieckich dywizji wyszkolenia polowego. Utworzona w lutym 1945 roku z przekształcenia Polnej Dywizji Szkoleniowej Nord. Jeszcze w tym samym miesiącu przekształcona została w Dywizję Piechoty Kurlandia ("Infanterie-Division Kurland"). Według części źródeł przekształcenie zapoczątkowano dopiero w kwietniu 1945 r. i jednostka nie wzięła już udziału w walkach.
Dowodził nią generał Johann Pflugbeil. Składała się z 2 szkoleniowych pułków grenadierów (639 i 640).

</doc>
<doc id="942306" url="https://pl.wikipedia.org/wiki?curid=942306" title="Negowanka">
Negowanka

Negowanka (bułg. Негованка) – rzeka w północnej Bułgarii, prawy dopływ Rosicy w dorzeczu Dunaju. Długość – 46,3 km, powierzchnia zlewni – 172,7 km². Maksymalne stany wód w okresie od lutego do maja, minimalne – w sierpniu i wrześniu. Zasilana głównie przez deszcze. W szczególnie suche lata wysycha na 15-40 dni w roku.
Negowanka wypływa 3,5 km na północny zachód od szczytu Kitka w środkowej Starej Płaninie. Płynie na północny wschód. W okolicy wsi Emen tworzy Wąwóz Emeński – antecedentny przełom. Uchodzi do Rosicy koło wsi Resen. Ma dwa większe dopływy – Suszicę i Peszterę.

</doc>
<doc id="942308" url="https://pl.wikipedia.org/wiki?curid=942308" title="Kałęga">
Kałęga

Kałęga (niem. "Kählung") – osada śródleśna w Polsce, położona w województwie zachodniopomorskim, w powiecie stargardzkim, w gminie Kobylanka, położona 1,5 km na północny zachód od Kobylanki (siedziby gminy) i 14 km na północny zachód od Stargardu (siedziby powiatu).
W latach 1975–1998 miejscowość położona była w województwie szczecińskim.

</doc>
<doc id="942309" url="https://pl.wikipedia.org/wiki?curid=942309" title="Kościół Miłosierdzia Bożego w Głogowie">
Kościół Miłosierdzia Bożego w Głogowie

Kościół pw. Miłosierdzia Bożego w Głogowie – rzymskokatolicka świątynia pod wezwaniem Miłosierdzia Bożego w Głogowie, w diecezji zielonogórsko-gorzowskiej.
Jest to jeden z największych obiektów w tym mieście, znajduje się na Osiedlu Piastów Śląskich (II). Budowę rozpoczęto w roku 1987 i trwa ona nadal. Dnia 1 maja 1989 r. Bp Józef Michalik poświęcił plac pod budowlę, a 8 lipca 1989 r. tymczasową kaplicę, mieszczącą 420 osób. Pod kaplicą, w garażach, urządzono salki katechetyczne i kancelarię.
Historia.
Parafia Miłosierdzia Bożego powstała z podziału parafii pw. św. Mikołaja w Głogowie, dając podwaliny pod ośrodek duszpasterski na nowym osiedlu Piastów Śląskich. Decyzją z sierpnia 1987 r. ówczesnego biskupa Józefa Michalika, ks. kan. mgr Janusz Idzik – przyszły proboszcz mającej powstać na mapie miasta nowej parafii, przybył do Głogowa w 1987 r., by zająć się organizacją i budową nowego ośrodka parafialnego.
Dnia 30 listopada 1987 r. pozytywnie rozpatrzono lokalizację nowego Ośrodka Duszpasterskiego w Głogowie. Decyzją Wydziału Urbanistyki, Architektury i Nadzoru Budowlanego Urzędu Miejskiego w Głogowie z dnia 14 grudnia 1987 r., zgodnie z materiałami do aktualizacji planu ogólnego miasta Głogowa, wraz z zatwierdzoną koncepcją osiedla Piastów Śląskich w Głogowie, zatwierdzono plan realizacyjny budowy Ośrodka Duszpasterskiego na osiedlu Piastów Śląskich. Następnie Wydział Geodezji i Gospodarki Gruntami Decyzją Urzędu Miejskiego w Głogowie w dniu 8 stycznia 1988 r. przekazał parafii św. Mikołaja nieruchomość będącą własnością Skarbu Państwa – grunty o powierzchni 90 arów 78 m².
Pół roku później, dnia 13 czerwca wydano pozwolenie na budowę sieci zewnętrznych wodno-kanalizacyjnej, przyłącza sieci gazowej, mediów, a także Domu sióstr – obiektu nr 5. Plac budowy został poświęcony 1 maja 1988 r., zaś pierwsze prace rozpoczęły się wiosną roku następnego. W tym okresie Eucharystia i nabożeństwa odprawiane były jedynie okolicznościowo. Od Wielkanocy 1988 r. msze święte były odprawiane w każdą niedzielę i święta przy ołtarzu polowym na placu, na którym trwały wstępne prace budowlane, wszystko więc odbywało się jeszcze w prowizorycznych polowych warunkach. W następnym roku stało się możliwe celebrowanie Najświętszej Ofiary w jednym z dużych pomieszczeń budowanego ośrodka.
Dnia 1 maja 1989 r. bp Józef Michalik ponownie poświęcił plac budowy, a 8 lipca 1989 r. tymczasową kaplicę, mieszczącą się w wybudowanym domu sióstr. Kaplica mieściła 420 osób. Pod kaplicą, w garażach, urządzono salki katechetyczne i kancelarię.
Projektantem kościelnego kompleksu jest dr hab. inż. arch. Marian Fikus z Poznania wraz z zespołem: inspektorem zespołu inż. Adamem Olizarowskim i kierownikiem budowy mgr inż. Leszkiem Idzikiem. Kompleks parafii zaprojektowany był z rozmachem i ciekawą koncepcją architektoniczną. Ideą założenia było uformowanie zespołu na zasadzie wpisania w stok i wykorzystanie jego naturalnych walorów: takie kształtowanie bryłowe, by współtworzyło przestrzeń miejską ulic i placów oraz nawiązywało do tradycji polskiej architektury sakralnej. Realizacja projektowa idei w strukturze urbanistycznej współgra z koncepcją w planie.
Architektura.
Oś główna założona została zaprojektowana prostopadle do warstwy stoku. Miała ona wyznaczać oś nawy głównej, schody, basztę wejścia dolnego i wejścia głównego od strony placu. Podkreślają ją detale górne ścian szczytowych w kalenicy. Osie lokalne ze wszystkich ulic osiedla zamykane są elementami ważnymi architektonicznie: szczytem kaplicy dziennej, wyróżnikami w sąsiadującej zabudowie mieszkaniowej, dzwonnicą. Najwyższa znacząca bryła kościoła w górnej części stoku ma podkreślić naturalny układ hipsometryczny. Zlokalizowana asymetrycznie dzwonnica dodatkowo wzbogaci się południową pierzeją placu miejskiego, kształtowaną przez główną fasadę kościoła. 
Zespół oświatowy, dom zakonnic, plebania, jako obiekty dwukondygnacyjne, stanowią bazę masywu kościoła, także wpisaną we wznoszący się od skrzyżowania do placu stok. Narastanie brył podkreślono dodatkowo murami i skarpami terenowymi. Kościół i wejście główne od strony placu, poprzez obniżoną piazettę, sygnalizują wejście na teren sacrum. Zespół oświatowy wraz ze ścianą południowo-zachodnią kościoła, tworzy dziedziniec górny z wejściem do szkoły, odizolowanym od ruchu ulicznego. Funkcje mieszkalne i biura parafii uformowane w literę C tworzą wirydarz plebanii, znajduje się tam ogród. Plebania i kaplica dzienna oraz boczna ściana kościoła kształtują pierzeję ulicy osiedlowej łączącej plac z ulicą główną. Powiązanie wejścia północnego od strony skrzyżowania z dziedzińcem szkolnym oraz z placem miejskim zapewniono poprzez wirydarz dolny otoczony murem od ul. Królowej Jadwigi. Plac gospodarczy przy plebanii od strony północnej został obniżony i osłonięty murem oporowym ze skarpą. Przewidziano parkingi od strony zachodniej oraz drogę procesyjną. 
Otoczenie.
W skład ośrodka duszpasterskiego wchodzą takie obiekty, jak: dom sióstr (325 m²), plebania (887 m²), kościół (2170 m²), schronisko dziennego pobytu dla dzieci szczególnej troski w miejsce zespołu oświatowego (651 m²), biura parafialne (118 m²), dzwonnica (36 m²) oraz baszta (49 m²). Kubatura całości to: 27 770 m³.
W dolnym kościele (projekt i wystrój wykonał arch. Leszek Idzik) przedstawiony jest Jezus Miłosierny przychodzący do mieszkańców osiedla Piastów Śląskich. Kościół służy społeczności parafialnej od 6 listopada 1994 r. Na uwagę zasługuje obraz Matki Boskiej Częstochowskiej namalowany przez artystę malarkę Aurelię Organową z Częstochowy, oraz figurka Matki Boskiej przywieziona z Fatimy przez Andree Ramuz ze Szwajcarii.
W Ośrodku Duszpasterskim prowadzona jest działalność religijna i społeczno-charytatywna.
Oprócz dwukondygnacyjnej świątyni w skład ośrodka wszedł jeszcze duży obiekt domu parafialnego mieszczący liczne pomieszczenia i sale oraz plebania. Dolny Kościół został oddany do użytku w listopadzie 1994 r. Prace budowlane w pierwszych etapach szły bardzo sprawnie i dynamicznie. Związane to było nie tylko z wielkim zaangażowaniem mieszkańców osiedla i ich pracą społeczną, ale również z dość dobrą sytuacją finansową rodzin.

</doc>
<doc id="942314" url="https://pl.wikipedia.org/wiki?curid=942314" title="Demodokos z Leros">
Demodokos z Leros

Demodokos z Leros (prawdopodobnie VI wiek p.n.e.) – grecki poeta, autor czterech epigramów z "Antologii Palatyńskiej". Wzmianka o Demodokosie z Leros znajduje się w "Etyce nikomachejskiej" Arystotelesa.

</doc>
<doc id="942316" url="https://pl.wikipedia.org/wiki?curid=942316" title="Morawsko">
Morawsko

Miejscowości w Polsce:

</doc>
<doc id="942318" url="https://pl.wikipedia.org/wiki?curid=942318" title="Polna Dywizja Szkolna Nord">
Polna Dywizja Szkolna Nord

Polna Dywizja Szkoleniowa Nord (niem. "Feldausbildungs-Division Nord") – jedna z niemieckich dywizji szkoleniowych. Utworzona w maju 1944 roku z przekształcenia 388 Polnej Dywizji Szkoleniowej. W lutym 1945 roku przekształcona w Polną Dywizję Szkoleniową Kurland. Dowódca – generał Johann Pflugbeil, skład - 2 pułki szkoleniowe grenadierów.

</doc>
<doc id="942320" url="https://pl.wikipedia.org/wiki?curid=942320" title="Dariusz Kowalski">
Dariusz Kowalski



</doc>
<doc id="942321" url="https://pl.wikipedia.org/wiki?curid=942321" title="Pątnów Elektrownia">
Pątnów Elektrownia

Pątnów Elektrownia – nieistniejący już przystanek kolejowy kolei normalnotorowej w Koninie, w dzielnicy Pątnów, przy elektrowni "Pątnów". Położony był przy czynnej w latach 1974–1995 linii nr 388 do Kazimierza Biskupiego.

</doc>
<doc id="942323" url="https://pl.wikipedia.org/wiki?curid=942323" title="Pomnik Agnieszki Osieckiej w Warszawie">
Pomnik Agnieszki Osieckiej w Warszawie

Pomnik Agnieszki Osieckiej – monument znajdujący się w Warszawie w dzielnicy Praga-Południe, na Saskiej Kępie przy skrzyżowaniu ul. Francuskiej i ul. Obrońców.
Opis.
Pomnik Agnieszki Osieckiej został odsłonięty 19 maja 2007 podczas Święta Saskiej Kępy. Rzeźba autorstwa Dariusza i Teresy Kowalskich odlana została w Starachowicach.
Pomnik przedstawia poetkę siedzącą przy stoliku, z nogą na nodze, w spódnicy i butach na obcasach, ze związanymi włosami, patrzącą wprost przed siebie. Na stoliku przed nią widać porozrzucane kartki z tekstami piosenek. Rzeźba stoi w kawiarni, gdzie każdy może przysiąść przy pomniku.
Kawiarnia, przed którą ustawiono pomnik, mieściła się w pomieszczeniu, gdzie za życia artystki znajdowała się drogeria. Sama artystka bywała w kawiarniach znajdujących się nieopodal skrzyżowania, „Sax” na ul. Francuskiej 31 i „Café Sułtan” na ul. Obrońców 12a. W styczniu 2019 roku lokal, w którym znajdowała się kawiarnia, został zastąpiony przez sklep Carrefour.

</doc>
<doc id="942324" url="https://pl.wikipedia.org/wiki?curid=942324" title="Morawsko (województwo zachodniopomorskie)">
Morawsko (województwo zachodniopomorskie)

Morawsko (niem. "Grünwald Waldhaus") – osada leśna w Polsce położona w województwie zachodniopomorskim, w powiecie stargardzkim, w gminie Kobylanka, położona 5 km na zachód od Kobylanki (siedziby gminy) i 17 km na zachód od Stargardu (siedziby powiatu).
W latach 1975–1998 miejscowość położona była w województwie szczecińskim.
Po osadzie pozostały opuszczone i zrujnowane zabudowania leśniczówki Morawsko, znajdujące się przy szosie łączącej Szczecin ze Stargardem. Leśniczówka została zbudowana w technice ryglowej, pod koniec XIX w.
W pobliżu (po południowej stronie szosy Stargard – Szczecin) znajduje się pomnik przyrody „Dziewięć misiów”.

</doc>
<doc id="942329" url="https://pl.wikipedia.org/wiki?curid=942329" title="Zagość">
Zagość

Zagość (niem. "Krug b. Stargard") – kolonia w Polsce położona w województwie zachodniopomorskim, w powiecie stargardzkim, w gminie Kobylanka, położona 4,5 km na północny wschód od Kobylanki (siedziby gminy) i 7,5 km na zachód od Stargardu (siedziby powiatu).
W latach 1975–1998 miejscowość położona była w województwie szczecińskim.

</doc>
<doc id="942333" url="https://pl.wikipedia.org/wiki?curid=942333" title="Kazimierz Biskupi (stacja kolejowa)">
Kazimierz Biskupi (stacja kolejowa)

Kazimierz Biskupi – zlikwidowana stacja kolejowa kolei normalnotorowej w Kazimierzu Biskupim. Położona była przy czynnej w latach 1974 – 1995 linii nr 388 do Konina. Fizyczna likwidacja stacji (peronu) nastąpiła w drugiej połowie 2014, a rozbiórkę torów przeprowadzono w styczniu 2015.

</doc>
<doc id="942336" url="https://pl.wikipedia.org/wiki?curid=942336" title="Mikroskop warsztatowy">
Mikroskop warsztatowy

Mikroskop warsztatowy - optyczne urządzenie pomiarowe, które służy do bezdotykowego pomiaru długości przedmiotów w układzie współrzędnych prostokątnych oraz kątów. Wykorzystywany jest najczęściej w laboratoriach pomiarowych i w przemyśle maszynowym (izba pomiarów, narzędziownia). 
Mikroskop zawiera układ optyczny umożliwiający obserwację mierzonego przedmiotu w okularze, na matówce lub z wykorzystaniem kamery na ekranie. Stosowane są powiększenia obiektywów od 1x do 5x, a całkowite powiększenie (wynoszące od 10x do 50x) jest znacznie mniejsze niż w mikroskopach do obserwacji biologicznych. Przedmioty mogą być obserwowane w świetle przechodzącym (cień) lub odbitym.
Mierzony przedmiot umieszcza się na obrotowym stoliku, który jest przesuwany śrubami mikrometrycznymi w dwu wzajemnie prostopadłych kierunkach. Położenie stolika jest odczytywane za pomocą bębnów mikrometrycznych z działką elementarną 0,01 mm. Do rozszerzenia zakresu pomiarowego (poza zakres przesuwu śruby − typowo 25 mm) wykorzystywane są płytki wzorcowe wkładane między nieruchomą płytkę oporową a zderzak sań. Rozdzielczość pomiaru kątów za pomocą głowicy okularowej goniometrycznej jak i podziałki obrotowego stołu wynosi 1’.
Mikroskopy warsztatowe produkowane są w dwu wielkościach jako mały mikroskop warsztatowy o polu pomiarowym 25x50 mm i duży mikroskop warsztatowy o polu pomiarowym 50x150 mm 

</doc>
<doc id="942338" url="https://pl.wikipedia.org/wiki?curid=942338" title="Rajd Lotos Baltic Cup">
Rajd Lotos Baltic Cup

Rajd Lotos Baltic Cup (wcześniej jako Rajd Kaszub) – polski rajd samochodowy istniejący od 2005 roku. Zastąpił on Rajd o Puchar Bałtyku, którego trzynaście edycji odbyło się w latach 1961-2004. Od 2007 rajd pod nazwą Lotos Baltic Cup jest rundą RSMP. Odcinki specjalne są zlokalizowane w okolicach Kartuz, tj: Kłosowo, Piekiełko i Sianowska Huta.

</doc>
<doc id="942346" url="https://pl.wikipedia.org/wiki?curid=942346" title="Plac Zamkowy w Koninie">
Plac Zamkowy w Koninie

 
Plac Zamkowy w Koninie (zwany także Placem Garncarskim, Rynkiem Drugim lub Teper Markiem) – plac usytuowany w starej części miasta. Do czasów II wojny światowej zamieszkiwany przez ludność żydowską. Przy jego zachodniej pierzei znajdował się dawny zamek rozebrany w pierwszej połowie XIX wieku. Na podzamczu znajdował się, do czasu potopu szwedzkiego, kościół św. Krzyża z przyległym cmentarzem. Do 1828 roku obok niego stał słup drogowy.
Kamienice otaczające plac pochodzą z XIX wieku. W 1942 roku Niemcy wyburzyli środkową część zabudowy Placu Zamkowego. W części północno-zachodniej placu znajdują się: gmach synagogi i dawna szkoła talmudyczna. 
Na Placu Zamkowym mieszkał przez pewien czas Julius Fromm. 

</doc>
<doc id="942352" url="https://pl.wikipedia.org/wiki?curid=942352" title="Camelina sativa">
Camelina sativa



</doc>
<doc id="942354" url="https://pl.wikipedia.org/wiki?curid=942354" title="Pałac Wiatrów">
Pałac Wiatrów

Pałac Wiatrów, także Hawa Mahal (hindi हवा महल havā mahal) – pałac w Jaipurze, wzniesiony w 1799 roku z inicjatywy maharadży Sawai Pratapa Singha (1778–1803), doskonały przykład architektury radźputów. Budowla z czerwonego piaskowca z monumentalną fasadą stanęła przy jednej z głównych ulic Jaipuru, aby umożliwić damom dworu obserwowanie życia codziennego miasta – w fasadzie budowli znajdują się 953 małe zabudowane transenną balkony tzw. dżarokh.
W budynku mieści się Muzeum Archeologiczne z kolekcją rzeźb i wyrobów lokalnego rzemiosła. Najstarsze eksponaty pochodzą z II wieku p.n.e.
Nazwa.
Nazwa Pałac Wiatrów została nadana budowli z uwagi na jej lekką konstrukcję i panującą we wnętrzach lekką, chłodną „bryzę”. 
Historia.
Pałac został wzniesiony w 1799 roku z inicjatywy maharadży Sawai Pratapa Singha, panującego w latach 1778–1803, patrona literatury, sztuki i architektury. Pratapa Singh dedykował pałac Krysznie, stąd fasada budowli przypomina kształtem "mukut" – koronę Kryszny. Projekt wykonał Lal Chand Ustad. Budowla stanęła w południowo-wschodnim rogu kompleksu pałacowego maharadży "sarahad". 
Nie zachowały się żadne dokumenty odnośnie do oryginalnego przeznaczenia pałacu. Pałac został zbudowany w okresie, kiedy restrykcyjnie przestrzegano praktyki purdah – uniemożliwiania publicznej obserwacji kobiet. Stąd powszechne przekonanie, że budowla stanęła by umożliwić damom dworu obserwowanie z ukrycia życia codziennego miasta. 
Z pałacu roztacza się widok na Jantar Mantar – średniowieczne obserwatorium i na cały Jaipur.
Architektura.
Powstały z czerwonego piaskowca pałac to struktura okalająca dwa dziedzińce z monumentalną fasadą w części wschodniej. Pięciopiętrowa fasada z 953 małymi, zabudowanymi transenną balkonami tzw. dżarokhami przypomina ul. Dekoracyjna fasada bazuje na powtarzanym w pionie i w poziomie motywie trzech dżarokh złożonych z trzech elementów – większego oflankowanego dwoma mniejszymi. Trzy piętra zdobione w ten sposób nakryte są dwoma piętrami wieńczącymi budowlę. Czwarte piętro powtarza motyw potrójnych dżarokh o zmiennej wysokości, by utworzyć zwieńczenie. Ostatnie, piąte piętro dźwiga dach "bangaldar". Wszystkie piętra są wąskie, mieszcząc jedno pomieszczenie, a ściany budowli mają jedynie 20 cm grubości.

</doc>
<doc id="942358" url="https://pl.wikipedia.org/wiki?curid=942358" title="Hawa mahal">
Hawa mahal



</doc>
<doc id="942363" url="https://pl.wikipedia.org/wiki?curid=942363" title="Thein Sein">
Thein Sein

Thein Sein (ur. 20 kwietnia 1945 w prowincji Irawadi) – birmański polityk i wojskowy, emerytowany generał, premier Mjanmy od 12 października 2007 do 30 marca 2011, prezydent Mjanmy od 30 marca 2011 do 30 marca 2016.
Kariera wojskowa.
Thein Sein urodził się w 1945. Ukończył elitarną szkołę wojskową, Akademię Sił Obrony, po czym objął dowództwo nad batalionem piechoty w prowincji Sikong. W 1986 awansował na stopień pułkownika. W 1992 został oficerem w sztabie generalnym Urzędu Wojennego w Rangunie. W 1996 został dowódcą Trójkąta Regionalnego Dowództwa Wojskowego w Kentung na wschodzie stanu Szan. 
W 2001 awansował na stopień generała dywizji i został szefem administracji Urzędu Wojennego. Rok później został generałem broni, a w 2007 uzyskał stopień generała. Zajmował także stanowisko przewodniczącego Organizacji Weteranów Wojennych. 
Kariera polityczna.
W 1997 wstąpił w szeregi rządzącej junty wojskowej, Państwowej Rady Pokoju i Rozwoju. W 2003 objął stanowisko II sekretarza generalnego Państwowej Rady Pokoju i Rozwoju, a rok później stanowisko jej I sekretarza generalnego. 
Premier Mjanmy.
W maju 2007 został mianowany pełniącym obowiązki premiera w zastępstwie Soe Wina, który 13 maja 2007 po raz wtóry został hospitalizowany w Singapurze. Premier Soe Win od lutego 2007 nie ukazywał się publicznie, co było spowodowane jego chorobą, prawdopodobnie białaczką. W tym czasie prowadził negocjacje wysokiego szczebla z Bangladeszem i Kambodżą. Po śmierci premiera Soe Wina w dniu 12 października 2007, Thein Sein 24 października 2007 został oficjalnie mianowany szefem rządu. Jako szef rządu reprezentował Mjanmę i juntę wojskową na forum ONZ i ASEAN. 
Dodatkowo pełnił funkcję przewodniczącego Konwencji Narodowej, której celem było przygotowanie projektu konstytucji, co miało stanowić pierwszy z etapów tzw. birmańskiej „mapy drogowej do demokracji”. Projekt konstytucji został przyjęty w narodowym referendum w 2008. 
W kwietniu 2010 premier Thein Sein zrezygnował ze stopnia generała i wszystkich stanowisk w armii, by jako osoba cywilna wziąć udział w wyborach parlamentarnych w listopadzie 2010, będących kolejnym z etapów "mapy drogowej". Jeszcze tego samego miesiąca stanął na czele nowo powołanej partii politycznej popierającej juntę wojskową, Związku Solidarności i Rozwoju ("Union Solidarity and Development Party", USDP). W nowym parlamencie 25% mandatów zostało zarezerwowanych dla wojskowych.
W wyborach parlamentarnych 7 listopada 2010 Związek Solidarności i Rozwoju zdobył 77% głosów poparcia. Wybory zdaniem społeczności międzynarodowej (ONZ, UE, Stany Zjednoczone) nie spełniły standardów międzynarodowych. 
Prezydent Mjanmy.
4 lutego 2011 nowy parlament na pierwszej swojej sesji dokonał wyboru Theina Seina na stanowisko prezydenta Mjanmy. Został on w ten sposób pierwszym cywilnym prezydentem kraju po prawie 50-letnich rządach wojskowych. Zaprzysiężenie miało miejsce podczas uroczystej ceremonii 30 marca 2011. Zgodnie z konstytucją Mjanmy z 2008 prezydent jest również szefem rządu i może pełnić urząd przez maksymalnie dwie 5-letnie kadencje. 
30 marca 2016 Thein Sein ustąpił ze stanowiska głowy państwa i przekazał ten urząd wybranemu przez parlament Htin Kyawowi z Narodowej Ligi na rzecz Demokracji. Podczas kadencji Seina poczyniono istotne kroki w kierunku wyjścia z międzynarodowej izolacji Mjanmy, złagodzono cenzurę mediów, wypuszczono wielu więźniów politycznych oraz wyraźnie wzmocniono relacje ze Stanami Zjednoczonymi. 
W 2004 zainstalowano mu rozrusznik serca.

</doc>
<doc id="942364" url="https://pl.wikipedia.org/wiki?curid=942364" title="Kosmos 9">
Kosmos 9

Kosmos 9 – trzecia udana radziecka misja satelity zwiadowczego. Był to statek typu Zenit-2 należący do programu Zenit, którego konstrukcja została oparta na załogowych kapsułach Wostok. Prócz zdjęć wywiadowczych, satelita wykonywał również badania górnych warstw atmosfery, w tym promieniowania jonizującego. Kapsuła z negatywami opadła na terytorium ZSRR po 4 dniach.

</doc>
<doc id="942376" url="https://pl.wikipedia.org/wiki?curid=942376" title="Paweł Szaniawski">
Paweł Szaniawski

Paweł Szaniawski (ur. 24 marca 1981) polski kolarz pochodzący z Nowej Rudy, specjalizuje się w sprintach, uczestnik MŚ Juniorów.
Sukcesy.
2001
2003
2004

</doc>
<doc id="942382" url="https://pl.wikipedia.org/wiki?curid=942382" title="Luigi Russolo">
Luigi Russolo

Luigi Russolo (ur. 30 kwietnia 1885 w Portogruaro, zm. 4 lutego 1947 w Cerro di Laveno) – jeden z głównych reprezentantów futuryzmu, malarz i kompozytor.
Uprawiał malarstwo, scenografię, muzykę. Niektóre z jego obrazów mają wyraźną konotację polityczną. Chodziło jednak bardziej o formę niż o politykę. Malował również siebie samego jako kompozytora piszącego utwór muzyczny.
Życiorys.
Russolo urodził się w Portogruaro, w regionie Veneto, był synem organisty w miejscowym kościele. Jego brat Antonio również był muzykiem.
Russolo przeniósł się do Mediolanu w 1901 roku. Brał udział w restauracji Ostatniej Wieczerzy Leonarda w Santa Maria delle Grazie.
Artysta poznał Filippa Tommaso Marinettiego po opublikowaniu "Manifestu futuryzmu". Był jednym ze współautorów "Manifestu malarzy futurystycznych" (ogłoszonego 8 marca 1910).
W dniu 11 marca 1913 roku wydał swój traktat "L'Arte dei rumori" ("Sztuka hałasu"). Był jednym z pierwszych teoretyków muzyki elektronicznej. Luigi wynalazł akustyczne generatory hałasu, które pozwalały tworzyć i kontrolować dynamikę i wysokość tonu kilku rodzajów hałasów. Większość z jego pierwotnych intonarumori nie przetrwała II wojny światowej.
W latach 1941–1942 Russolo zaczął znowu malować, w nowym stylu, zdefiniowanym jako „klasyczny modernizm”.
Zmarł w Cerro di Laveno (w prowincji Varese) w 1947.
Aby uczcić pamięć o futuryście i kompozytorze, fundacja The Russolo-Pratella organizuje we Włoszech coroczny konkurs muzyki elektroakustycznej. Nagroda Electro-Acoustic jest jedną z najbardziej prestiżowych w tej dziedzinie muzyki.

</doc>
<doc id="942383" url="https://pl.wikipedia.org/wiki?curid=942383" title="Wyrak karłowaty">
Wyrak karłowaty

Wyrak karłowaty ("Tarsius pumilus") – gatunek naczelnego ssaka naczelnego z rodziny wyrakowatych (Tarsiidae). 
Zasięg występowania.
Wyrak karłowaty występuje w środkowym i południowym Celebes (znany tylko z gór Rano Rano i Latimojong); populacje ewidentnie rozproszone na odosobnionych szczytach górskich.
Taksonomia.
Gatunek po raz pierwszy naukowo opisali w 1921 roku amerykańscy zoolodzy Gerrit Smith Miller i Ned Hollister nadając mu nazwę "Tarsius pumilus". Jako miejsce typowe odłowu holotypu Miller i Hollister wskazali górę Rano Rano, w południowym Celebes, w Indonezji. 
Autorzy "Illustrated Checklist of the Mammals of the World" uznają ten takson za gatunek monotypowy.
Morfologia.
Długość ciała (bez ogona) około 9,7 cm, długość ogona 20–21 cm; masa ciała samic 52–57,5 g, samców 48,1–50,1 g. Najmniejszy z wyraków, o połowę mniejszy od wyraka filipińskiego. Ogon silnie owłosiony. Ma łapy z ostrymi pazurami oraz spiczaste trójkątne uzębienie.
Ekologia.
Prowadzi nocny i nadrzewny tryb życia. Owadożerny.
Żyje w stabilnych, zwykle monogamicznych parach, rozmnaża się dwa razy w roku, ciąża trwa średnio 178 dni, młode rodzą się w maju i w listopadzie-grudniu. Młode samice towarzyszą rodzicom aż do osiągnięcia dorosłości, młode samce opuszczają rodzinę wcześniej.

</doc>
<doc id="942387" url="https://pl.wikipedia.org/wiki?curid=942387" title="Berdychów">
Berdychów

Berdychów – osada w Polsce, położona w województwie wielkopolskim, w powiecie krotoszyńskim, w gminie Kobylin.
W latach 1975–1998 osada administracyjnie należała do województwa leszczyńskiego.
W okresie Wielkiego Księstwa Poznańskiego (1815-1848) miejscowość należała do wsi mniejszych w ówczesnym pruskim powiecie Krotoszyn w rejencji poznańskiej. Berdychów należał do okręgu kobylińskiego tego powiatu i stanowił część majątku Starkowice, którego właścicielem był wówczas Franciszek Przyłuski. Według spisu urzędowego z 1837 roku wieś liczyła 57 mieszkańców, którzy zamieszkiwali 9 dymów (domostw).

</doc>
<doc id="942388" url="https://pl.wikipedia.org/wiki?curid=942388" title="Tom Wisniewski">
Tom Wisniewski

Thomas Edmund Wisniewski (ur. 20 października 1976 roku w Dunnoon w Szkocji) – amerykański muzyk rockowy. Gra na gitarze od 1995 roku w punkrockowym zespole MxPx. Gdy miał sześć miesięcy jego rodzice postanowili przenieść się na Hawaje. Gdy miał 4 lata przeprowadzili się do Bremerton w Waszyngtonie. W 2002 poślubił Katie Wisniewski. Aktualnie mieszkają w Bremerton.

</doc>
<doc id="942396" url="https://pl.wikipedia.org/wiki?curid=942396" title="Kolcowate">
Kolcowate



</doc>
<doc id="942397" url="https://pl.wikipedia.org/wiki?curid=942397" title="Stuart Pearce">
Stuart Pearce

Stuart Pearce (ur. 24 kwietnia 1962 roku w Londynie) – trener piłkarski i były angielski piłkarz występujący na pozycji obrońcy. Jako zawodnik przez dwanaście lat związany był z Nottingham Forest F.C., z którym zdobył dwa Puchary Ligi Angielskiej. To w czasie występów w tym klubie, dzięki determinacji i agresywnemu stylowi gry na pograniczu faulu, otrzymał pseudonim „Psycho”. Z reprezentacją Anglii, w której barwach rozegrał 78 meczów, grał w Mundialu 1990 oraz w Euro 1996 i 1992. Po zakończeniu kariery piłkarskiej rozpoczął pracę szkoleniową w Manchesterze City. Przez sześć lat był selekcjonerem młodzieżowej reprezentacji Anglii. Został też mianowany na trenera reprezentacji Wielkiej Brytanii na Igrzyska Olimpijskie w Londynie.
Kariera klubowa.
Jest wychowankiem Waldstone FC, chociaż trafił do niego tylko dlatego, że nie dostał się do szkółki piłkarskiej klubu, któremu kibicował - Queens Park Rangers. Początkowo grę w piłkę łączył z pracą elektryka i hydraulika. W 1983 roku odszedł do grającego w ekstraklasie Coventry City. Menedżer „Niebieskich” Robert Gould zapłacił za niego 30 tysięcy funtów.
Dwa lata później za dziesięć razy więcej przeszedł do prowadzonego wówczas przez Briana Clough Nottinghamu Forest, gdzie grał przez kolejne dwanaście sezonów, większość jako kapitan. To w czasie występów w tym klubie, dzięki determinacji i agresywnemu stylowi gry na pograniczu faulu, otrzymał pseudonim „Psycho”. Z klubem pożegnał się dopiero w 1997 roku, na kilka miesięcy przed jego spadkiem z ligi.
Później był zawodnikiem Newcastle United, skąd musiał odejść po konflikcie z trenerem Ruudem Gullitem, a także West Ham United i Manchesteru City. W tym ostatnim klubie w wieku czterdziestu lat zakończył piłkarską karierę.
Kariera reprezentacyjna.
W reprezentacji Anglii zadebiutował w 1987 roku w meczu przeciwko Brazylii. Początkowo był zmiennikiem lewego obrońcy Kenny’ego Sansoma. Jego miejsce w pierwszej jedenastce zajął dopiero po Euro 1988; sam - z powodu kontuzji - w tym turnieju nie uczestniczył.
Zagrał za to dwa lata później na Mundialu 1990, na którym podopieczni Bobby’ego Robsona doszli do półfinału. Tworzył efektywny duet z lewym pomocnikiem Johnem Barnes; często wymieniał się z nim pozycjami i inicjował ataki, a skutkiem jednego z nich - w spotkaniu ćwierćfinałowym z Kamerunem - był gol strzelony przez Davida Platta. Pearce był jednym z dwu angielskich piłkarzy, którzy w półfinale z RFN nie strzelili rzutu karnego w konkursie jedenastek. Anglia uległa w tym spotkaniu przyszłym mistrzom świata i musiała zadowolić się jedynie grą w meczu o trzecie miejsce.
Wystąpił również w Euro 1992, gdzie Anglicy odpadli już po fazie grupowej. Cztery lata później znalazł się w kadrze na Euro 1996. Od kilku miesięcy był tylko zmiennikiem Graeme’a Le Saux, ale zawodnik Blackburn Rovers niedługo przed turniejem złamał nogę. 34-letni Pearce zagrał więc we wszystkich spotkaniach mistrzostw. W półfinale podopieczni Terry’ego Venablesa zmierzyli się z Niemcami i - podobnie jak sześć lat wcześniej na mundialu - o tym, kto zagra w finale miały zadecydować rzuty karne. Pearce tym razem trafił, ale Anglicy przegrali konkurs rzutów karnych i zdobyli tylko brązowy medal. Po turnieju, kiedy selekcjonerem został Glenn Hoddle, rozegrał jeszcze kilka meczów, po czym stracił miejsce w kadrze.
Powrócił do niej w 1999 roku na dwa mecze eliminacji Euro 2000.
Sukcesy piłkarskie.
W reprezentacji Anglii od 1987 do 1999 roku rozegrał 78 meczów i strzelił 5 goli - czwarte miejsce na Mundialu 1990, brązowy medal Euro 1996 oraz start na Euro 1992 (faza grupowa).
Kariera szkoleniowa.
W roli pierwszego trenera zadebiutował już w sezonie 1996–1997, kiedy przez pół roku tymczasowo prowadził Nottingham Forest F.C.
10 marca 2005 roku na stanowisku szkoleniowca zespołu, w którym zakończył piłkarską karierę, czyli Manchesteru City, zastąpił Kevina Keegana. Miał być trenerem tymczasowym, ale po dziewięciu pierwszych meczach, w których zespół zdobył aż piętnaście punktów, szefowie klubu zaproponowali mu długoterminowy kontrakt. W pierwszym sezonie jego pracy Manchester zajął 8. miejsce w lidze, ale w kolejnym musiał bronić się przed spadkiem (15. miejsce).
1 lutego 2007 roku, nie rezygnując z pracy w Manchesterze, objął stanowisko selekcjonera młodzieżowej reprezentacji Anglii.
Trzy miesiące później, po zakończeniu sezonu 2006–2007 (14. miejsce), został zwolniony z klubu. W lutym 2012r. został tymczasowym selekcjonerem reprezentacji Anglii, zastępując na stanowisku Fabio Capello.
Życie osobiste.
Stuart Pearce jest znany nie tylko jako piłkarz i trener, ale również jako zapalony fan muzyki punk. Do jego ulubionych zespołów należą The Lurkers i The Stranglers.

</doc>
<doc id="942399" url="https://pl.wikipedia.org/wiki?curid=942399" title="Likwidacja szkody">
Likwidacja szkody

Likwidacja szkody (również postępowanie likwidacyjne) – proces polegający na podejmowaniu przez zakład ubezpieczeń czynności zmierzających do ustalenia przyczyn oraz odpowiedzialności za szkodę, jak też wysokości odszkodowania lub świadczenia za powstałą szkodę, czyli czynności pomiędzy zgłoszeniem roszczenia, a wypłatą odszkodowania bądź odmową.
Postępowanie ma wyjaśnić:

</doc>
<doc id="942415" url="https://pl.wikipedia.org/wiki?curid=942415" title="Continental XI-1430">
Continental XI-1430

Continental XI-1430 – 12-cylindrowy silnik widlasty o układzie podwójnego, odwróconego "V", z zaworami wydechowymi chłodzonymi płynnym sodem.
Silnik powstał w 1943 pod oznaczeniem IV-1430 które zostało zmienione na XI-1430. Silniki tego typu używane były w prototypowym samolocie Lockheed XP-49 (wersji rozwojowej Lockheed P-38 Lightning). W 1944 użyto je także w innej prototypowej konstrukcji, dwusilnikowym myśliwcu eskortowym McDonnell XP-67 Bat.
XI-1430 był bardzo zaawansowanym silnikiem oferującym w porównaniu z ówczesnymi konkurentami wysoką moc przy niskiej masie własnej ale do końca nie udało się rozwiązać problemów z przegrzewaniem, a firmie Continental zajętej masową produkcją wojenną brakowało wówczas mocy przerobowych na uruchomienie produkcji nowego silnika i ostatecznie zbudowano tylko 23 egzemplarze.
Silnik osiągał moc 1600 koni mechanicznych przy masie własnej 730 kg.

</doc>
<doc id="942417" url="https://pl.wikipedia.org/wiki?curid=942417" title="Cedric van der Gun">
Cedric van der Gun

Cedric van der Gun (ur. 5 maja 1979 w Hadze, Holandia) – holenderski piłkarz.
Zaczynał profesjonalną karierę w 1998 roku w Ajaksie Amsterdam. Uważany za bardzo utalentowanego z powodu częstych kontuzji nigdy nie został kluczowym graczem tego klubu. W sezonie 1999/00 grał na wypożyczeniu w innym zespole holenderskiej Eredivisie FC Den Bosch. Po powrocie do Amsterdamu przez jeden sezon występował na skrzydle drużyny prowadzonej przez Co Adriaanse, jednak kolejny sezon spędził na ławce rezerwowych Ajaksu. W 2002 roku trafił na roczne wypożyczenie do Willem II Tilburg. Po powrocie z wypożyczenia sfinalizowano jego transfer do klubu z rodzinnego miasta ADO Den Haag, gdzie w ciągu dwóch sezonów wyrobił sobie opinię dobrego skrzydłowego i napastnika. Latem 2005 roku przeniósł się do Niemiec, konkretnie do Borussii Dortmund, gdzie jednak z powodu długiej kontuzji i konkurencji w składzie zagrał tylko w 3 spotkaniach. Po zakończeniu sezonu przeszedł do FC Utrecht.
W grudniu 2006 po raz kolejny w swojej karierze doznał kontuzji, która wyeliminowała go z gry na 9 miesięcy.
Van der Gun poza grą w piłkę nożną lubi grać w krykieta.

</doc>
<doc id="942419" url="https://pl.wikipedia.org/wiki?curid=942419" title="Błyskawica">
Błyskawica



</doc>
<doc id="942423" url="https://pl.wikipedia.org/wiki?curid=942423" title="Dekanat Łuck">
Dekanat Łuck

Dekanat Łuck – jeden z 2 dekanatów katolickich w diecezji łuckiej na Ukrainie.

</doc>
<doc id="942425" url="https://pl.wikipedia.org/wiki?curid=942425" title="Orkiestra Zakładowa Huty Miedzi „Głogów”">
Orkiestra Zakładowa Huty Miedzi „Głogów”

Orkiestra Zakładowa Huty Miedzi "Głogów" powstała w 1969 roku przy „Hucie Miedzi Głogów w Budowie”. 
Pierwszym Kapelmistrzem był Marian Żydek, a jego zastępcą Jan Pietruszka. Po jego rezygnacji w 1983 roku kierowanie orkiestrą przejął Władysław Król, zastępcą został Bogdan Orzechowski. Od 1989 r. do 2015 r. Kapelmistrzem Orkiestry był Kazimierz Walendzik. W latach 2016 - 2019 Kapelmistrzem orkiestry był Zbigniew Szabatowski, a jego zastępcą II Kapelmistrzem-Tamburmajorem był Bartłomiej Gers-Nienartowicz.
W dniu 08 czerwca 2019 roku podczas uroczystości z okazji Dnia Hutnika odbyło się uroczyste przekazanie batuty orkiestry i od tego dnia Kapelmistrzem - Dyrygentem Orkiestry Zakładowej Huty Miedzi "GŁOGÓW" jest Bartłomiej Gers-Nienartowicz.
Pierwszy publiczny występ orkiestry miał miejsce w 1970 roku w Powiatowym Domu Kultury w Głogowie.
Przez 36 lat próby odbywały się w salach i pomieszczeniach różnych głogowskich instytucji. Dopiero w 2005 roku orkiestra uzyskała siedzibę na okres 10 lat, w budynku Zespołu Szkół Ogólnokształcących w Głogowie. Od 2015 roku orkiestra dostała nową siedzibę, która mieści się w budynku Zespołu Szkół im. Jana Wyżykowskiego w Głogowie przy ul. Wita Stwosza 2. 
W skład orkiestry wchodzą muzycy amatorzy pracujący w Hucie Miedzi "GŁOGÓW", w innych zakładach pracy miasta Głogowa i okolic, uczniowie szkół podstawowych i średnich oraz studenci. Przez 50 lat działalności artystycznej w Orkiestrze grało ponad 400 muzyków. W chwili obecnej orkiestra liczy 40 etatowych muzyków oraz wielu muzyków wolontariuszy, a całym zespołem koordynuje Kapelmistrz-Dyrygent pod którego niezwykle kunsztowną batutą orkiestra występuje.
Od 2005 roku wraz z orkiestrą występuje grupa mażoretek, z którymi początkowo pracowała Barbara Mareńczuk-Piechocka, a obecnie z dziewczętami pracuje Renata Chrzan. Układy choreograficzne w wykonaniu dziewcząt wzbogacają występy orkiestry.
Występy.
Orkiestra występuje podczas wielu miejskich i państwowych uroczystości. Występuje średnio 50 razy w roku, stanowiąc oprawę muzyczną uroczystości zakładowych, miejskich, państwowych i kościelnych. Bierze udział m.in. w Międzynarodowych Głogowskich Spotkaniach Jazzowych, obchodach Dni Głogowa i Dni Hutnika oraz daje koncerty podczas finałów Wielkiej Orkiestry Świątecznej Pomocy. 
W kalendarz wydarzeń kulturalnych miasta wpisały się już na stałe, odbywające się corocznie od 2000 roku Koncerty Karnawałowe oraz Majowe Koncerty Hutnicze. 
Orkiestra wielokrotnie wyjeżdżała i wyjeżdża za granicę, dając koncerty w Niemczech (m.in. w miastach partnerskich Głogowa Eisenhüttenstadt, Riesa), Danii, Holandii oraz w Czechach. Orkiestra nagrała pięć płyt, m.in. z okazji 35-lecia Huty Miedzi „Głogów”, najnowsza z okazji 45-lecia pracy artystycznej Orkiestry Zakładowej Huty Miedzi "GŁOGÓW" oraz 
45-lecia Huty Miedzi "GŁOGÓW", premiera płyty odbyła się w 2016 roku. 
Konkursy, festiwale.
W swoim bogatym repertuarze posiada utwory marszowe, koncertowe oraz rozrywkowe, kompozytorów polskich i zagranicznych. Brała udział w licznych konkursach, przeglądach i festiwalach w kraju i za granicą, zdobywając wiele nagród i wyróżnień, m.in. 
Nagrody.
Orkiestra od początku spełnia rolę kulturotwórczą, popularyzatorską, wychowawczą i artystyczną w środowisku. Za swoją muzyczną działalność orkiestra została odznaczona m.in.:

</doc>
<doc id="942427" url="https://pl.wikipedia.org/wiki?curid=942427" title="Konami">
Konami

 – japoński producent i wydawca gier komputerowych, zabawek, kart kolekcjonerskich, anime, tokusatsu i jednorękich bandytów.
Firma została założona przez Kagemasę Kozukiego w 1969 jako firma naprawiająca i wynajmująca szafy grające w Osace w Japonii. Nazwa „Konami” jest połączeniem pierwszych liter nazwisk głównych osób firmy: Kagemasa Kozuki, Yoshinobu Nakama, Hiro Matsuda i Shokichi Ishihara, którzy byli partnerami biznesowymi.
Główna siedziba Konami znajduje się w Tokio.
Najsłynniejszymi produktami firmy są serie Contra, Metal Gear Solid, Pro Evolution Soccer, Castlevania oraz Silent Hill. Nie oznacza to, że są to tytuły najbardziej dochodowe – firma wg stanu na 2018 rok najwięcej zarabia na grach mobilnych (gdzie dominuje Linux – Android).

</doc>
<doc id="942430" url="https://pl.wikipedia.org/wiki?curid=942430" title="Piorun (ujednoznacznienie)">
Piorun (ujednoznacznienie)



</doc>
<doc id="942439" url="https://pl.wikipedia.org/wiki?curid=942439" title="Air Berlin">
Air Berlin

Air Berlin – do 27 października 2017 była drugą co do wielkości linią lotniczą w Niemczech z siedzibą w Berlinie. Sieć linii obejmowała 163 kierunki w 39 krajach, 21 kierunków to lotniska w Niemczech. Hubami linii Air Berlin były lotniska w Berlinie Tegel, Düsseldorfie, Norymberdze i w Palmie de Mallorca. Przedsiębiorstwo zatrudniało ponad 8900 pracowników. W roku 2010 Air Berlin przewiozła 33,6 miliona pasażerów.
Od sezonu zimowego 2008/2009 linia Air Berlin kooperowała z rosyjską linią S7 Airlines oraz z chińską Hainan Airlines na trasach do Moskwy i do Pekinu. Od 20 marca 2012 była członkiem sojuszu oneworld. Linia Air Berlin oferowała loty o wspólnych numerach – code share – z członkami sojuszu oneworld: American Airlines, British Airways, Finnair, Iberią i S7.
W Polsce Air Berlin wykonywała loty do Krakowa, Gdańska oraz Warszawy.
Wskaźniki ekonomiczne.
(1) = skorygowane post factum przez Air Berlin.
(2) = skorygowane post factum przez Air Berlin na -4.94 mln €.
Flota.
Średnia wieku floty Air Berlin wynosi 4,6 roku.
Rekordowy lot.
W listopadzie 2001, gdy przedsiębiorstwo odbierało samoloty typu Boeing 737-800, jeden z samolotów o numerze rejestracyjnym D-ABBC ustanowił rekord, lecąc bez międzylądowania z lotniska Seattle (BFI) do lotniska Berlin (TXL). Lot trwał 9 godzin i 10 minut a odległość wynosiła 8345 kilometrów.
Upadek.
Przedsiębiorstwo od dłuższego czasu borykało się z problemami finansowymi. W 2012 roku przewoźnik zanotował ostatni raz dodatni wynik finansowy. Od tego roku linia zaczęła przynosić tylko straty, które w 2016 roku wyniosły 780 mln euro. Niemiecki rząd podjął decyzję o dofinansowaniu linii sumą 150 mln euro, co pozwoliło na utrzymanie połączeń w ramach obowiązującej siatki, ale nie uchroniło przewoźnika przed upadkiem. 15 sierpnia 2017 roku linia lotnicza rozpoczęła procedurę upadłościową i wystąpiła o ochronę przed wierzycielami z powodu niewypłacalności. Stało się to po ogłoszeniu przez Etihad Airways, udziałowca Air Berlin posiadającego 29,2% jego akcji, decyzji o wstrzymaniu wsparcia finansowego dla niemieckiego przewoźnika. Sytuacji nie poprawił rozpoczęty 12 września 2017 roku strajk pilotów, który zmusił przewoźnika do odwołania 100 lotów z 750 planowanych na ten dzień. 15 października 2017 roku przedsiębiorstwo zakończyło loty na trasach międzykontynentalnych. Ostatni lot samolotu w barwach Air Berlin odbył się 27 października 2017 roku a dzień później, 28 października linie oficjalnie zakończyły działalność. 81 maszyn Air Berlin przejęła Lufthansa. Dodatkowo zatrudnienie u największego niemieckiego przewoźnika znalazło 3000 osób personelu Air Berlin. Wcześniej, Lufthansa przejęła 20 samolotów leasingowanych przez Eurowings od Air Berlin. Należąca do przewoźnika spółka serwisowa Air Berlin Technik została przejęta przez Zeitfracht, do której przeszło również 300 z 850 pracowników przedsiębiorstwa.

</doc>
<doc id="942442" url="https://pl.wikipedia.org/wiki?curid=942442" title="Małgorzata Czyżycka">
Małgorzata Czyżycka

Małgorzata Czyżycka, znana także jako Czyżyk (ur. 1971 w Szprotawie) – polska artystka kabaretowa, pedagog, członkini kabaretu Ciach. Ukończyła filologię rosyjską na dzisiejszym Uniwersytecie Zielonogórskim oraz studia specjalne z wychowania fizycznego i studia podyplomowe z gimnastyka korekcyjnej.
Związana z Przemysławem Żejmo z kabaretu Jurki. Ma syna Tymoteusza (ur. 10 kwietnia 2008 roku) i córkę Różę (ur. 20 sierpnia 2010 roku).

</doc>
<doc id="942447" url="https://pl.wikipedia.org/wiki?curid=942447" title="Yogi, łowca skarbów">
Yogi, łowca skarbów

Yogi, łowca skarbów / Misia Yogi wyprawa po skarby / Miś Yogi – poszukiwacze zaginionych skarbów (ang. "Yogi’s Treasure Hunt", 1985-1988) – serial animowany produkcji amerykańskiej z 1985 roku ze studia Hanna-Barbera. 
W Polsce serial był najpierw emitowany w wersji lektorskiej pod tytułem Misia Yogi wyprawa po skarby w bloku dla dzieci Kino „Tik-Taka” na TVP1 w 1991 roku. Niektóre odcinki zostały również wydane na VHS w nowej wersji lektorskiej pod tytułem Miś Yogi – poszukiwacze zaginionych skarbów. W 1997 roku serial był emitowany na kanale Polsat (później też na kanale Polsat 2) również z lektorem, ale już pod oficjalnym tytułem Yogi, łowca skarbów. Od 2008 roku serial emitowany jest na kanale Boomerang, jednak tym razem w wersji z dubbingiem, którą także emituje od 12 marca 2011 roku stacja TV Puls. Od 29 października 2011 roku kanał TVN 7 wyemitował jednorazowo kilka odcinków serii 2 i 3, we własnej wersji lektorskiej, która jednak została anulowana przez stację z powodu niskiej oglądalności. Od 2016 roku Puls 2 emituje ten serial z polskim dubbingiem.
Fabuła.
Serial opowiada o perypetiach Misia Yogi oraz jego załogi (w jej skład wchodzą postaci z wielu seriali wytwórni Hanna Barbera, m.in. Pies Huckleberry, Quick Draw, Pies Doggy i jego syn Augie oraz strażnik Smith), którzy poszukują skarbów. Wrogami drużyny Yogiego są Dick Wredniak i pies Muttley, którzy chcą im przeszkodzić w szukaniu łupu. W każdym odcinku Top Cat wyznacza poszukiwaczom do wykonania zadanie, które zbliży ich do skarbu.
Wersja polska.
Polski lektor.
Wersja z lat 1987-1990.
Opracowanie: Telewizyjne Studia Dźwięków - Warszawa
Tekst: Mariusz Arno Jaworowski
Czytał: Andrzej Matul
Wydanie VHS z 1993 roku.
Dystrybucja: Hanna-Barbera Poland/Curtis Art Productions
Tekst: Stanisława Dziedziczak
Czytał: Władysław Frączak
Wersja z 1997 roku emitowana na kanałach Polsat i Polsat 2.
Opracowanie wersji polskiej: Wojciech Graff
Czytał: Mirosław Utta
Wersja z 2011 roku emitowana na kanale TVN 7 (tylko kilka odcinków 2 i 3 serii).
Wersja polska: TVN
Tekst: Dorota Filipek-Załęska
Czytał: Maciej Gudowski
Polski dubbing emitowany na kanałach Boomerang, TV Puls i Puls 2.
Opracowanie wersji polskiej: Start International Polska
Reżyseria: Marek Klimczuk
Dźwięk i montaż:
Udział wzięli:
W pozostałych rolach:
i inni
Lektor: Daniel Załuski
Piosenkę śpiewał: Jakub Szydłowski

</doc>
<doc id="942450" url="https://pl.wikipedia.org/wiki?curid=942450" title="Lnicznik siewny">
Lnicznik siewny

Lnicznik siewny ("Camelina sativa" (L.) Crantz) – gatunek rośliny z rodziny kapustowatych. Rośnie dziko w Azji i Europie. Zwyczajowe nazwy to także: lnianka, rydz (może powodować nieporozumienia wynikające ze skojarzenia tej rośliny z mleczajem rydzem), lennica, judra, rydzyk, ryżyk. Nazwa „rydz” pochodzi od brunatno-rdzawego zabarwienia nasion. Niegdyś uprawiany jako roślina oleista. We florze Polski jest archeofitem, niezbyt pospolicie występuje na całym niżu.
Rozmieszczenie geograficzne.
Lnicznik siewny wywodzi się najprawdopodobniej z Europy lub regionu eurosyberyjskiego. Obecnie dzięki działalności człowieka jest szeroko rozprzestrzeniony w całej Europie oraz na znacznych obszarach Azji aż po Japonię. Zawleczony został również do Afryki Północnej (Tunezja), Australii, Ameryki Północnej (USA, Kanada) i Ameryki Południowej (Argentyna, Urugwaj).
Biologia i ekologia.
Roślina jednoroczna, przeważnie jara. Siedliska ruderalne i pola uprawne (chwast).
Zagrożenia i ochrona.
Gatunek umieszczony na polskiej czerwonej liście w kategorii VU (narażony).

</doc>
<doc id="942451" url="https://pl.wikipedia.org/wiki?curid=942451" title="Lnianka siewna">
Lnianka siewna



</doc>
<doc id="942454" url="https://pl.wikipedia.org/wiki?curid=942454" title="Martin Henderson">
Martin Henderson

Martin Henderson (ur. 8 października 1974 w Auckland) – nowozelandzki aktor filmowy i telewizyjny.
Życiorys.
Wczesne lata.
Urodził się i dorastał w Auckland w Nowej Zelandii. Zainteresował się aktorstwem, kiedy autorzy lokalnego programu telewizyjnego "Strangers" przeprowadzili casting w jego szkole podstawowej Birkenhead Primary. W wieku 13 lat został obsadzony w serialu i od tej pory grał zawodowo. Naukę kontynuował w szkole średniej dla chłopców Westlake Boys High School.
Kariera.
Przez trzy lata był gwiazdą nowozelandzkiego serialu TVNZ 2 "Shortland Street" (1992–95), a za rolę Stuarta Neilsona otrzymał w 1993 nagrodę New Zealand Television and Film w kategorii najlepszy aktor w programie telewizyjnym. W 1995 przeniósł się do Sydney w Australii, gdzie wystąpił w serialach australijskich: "Echo Point" (1995) i "Zatoka serc" ("Home and Away", 1996) i "Siódme poty" ("Sweat", 1996) w roli olimpijczyka Toma Nasha.
W 1997 wyjechał do Stanach Zjednoczonych. Przez dwa lata uczył się aktorstwa w Neighborhood Playhouse w Nowym Jorku. Brał udział w off-Broadwayowskim spektaklu "Ophelia Thinks Harder" w Samuel Beckett Theatre.
Za swój kinowy debiut jako Tom Bradshaw w filmie australijskim "Największa szansa" ("Kick", 1999) zdobył nominację do nagrody Australian Film Institute. W dramacie wojennym Johna Woo "Szyfry wojny" ("The Windtalkers", 2002) zagrał młodego niedoświadczonego żołnierza Nellie’a, tęskniącego do dziewczyny, którą pozostawił w rodzinnym mieście. Stał się popularny dzięki roli Noaha w horrorze "The Ring" (2002), w reżyserii nagradzanego za pomysłowe reklamówki Gore’a Verbinskiego. W filmie akcji opowiadającym o wyścigach motocyklowych "" (2004) zagrał u boku Ice’a Cube. W teledysku „Toxic” (2004) pojawił się jako były chłopak Britney Spears. Z kolei w bollywoodzkim hicie "Duma i uprzedzenie" ("Bride and Prejudice", 2004) stworzył duet z Aishwaryą Rai.
W 2018 zagrał Mike'a w horrorze "" ("The Strangers: Prey at Night").

</doc>
<doc id="942458" url="https://pl.wikipedia.org/wiki?curid=942458" title="Michelle Paver">
Michelle Paver

Michelle Paver (ur. w 1960) – angielska pisarka.
Życiorys.
Michelle Paver urodziła się w Malawi, w wieku trzech lat zamieszkała w Anglii, w Wimbledonie. Ukończyła studia na wydziale biochemii na Uniwersytecie Oksfordzkim. Następnie zaczęła pracować jako prawnik. W 1996, po śmierci ojca, poprosiła o jednoroczny urlop i zaczęła planować swoją pierwszą książkę.
Twórczość.
Jej najsłynniejszym dziełem jest seria książek fantasy dla młodzieży Kroniki Pradawnego Mroku. Akcja książek rozgrywa się w czasach epoki kamiennej, bohaterami są ludzie bardzo podobni zwyczajami do północnoamerykańskich Indian, choć sceneria kojarzy się raczej z krajobrazami Irlandii.
Ukazały się już wszystkie części:
Nagrody.
Cykl Kroniki pradawnego mroku otrzymał następujące nagrody:

</doc>
<doc id="942461" url="https://pl.wikipedia.org/wiki?curid=942461" title="Autokowariancja">
Autokowariancja

Autokowariancja – wielkość równa kowariancji pomiędzy procesem stochastycznym a tym samym procesem przesuniętym o pewien odcinek czasu.
Jeśli każdy stan procesu stochastycznego ma wartość oczekiwaną, formula_1 to autokowariancja jest dana wzorem:
gdzie formula_3 jest okresem, o jaki został przesunięty proces.

</doc>
<doc id="942464" url="https://pl.wikipedia.org/wiki?curid=942464" title="Ankylozaury">
Ankylozaury

Ankylozaury (Ankylosauria – „sztywne jaszczury”) – grupa roślinożernych dinozaurów ptasiomiednicznych z podrzędu tyreoforów. Żyły od późnej jury do końca kredy niemal na całym świecie. Charakteryzował je potężny pancerz kostny na grzbiecie (u niektórych gatunków zaopatrzony dodatkowo w kolce), który stanowił ochronę przed drapieżnikami (dlatego ankylozaury określa się mianem „dinozaurów pancernych”).
Według definicji filogenetycznej przedstawionej w 1997 roku przez Kennetha Carpentera klad Ankylosauria obejmuje wszystkie tyreofory bliżej spokrewnione z ankylozaurem niż ze stegozaurem. Do Ankylosauria należą rodziny Nodosauridae i Ankylosauridae. Druga z nich obejmuje podrodziny Ankylosaurinae i Polacanthinae (przez niektórych naukowców, zwłaszcza Carpentera podnoszone do rangi odrębnych rodzin).

</doc>
<doc id="942465" url="https://pl.wikipedia.org/wiki?curid=942465" title="Ogólnopolski Festiwal Chórów „Silesia Cantat”">
Ogólnopolski Festiwal Chórów „Silesia Cantat”

Ogólnopolski Festiwal Chórów "Silesia Cantat" odbywa się od 2006 roku w Głogowie, w latach 2006-2008 trzy edycje pod nazwą Dolnośląski Festiwal Chórów "Silesia Cantat". Organizowany jest przez Stowarzyszenie Chór "Beati Cantores", Gminę Miejską Głogów, Polski Związek Chórów i Orkiestr Oddział Dolnośląski we Wrocławiu z siedzibą w Olszynie.
Idea festiwalu zrodziła się po zakończeniu X Zamkowych Spotkań Chóralnych, odbywających się nieprzerwanie od 1996 roku. Po 10 latach organizatorzy postanowili przekształcić towarzyskie spotkanie miłośników muzyki chóralnej w konkurs.
Ogólne założenia.
Głównymi celami organizacji Festiwalu są:
Udział w festiwalu mogą brać jedynie chóry amatorskie.
Edycje Festiwalu.
2006.
Pierwszy festiwal odbył się 7 października 2006 roku w głogowskiej Kolegiacie.
Do udziału zgłosiło się 12 chórów, m.in. z Wrocławia, Kłodzka, Lubina i Poznania.
Nagrody Grand Prix nie przyznano.
2007.
Druga edycja festiwalu odbyła się 6 października 2007 roku.
Do udziału w festiwalu zakwalifikowanych zostało 11 zespołów m.in. z Głogowa, Krakowa, Kłodzka, Wrocławia i Poznania.
Gościem specjalnym festiwalu był Międzynarodowy Chór "Silesia Cantat" pod dyrekcją Corduli Sodt (Niemcy) oraz Tadeusza Eckerta (Polska).
2008.
Trzecia edycja festiwalu odbyła się 4 października 2008 roku w kościele pw. Najświętszej Maryi Panny Królowej Polski na osiedlu Kopernik.
Do udziału w festiwalu zakwalifikowanych zostało 9 zespołów z Wrocławia, Poznania, Szczecina, Głogowa, Lubina, Gubina, Nowogrodźca i Zbąszynia.
Nagrody Grand Prix nie przyznano.
W 2009 roku festiwal się nie odbył.
2010.
Czwarta edycja festiwalu odbyła się 9 października 2010 roku w kościele pw. Najświętszej Maryi Panny Królowej Polski na osiedlu Kopernika. IV Edycja Festiwalu była jednocześnie pierwszą o zasięgu ogólnopolskim. Od tego momentu głogowski festiwal chóralny nosi nazwę Ogólnopolski Festiwal Chórów "Silesia Cantat".
Do udziału w festiwalu zakwalifikowanych zostało 15 zespołów z Wrocławia, Głogowa, Nowogrodźca, Raciborza, Mogilna, Leszna, Pniew, Buku, Międzyrzecza, Zielonej Góry, Bielska-Białej, Kłodzka, Dopiewa oraz Pamiątkowa.
oraz Żeński Chór Kameralny "Concerto Glacensis" z Kłodzka pod dyrekcją Katarzyny Mąki,
Jury postanowiło także przyznać dwie nagrody indywidualne:
Nagrody Grand Prix nie przyznano.
2012.
5. edycja Festiwalu odbyła się 13 października 2012 r. w Miejskim Ośrodku Kultury w Głogowie.
Do udziału w konkursie zgłosiło się 17 chórów m.in. ze Szczecina, Świnoujścia, Gdańska, Wrocławia, Kłodzka, Legnicy, Knurowa, Grodziska Wlkp., Wągrowca i Zielonej Góry. Gościem specjalnym festiwalu była Głogowska Rewia Graffiti.
Zwycięzcy V Ogólnopolskiego Festiwalu Chórów "Silesia Cantat"
2014.
6. edycja Festiwalu odbyła się 11 października 2014 r. w Miejskim Ośrodku Kultury w Głogowie.
Do udziału w konkursie zgłosiło się 11 chórów m.in. z Gorlic, Wrocławia, Poznania, Oleśnicy, Szamotuł, Morynia, Grodziska Mazowieckiego i Buku.
Zwycięzcy VI Ogólnopolskiego Festiwalu Chórów "Silesia Cantat"
2016.
7. edycja Festiwalu odbyła się 1 października 2016 r. w Miejskim Ośrodku Kultury w Głogowie.
Do udziału w konkursie zgłosiło się 9 chórów m.in. z Gorlic, Pszczyny, Gorzowa Wielkopolskiego, Lubina, Sławy, Leszna, Pamiątkowa i Szprotawy.
Zwycięzcy VII Ogólnopolskiego Festiwalu Chórów "Silesia Cantat"
2018.
8. edycja Festiwalu odbyła się 13 października 2018 r. w I Liceum Ogólnokształcącym w Głogowie i kościele pw. NMP Królowej Polski w Głogowie.
Do udziału w konkursie zgłosiło się 9 chórów m.in. z Poznania, Wrocławia, Świebodzina, Kędzierzyna-Koźle, Rydzyny i Krzemieniewa.
Zwycięzcy VIII Ogólnopolskiego Festiwalu Chórów "Silesia Cantat"

</doc>
<doc id="942467" url="https://pl.wikipedia.org/wiki?curid=942467" title="Majdan Niezależności">
Majdan Niezależności



</doc>
<doc id="942471" url="https://pl.wikipedia.org/wiki?curid=942471" title="Dekanat Równe">
Dekanat Równe

Dekanat Równe - jeden z 2 dekanatów katolickich w diecezji łuckiej na Ukrainie.

</doc>
<doc id="942476" url="https://pl.wikipedia.org/wiki?curid=942476" title="We Believe">
We Believe

We Believe – ballada rockowa autorstwa Briana Maya, Rogera Taylora i Paula Rodgersa, którą muzycy nagrali pod szyldem Queen + Paul Rodgers. Piosenka wydana została jako czwarty singiel promocyjny, pochodzący z albumu "The Cosmos Rocks". Mała płyta wydana została wyłącznie we Włoszech. Utwór zapisany został na specjalnej limitowanej płycie, której żywotność jest mocno ograniczona ("acetate disc").
Popularność we Włoszech.
W lutym 2009 skrócona wersja „We Believe” znalazła się na 4. miejscu włoskiej listy przebojów, kompilowanej przez Virgin Radio Italia.

</doc>
<doc id="942478" url="https://pl.wikipedia.org/wiki?curid=942478" title="Pałac Miejski (Jaipur)">
Pałac Miejski (Jaipur)

Pałac Miejski (ang. "City Palace") – kompleks ogrodów, dziedzińców i budynków pałacowych położony w Jaipurze (Indie), przykład połączenia architektury radźpuckiej i mogolskiej. Początki Pałacu Miejskiego sięgają XVIII wieku, ale w XIX, a nawet na początku XX wieku był on systematycznie rozbudowywany.
Do najciekawszych budowli na terenie Pałacu należą:
Jednymi z bardziej kuriozalnych eksponatów w Pałacu są kilkusetlitrowe srebrne kadzie, w których maharadża przewoził wodę z Gangesu – do picia w czasie wizyt w Anglii (jako pobożny hinduista nie pił angielskiej wody).

</doc>
<doc id="942483" url="https://pl.wikipedia.org/wiki?curid=942483" title="Estanislau da Silva">
Estanislau da Silva

Estanislau da Conceição Aleixo Maria da Silva (ur. 4 sierpnia 1952 w Dili), polityk działacz niepodległościowy, premier Timoru Wschodniego od 19 maja do 8 sierpnia 2007.
Życiorys.
Da Silva jest członkiem Rewolucyjnego Frontu na rzecz Niepodległości Timoru Wschodniego (FRETILIN) od 1974. W czasach indonezyjskiej okupacji wyspy (1975–1999), zajmował się głównie działalnością dyplomatyczną. W tym okresie Da Silva przebywał w Portugalii (1975–1976, 1984–1985), Mozambiku (1976–1984) i w Australii (1985–1999). W 1999 powrócił do Timoru Wschodniego.
Po uzyskaniu przez wyspę niepodległości w 2002, Da Silva objął stanowisko ministra rolnictwa, leśnictwa i rybołówstwa. 10 lipca 2006 został ponadto mianowany pierwszym wicepremierem. 19 maja 2007 objął fotel szefa rządu po tym, jak José Ramos Horta został wybrany prezydentem kraju.
Działalność polityczna.
Da Silva był jednym ze współzałożycieli ruchu FRETILIN w 1974, organizacji dążącej do uzyskania niepodległości przez wschodnią część wyspy. Utworzył także jej oddział w Lizbonie.
Na początku lat 70. XX w. Da Silva wyjechał do Lizbony na studia inżynieryjne. W 1976 przerwał studia i wyjechał do Australii by móc wspierać ruch FRETILIN. Założył tam podziemne radio, które utrzymywało kontakt z bojownikami FRETILIN-u w Timorze Wschodnim. Spędził także sześć miesięcy w buszu na Terytorium Północnym. We wrześniu 1976 został aresztowany przez policję i po jednodniowym procesie wypuszczony.
W 1976 Da Silva wyjechał do Mozambiku, gdzie podjął studia na agronomiczne na Uniwersytecie im. Edurado Mondlane.
W 1985 ponownie wyjechał do Australii. Kontynuował studia z dziedziny agronomii na Uniwersytecie Sydney. Następnie pracował w "Trangie Research Agricultural Centre", a w latach 1994–1997 w "Australian Cotton Research Institute" w Narrabri. Kontynuował również swoją działalność polityczną, przemawiając w debatach publicznych, organizując demonstracje niepodległościowe, gromadząc fundusze dla ruchu FRETILIN i prowadząc działalność lobbystyczną. W 1994 został oficjalnym przedstawicielem FRETILIN w Australii. Zaangażował się ponadto w pomoc osobom prześladowanym na wyspie i ich osiedlaniu się w Australii.
Da Silva powrócił do Timoru Wschodniego w 1999. Pracował dla Banku Światowego jako konsultant ds. rolnictwa, a następnie dla Azjatyckiego Banku Rozwoju. W maju 2002 został mianowany ministrem rolnictwa, leśnictwa i rybołówstwa. 19 maja 2007 objął stanowisko szefa rządu. Ustąpił z niego 8 sierpnia 2007, gdy w wyniku wygranych wyborów parlamentarnych nowym premierem został Xanana Gusmao.

</doc>
<doc id="942493" url="https://pl.wikipedia.org/wiki?curid=942493" title="Ralph Alpher">
Ralph Alpher

Ralph Alpher (ur. 3 lutego 1921 w Waszyngtonie, zm. 12 lipca 2007) – amerykański fizyk i kosmolog.
Główne osiągnięcia to współtworzenie teorii Alphera-Bethego-Gamowa z zakresu kosmologii oraz inne prace kosmologiczne. Najlepiej znany z powodu poprawnego przewidzenia odkrycia w 1948 roku resztkowego mikrofalowego promieniowania tła, pozostałości po Wielkim Wybuchu.

</doc>
<doc id="942496" url="https://pl.wikipedia.org/wiki?curid=942496" title="Jan Szypowski">
Jan Szypowski

Jan Szypowski, ps. „Leśnik”, „Jan Kochanowski” (ur. 5 stycznia 1889 w Słupcy, zm. 28 marca 1950 w Warszawie) – pułkownik uzbrojenia Wojska Polskiego, współzałożyciel Centralnego Okręgu Przemysłowego, szef uzbrojenia AK, twórca podziemnego przemysłu zbrojeniowego, dowódca Zgrupowania Bojowego "Leśnik" w powstaniu warszawskim, kawaler Krzyża Srebrnego Orderu Wojennego Virtuti Militari.
Życiorys.
Jan Szypowski urodził się 5 stycznia 1889 r. w Słupcy w rodzinie urzędnika celnego Antoniego i Marii z domu Dembicka. Miał siostrę oraz trzech braci. W 1907 r. zdał maturę i został absolwentem gimnazjum w Wilnie. Tego samego roku rozpoczął studia na Wydziale Fizyko-Matematycznym na uniwersytecie w Petersburgu. Studia zakończył z tytułem magistra chemii oraz z dyplomem w specjalizacji chemii organicznej.
W czasie I wojny światowej walczył w szeregach Armii Imperium Rosyjskiego. W randze porucznika dowodził baterią forteczną w Twierdzy Osowiec. 6 sierpnia 1915 roku pod Osowcem został porażony w następstwie niemieckiego ataku gazowego.
18 lutego 1930 roku został awansowany na podpułkownika ze starszeństwem z dniem 1 stycznia 1930 roku i 1. lokatą w korpusie oficerów uzbrojenia. Pełnił służbę na stanowisku szefa Wydziału Amunicji w Departamencie Uzbrojenia Ministerstwa Spraw Wojskowych. Z dniem 31 maja 1932 roku został przeniesiony w stan nieczynny na okres 12 miesięcy, bez prawa do poborów. Został zatrudniony w Państwowej Fabryce Amunicji w Skarżysku. Z dniem 31 maja 1933 roku Minister Spraw Wojskowych przedłużył mu okres pozostawania w stanie nieczynnym o kolejne dwanaście miesięcy, a z dniem 31 maja 1934 roku – o dalsze dwanaście miesięcy.
W latach 1939–1940, posługując się nazwiskiem Jan Kochanowski, pracował w firmie Bracia Geisler, Okolski i Patschke w Warszawie, której właścicielem był obywatel amerykański - Adalbert Schepanek (Wojciech Szczepenik), co pozwalało na pewną swobodę działania. Szypowski kierował tam m.in. wykonywaniem drobnego sprzętu wojskowego na potrzeby ZWZ.
W piwnicach jego domu przy ul. Podolskiej 12 testowano działanie zapalników do granatów „filipinek”, a w ogrodzie przeprowadzano próby z butelkami zapalającymi.
W czasie powstania warszawskiego, 18 sierpnia 1944 roku, został ciężko ranny. Na mocy rozkazu dowódcy AK z tegoż dnia został awansowany do stopnia pułkownika i odznaczony Krzyżem Srebrnym Orderu Wojennego Virtuti Militari.
W czasie walk „Leśnik” unieszkodliwił co najmniej dwie niemieckie miny samobieżne goliat poprzez przecięcie kabla sterującego. Dzięki zdobyciu tej broni, udało mu się poznać zasady jej działania i wydać instrukcję, jak należy zwalczać goliaty. Jedna z min znajduje się obecnie w Muzeum Wojska Polskiego wraz z kopią instrukcji Szypowskiego.
Jego żoną była Maria Szypowska (1904–1999), z domu Guyot, którą poznał w Bourges, kiedy, jako delegat Wojska Polskiego, negocjował tam dostawy uzbrojenia. 
Pochowany na Cmentarzu Wojskowym na Powązkach w Warszawie (kwatera A27-3-20).

</doc>
<doc id="942497" url="https://pl.wikipedia.org/wiki?curid=942497" title="Dekanat beregiwski">
Dekanat beregiwski

Dekanat beregiwski - jeden z 7 dekanatów katolickich w diecezji mukaczewskiej na Ukrainie.

</doc>
<doc id="942498" url="https://pl.wikipedia.org/wiki?curid=942498" title="Radiografia izotopowa zbiorników podstawy czaszki">
Radiografia izotopowa zbiorników podstawy czaszki

Radiografia izotopowa zbiorników podstawy czaszki (scyntygrafia przestrzeni płynowej, ang. radionuclide cisternography) – radioizotopowa obrazowa technika diagnostyczna, służąca do oceny przestrzeni płynowej i krążenia płynu mózgowo-rdzeniowego. 
Opis metody.
Radiografia izotopowa zbiorników podstawy czaszki polega na wprowadzeniu do przestrzeni płynowej ośrodkowego układu nerwowego znakowanej izotopem 131I albuminy albo 169Y-DTPA lub 111In-DTPA z nakłucia lędźwiowego lub podpotylicznego. Następnie pacjent jest umieszczony pod gamma-kamerą, co pozwala zarejestrować zmiany radioaktywności płynu mózgowo-rdzeniowego.
Interpretacja.
W warunkach prawidłowych po 1-2 godzinie izotop pojawia się w zbiornikach podstawy mózgu, po 4-6 godzinach nad sklepieniem mózgu, a po 24 godzinach w zatoce strzałkowej górnej. Komory mózgu nie są normalnie widoczne. W przypadku wodogłowia izotop dyfunduje w kierunku przeciwnym do zwolnionego przepływu płynu mózgowo-rdzeniowego i pojawia się w komorach mózgu. 

</doc>
<doc id="942502" url="https://pl.wikipedia.org/wiki?curid=942502" title="Słup ogłoszeniowy">
Słup ogłoszeniowy

Słup ogłoszeniowy – rodzaj ulicznej reklamy zewnętrznej, wprowadzony do użytku przez niemieckiego drukarza Ernsta Litfaßa (od jego nazwiska pochodzi niemiecka nazwa słupa ogłoszeniowego „Litfaßsäule”) w 1854 roku. 
W pierwotnym zamierzeniu był przewidziany do przyklejania plakatów ulicznych. W latach późniejszych wykorzystywano go również do upubliczniania ważnych urzędowych komunikatów, zarządzeń administracyjnych, a podczas wojny – relacji z frontów.
Na przełomie XIX i XX wieku został "odkryty" przez świat reklamy. Umiejscawiano go głównie w centralnym punkcie miasta, wsi, osiedla bądź dzielnicy – również w pobliżu węzłów komunikacyjnych (dworce kolejowe i zajazdy dyliżansu).

</doc>
<doc id="942506" url="https://pl.wikipedia.org/wiki?curid=942506" title="Teoria Alphera-Bethego-Gamowa">
Teoria Alphera-Bethego-Gamowa

Teoria Alphera-Bethego-Gamowa (zwana również teorią Alfa-Beta-Gamma) − pierwsza teoria kosmologiczna wyjaśniająca tworzenie się jąder pierwiastków we wczesnym gorącym Wszechświecie w procesie zwanym obecnie pierwotną nukleosyntezą. Została opublikowana w 1948 roku w Physical Review pod tytułem „The Origin of Chemical Elements”. Jej twórcami, według zgłoszenia publikacji mieli być Ralph Alpher, Hans Bethe i George Gamow. Teoria była pierwszą opisującą zjawisko powstawania pierwiastków po Wielkim Wybuchu, określanym obecnie jako pierwotna nukleosynteza. 
Zakładała istnienie tuż po Wielkim Wybuchu wyłącznie neutronów, z których część rozpadła się na protony i elektrony, gdy temperatura spadała. W wyniku wychwytywania neutronów przez protony i utworzone jądra atomowe powstawały kolejne jądra wszystkich pierwiastków. Nietrwałe jądra rozpadały się, tworząc ostateczny skład pierwiastków we Wszechświecie. Wysuwała również hipotezę istnienia promieniowania reliktowego. Teoria niepoprawnie wyjaśniała powstawanie jąder atomowych o liczbie masowej większej niż 8, które wg obecnej wiedzy nie powstały w wyniku pierwotnej nukleosyntezy, ale później w gwiazdach.
Hans Bethe w rzeczywistości nie był współautorem; jego nazwisko zostało dodane przez Gamowa jako żart (skojarzenie z pierwszymi literami greckiego alfabetu).

</doc>
<doc id="942508" url="https://pl.wikipedia.org/wiki?curid=942508" title="Koncentracja (gospodarka)">
Koncentracja (gospodarka)

Koncentracja – termin obejmujący różne typy transakcji w zakresie łączenia przedsiębiorstw, takie jak fuzje, nabycia, przejęcia oraz pewne rodzaje wspólnych przedsięwzięć.
Koncentracja to w ekonomii proces zwiększania siły rynkowej przedsiębiorstw. Przy innych czynnikach niezmienionych można oczekiwać, że wzrostowi koncentracji będzie towarzyszył wzrost cen oraz zysków przedsiębiorstw. 
Wysoki poziom koncentracji może wskazywać na niski poziom konkurencji na rynku. Do określenia poziomu koncentracji rynku wykorzystuje się m.in. wskaźnik Herfindahla-Hirschmana.

</doc>
<doc id="942509" url="https://pl.wikipedia.org/wiki?curid=942509" title="Drive">
Drive



</doc>
<doc id="942510" url="https://pl.wikipedia.org/wiki?curid=942510" title="Partia Liberalno-Demokratyczna (Litwa)">
Partia Liberalno-Demokratyczna (Litwa)



</doc>
<doc id="942511" url="https://pl.wikipedia.org/wiki?curid=942511" title="Andrzej Bulski">
Andrzej Bulski

Andrzej Bulski (ur. 19 października 1962 w Poznaniu, zm. 1 maja 2007 w Poznaniu) – polski dziennikarz i działacz LGBT.
Był pomysłodawcą, redaktorem naczelnym i wydawcą pierwszego w oficjalnej dystrybucji w Polsce miesięcznika dla gejów i lesbijek „Inaczej” (pierwszy numer ukazał się w 1990 roku). Od roku 2002 wydawca miesięcznika dla gejów „On i On”. W roku 2004 wydawca czasopisma społeczno-politycznego „InterHom”. Był prezesem wydawnictwa „Softpress”.
Czasopismo „Inaczej” było wydawane przez 12 lat począwszy od 1990 roku. Według wielu opinii wywarło pozytywny wpływ na samoakceptację gejów i lesbijek w latach 90. W 1990 roku z inicjatywy Andrzeja Bulskiego powstał poznański oddział Stowarzyszenia Grup Lambda, które było pierwszą organizacją tego typu na terenie Poznania. W 2005 roku współtworzy portal dla mniejszości homoseksualnej „Polgej.pl”. Przypisywane jest mu również podejmowanie jednych z pierwszych debat społecznych na temat mniejszości homoseksualnych w Polsce.
W roku 1992 Andrzej Bulski wraz ze swoim partnerem Markiem Piochaczem, oraz współpracownikami z wydawnictwa, Sergiuszem Wróblewskim i Marcinem Krzeszowcem jako pierwsi skontaktowali się z zespołem pracującym pod kierunkiem Lecha Falandysza w kancelarii prezydenta Lecha Wałęsy nad Kartą Praw i Wolności, postulując wpisanie w niej zakazu dyskryminacji ze względu na orientację seksualną. Zapis został dodany, a Lech Falandysz udzielił obszernego wywiadu pismu „Inaczej” (listopad 1993).
Współtworzył poznański klub fantastyki „Nostromo”. 
Pod kierunkiem Andrzeja Bulskiego Wydawnictwo Softpress wydało komentowane w prasie pozycje literatury homoerotycznej:
Został pochowany na cmentarzu komunalnym nr 1 Miłostowo w Poznaniu.

</doc>
<doc id="942512" url="https://pl.wikipedia.org/wiki?curid=942512" title="Ankylosauria">
Ankylosauria



</doc>
<doc id="942518" url="https://pl.wikipedia.org/wiki?curid=942518" title="Aconibe">
Aconibe

Aconibe – miasto w Gwinei Równikowej, w prowincji Wele-Nzas, w dystrykcie Aconibe. W spisie ludności z 4 lipca 2001 roku liczyło 8795 mieszkańców – było wówczas czwartym co do wielkości miastem kraju.

</doc>
<doc id="942521" url="https://pl.wikipedia.org/wiki?curid=942521" title="Jerzy Młodziejowski">
Jerzy Młodziejowski

Jerzy Młodziejowski (ur. 2 lutego 1909 w Łuhinkach na Wołyniu, zm. 7 maja 1985 w Poznaniu) – polski geograf (doktor od 1935), taternik, krajoznawca, skrzypek i altowiolista (Konserwatorium Poznańskie 1927), kompozytor, dyrygent (chórów, orkiestr symfonicznych i innych), krytyk muzyczny, publicysta (sprawy muzyczne, krajoznawcze i ochrony przyrody), prelegent w radiu i telewizji.
Życiorys.
W maju 1919 r. został przyjęty do gimnazjum klasycznego, z łaciną i greką, rozpoczął także naukę gry na skrzypcach u Edwina Jahnkego, by w rok później dostać się do Konserwatorium Poznańskiego za dyrektury Henryka Opieńskiego – bliskiego znajomego Mieczysława Karłowicza. Jego nauczycielem gry na skrzypcach został Stanisław Pawlak.
W 1927 r. zdał maturę i rozpoczął studia na Wydziale Matematyczno-Przyrodniczym Uniwersytetu Poznańskiego. Od 1929 r. był członkiem Sekcji Turystycznej Polskiego Towarzystwa Tatrzańskiego. W 1932 r. ukończył studia geograficzne pod kierunkiem prof. Stanisława Pawłowskiego, jego praca magisterska nosiła tytuł "Morfologia grzbietowa polskich Tatr". Od 1932 r. pracował w Wojskowym Instytucie Geograficznym i prowadził badania nad głębokością stawów w Tatrach Polskich. W 1934 r. obronił pracę doktorską „Morfologia glacjalna Siwych Sadów w Dolinie Kościeliskiej w Tatrach”.
Od czerwca 1940 r. do końca wojny przebywał w Oflagu II C Woldenberg (Dobiegniew, Wielkopolska). Prowadził tam złożoną z jeńców orkiestrę symfoniczną i chór męski.
Od 1947 r. pracował jako altowiolista w Filharmonii Poznańskiej. W 1952 r. założył w Opolu orkiestrę symfoniczną. Od 1970 r. pracował jako redaktor muzyczny Polskiego Radia w Poznaniu.
Został pochowany na cmentarzu na Sołaczu przy ul. Lechickiej i Szczawnickiej (kwatera św. Michała-16-3).
Jego bratem był Bronisław Młodziejowski (1911-1940), muzyk, pianista, dyrygent, podporucznik piechoty rezerwy Wojska Polskiego, ofiara zbrodni katyńskiej. Synem jest Bronisław Młodziejowski (ur. 1948), doktor habilitowany nauk biologicznych, wykładowca akademicki, generał brygady WP, specjalista w zakresie biologii kryminalistycznej i osteologii sądowo-lekarskiej.

</doc>
<doc id="942524" url="https://pl.wikipedia.org/wiki?curid=942524" title="Izba Pamięci Ernsta Wiecherta">
Izba Pamięci Ernsta Wiecherta

Izba Pamięci Ernsta Wiecherta – znajduje się w siedzibie leśniczówki Piersławek i poświęcona jest niemieckiemu pisarzowi Ernstowi Wiechertowi. To właśnie w budynku leśnictwa 18 maja 1887 r., w rodzinie ówczesnego leśniczego Martina Wicherta, przyszedł na świat syn Ernst. Izba Pamięci powstała w 1996 r. Ekspozycja przygotowana została przez pracowników Muzeum Warmii i Mazur w Olsztynie. Tworzą ją dzieła pisarza wydane w języku niemieckim i ich polskie tłumaczenia oraz liczne dokumenty, druki okolicznościowe i fotografie. Na zewnętrznej ścianie budynku znajdują się dwie tablice pamiątkowe, upamiętniające 100 i 110 rocznicę urodzin pisarza.

</doc>
<doc id="942525" url="https://pl.wikipedia.org/wiki?curid=942525" title="Robert Sanderson Mulliken">
Robert Sanderson Mulliken



</doc>
<doc id="942532" url="https://pl.wikipedia.org/wiki?curid=942532" title="Dorota Macieja">
Dorota Macieja

Dorota Macieja (ur. 15 września 1958 w Warszawie) – dziennikarka, dyrektor TVP1 w latach 2008-2009. Ukończyła studia na Wydziale Filologii Polskiej Uniwersytetu Warszawskiego. Pracowała jako nauczycielka języka polskiego.
Kariera dziennikarska.
W latach 80. uczestniczyła w tworzeniu i kolportażu pism drugiego obiegu. Pracę dziennikarską zaczynała od współpracy z działami kulturalnymi pism „Scena” oraz „Stolica”. Pod koniec 1989 została reporterką w „Tygodniku Solidarność”, a rok później – w Radiu Wolna Europa, z którym była związana do 1996. Przez siedem lat – od 1997 do końca 2003 – była publicystką tygodnika „Wprost”. Prowadziła też rubrykę "Peryskop". W 2004 była wydawcą i zastępcą szefa działu politycznego w „Życiu Warszawy”. Od jesieni 2004 do wiosny 2006 współpracowała z redakcją programu Tomasza Lisa "Co z tą Polską?". Następnie była zastępcą kierownika działu politycznego w „Dzienniku”. W 2000 wydała książkę "Tygodnie Słonimskiego" o "Kronikach Tygodniowych" tego autora. Od września 2006 pracowała w Telewizji Polskiej na stanowisku kierownika redakcji w TVP3 Warszawa. Podlegał jej "Telewizyjny Kurier Warszawski", "Kurier Mazowiecki", "Kwadrans Qltury" oraz całe pasmo publicystyczne TVP3 Warszawa. Pracowała też w Ministerstwie Edukacji Narodowej. Od 2016 związana zawodowo z Grupą Powszechny Zakład Ubezpieczeń. Najpierw jako dyrektor nadzorowała prewencję i sponsoring w PZU SA i PZU Życie SA, a następnie została powołana na członka zarządu Grupy PZU. 
TVP1.
Od maja 2007 Dorota Macieja była szefową redakcji "Wiadomości" w TVP1. W czasie gdy szefowała "Wiadomościom", widownia programu kształtowała się na poziomie 5,5 mln widzów. Serwis utrzymał pozycję najchętniej oglądanego programu informacyjnego w Polsce.
Od 12 marca 2008 do 5 stycznia 2009 pełniła funkcję dyrektora TVP1, zastąpiła na tym stanowisku Małgorzatę Raczyńską-Weinsberg.

</doc>
<doc id="942533" url="https://pl.wikipedia.org/wiki?curid=942533" title="Elektronika dla Wszystkich">
Elektronika dla Wszystkich

Elektronika dla Wszystkich – polski miesięcznik o tematyce elektronicznej, kierowany głównie do hobbystów, wydawany od stycznia 1996 roku przez wydawnictwo AVT.

</doc>
<doc id="942535" url="https://pl.wikipedia.org/wiki?curid=942535" title="Amber (Indie)">
Amber (Indie)

Fort Amber – położony w odległości kilkunastu kilometrów od Jaipuru (Radżastan, Indie) w miejscowości Amber radźpucki kompleks budowli obronnych i pałacowych.
Początki miasta Amber sięgają około 1000 roku. Od około 1037 roku Amber pełnił rolę stolicy radźputów. Budowa Fortu w obecnym kształcie rozpoczęła się pod koniec XVI wieku na miejscu wcześniejszych struktur obronnych, a jego sukcesywna rozbudowa trwała około 150 lat, do momentu założenia Jaipuru w 1727 roku przez Jai Singha II.

</doc>
<doc id="942537" url="https://pl.wikipedia.org/wiki?curid=942537" title="Kontroler ruchu naziemnego">
Kontroler ruchu naziemnego

Kontroler ruchu naziemnego (ang. GND - "Ground Controller") – kontroler ruchu lotniczego pełniący służbę służba kontroli ruchu lotniczego wobec statków powietrznych znajdujących się na polu manewrowym lotniska kontrolowanego. 
Jego zadaniem jest zapobieganie kolizjom statków powietrznych między sobą oraz pomiędzy statkiem powietrznym i pojazdami lub innymi przeszkodami na polu manewrowym.
Zwykle obszar odpowiedzialności kontrolera ruchu naziemnego stanowią drogi kołowania. Przed zajęciem przez statek powietrzny drogi startowej przekazywany jest on pod opiekę kontrolerowi lotniska (TWR - "tower", czyli tzw. "wieża"). Dla statków powietrznych przylatujących kontroler pełni swą służbę zwykle od momentu opuszczenia przez nie drogi startowej do momentu dojazdu na stanowisko postojowe lub wjazdu na płytę postojową (tam na niektórych lotniskach pełniona jest służba przez tzw. kontrolerów płyty postojowej - "apron controllers", która nie jest już służbą kontroli ruchu lotniczego).

</doc>
<doc id="942545" url="https://pl.wikipedia.org/wiki?curid=942545" title="Rezerwat przyrody Pierwos">
Rezerwat przyrody Pierwos

Rezerwat przyrody Pierwos – rezerwat krajobrazowo-florystyczno-faunistyczny w województwie warmińsko-mazurskim na terenie gminy Piecki, utworzony w 1987 roku. Leży w granicach Mazurskiego Parku Krajobrazowego. Chroni się tu fragment doliny Krutyni, naturalne biocenozy leśne, torfowiska, zróżnicowany ekosystem leśny, zarastające eutroficzne jezioro Pierwos, strumienie Pierwos i Gardynka oraz ujściowy odcinek rzeki Krutyni. Rezerwat graniczy z przepływowym, zarastającym Jeziorem Gardyńskim, które należy do sąsiedniego rezerwatu Krutynia Dolna.
Rezerwat Pierwos zajmuje powierzchnię 605,48 ha.
Występuje tu bór, w składzie którego rośnie wiele starych drzew, z dominantą dębów i sosen. Z rzadkości florystycznych spotkać tu można wielosił błękitny – roślinę północną, wawrzynek wilczełyko, turzyca strunowa, rosiczka okrągłolistna, lilia złotogłów. W okresie jesienno-zimowym można zaobserwować interesującego ptaka rzek górskich i wyżynnych – pluszcza, ponadto żyje tu żuraw, zimorodek, orlik krzykliwy i łabędź niemy.

</doc>
<doc id="942548" url="https://pl.wikipedia.org/wiki?curid=942548" title="Bao-Dur">
Bao-Dur



</doc>
<doc id="942554" url="https://pl.wikipedia.org/wiki?curid=942554" title="Brachykataleksa">
Brachykataleksa



</doc>
<doc id="942557" url="https://pl.wikipedia.org/wiki?curid=942557" title="Ri!Codeh">
Ri!Codeh



</doc>
<doc id="942558" url="https://pl.wikipedia.org/wiki?curid=942558" title="Ri!Codeh Panowie sytuacji">
Ri!Codeh Panowie sytuacji



</doc>
<doc id="942561" url="https://pl.wikipedia.org/wiki?curid=942561" title="Muzeum Fotografii w Krakowie">
Muzeum Fotografii w Krakowie

Muzeum Fotografii im. Walerego Rzewuskiego w Krakowie (MuFo) − muzeum w Krakowie. Przy ul. Rakowickiej 22 znajduje się jego główna siedziba. Jest to publiczna placówka muzealna poświęcona zagadnieniom fotografii. Muzeum zostało utworzone z dniem 31 grudnia 1986 roku. 
Zbiory.
Trzon kolekcji Muzeum stanowi część zbioru  Krakowskiego Towarzystwa Fotograficznego, przekazany muzeum w latach 1988–1991, obejmujący kolekcję fotografii dawnej, zawierającą przede wszystkim zdjęcia atelierowe, unikatowy zbiór fotografii artystycznej, w tym prace Wojciecha Buyko, Jana Bułhaka i autochromy Tadeusza Rzący, a także sprzęt fotograficzny i kinematograficzny.
Zbiory składają się z następujących zespołów obiektów:
Zbiory Muzeum Fotografii są podzielone na pięć części:
Muzeum Fotografii w Krakowie dysponuje również bogatymi zbiorami bibliotecznymi, liczącymi sobie ok. 25 000 pozycji. Zaliczają się do nich współczesne i historyczne książki poświęcone fotografii i jej dziejom, czasopisma, podręczniki fotograficzne, druki ulotne oraz archiwalia związane z historią polskiej fotografii. 
Historia.
Początki Muzeum sięgają zorganizowanego przez Władysława Klimczaka, w 1972 roku, muzeum przy Krakowskim Towarzystwie Fotograficznym. Trzy lata później otrzymało ono imię profesora Władysława Bogackiego. Mieściło się w pałacu Pugetów przy ulicy Starowiślnej 13, a od 1982 roku, w kamienicy Hetmańskiej przy Rynku Głównym 17.
31 grudnia 1986 roku, powołano odrębną, nie związaną z Krakowskim Towarzystwem Fotograficznym instytucję podległą Wydziałowi Kultury i Turystyki Urzędu Wojewódzkiego w Krakowie.
Na początku lat 90. XX w. o Kamienicę Hetmańską zaczęli upominać się prawowici właściciele. Muzeum razem z Krakowskim Towarzystwie Fotograficznym otrzymało nakaz opuszczenia zajmowanego lokalu do końca 1992 roku.
Od 1992 roku Muzeum mieści się przy ul. Józefitów 16, a od 2007 roku nosi imię Walerego Rzewuskiego. W latach 2018−2020 zabytkowa willa przy Józefitów przeszła generalny remont, w trakcie którego została przystosowana do potrzeb nowoczesnego centrum magazynowo-konserwatorskiego oraz digitalizacyjnego oraz badawczego. W 2021 roku budynek udostępniono zwiedzającym − w trakcie oprowadzań mogą oni przekonać się, jak wygląda praca muzealniczek i muzealników, zobaczyć specjalistyczne pracownie oraz magazyny studyjne. W 2018 roku tymczasową siedzibą muzeum stała się zabytkowa strzelnica przy ul. Królowej Jadwigi 220 na Woli Justowskiej; udostępniono w niej wystawę stałą pt. "Portret" oraz wystawę prac Wojciecha Plewińskiego. 
W 2021 roku zostanie otwarta nowa siedziba główna muzeum przy ulicy Rakowickiej 22A. Zabytkowy budynek dawnej Zbrojowni gmina miejska Kraków zakupiła od Agencja Mienia Wojskowego w celu rozbudowy Muzeum Fotografii. W przyszłości będzie tu prezentowana wystawa główna "Co robi zdjęcie?" − pierwsza w Polsce przekrojowa ekspozycja o fotografii. 
Za pracę na rzecz fotografii, Muzeum Historii Fotografii im. Walerego Rzewuskiego w Krakowie zostało uhonorowane Złotym Medalem „Zasłużony dla Fotografii Polskiej” − odznaczeniem przyznawanym przez Kapitułę Fotoklubu Rzeczypospolitej Polskiej Stowarzyszenia Twórców.
Status prawny i struktura organizacyjna Muzeum.
Muzeum działa w oparciu o ustawę o muzeach, ustawę o organizowaniu i prowadzeniu działalności kulturalnej oraz statut Muzeum Historii Fotografii w Krakowie nadany Uchwałą nr 381/2002 Zarządu Miasta Krakowa z dnia 7 marca 2002 roku. Zgodnie ze statutem muzeum jest miejską instytucją kultury wyodrębnioną pod względem prawnym i ekonomiczno-finansowym, której organizatorem jest Gmina Miejska Kraków.
W Muzeum istnieją następujące jednostki organizacyjne:
Nadzór nad Muzeum w sposób ogólny sprawuje Minister Kultury i Dziedzictwa Narodowego, a w sposób bezpośredni Rada Miasta Krakowa. Przy Muzeum działa dziesięcioosobowa Rada Muzeum, której członków powołuje i odwołuje Prezydent Miasta Krakowa. Wewnętrznie zasady pracy Muzeum są określone w Regulaminie Organizacyjnym.

</doc>
<doc id="942562" url="https://pl.wikipedia.org/wiki?curid=942562" title="The Settlers IV">
The Settlers IV

The Settlers IV – komputerowa gra strategiczna czasu rzeczywistego wydana przez firmę Blue Byte w 2001 r. W grze występuje kampania treningowa, kampanie "Trzy rasy" oraz "Mroczne Plemię". W trzech rasach dowodzi się siłami Wikingów, Majów i Rzymian (czwarta grywalna rasa, Trojanie, doszła w drugim dodatku do gry, zatytułowanym "Trojanie i Eliksir Mocy"). Gra jest czwartą częścią popularnej serii "The Settlers". Jest wykonana na podobieństwo poprzedniej, trzeciej części.
Fabuła.
Na Ziemię zostaje wygnany tytan Morbus. To kara za podżeganie innych nieśmiertelnych do wystąpienia przeciw głównemu bogowi. Okazuje się, że Morbus panicznie boi się zieleni więc na Ziemi musi dokonać dużych zmian. Niszczy zieleń, wynalezionym przez swojego ogrodnika "Nasieniem Ciemności". Następnie tworzy wojsko, które chroni mroczne ziemie. Jego nowa cywilizacja szybko się rozwija i zaczyna być coraz groźniejsza dla ludzi. Cywilizacje ludzi muszą się zjednoczyć, by stawić czoła nowemu zagrożeniu.
Cele gry.
Gracz ma do dyspozycji trzy rasy: Majów, Rzymian i Wikingów, a w dodatku także Trojan. Cele gry są zróżnicowane. Najczęściej chodzi o to, by podbić wroga/wrogów. Często jednak wystarczą mniejsze dokonania (np. zniszczenie tylko Małej Świątyni czy zniszczenie trzech Plantacji Purchawek Mrocznego Plemienia). W niektórych misjach wróg tylko przeszkadza w wykonaniu zadania choć gracz nie musi wdawać się w walki. W niektórych misjach nie walczy się z żadnym wrogiem, a do wykonania są zadania gospodarcze (większość w kampaniach osadniczych) jak wyprodukowanie przed terminem określonej ilości towarów czy zamienienie pustyń w łąki i zasadzenie lasu.
Opis gry.
Środowisko naturalne – gra charakteryzuje się bogatym krajobrazem, florą i fauną. Gracz może pozyskiwać z natury rozmaite surowce: dziczyznę (dziki, jelenie i zające), w rzekach lub na brzegach akwenów ryby, w górach surowce (węgiel, żelazo, kamień górski, złoto i siarkę), pnie drzew, wodę z rzek oraz kamień powierzchniowy. Ponadto na łąkach może sadzić zboże, na pustyniach agawy (tylko Majowie), na nasłonecznionych stokach winogrona (tylko Rzymianie) i na trzęsawiskach słoneczniki (tylko Trojanie)
Budynki – pod względem kształtu, wielkości, wyglądu i kosztu budowy, budynki są różne dla każdej z ras. Do wybudowania budynków potrzebni są kopacze i budowniczy, oraz materiały, takie jak deski, kamienie lub złoto.
Mroczne Plemię.
Mroczne Plemię to cywilizacja całkowicie różniąca się od cywilizacji ludzkich. Nie ma granic swojego terytorium. Stawia budynki na czarnej ziemi i za pomocą Ogrodników zamienia zieloną ziemię w czarną. Ma tylko trzy rodzaje budynków: główną twierdzę, Plantację Purchawek i Fabrykę Manakopterów (w dodatku do gry). Za pomocą Szamanów zamienia osadników innych ras w Niewolników, którzy pracują na Plantacjach purchawek. Fabryki Manakopterów produkują Manakoptery, które mogą transportować Szamanów, żołnierzy i Niewolników w dowolne miejsce na mapie. W głównej twierdzy Mroczne Plemię gromadzi wszystkie zapasy i produkuje wszystkich swoich osadników i żołnierzy. Budynki Mrocznego Plemienia można zniszczyć zamieniając czarną ziemię wokół nich w zieloną. Główna twierdza jest jednak chroniona płomieniami wychodzącymi z ziemi, dlatego nie można do niej podejść zanim nie zniszczy się wszystkich Plantacji Purchawek.
Misje.
W grze są dwie główne kampanie: „Trzy rasy” oraz „Mroczne Plemię”. Kampania „Trzy rasy” dzieli się na trzy mniejsze kampanie (Majów, Rzymian i Wikingów), po trzy misje każda. W pierwszych dwóch misjach gracz rywalizuje z jednym przeciwnikiem (obcej rasy), a w trzeciej (ostatniej) z dwoma przeciwnikami jednocześnie. W kampanii „Mroczne Plemię” gracz rywalizuje zarówno z Mrocznym Plemieniem jak i rasami ludzkimi. Kampania składa się z 12 misji. Gracz musi wykonać po 4 misje każdą z ras. Co jakiś czas Morbus wprowadza jakąś innowację stając się przez to coraz groźniejszy. Z jego wojskiem gracz rywalizuje w misjach: 2, 3, 4, 5, 7, 11 i 12. Z przeciwnikami ludzkimi gracz zmierzy się w misjach: 1, 2, 4, 6, 8, 9 i 10.
Dodatki do gry.
Gra doczekała się czterech dodatków - Settlers 4: "Misje Dodatkowe" ("Mission CD"), wspomniany wcześniej "Trojanie i Eliksir Mocy", "Nowy Świat" ("Die Neue Welt") oraz "Wielkie Wyprawy" ("Community Pack"), z czego dwa ostatnie zostały pierwotnie wydane wyłącznie w Niemczech.
Misje Dodatkowe.
Pierwszy dodatek do gry, wydany w sierpniu 2001 roku w Niemczech, i w grudniu tego samego roku w Polsce. Wniósł trzy pięcio-misyjne kampanie dla jednego gracza: Rzymian (rywalizacja z Mrocznym Plemieniem), Wikingów (rywalizacja z Rzymianami o wyspy archipelagu), Majów (rywalizacja z Rzymianami i Wikingami). Dodatkowo zawiera: trzy misje „Osadnicze” (skoncentrowane na budowaniu osady gracza i osiąganiu celów ekonomicznych, w przeciwieństwie do podboju militarnego), trzy misje „Konfliktowe” (skoncentrowane na walce), szesnaście nowych map dla trybu jednego gracza i osiemnaście nowych map dla trybu wieloosobowego. Jeśli chodzi o rozgrywkę, "Misje Dodatkowe" zawierają ulepszoną sztuczną inteligencję, bardziej zróżnicowane cele misji, bardziej wyrafinowane skrypty w misjach i wyższy poziom trudności w grach dla jednego gracza. Rozszerzenie zawiera również generator map losowych i edytor map, oraz liczne poprawki błędów i stabilizacje.
Trojanie i Eliksir Mocy.
Drugi dodatek do gry, wydany 13 grudnia 2001 roku w Niemczech, i 24 lipca 2002 roku w Polsce w wersji dubbingowanej. Dodał kilka dodatkowych kampanii, nową rasę (Trojanie) oraz parę innowacji u Mrocznego Plemienia. Najdłuższą kampanią jest główna kampania dodatku: "Trojanie i eliksir mocy”. W jej 12 misjach gracz kieruje Trojanami, rywalizując z "reaktywowanym" Mrocznym Plemieniem. Wróg dysponuje nową superbronią – Manakopterami – oraz wojskiem o maksymalnie wysokim współczynniku morale (tylko w niektórych misjach). Gracz spotka się z Mrocznym Plemieniem w misjach: 3, 4, 5, 6, 7, 8, 9, 10, 11 i 12, zaś z przeciwnikami ludzkimi w misjach 2 i 6. Innymi kampaniami w dodatku do gry są cztero-misyjne kampanie: Rzymian (rywalizacja z Trojanami), Wikingów (rywalizacja z Mrocznym Plemieniem), Majów (rywalizacja z każdym z rywali; poszukiwanie skarbu) i kampania osadnicza (gracz ma do wykonania zadania gospodarcze każdą z czterech ras).
Nowy Świat.
Trzeci dodatek do gry, pierwotnie wydany wyłącznie w Niemczech w listopadzie 2002 pod nazwą: "Die Neue Welt" (ang. "The New World"). Akcja gry toczy się wkrótce po tym, jak Wikingowie odkrywają Amerykę, a Majowie organizują ucztę dla Wikingów. Po czym udają się do Europy w celu zdobycia Cudów Świata, zaczynając od Kolosa z Rodos. W międzyczasie Wikingowie odkrywają mapę wśród posiadłości Majów, prowadzącą do mitologicznej wyspy zamieszkanej wyłącznie przez kobiety, które natychmiast zamierzają odszukać. Trojanie, wygnani z Troi przez Rzymian, szukają nowej ojczyzny i kierują się na zachód. W tym samym czasie Rzymianie próbują podbić świat, zaczynając od nowo odkrytego kontynentu. 
Rozszerzenie zawiera cztery pięcio-misyjne kampanie dla jednego gracza (po jednej dla każdej z trzech oryginalnych ras i jedna dla Trojan), każda z wieloma celami, z których wiele jest opcjonalnych, a większość z nich ma charakter ekonomiczny, a nie wojskowy. Istnieją również dwie nowe mapy dla jednego gracza i trzy nowe mapy dla wielu graczy. Dodatek wprowadza również nowe tekstury terenu, aby bardziej przypominał on Karaiby.
Dodatek doczekał się wydania w angielskiej i francuskiej wersji językowej, w odnowionej edycji Settlers IV: "History Edition" wydanej przez Ubisoft w listopadzie 2018 roku, na platformie Uplay. Dodatek doczekał się również fanowskiej polskiej wersji językowej wydanej w sierpniu 2021 roku.
Wielkie Wyprawy.
Czwarty i ostatni dodatek do The Settlers IV, wydany pierwotnie tylko w Niemczech w listopadzie 2003 roku, pod nazwą "Community Pack" (ang. "Great Crusades"). Dodatek zawiera cztery stworzone przez fanów kampanie dla pojedynczego gracza, oparte na prawdziwych historycznych konfliktach; rzymski atak na Kartaginę podczas III wojny punickiej, inwazja Wikingów na Anglię, opór Huasteków przeciwko hiszpańskim konkwistadorom i bitwa o Troadę podczas wojen diadochów.
Dodatek, wraz z dodatkiem: "Nowy Świat", doczekał się wydania w angielskiej i francuskiej wersji językowej, w odnowionej edycji Settlers IV: "History Edition." Dodatek doczekał się również fanowskiej polskiej wersji językowej, wydanej wraz z fanowską polską wersją językową dodatku: "Nowy Świat".
Edycje gry.
Złota Edycja.
Wydana po raz pierwszy w 2002 roku. Wlicza podstawową wersję gry wraz z dwoma dodatkami: "Misje Dodatkowe" oraz "Trojanie i Eliksir Mocy". Zawiera również stworzone przez fanów mapy do trybu wieloosobowego, mini-grę „Smack a Thief”, tapety na pulpit i parę innych dodatków (w zależności od kraju i roku wydania), w tym grafiki z gry.
History Edition.
W listopadzie 2018 roku Ubisoft ponownie wydał grę jako samodzielną wersję "History Edition", oraz jako zawartą w "The Settlers: History Collection". Zoptymalizowane dla systemu Windows 10, ponowne wydanie zawiera oryginalną grę oraz dodatki: "Misje Dodatkowe", "Trojanie i Eliksir Mocy", "Nowy Świat" i "Wielkie Wyprawy", a także zawiera funkcję automatycznego zapisywania, obsługę monitorów 4K, obsługę dwóch monitorów, regulowane rozdzielczości, synchronizację pionową i tryb online dla wielu graczy. "The Settlers: History Collection", dostępna tylko w serwisie Uplay, zawiera również ponowne wydania The Settlers, The Settlers II, The Settlers III, , oraz .
W lutym 2019, Settlers IV: History Edition została całkowicie przetłumaczona z oryginalnego języka niemieckiego na języki: angielski i francuski. W sierpniu 2021 roku została nieoficjalnie przetłumaczona również na język polski. Jednak w przeciwieństwie do starszych edycji The Settlers IV - w tym podstawy gry, która została wydana w co najmniej piętnastu językach, "History Edition" została oficjalnie wydana wyłącznie w trzech językach: niemieckim, angielskim i francuskim.
Ścieżka dźwiękowa.
Ścieżka dźwiękowa gry jest bogata. Rozgrywkę urozmaicają utwory muzyczne różne dla każdej frakcji, pokojowe i wojenne oraz dla przebywania na mrocznych ziemiach. Do tego występują liczne odgłosy natury, pracy ludzi czy walki. W pierwotnej edycji gry często występował problem nakładania się muzyki, w taki sposób, że było odgrywanych kilka utworów jednocześnie. W wersji "History Edition", Ubisoft twierdzi, że naprawił te błędy, a przynajmniej ich część.

</doc>
<doc id="942563" url="https://pl.wikipedia.org/wiki?curid=942563" title="Rockin' The Joint - Live">
Rockin' The Joint - Live



</doc>
<doc id="942565" url="https://pl.wikipedia.org/wiki?curid=942565" title="Muzeum Historii Fotografii">
Muzeum Historii Fotografii



</doc>
<doc id="942569" url="https://pl.wikipedia.org/wiki?curid=942569" title="Zacisze gwiazd">
Zacisze gwiazd

Zacisze gwiazd – telewizyjny program rozrywkowy, który ukazywał domy aktorów oraz muzyków. W programie gwiazdy opowiadały rodzinne sagi, prezentowały pamiątki rodzinne, oglądały fotografie i dzieliły się różnymi tajemnicami. Prowadzącą, scenarzystką i pomysłodawczynią programu była Magdalena Pawlicka. Reżyserką "Zacisza gwiazd" była Joanna Makowska, a zdjęcia przygotowywał Andrzej J. Jaroszewicz oraz Zbigniew Wichłacz. Jesienią 2010 program był emitowany w każdą sobotę o godzinie 13:10 na antenie TVP1, dawniej w niedzielne poranki w TVP2. W 2012 roku program był emitowany w każdą niedzielę o 10:50. Od 2019 program jest powtarzany okazjonalnie przez Kino Polska Muzyka. W 2009 i 2010 roku odbyły się koncerty "Zacisza gwiazd". W 2012 roku po roku przerwy program został na krótko wznowiony. Wyemitowano łącznie 124 odcinków programu. Program oglądało nawet trzy miliony widzów.
Linki zewnętrzne.
Oficjalna strona na Facebooku

</doc>
<doc id="942575" url="https://pl.wikipedia.org/wiki?curid=942575" title="Andrzej Pogorzelski (żużlowiec)">
Andrzej Pogorzelski (żużlowiec)

Andrzej Pogorzelski (ur. 12 października 1938 w Lesznie, zm. 16 października 2020) – polski żużlowiec i trener sportu żużlowego.
Życiorys.
Wychowanek Unii Leszno. Reprezentował leszczyński klub w sezonach 1956 i 1973–1976. Z Unią zdobył 2 brązowe medale (1975, 1976) Drużynowych Mistrzostw Polski. W sezonach 1957–1961 jeździł w Starcie Gniezno. Zimą 1962 roku przeniósł się do Stali Gorzów Wielkopolski. W barwach gorzowskiego klubu zdobył 1 złoty (1969) i 5 srebrnych (1964, 1965, 1966, 1968, 1971) Drużynowych Mistrzostw Polski.
Pięciokrotny finalista Drużynowych Mistrzostw Świata, gdzie wraz z reprezentacją Polski zdobył 3 złote (1965, 1966, 1969) i 1 srebrny medal (1967). W sezonie 1963 "(IV m.)".
Finalista Indywidualnych Mistrzostw Świata w sezonach: 1965 "(IX m.)", 1966 "(XII m.)", 1967 "(IX m.)", 1969 "(IX m.)" i Indywidualnych Mistrzostw Polski, gdzie zdobył 3 brązowe medale (1964, 1965, 1966). Zdobywca Złotego Kasku w roku 1966, w 1964 "(II m.)", w 1965 "(II m.)" i w 1969 "(II m.)" i finalista Srebrnego Kasku w sezonie 1962 "(III m.)".
Po zakończeniu kariery startował w turniejach "oldbojów" m.in. w Memoriale Edwarda Jancarza oraz odnosił znaczące osiągnięcia jako trener żużlowy.
Był także dwukrotnym rekordzistą gorzowskiego toru w sezonach 1964 i 1969.
Zmarł 16 października w wieku 82 lat. Urna z prochami żużlowca została złożona 24 października 2020 na cmentarzu św. Krzyża w Gnieźnie.

</doc>
<doc id="942576" url="https://pl.wikipedia.org/wiki?curid=942576" title="Torre de Cristal">
Torre de Cristal

Torre de Cristal – wieżowiec w Madrycie (Hiszpania), zlokalizowany w strefie Cuatro Torres Business Area. Jego wysokość wynosi 249 m, ma 57 kondygnacji. Budynek obecnie jest drugim w kolejności najwyższy wieżowcem w Hiszpanii po sąsiadującym z nim wieżowcem Torre Caja Madrid, który jest zaledwie o niecały metr wyższy od niego.
Został zaprojektowany przez Césara Pelli.

</doc>
<doc id="942586" url="https://pl.wikipedia.org/wiki?curid=942586" title="Dekanat Dniepropietrowsk">
Dekanat Dniepropietrowsk

Dekanat Dniepropietrowsk - jeden z 6 dekanatów katolickich w diecezji charkowsko-zaporoskiej na Ukrainie.

</doc>
<doc id="942587" url="https://pl.wikipedia.org/wiki?curid=942587" title="Leszek Budrewicz">
Leszek Budrewicz

Leszek Budrewicz (ur. 3 sierpnia 1956 we Wrocławiu) – dziennikarz, pisarz, poeta, działacz struktur podziemnych „Solidarności”.
Życiorys.
W młodości czynnie uprawiał sport (w wieku lat 18 zdobył wicemistrzostwo Polski w piłce wodnej). Ukończył filologię polską na Uniwersytecie Wrocławskim. Po studiach w 1980 powołany na przeszkolenie wojskowe odmówił złożenia przysięgi wojskowej, przeniesiony karnie w stopniu szeregowego jako pomocnik murarza do jednostki inżynieryjno-budowlanej.
W podziemnej „Solidarności” używał pseudonimów „Fellini”, „Maciej Krynicz” i „Zbyszek”. Od roku 1976 współpracował z KOR, był jednym z założycieli i rzecznikiem Studenckiego Komitetu Solidarności we Wrocławiu (1977–1980) oraz redaktorem niezależnego pisma "Podaj Dalej". Od 7 do 17 maja 1980 uczestniczył w głodówce w Podkowie Leśnej), współorganizował ruch „Wolność i Pokój”. 1981 został redaktorem naczelnym ogólnopolskiego pisma "Tygodnik NZS". Wspierał głodujących od 17 marca 1985 w kościele św. Krzysztofa w Podkowie Leśnej w proteście przeciw aresztowaniu działacza KOR Marka Adamkiewicza. Teksty Budrewicza ukazywały się m.in. na łamach wrocławskiej „Obecności”.
Po transformacji ustrojowej w Polsce w 1989 został pierwszym redaktorem naczelnym dolnośląskiego dodatku "Gazety Wyborczej" (1990–1993), potem redaktorem naczelnym oraz zastępcą naczelnego dziennika „Wieczór Wrocławia”(1994-1995), gdzie kierował również działem reportażu. Został laureatem nagrody miesięcznika „Odra” za reportaż o powodzi tysiąclecia we Wrocławiu w 1997. Około roku 2000 w wyniku komplikacji rodzinnych i zawodowych stracił pracę, wkrótce potem bank zabrał mu za długi mieszkanie; przez pewien czas mieszkał w schronisku dla bezdomnych mężczyzn we Wrocławiu. W 2003 Budrewicz otrzymał pracę scenarzysty w programie telewizyjnym „Polsatu” – „Bar II”, dzięki czemu udało mu się wyjść z trudnej sytuacji życiowej.
Wykłada dziennikarstwo na Uniwersytecie Wrocławskim i w Dolnośląskiej Szkole Wyższej; jest także niezależnym dziennikarzem, pisuje m.in. do „Odry”, uczestniczy też w audycjach lokalnego radia. Ma troje dzieci: Annę, Piotra i Maję.
Jako pisarz i poeta wydał m.in. zbiory „Pierwsza i druga wojna światów”, „Noc długich szyj”, „Złodziej cukierków”.
19 maja 2007 Kancelaria Prezydenta RP Lecha Kaczyńskiego poinformowała, że Leszek Budrewicz wraz z innymi działaczami Studenckiego Komitetu Solidarności z okazji 30. rocznicy jego utworzenia, odznaczony został Krzyżem Oficerskim Orderu Odrodzenia Polski; Budrewicz jednak odmówił przyjęcia orderu.

</doc>
<doc id="942592" url="https://pl.wikipedia.org/wiki?curid=942592" title="Arabski drift">
Arabski drift



</doc>
<doc id="942593" url="https://pl.wikipedia.org/wiki?curid=942593" title="Wymiotnica prawdziwa">
Wymiotnica prawdziwa



</doc>
<doc id="942594" url="https://pl.wikipedia.org/wiki?curid=942594" title="Piotr I Cypryjski">
Piotr I Cypryjski

Piotr I Cypryjski, Piotr I de Poitiers-Lusignan (ur. 9 października 1328, zm. 17 stycznia 1369) – król Cypru i tytularny król Jerozolimy od momentu abdykacji jego ojca w 1358 do swojej śmierci w 1369.
Był drugim synem króla Hugona IV Cypryjskiego, ale pierwszym z jego drugiego małżeństwa z Alicją z Ibelinu. W młodości otrzymał tytuł hrabiego Trypolisu. Najbardziej znany jest z wyprawy dokonanej na Egipt mameluków (1365), w trakcie której zdobył i złupił Aleksandrię. Był to ostatni tak znaczący sukces militarny krzyżowców na Bliskim Wschodzie. Sama wyprawa miała jednak negatywny wpływ na handlowe kontakty między krajami chrześcijańskimi i muzułmańskimi. Piotr I Cypryjski odwiedził w 1364 Kraków i będąc gościem polskiego króla Kazimierza Wielkiego, uczestniczył w słynnej uczcie u Wierzynka. Poszukiwał wówczas sojuszników do walki z muzułmanami.
Około 28 czerwca 1342 poślubił Eschiwę de Montfort (ur. 1300), córkę i dziedziczkę Humphreya de Montfort, konstabla Cypru i tytularnego pana Toron. Eschiwa zmarła przed 1350, kiedy Piotr był wciąż nastolatkiem i dlatego małżeństwo to pozostało bezdzietne. W 1353 Piotr poślubił Eleonorę Aragońską z Gandii (ur. 1333, w Barcelonie, zm. 26 grudnia 1416), córkę infanta Don Pedro Aragońskiego, hrabiego Ribagorza, Ampurias i Prades, syna Jakuba II Sprawiedliwego, oraz jego żony Joanny de Foix, siostry infanta Don Alfonso, księcia Gandii – pretendenta do tronu aragońskiego. 
Życie rodzinne.
Z Eleonorą miał 3 dzieci:
Jego kochanką była Joanna l’Aleman. 
17 stycznia 1369 został zamordowany przez trzech swoich rycerzy, we własnym łóżku w pałacu La Cava, w Nikozji.

</doc>
<doc id="942599" url="https://pl.wikipedia.org/wiki?curid=942599" title="Fosforybozylotransferaza hipoksantynowoguaninowa">
Fosforybozylotransferaza hipoksantynowoguaninowa



</doc>
<doc id="942603" url="https://pl.wikipedia.org/wiki?curid=942603" title="Gwidon z Lusignan">
Gwidon z Lusignan



</doc>
<doc id="942605" url="https://pl.wikipedia.org/wiki?curid=942605" title="Amalryk II">
Amalryk II



</doc>
<doc id="942606" url="https://pl.wikipedia.org/wiki?curid=942606" title="Georges Urbain">
Georges Urbain

Georges Urbain (ur. 12 kwietnia 1872 w Paryżu, zm. 5 listopada 1938 tamże) – francuski chemik, odkrywca iterbu i lutetu.
Zarys biografii.
W 1899 ukończył inżynierskie studia chemiczne w École Supérieure de Physique et de Chimie Industrielles de la Ville de Paris (ESPCI). W 1908 został profesorem na Sorbonie. W 1921 stał się członkiem Francuskiej Akademii Nauk. W latach 1928–1938 kierował École nationale supérieure de chimie de Paris (Chimie ParisTech) i – wraz z fizykiem Jeanem Perrinem – oddziałem chemii paryskiego Instytutu Rockefellera Biologii Fizyko-Chemicznej.
Jako naukowiec zajmował się badaniem lantanowców, przy użyciu metody krystalizacji frakcyjnej, którą udoskonalił. W 1907 r., w tym samym czasie co Carl Auer von Welsbach, ale niezależnie od niego i inną metodą, rozdzielił ówczesny „iterb” (odkryty w 1878 r. przez Jeana Charles'a de Marignaca) na właściwe pierwiastki, iterb i lutet.

</doc>
<doc id="942607" url="https://pl.wikipedia.org/wiki?curid=942607" title="Dekanat Berdyczów">
Dekanat Berdyczów

Dekanat Berdyczów – jeden z 11 dekanatów katolickich w diecezji kijowsko-żytomierskiej na Ukrainie.

</doc>
<doc id="942609" url="https://pl.wikipedia.org/wiki?curid=942609" title="Hauza (Sahara Zachodnia)">
Hauza (Sahara Zachodnia)

Hauza (, "Ḥawza"; ) – miejscowość w Saharze Zachodniej.
Liczba mieszkańców w 2014 roku wynosiła 5462.

</doc>
<doc id="942611" url="https://pl.wikipedia.org/wiki?curid=942611" title="Al-Mahbas">
Al-Mahbas

Al-Mahbas (ar. المحبس, hiszp. "Mahbés", fr. "Al Mahbas") – miejscowość w północno-zachodniej części nieuznawanego państwa Sahara Zachodnia, w pobliżu granicy z Marokiem i Algierią. Al-Mahbas jest kontrolowane przez Maroko i jest częścią regionu Al-Ujun-As-Sakija al-Hamra.

</doc>
<doc id="942614" url="https://pl.wikipedia.org/wiki?curid=942614" title="Kaltat Zammur">
Kaltat Zammur

Kaltat Zammur (fr. "Gueltat Zemmour") – miasto w Saharze Zachodniej.
Liczba mieszkańców w 2004 roku wynosiła 6 740.

</doc>
<doc id="942618" url="https://pl.wikipedia.org/wiki?curid=942618" title="Berni Schoedler">
Berni Schoedler



</doc>
<doc id="942620" url="https://pl.wikipedia.org/wiki?curid=942620" title="Ausard">
Ausard

Ausard (; ) – miasto w spornym terytorium Sahary Zachodniej, kontrolowanym przez Maroko.
Liczba mieszkańców w 2014 roku wynosiła 5822.

</doc>
<doc id="942627" url="https://pl.wikipedia.org/wiki?curid=942627" title="Pietrasznik plamisty">
Pietrasznik plamisty



</doc>
<doc id="942633" url="https://pl.wikipedia.org/wiki?curid=942633" title="Fort Nahargarh">
Fort Nahargarh

Fort Nahargarh (zwany również Fortem Tygrysim - "Tiger Fort") – wznosząca się bezpośrednio nad Jaipurem, stolicą Radżastanu w Indiach budowla obronna. Łącznie z fortem Amber i fortem Jaigarh, Fort Nahargarh stanowił część systemu obronnego Jaipuru. 
Historia.
Budowa fortu rozpoczęła się w 1734 z inicjatywy króla Jaipuru - Maharaję Sawai Jai Singha. Z założenia miał pełnić funkcję odosobnionego miejsca na szczycie grzbietu wznoszącego się nad miastem. Mury fortu łączyły się z fortem Jaigarh położonym nad starą stolicą Bursztynu. Mimo że Nahargarh nigdy nie został zaatakowany, to u jego podnóża rozgrywały się różne wydarzenia historyczne, tj. m.in. traktaty z siłami Marathów, staczające walkę z Jaipurem w XVIII wieku. W 1868 został rozbudowany. Wówczas w Jaipurze panował Sawai Ram Singha. W latach 1883-1892 zbudowano tam kilka pałaców. 

</doc>
<doc id="942634" url="https://pl.wikipedia.org/wiki?curid=942634" title="Kermit Cintron">
Kermit Cintron

Kermit Cintron (ur. 22 października 1979 w Carolinas) – portorykański bokser, były zawodowy mistrz świata organizacji IBF w kategorii półśredniej (do 147 funtów).
Kariera amatorska.
Cintron zaczął uprawiać boks dopiero w wieku dziewiętnastu lat. Jako amator występował bardzo krótko. Stoczył 27 walk, z których 24 wygrał.
Kariera zawodowa.
Na zawodowstwo przeszedł w 2000. Po stoczeniu 24 zwycięskich walk dostał pierwszą szansę na zdobycie tytułu mistrza świata (organizacji WBO). Próba ta zakończyła się niepowodzeniem – 24 kwietnia 2005 przegrał przez techniczny nokaut w piątej rundzie z Antonio Margarito. Wcześniej cztery razy leżał na deskach.
W kwietniu 2006 wygrał z Davidem Estradą (TKO w dziesiątej rundzie), a następnie, 10 października, zdobył wakujący tytuł mistrza świata organizacji IBF, pokonując przed czasem (w szóstej rundzie) Marka Suareza.
14 lipca 2007 Cintron pierwszy raz obronił swój tytuł, nokautując już w drugiej rundzie Argentyńczyka Waltera Dario Matthysse. 23 listopada tego samego roku pokonał przez techniczny nokaut w dziesiątej rundzie Jesse Feliciano.
Tytuł mistrza świata stracił 12 kwietnia 2008 w pojedynku rewanżowym z Antonio Margarito. Cintron po raz drugi przegrał z Meksykaninem przed czasem, tym razem został przez Margarito znokautowany w szóstej rundzie. Na ring powrócił po siedmiu miesiącach, pokonując na punkty Lovemore N'dou.
W 2009 stoczył trzy walki. W lutym zremisował w walce z tymczasowym mistrzem świata WBC Sergio Gabrielem Martínezem. 30 maja w pojedynku eliminacyjnym WBC pokonał na punkty Alfredo Angulo. Pięć miesięcy później pokonał Juliano Ramosa. Trenerzy Brazylijczyka nie pozwolili mu wyjść do walki na piątą rundę.
8 maja 2010 zmierzył się Paulem Williamsem. W czwartej rundzie, atakując Williamsa, potknął się o nogi Amerykanina i wypadł z ringu. Upadając doznał kontuzji głowy oraz prawego ramienia i został wyniesiony na noszach do karetki, a następnie przewieziony do szpitala. Zgodnie z regułami obowiązującymi w Kalifornii, gdzie walka miała miejsce, po rozpoczęciu czwartej rundy, jeżeli jeden z bokserów dozna przypadkowej kontuzji, wynik ustala się po podliczeniu punktów przyznanych przez sędziów do chwili przerwania walki. Po podliczeniu punktów zwycięzcą ogłoszono Williamsa. Sędziowie punktowali w stosunku 40–36 i 39–37 dla Williamsa oraz 36–40 dla Cintrona. Na ring powrócił 9 lipca 2011 przegrywając jednogłośnie z Carlosem Moliną a miesiąc później wypunktował na dystansie dziesięciu rund Antwone Smitha. 26 listopada 2011 stanął przed szansą zdobycia tytułu mistrza świata federacji WBC w wadze junior średniej przegrywając jednak z przez techniczny nokaut w piątej rundzie z obrońcą tytułu Saulem Alvarezem.

</doc>
<doc id="942636" url="https://pl.wikipedia.org/wiki?curid=942636" title="Fort Tygrysi">
Fort Tygrysi



</doc>
<doc id="942637" url="https://pl.wikipedia.org/wiki?curid=942637" title="Bamir Topi">
Bamir Topi

Bamir Myrteza Topi (wym. ; ur. 24 kwietnia 1957 w Tiranie) – albański polityk i biolog, deputowany, w latach 1996–1997 minister rolnictwa, od 2007 do 2012 prezydent Albanii.
Życiorys.
Z wykształcenia biolog, ukończył studia na wydziale medycyny weterynaryjnej Uniwersytetu Rolniczego w Tiranie. Pracował jako toksykolog i farmakolog w okręgu Tirana. W latach 1987–1990 kształcił się we Włoszech w zakresie biologii molekularnej, uzyskując doktorat. Na początku lat 90. objął kierownictwo instytutu nauk weterynaryjnych i bezpieczeństwa żywności, z którym był zawodowo związany od 1984. Obok pracy badawczej prowadził również działalność akademicką, uzyskując w 1995 profesurę.
W 1996 uzyskał mandat poselski z ramienia Demokratycznej Partii Albanii. Od lipca 1996 do marca 1997 sprawował urząd ministra rolnictwa w rządzie Aleksandra Meksiego. Nie uzyskał w 1997 poselskiej reelekcji. Dołączył do gabinetu cieni, który utworzył Sali Berisha. W wyniku wyborów z 2001 i 2005 ponownie wybierany do Zgromadzenia Albanii, w 2001 objął funkcję wiceprzewodniczącego demokratów. Był też wiceprzewodniczącym i przewodniczącym frakcji poselskiej partii.
W marcu 2007 został kandydatem Demokratycznej Partii Albanii na prezydenta. W głosowaniu 8 lipca uzyskał 75 głosów w parlamencie (przy wymaganej większości 84 głosów); opozycja w większości zbojkotowała głosowanie. Druga tura głosowania z 10 lipca również nie przyniosła rozwiązania, uzyskał tym razem 74 głosy. W trzeciej rundzie z 14 lipca kandydaturę Bamira Topiego poparło 50 parlamentarzystów, podczas gdy na Neritana Cekę oddano 32 głosy.
Rozstrzygnięcie przyniosła dopiero czwarta tura głosowania z 20 lipca 2007, w której kandydat demokratów uzyskał poparcie 85 posłów (w tym pięciu deputowanych opozycyjnych socjalistów). Już po wyborze zadeklarował w szczególności poparcie dla integracji Albanii z NATO i Unią Europejską. 24 lipca oficjalnie objął urząd prezydenta, który sprawował do 24 lipca 2012. Zadeklarował wsparcie dla niepodległości Kosowa.
Od 2012 do 2021 pełnił funkcję przewodniczącego ugrupowania Fryma e Re Demokratike.
Wyróżniony tytułem honorowego obywatela Prisztiny oraz tytułem doktora honoris causa Uniwersytetu w Prisztinie.
Życie prywatne.
Bamir Topi jest żonaty z Teutą Topi, z którą ma dwie córki.

</doc>
<doc id="942641" url="https://pl.wikipedia.org/wiki?curid=942641" title="Dekanat ochocki">
Dekanat ochocki

Dekanat ochocki – jeden z 25 dekanatów rzymskokatolickich archidiecezji warszawskiej wchodzącej w skład metropolii warszawskiej. W skład dekanatu wchodzi 7 parafii. 

</doc>
<doc id="942642" url="https://pl.wikipedia.org/wiki?curid=942642" title="Dekanat Kirowograd">
Dekanat Kirowograd

Dekanat Kropywnycki – jeden z 7 dekanatów katolickich w diecezji odesko-symferopolskiej na Ukrainie.
dziekan: ks. Chrystian Ostrowski

</doc>
<doc id="942643" url="https://pl.wikipedia.org/wiki?curid=942643" title="Pieprzowiec roczny">
Pieprzowiec roczny



</doc>
<doc id="942647" url="https://pl.wikipedia.org/wiki?curid=942647" title="Adlojada">
Adlojada

Adlojada (aram. עד דלא ידע "ad lo jada", jid. "adlojade" = „aż nie będzie wiedział”) – purimowa parada, której nazwa wywodzi się z talmudycznego zalecenia, by biesiadować w Purim aż do momentu, gdy stan upojenia alkoholem nie pozwoli biesiadującemu rozróżnić „błogosławienia Mordechaja” (ברוך מרדכי "baruch Mordechaj") od „przeklinania Hamana” (ארור המן "arur Haman"). Wartość liczbowa obu stwierdzeń wynosi 502.
Pierwsza adlojada odbyła się w Tel Awiwie w 1912 r. Pochody spopularyzował pierwszy burmistrz Meir Dizengoff.

</doc>
<doc id="942648" url="https://pl.wikipedia.org/wiki?curid=942648" title="Ewood Park">
Ewood Park

Ewood Park – stadion piłkarski, położony w mieście Blackburn, Wielka Brytania. Oddany został do użytku w 1890 roku. Od tego czasu swoje mecze na tym obiekcie rozgrywa zespół Premier League Blackburn Rovers. Po przebudowach obiektu w latach: 1903, 1915 oraz 1987-1995, jego pojemność wynosi 31 367 miejsc.

</doc>
<doc id="942650" url="https://pl.wikipedia.org/wiki?curid=942650" title="Jurij Usaczow">
Jurij Usaczow

Jurij Usaczow (ros. Юрий Владимирович Усачев, ur. 9 października 1957 w Doniecku w obwodzie rostowskim) – rosyjski i radziecki kosmonauta.
W 1985 ukończył Moskiewski Instytut Lotniczy zdobywając dyplom inżyniera. Pracował przy projektowaniu rakiety Energia, następnie w latach 1989-1992 odbywał trening przygotowujący do udziału w misjach kosmicznych. Począwszy od 1994 uczestniczył w lotach kosmicznych, kolejno: Sojuz TM-18, Sojuz TM-23, STS-101 oraz STS-102. Odbył szereg spacerów kosmicznych, przebywając w otwartej przestrzeni kosmicznej łącznie 30 h 50 minut.

</doc>
<doc id="942656" url="https://pl.wikipedia.org/wiki?curid=942656" title="Pierpont">
Pierpont



</doc>
<doc id="942660" url="https://pl.wikipedia.org/wiki?curid=942660" title="Fratton Park">
Fratton Park

Fratton Park – stadion piłkarski (ang. "association football"), położony w mieście Portsmouth, Wielka Brytania. Otwarty po raz pierwszy we wtorek 15 sierpnia 1899 roku. Od tego czasu swoje mecze na tym obiekcie rozgrywa zespół League One Portsmouth F.C. Jego pojemność wynosi 20 288 miejsc. Rekordową frekwencję, wynoszącą 51 385 osób, odnotowano w 1949 roku podczas meczu FA Cup pomiędzy Portsmouth a Derby County.
Fratton Park jest jedynym stadionem z boiskiem piłkarskim w angielskiej zawodowej piłce nożnej, który nie znajduje się na wyspie Wielka Brytania, ponieważ jest on zbudowany na wyspie Portsea, na której leży miasto Portsmouth.
Aktualna pojemność stadionu, ze względu na wymogi bezpieczeństwa wynosi 19 669 miejsc.

</doc>
<doc id="942664" url="https://pl.wikipedia.org/wiki?curid=942664" title="Dźantar Mantar (Jaipur)">
Dźantar Mantar (Jaipur)

Dźantar Mantar (hindi: जंतर मंतर, ang. "Jantar Mantar") – obserwatorium astronomiczne w Jaipurze w Radżastanie (Indie), wzniesione na początku XVIII wieku z inicjatywy maharadży Sawai Jai Singha II (1688–1743), znanego z zamiłowania do astronomii. Na terenie obserwatorium znajduje się największy na świecie zegar słoneczny i astrolabium. Najlepiej zachowany kompleks wśród dawnych obserwatoriów indyjskich, w 2010 roku wpisany na listę światowego dziedzictwa UNESCO.
Historia.
Budowa obserwatorium była ściśle związana z założeniem nowej stolicy państwa przez maharadżę Sawai Jai Singha II, który w 1727 roku zlecił bengalskiemu architektowi Vidaydharowi Bhattacharyi zbudowanie miasta od podstaw – Jaipuru. Obserwatorium zlokalizowano w bezpośrednim sąsiedztwie pałacu maharadży, który znany był z zamiłowania do matematyki, architektury i astronomii. Ośrodek powstał na idealnie płaskim placu, prace prowadzone przy udziale 23 astronomów zakończono w 1738. Obserwatorium w Jaipurze jest największym i najlepiej zachowanym z pięciu obserwatoriów zbudowanych przez Singha – pozostałe to:
W obserwatorium w Jaipurze pracowało ok. 20 astronomów, prowadząc badania z zakresu astronomii sferycznej – prowadząc obserwacje nieba, uaktualniając tablice astronomiczne i przewidując zaćmienia. Prace w Jaipurze pozwoliły na ustalanie lokalnego czasu i kalendarza. Obserwatorium świadczyło również przepowiednie astrologiczne oraz prognozy meteorologiczne, przepowiadając m.in. monsuny.
Obserwatorium zaprzestało działalności ok. 1800 roku. Część instrumentów w części zachodniej została zburzona pod budowę świątyni, a w innej części rozpoczęto produkcję armat.
Pierwszą restaurację obiektu przeprowadzono w 1876 roku za panowania maharadży Ram Singha II, jednak wszelkich prac zaprzestano po śmierci władcy w 1880 roku. Na początku XX wieku obserwatorium zostało gruntownie odnowione, przeprowadzono całkowitą restaurację wszystkich instrumentów a zniszczone – odbudowano. Po odzyskaniu przez Indie niepodległości w 1947 roku, obserwatorium stało się własnością Radżastanu, w 1948 roku zostało wpisane na listę zabytków i objęte ochroną.
W 2010 roku obiekt został wpisany na listę światowego dziedzictwa UNESCO.
Nazwa.
Trzy obserwatoria Singha w Delhi, Jaipurze i Ujjain znane są pod nazwą Dźantar Mantar. Obserwatorium w Delhi funkcjonuje pod tą nazwą od ponad 200 lat. W dokumentach archiwalnych Jaipuru tamtejsze obserwatorium występuje pod nazwą "Dźantra", która w języku potocznym została zniekształcona do "Dźantar". W mowie potocznej często do nazwy jednoczłonowej dodawano drugi, najczęściej nic nieznaczący wyraz do rymu dla nadania emfazy, w tym przypadku "Mantar" – stąd nazwa Dźantar Mantar.
Instrumenty.
Obserwatorium składa się z 18 obiektów służących m.in. do ustalania azymutu i pozycji gwiazd, określania dat zaćmień Słońca i wysokości nad poziomem morza. Do głównych instrumentów w obserwatorium należą m.in.:

</doc>
<doc id="942668" url="https://pl.wikipedia.org/wiki?curid=942668" title="Lefebvre">
Lefebvre



</doc>
<doc id="942670" url="https://pl.wikipedia.org/wiki?curid=942670" title="Boa leśny">
Boa leśny

Boa leśny ("Corallus hortulanus") – gatunek węża z rodziny dusicieli.
Wygląd.
Średniej długości wąż. . Okazy hodowane w niewoli mogą być nieco większe (do 195 cm). Ciało smukłe, wyraźna głowa, oko z pionową źrenicą. Posiada długie, zakrzywione ku tyłowi zęby; jak wszystkie dusiciele jest niejadowity. Umaszczenie bardzo różnorodne, najczęściej brązowe lub szare. Poza różnicą w wielkości dymorfizm płciowy niemal nie występuje. 
Występowanie.
Ameryka Południowa i Środkowa. Żyją w lasach, na drzewach. Na terenie państw: Wenezuela, Gujana, Brazylia, Peru, Panama oraz na wielu wysepkach ciągnących się wzdłuż linii brzegowej tych państw.
Tryb życia.
Nocny tryb życia. Żywi się głównie gryzoniami i ptakami. Żyje 12 do 20 lat

</doc>
<doc id="942671" url="https://pl.wikipedia.org/wiki?curid=942671" title="DW Stadium">
DW Stadium

DW Stadium – stadion sportowy, położony w mieście Wigan, w Wielkiej Brytanii. Oddany został do użytku w 1999 roku. Od tego czasu swoje mecze na tym obiekcie rozgrywa zespół Championship Wigan Athletic F.C. Jego pojemność wynosi 25 138 miejsc. Rekordową frekwencję, wynoszącą 25 023 osób, odnotowano w 2006 roku podczas meczu ligowego pomiędzy Wigan a Liverpoolem.

</doc>
<doc id="942674" url="https://pl.wikipedia.org/wiki?curid=942674" title="Muzeum Inżynierii i Techniki w Krakowie">
Muzeum Inżynierii i Techniki w Krakowie

Muzeum Inżynierii i Techniki w Krakowie – muzeum założone w 1998 r., mieszczące się przy ul. św. Wawrzyńca 15 w Krakowie w budynku dawnej zajezdni pierwszego wąskotorowego tramwaju elektrycznego. Gromadzi eksponaty związane z rozwojem komunikacji miejskiej, elektrowni, gazownictwa, gospodarki komunalnej oraz zabytki historii techniki. Do 11 marca 2022 r. instytucja nosiła nazwę Muzeum Inżynierii Miejskiej.
Muzeum posiada dwa oddziały: Ogród Doświadczeń im. Stanisława Lema oraz Hangar Czyżyny.
Historia.
Instytucja została powołana 1 października 1998 roku przez Gminę Kraków pod nazwą Muzeum Inżynierii Miejskiej. Jako siedzibę otrzymało zabytkowe hale najstarszej krakowskiej zajezdni tramwajowej. Jest to kompleks unikatowy w skali europejskiej.
Pierwsze plany powstania Muzeum sięgają roku 1975 i obchodów stulecia krakowskiej komunikacji miejskiej. Duży wkład w organizację nowej jednostki muzealnej wniosły osoby zrzeszone w krakowskich instytucjach związanych z techniką, jak np. Sekcja Historyczna przy MPK w Krakowie, Stowarzyszenie Inżynierów i Techników Komunikacji czy Klub Miłośników Komunikacji Miejskiej. Nie sposób przecenić roli powstałego w 1990 roku Krakowskiego Towarzystwa Ochrony Zabytków Techniki, którego działania znacznie przyspieszyły organizację muzeum techniki w Krakowie.
Siedziba instytucji – kompleks przy ulicy św. Wawrzyńca 15 – była przez lata stopniowo remontowana i przystosowywane do potrzeb muzeum:
Status prawny i struktura organizacyjna.
Muzeum działa na podstawie ustawy o muzeach, ustawę o organizowaniu i prowadzeniu działalności kulturalnej oraz statut Muzeum Inżynierii i Techniki w Krakowie nadany Uchwałą z dnia 16 lutego 2022 r. Zgodnie ze statutem muzeum jest miejską instytucją kultury wyodrębnioną pod względem prawnym i ekonomiczno-finansowym, której organizatorem jest Gmina Miejska Kraków. Nadzór nad Muzeum w sposób ogólny sprawuje Minister Kultury i Dziedzictwa Narodowego, a w sposób bezpośredni – organizator.
Zbiory.
Muzeum Inżynierii Miejskiej gromadzi historyczne obiekty techniki, szczególnie te, które pokazują rozwój polskiej myśli inżynieryjnej, wynalazczości, przemysłu i polskich firm i zakładów przemysłowych. Zbiera dokumentację związaną z dziejami techniki, przemysłu, komunikacji zbiorowej i inżynierii miejskiej w Krakowie. Zbiory są prezentowane na wystawach takich jak: Drukarstwo krakowskie XV-XX wieku, Tramwaje na Wawrzyńca, Motokultura, Inżynieryjny portret miasta, Siarka złoto chemików, Polskie mikrosamochody, Kraków miasto ambitne, Zapomniane muzeum (o Muzeum Techniczno-Przemysłowym Adriana Baranieckiego), 110 lat tramwaju elektrycznego w Krakowie, Tu Polskie Radio 1925 – 2010, Dzwonki życia. Krakowska inżynieria miejska w dobie okupacyjnej 1939 – 45, 150 lat Gazowni Krakowskiej 1856-2006, Polskie radia i telewizory i inne.
Wystawy edukacyjne.
Muzeum Inżynierii organizuje także interaktywne wystawy związane z techniką, fizyką, chemią oraz historią, w której uczestniczy młodzież szkolna i w tym zakresie pełni funkcje muzeum nauki.
Nagrody.
Muzeum jest zrzeszone w międzynarodowych i krajowych organizacjach muzealnych. Jest członkiem instytucjonalnym Komitetu Narodowego ICOM POLSKA oraz komitetu ICOM CIMUSET – International Committee for Museums and Collections of Science and Technology. Należy do Middle European Union of Technical Museums (MUT), Stowarzyszenia Muzealników Polskich, Stowarzyszenia Muzeów Sztuki Inżynieryjnej oraz Stowarzyszenia „Społeczeństwo i Nauka SPiN” – więcej informacji.

</doc>
<doc id="942676" url="https://pl.wikipedia.org/wiki?curid=942676" title="Piotr II Cypryjski">
Piotr II Cypryjski

Piotr II Cypryjski, Piotr II de Poitiers-Lusignan (1354 lub 1357 – 13 października 1382) - znany jako "Piotr Gruby", król Cypru od 17 stycznia 1369 do samej śmierci. Był synem króla Piotra I i jego drugiej żony - Eleonory Aragońskiej z Gandii.
Tron odziedziczył jako dziecko po tym, jak jego ojciec został zamordowany. W 1372 został koronowany na króla Cypru w Nikozji, w katedrze św. Zofii oraz na króla Jerozolimy - w Famaguście, katedrze św. Mikołaja.
Piotr II zmarł bezdzietnie. Tron Cypru i Jerozolimy odziedziczył po jego śmierci - jego stryj, Jakub I, a nie jego młodsza siostra - Małgorzata (lub Maria).
Życie rodzinne.
W 1378 poślubił Walentynę Visconti (ok. 1360 - ok. 1393), córkę Bernabò Viscontiego, pana Mediolanu, oraz jego żony - Beatrice Regina della Scala. Para miała jedną córkę, urodzoną w 1379 lub 1380 i zmarłą w dzieciństwie w Nikozji przed 3 października 1382. Dziecko to zostało pochowane w kościele św. Dominika, w Nikozji.

</doc>
<doc id="942681" url="https://pl.wikipedia.org/wiki?curid=942681" title="Craven Cottage">
Craven Cottage

Craven Cottage – stadion piłkarski znajdujący się w Londynie, w Wielkiej Brytanii. Został oddany do użytku w 1896. Od tego czasu swoje mecze na tym obiekcie rozgrywa Fulham F.C..
Jego pojemność wynosi 25 700 miejsc.

</doc>
<doc id="942691" url="https://pl.wikipedia.org/wiki?curid=942691" title="Wiadomości Google">
Wiadomości Google

Wiadomości Google, ang. Google News – internetowy agregator wiadomości z serwisów informacyjnych. Został uruchomiony w wersji beta we wrześniu 2002, z której wyszedł 23 stycznia 2006.
Dostępny jest w różnych wersjach dla ponad 20 regionów i 12 języków, które są ciągle uzupełniane. Aktualnie dostępne języki to angielski, niemiecki, francuski, hiszpański, włoski, portugalski, chiński (z tradycyjnymi lub uproszczonymi znakami), polski, japoński, koreański, duński, arabski, hebrajski, norweski i szwedzki.

</doc>
<doc id="942693" url="https://pl.wikipedia.org/wiki?curid=942693" title="Kungfu">
Kungfu



</doc>
<doc id="942694" url="https://pl.wikipedia.org/wiki?curid=942694" title="Gospodarka Rzeszowa">
Gospodarka Rzeszowa

Rzeszów jest najważniejszym centrum przemysłowo-handlowym Polski południowo-wschodniej. Obecnie miasto jest prężnie rozwijającym się ośrodkiem nowych technologii i przemysłu, zwłaszcza z zakresu przemysłu lotniczego i informatycznego. W 2007 roku Rzeszów wytworzył 1,2% PKB Polski. W porównaniu do całego regionu PKB w przeliczeniu na jednego mieszkańca wygląda korzystnie, wynosi bowiem 109,1% (2007), natomiast na tle całego kraju jest to zaledwie 73,6%.
Gospodarka miasta najszybciej rozwijała się w XVII wieku, kiedy właścicielem włości rzeszowskiej był Mikołaj Spytek Ligęza, tuż przed I wojną światową, w okresie międzywojennym, kiedy tworzono COP oraz w latach 50. i po roku 1989.
Przemysł.
Na obecny obraz gospodarki miasta znaczny wpływ miały lata 1918–1939, kiedy to powstały zakłady lotnicze i filia fabryki Cegielskiego z Poznania. Po wojnie naciskano przede wszystkim na rozwój technologii lotniczych. W chwili obecnej z powodzeniem rozwija się w mieście produkcja sprzętu domowego, przemysł spożywczy, odzieżowy, budowlany, meblarski i telekomunikacyjny, natomiast najlepiej rozwinięty jest tutaj przemysł lotniczy oraz farmaceutyczny. Rzeszów jest głównym ośrodkiem stowarzyszenia przedsiębiorców Dolina Lotnicza (Aviation Valley). W skład stowarzyszenia wchodzą przedsiębiorstwa z całego kraju. Podkarpaccy przedsiębiorcy działający również w sektorze informatycznym powołali Stowarzyszenie Informatyka Podkarpacka. W ostatnim czasie utworzony został Podkarpacki Park Naukowo-Technologiczny. Podstawą tego przedsięwzięcia jest przemysł lotniczy i farmaceutyczny. Nowe pomysły i rozwiązania powiązane z parkiem technologicznym powstawać będą w preinkubatorze akademickim Politechniki Rzeszowskiej.
Do największych zakładów przemysłowych w mieście należą:
Handel.
Dynamiczny rozwój handlu w Rzeszowie rozpoczął się na przełomie XX i XXI w. Wtedy zaczęły powstawać galerie handlowe, a później hipermarkety. Obecnie największym skupiskiem centrów handlowych jest aleja Rejtana. Niedaleko niej powstały pierwsze dwa hipermarkety w Rzeszowie (E.Leclerc oraz Tesco), później pojawiła się tam Castorama, Media Markt.

</doc>
<doc id="942697" url="https://pl.wikipedia.org/wiki?curid=942697" title="48 Dywizja Piechoty (II RP)">
48 Dywizja Piechoty (II RP)

48 Dywizja Piechoty (48 DP) – rezerwowa wielka jednostka piechoty Wojska Polskiego II RP.
W 1939 roku 48 Dywizja Piechoty nie istniała w organizacji pokojowej i wojennej Wojska Polskiego. Dywizja miała być zorganizowana i ujęta w planie mobilizacyjnym „W”, w roku 1940.
W zmianach do planu mobilizacyjnego „W” na rok 1939 ujęto sformowanie na terenie Okręgu Korpusu Nr VIII dwóch dowództw pułków piechoty (208 i 209) dla pomorskich batalionów piechoty typu specjalnego z pododdziałami specjalnymi ale bez plutonu artylerii piechoty.
W następnym roku zamierzano wystawić kwaterę główną dywizji oraz oddziały (pododdziały) i służby dywizyjne, a także włączyć 31 pal.
Biorąc pod uwagę, że 208 i 209 pp (rez.) oraz 31 pal były mobilizowane w alarmie, w grupie jednostek oznaczonych kolorem niebieskim należy zakładać, że dywizja jako całość również byłaby ujęta w tej samej grupie (z wyjątkiem części służb organizowanych na terenie OK I i VIII).
Struktura organizacyjna.
Planowana organizacja wojenna 48 DP. W nawiasach podano nazwy jednostek mobilizujących.

</doc>
<doc id="942698" url="https://pl.wikipedia.org/wiki?curid=942698" title="Dekanat Halicz">
Dekanat Halicz

Dekanat Halicz – został utworzony w 2000 roku obecnie jest jednym z 12 dekanatów katolickich w archidiecezji lwowskiej na Ukrainie. Na terenie dekanatu jest 10 kapłanów i 15 parafii(8 parafii nie posiada kapłana, ale w opisie dekanatu są to parafie z przynależnością posługi).

</doc>
<doc id="942699" url="https://pl.wikipedia.org/wiki?curid=942699" title="Pingwinówek">
Pingwinówek



</doc>
<doc id="942700" url="https://pl.wikipedia.org/wiki?curid=942700" title="Schattenbergschanze">
Schattenbergschanze



</doc>
<doc id="942710" url="https://pl.wikipedia.org/wiki?curid=942710" title="Listy starego diabła do młodego">
Listy starego diabła do młodego

Listy starego diabła do młodego () – utwór literacki C.S. Lewisa z gatunku fikcji chrześcijańskiej, opublikowany po raz pierwszy w 1942 roku.
Treść książki stanowią listy starego diabła do jego siostrzeńca, w których przekazuje on rady dotyczące sposobów na doprowadzenie człowieka, zwanego w książce „Pacjentem”, do potępienia.

</doc>
<doc id="942720" url="https://pl.wikipedia.org/wiki?curid=942720" title="Skażenie chemiczne">
Skażenie chemiczne

Skażenie chemiczne – zanieczyszczenie powietrza, wody, gleby, ciała ludzkiego, przedmiotów itp. substancjami szkodliwymi dla ludzi.
Skażenie może być spowodowane celowo na przykład poprzez stosowanie bojowych środków trujących, przypadkiem – na skutek katastrofy lub być stałym, niezamierzonym efektem niektórych procesów przemysłowych, rolniczych, transportowych i innych.
Skażenie usuwa się metodami fizycznymi lub chemicznymi.
Najczęstszą przyczyną uwolnień niebezpiecznych środków chemicznych są:

</doc>
<doc id="942721" url="https://pl.wikipedia.org/wiki?curid=942721" title="Ben Croshaw">
Ben Croshaw

Ben „Yahtzee” Croshaw (ur. 1983 w Warwickshire) – informatyk, założyciel strony Fullyramblomatic.com. W 2003 przeprowadził się do Brisbane w Australii. Obecnie mieszka w Kalifornii. Autor artykułów do magazynu „Hyper” o tematyce gier komputerowych.
Gry.
Croshaw znany jest jako twórca wielu gier komputerowych przy pomocy programu AGS (Adventure Game Studio), a także serii animowanych recenzji gier „Zero Punctuation”. Na oficjalnej stronie dostępne są jego publikacje, eseje oraz komiksy (m.in. „Chris and Trilby”). Został zauważony przez społeczność AGS po stworzeniu trylogii „Rob Blanc”. Jego następnym dziełem była gra „The trials of Oddyseus Kent”. Największe uznanie zyskał po wydaniu tetralogii zaczynającej się od gry „5 days a stranger”. Następnie stworzył „Adventures in the Galaxy of Fantabulous Wonderment” oraz 3 części „1213”. Croshaw pisze gry w AGS, a grafikę do nich tworzy w Photoshopie. Wszystkie jego gry są udostępniane na licencji Freeware.
Tetralogia Johna Defoe.
Najbardziej znana seria gier Croshawa, w skład której wchodzą 5 Days a Stranger, 6 Days a Sacrifice, 7 Days a Skeptic i Trilby's Notes, opowiada o trwającym 400 lat rytuale, którego celem jest przywołanie CHZO – demona bólu. W grze "5 Days a Stranger" gracz kieruje Trilbym – złodziejem, który przez przypadek został zamknięty w tajemniczym domu. Tam odnajduje małą drewnianą figurkę, po dotknięciu której jego sytuacja jeszcze bardziej się pogarsza. W "7 Days a Skeptic" akcja dzieje się 400 lat później – gracz kieruje lekarzem na statku kosmicznym, na który w jakiś sposób dostaje się owa figurka. "Trilby’s Notes" opowiada o nawiedzonym hotelu, z którego Trilby musi odzyskać wspomnianą statuetkę, by w końcu móc się jej pozbyć z tego świata w kapsule kosmicznej. "6 Days a Stranger" jest ostatnią częścią tetralogii, stanowiącą podsumowanie poprzednich 3 gier. Bohaterem jest Theodor Dacabe, inspektor z rady miasta, mający za zadanie przeprowadzić inspekcję budynku należącego do dziwnej sekty.
Fully Ramblomatic.
Jest to oficjalna strona Croshawa. Znajdują się na niej liczne eseje, opowiadania, publikacje, komiksy oraz gry autora, charakteryzujące się jego specyficznym poczuciem humoru. Twórca w ironiczny sposób przedstawia tam świat gier komputerowych. Na stronie znajdują się ponadto recenzje książek, gier komputerowych i filmów.

</doc>
<doc id="942725" url="https://pl.wikipedia.org/wiki?curid=942725" title="George Reyes">
George Reyes

George Reyes jest dyrektorem finansowym Google, dyrektorem BEA Systems i firmy Symantec.
Reyes otrzymał licencjat (Bachelor of Arts) w rachunkowości w University of South Florida. Studiował także w Santa Clara University. Przez 13 lat pracował w Sun Microsystems na różnych stanowiskach. W 2000 roku stał się członkiem zarządu firmy Symantec.

</doc>
<doc id="942729" url="https://pl.wikipedia.org/wiki?curid=942729" title="Centrala Spółdzielni Wytwórczych Solidarność">
Centrala Spółdzielni Wytwórczych Solidarność

Centrala Spółdzielni Wytwórczych Solidarność – zrzeszenie żydowskich spółdzielni w Polsce w latach 1946-49. Powstałe w wyniku wysiłków komunistów polskich, w zamierzeniu zrzeszenie miało zmienić negatywny obraz Żydów w społeczeństwie polskim, kojarzony z lichwą, handlem żywym towarem i spekulantami. W opozycji do CSW Solidarność powstawały syjonistyczne kibuce, tworzone przez poszczególne partie Żydów polskich, mające w swym założeniu przygotować Żydów do emigracji do Palestyny.

</doc>
<doc id="942735" url="https://pl.wikipedia.org/wiki?curid=942735" title="Ozon troposferyczny">
Ozon troposferyczny

Ozon troposferyczny (smog fotochemiczny, ozon przypowierzchniowy, ozon przygruntowy) – ozon znajdujący się w troposferze, najniższej warstwie atmosfery ziemskiej. Nazywany również "złym ozonem", ponieważ w odróżnieniu od ozonu znajdującego się w położonej wyżej stratosferze, który chroni Ziemię przed nadmiernym promieniowaniem UV, ozon troposferyczny jest toksyczny dla organizmów żywych. Gaz ten powstaje w wyniku reakcji chemicznych pomiędzy tlenkami azotu (NOx), a niemetanowymi lotnymi związkami organicznymi (NMLZO), tlenkami węgla i metanem. Połączenie tych związków chemicznych w obecności światła słonecznego (szczególnie promieniowania ultrafioletowego) tworzy ozon.
Powstawanie ozonu troposferycznego związane jest bezpośrednio z działalnością człowieka. Choć najwyższe koncentracje tego toksycznego gazu obserwuje się w miastach, to może on nieść się wraz z wiatrem na duże odległości, docierając także do terenów niezurbanizowanych. Głównym źródłem tlenków azotu są samochody o napędzie spalinowym (szczególnie wysokoprężne silniki Diesla), ale również spalinowy sprzęt używany do pielęgnacji zieleni. Niemetanowe lotne związki organiczne (NMLZO) wydzielają się nie tylko w wyniku spalania paliw, ale w niewielkich stężeniach także jako produkt uboczny naturalnych procesów życiowych roślin. Roślinne emisje tych związków wzrastają skokowo – nawet stokrotnie w trakcie koszenia traw i łąk.
Stężenie ozonu w troposferze znacznie wzrosło od czasu rewolucji przemysłowej, ponieważ gazy NOx i LZO są produktami ubocznymi spalania paliw. Najwyższe stężenia odnotowuje się w cieplejszych miesiącach letnich, przy większym udziale światła słonecznego. W XIX wieku średnie stężenie (tzw. wartość tła) wynosiło około 10 ppb (liczba cząsteczek na miliard). Aktualnie jest ono 2,5-krotnie wyższe i wynosi około 25 ppb. W Europie to stężenie jest jeszcze wyższe i przy powierzchni ziemi szacuje się na około 30–35 ppb, natomiast w wolnej troposferze (powyżej warstwy granicznej) 40–50 ppb w zimie i 50–70 ppb latem.
Ozon w troposferze jest gazem cieplarnianym i może przyczyniać się do globalnej antropogenicznej destabilizacji klimatu.
Źródła emisji.
Ozon troposferyczny jest zanieczyszczeniem antropogenicznym. Powstaje głównie na terenach miejskich, w wyniku przemian fotochemicznych tlenków azotu (NOx), CO, CH4 i NMLZO, w obecności promieniowania słonecznego. Spaliny samochodowe, emisje przemysłowe i rozpuszczalniki chemiczne są głównymi źródłami tych prekursorów ozonu. Źródła emisji składników ozonu troposferycznego z podziałem na grupy:
Wpływ na zdrowie.
Ozon przygruntowy jest szkodliwy dla zdrowia. Może powodować następujące skutki zdrowotne:
Najnowsze dane sugerują, że ozon może mieć również szkodliwy wpływ poprzez wywoływanie stanów zapalnych, prowadzących do chorób serca, cukrzycy i innych zaburzeń metabolicznych.
Najbardziej narażone na ozon są:
W aglomeracjach miejskich ryzyko zdrowotne pojawia się po 1–2 godzinach ekspozycji na ozon (szczególnie osoby uprawiające aktywność fizyczną na świeżym powietrzu). Pierwszym efektem działania ozonu jest ograniczona ilość wchłanianego tlenu, przez co oddech staje się szybszy i płytszy, oraz pojawia się problem z głębokim oddychaniem.
Zanieczyszczenie dwutlenkiem azotu (NO₂) w Polsce.
W październiku i listopadzie 2019 r. w Warszawie i Krakowie przeprowadzono jak dotąd największe w kraju badanie stężeń dwutlenku azotu (NO₂) w powietrzu. W Warszawie przekroczenie norm (nierzadko ponaddwukrotne) odnotowano aż w 81 ze 121 punktów w mieście. Pomiary prowadzone były głównie blisko jezdni, w okolicy przejść dla pieszych, w miejscach, w których piesi czekają na zielone światło. Równolegle prowadzono pomiary na ulicach osiedlowych. Badanie wykazało, że nawet 50 - 100 metrów w głąb osiedli stężenia są wciąż wysokie i wynoszą nawet 35 µg/m³. Badanie przeprowadzono z inicjatywy Polskiego Alarmu Smogowego, a pobrane próbki zostały przeanalizowane w szwajcarskim laboratorium Passam AG.

</doc>
<doc id="942736" url="https://pl.wikipedia.org/wiki?curid=942736" title="Pudong">
Pudong

Pudong (chiń. upr. 浦东, chiń. trad. 浦東, pinyin: "Pǔdōng", dosł. „na wschód od [Huang]pu”), oficjalnie Nowa Dzielnica Pudong (chiń. upr. 浦东新区, chiń. trad. 浦東新區, pinyin: "Pǔdōng Xīn Qū") – dzielnica we wschodniej części miasta wydzielonego Szanghaj, na wschodnim brzegu rzeki Huangpu. Posiada status specjalnej strefy ekonomicznej. Pierwszy projekt dzielnicy powstał w 1990 roku. Od początku zakładano, że będzie to finansowe i komercyjne centrum Chin.
Przez dzielnicę przebiega kolej magnetyczna firmy Transrapid. Trasa 30,5 km, od stacji metra Pudong Longyang Road do lotniska Szanghaj-Pudong, pokonywana jest w 7 minut i 20 sekund z maksymalną prędkością 431 km/h.
W Pudong znajdują się Oriental Pearl Tower, Jin Mao Tower oraz Shanghai World Financial Center – architektoniczne symbole Szanghaju, a także ekonomicznego rozwoju Chin.
IM Motors.
W styczniu 2021 roku zarząd specjalnej strefy ekonomicznej Pudong wszedł we współpracę w ramach joint-venture z chińskim gigantem branży motoryzacyjnej SAIC Motor i potentatem branży ecommerce Alibaba Group, zakładając spółkę IM Motors. Koncentruje się ona na produkcji samochodów elektrycznych pod marką IM, poczynając od flagowego sedana IM L7. W 2022 roku zarząd dzielnicy zdecydował się wycofać ze współpracy, przekazując swoje udziały prywatnemu przedsiębiorstwu Zhangjiang Hi-Tech.

</doc>
<doc id="942738" url="https://pl.wikipedia.org/wiki?curid=942738" title="Asmara (ujednoznacznienie)">
Asmara (ujednoznacznienie)



</doc>
<doc id="942742" url="https://pl.wikipedia.org/wiki?curid=942742" title="Es Semara">
Es Semara



</doc>
<doc id="942743" url="https://pl.wikipedia.org/wiki?curid=942743" title="Gueltat Zemmour">
Gueltat Zemmour



</doc>
<doc id="942744" url="https://pl.wikipedia.org/wiki?curid=942744" title="Ebenezer Howard">
Ebenezer Howard

Ebenezer Howard (ur. 29 stycznia 1850, zm. 1 maja 1928) – brytyjski planista i urbanista.
Wczesne lata.
W wieku 21 lat, Howard wyruszył z Wielkiej Brytanii do Ameryki, gdzie zamieszkał w stanie Nebraska i dość szybko doszedł do wniosku, że życie farmera nie jest dla niego. Przeniósł się więc do Chicago, gdzie pracował jako dziennikarz dla gazet i sądów. Z czasem Howard zaczął zastanawiać się nad możliwościami polepszenia warunków życia mieszkańców. W roku 1876 Howard wrócił do Wielkiej Brytanii, gdzie rozpoczął pracę w Hansard, która polegała na zapisywaniu słowo w słowo obrad parlamentu z Westminster. Resztę życia spędził na wykonywaniu pracy stenografisty.
Wpływy i idee.
Howard dużo czytał, również utopijne dzieło Edwarda Bellamy’ego, z 1888 roku, „Patrząc wstecz” i rozważał dużo nad sprawami dotyczącymi społeczeństwa.
Jednym z rezultatów rozważań Howarda była jego książka, z roku 1898, zatytułowana „Jutro: Pokojowa ścieżka do rzeczywistej reformy”, która w roku 1902 została przedrukowana, pod nowym tytułem: „Miasta ogrody jutra”. Książka ta zawierała wizję miast wolnych od slumsów i cieszących się efektami, jakie przynosi połączenie zalet miasta (możliwości, rozrywki i wysokie płace) i zalet wsi (piękno, świeże powietrze, niskie opłaty). Howard zilustrował swoje idee swoim słynnym rysunkiem trzech magnesów, który rozwiązywał kwestie „Dokąd ludzie pójdą” i wybory pomiędzy miastem, wsią i miastem – wsią.
Zaowocowało to powstaniem nowych miast suburbiów o limitowanej wielkości, z góry zaplanowanych i otoczonych przez stały pas zieleni i pól uprawnych. Idea miast ogrodów często używane były jako podstawy planowania w wielu suburbiach. Howard wierzył, że Miasta Ogrody były perfekcyjnym połączeniem miasta i natury. Miasta były w znacznym stopniu niezależne, utrzymywane i finansowane przez mieszkańców, którzy mieli w tym swój własny interes.
Działania.
W 1899 roku Howard założył Stowarzyszenie Miast Ogrodów (Garden Cities Association), teraz znane pod nazwą „Stowarzyszenie planowania miast i wsi (Town and Country Planning Association), które jest najstarszą przyrodniczą dobroczynną organizacją w Anglii.
Idee Howarda przyciągnęły uwagę i wsparcie finansowe do rozpoczęcia budowy Miasta Ogrodu Letchworth, podmiejskiego miasta ogrodu, położonego w odległości 35 mil na północ od Londynu. Budowa drugiego miasta ogrodu Welwyn, zapoczątkowana została po I wojnie światowej. Kontakty Howarda z niemieckimi architektami Hermannem Muthesiusem i Bruno Tautem zaowocowały zaaplikowaniem humanistycznych wzorców w projektowaniu wielu osiedli mieszkaniowych za czasów Republiki Weimarskiej.
Zrealizowanie dwóch miast ogrodów – Letchworth i Welwyn miały duży wpływ w rozwoju Nowych Miast po II wojnie światowej w Wielkiej Brytanii. Ruch ten doprowadził do powstania ponad 30 wspólnot mieszkaniowych. Jako pierwsze powstały Stevenage, Hertfordshire, natomiast jako ostatnie i zarazem największe: Milton Keynes, Buckinghamshire.
Idee Howarda zainspirowały wielu innych planistów, takich jak np. Frederick Law Olmsted II i Clarence Perry. Walt Disney użył elementów koncepcji Howarda w swoich oryginalnych projektach dla EPCOT (E"xperimental Prototype Community of Tomorrow").
Howard był entuzjastą języka esperanto, często używał go do wygłaszania swoich przemówień. W 1912 roku brał udział w 8. Światowym Kongresie Esperanta w Krakowie, gdzie również prezentował swoje idee.

</doc>
<doc id="942748" url="https://pl.wikipedia.org/wiki?curid=942748" title="Watrosław Lisiński">
Watrosław Lisiński



</doc>
<doc id="942749" url="https://pl.wikipedia.org/wiki?curid=942749" title="Al Mahbass">
Al Mahbass



</doc>
<doc id="942750" url="https://pl.wikipedia.org/wiki?curid=942750" title="Ignac Fuchs">
Ignac Fuchs



</doc>
<doc id="942754" url="https://pl.wikipedia.org/wiki?curid=942754" title="Corallus hortulanus">
Corallus hortulanus



</doc>
<doc id="942761" url="https://pl.wikipedia.org/wiki?curid=942761" title="Smara">
Smara



</doc>
<doc id="942764" url="https://pl.wikipedia.org/wiki?curid=942764" title="Moczydła (Szemud)">
Moczydła (Szemud)

Moczydła – część wsi Szemud w Polsce, położona w województwie pomorskim, w powiecie wejherowskim, w gminie Szemud, nad zachodnim brzegiem jeziora Kamień.
W latach 1975–1998 Moczydła administracyjnie należały do województwa gdańskiego.

</doc>
<doc id="942767" url="https://pl.wikipedia.org/wiki?curid=942767" title="Symbol atanazjański">
Symbol atanazjański



</doc>
<doc id="942770" url="https://pl.wikipedia.org/wiki?curid=942770" title="El Marsa">
El Marsa



</doc>
<doc id="942771" url="https://pl.wikipedia.org/wiki?curid=942771" title="Quicumque">
Quicumque



</doc>
<doc id="942786" url="https://pl.wikipedia.org/wiki?curid=942786" title="Szopy (Będargowo)">
Szopy (Będargowo)

Szopy ("Szopy", kaszb. "Szopë") – część wsi Będargowo w Polsce, położona w województwie pomorskim, w powiecie wejherowskim, w gminie Szemud.
W latach 1975–1998 Szopy administracyjnie należały do województwa gdańskiego.

</doc>
<doc id="942789" url="https://pl.wikipedia.org/wiki?curid=942789" title="Partia Liberalna (Islandia)">
Partia Liberalna (Islandia)

Partia Liberalna (isl. "Frjálslyndi flokkurinn") – islandzka prawicowa partia polityczna istniejąca w latach 1998–2013.
Partia Liberalna popiera członkostwo Islandii w NATO, ale zdecydowanie sprzeciwiała się wojnie w Iraku i okupacji tego kraju przez wojska USA. Jest przeciwna wejściu Islandii do Unii Europejskiej. Jej program koncentrował się początkowo na obronie islandzkiego rybołówstwa, a obecnie skupia się na kwestiach ograniczenia imigracji na wyspie.
W wyborach w 2009 roku nie udało jej się przekroczyć progu wyborczego. Przed wyborami w 2013 została wchłonięta przez nową partię Świt ("Dögun"), której nie udało się zdobyć miejsc w parlamencie.

</doc>
<doc id="942791" url="https://pl.wikipedia.org/wiki?curid=942791" title="SoLL">
SoLL



</doc>
<doc id="942797" url="https://pl.wikipedia.org/wiki?curid=942797" title="Semara">
Semara



</doc>
<doc id="942803" url="https://pl.wikipedia.org/wiki?curid=942803" title="Bir Gandouz">
Bir Gandouz



</doc>
<doc id="942805" url="https://pl.wikipedia.org/wiki?curid=942805" title="Użytek zielony">
Użytek zielony



</doc>
<doc id="942806" url="https://pl.wikipedia.org/wiki?curid=942806" title="Czarna Dąbrówka (Szemud)">
Czarna Dąbrówka (Szemud)

Czarna Dąbrówka (daw. "Czarna Dąbrowa" kaszb. "Czôrnô Dãbrowa") – część wsi Szemud w Polsce, położona w województwie pomorskim, w powiecie wejherowskim, w gminie Szemud, w pobliżu drogi wojewódzkiej nr 224 i na północ od jeziora Czarnego.
W latach 1975–1998 Czarna Dąbrówka administracyjnie należała do województwa gdańskiego.

</doc>
<doc id="942809" url="https://pl.wikipedia.org/wiki?curid=942809" title="Lista Kobiet">
Lista Kobiet

Lista Kobiet (isl. "Samtök um kvennalista") – islandzka feministyczna i lewicowa partia polityczna, która istniała w latach 1983–1999. W ciągu 16 lat istnienia partia wprowadzała po kilku swoich członków przy każdych wyborach do Althingu, islandzkiego parlamentu. Pod koniec lat 90. partia postanowiła połączyć się z trzema innymi lewicowymi partiami, tworząc wspólny Sojusz. Część działaczek partii, odrzucając program nowej partii nawiązujący do „trzeciej drogi” Tony'ego Blaira, postanowiła jednak wejść do innej nowo utworzonej wówczas partii Ruch Zieloni-Lewica.
Program partii zawierał głównie kwestie poprawy sytuacji kobiet w kraju, a także walkę o prawa człowieka, mniejszości oraz ochronę środowiska naturalnego. Partia nie miała przewodniczącej, a decyzje były podejmowane kolektywnie.
W Liście Kobiet zaczynała karierę polityczną Ingibjörg Sólrún Gísladóttir, przewodnicząca Sojuszu w latach 2005–2009.

</doc>
<doc id="942811" url="https://pl.wikipedia.org/wiki?curid=942811" title="Sojusz Kobiet">
Sojusz Kobiet



</doc>
<doc id="942812" url="https://pl.wikipedia.org/wiki?curid=942812" title="Bitwa pod Fulford">
Bitwa pod Fulford

Bitwa pod Fulford − bitwa stoczona 20 września 1066 roku przez wojska anglosaskich earlów Mercji i Northumbrii z wikingami króla norweskiego Haralda III Surowego zakończona została porażką Anglosasów.
Brat Harolda Godwinsona Tostig, którego za liczne występki i ciśnięcie ludności wysokimi podatkami skazano na banicję, znalazł schronienie we Flandrii, skąd nawiązał kontakty z królami Norwegii i Szkocji, a także – być może, choć nie ma na to dowodów – z Wilhelmem, księciem Normandii. Bezpośrednim przeciwnikiem Tostiga był Morkar, który zastąpił go jako earl Northumbrii.
Podłoże.
Gdy w styczniu 1066 roku zmarł bezpotomnie król Anglii, Edward Wyznawca, witany obwołały nowym królem potężnego pana Wessexu, earla Harolda Godwinsona.
Kłopoty Harolda zaczęły się w maju, kiedy to załogi 17 drakkarów Tostiga najechały i spustoszyły południowe wybrzeże Anglii i nim król zdążył z interwencją, pożeglowały na północ, do Szkocji. Tam Tostig zawarł przymierze z Haraldem Hardraadą, któremu obiecał wsparcie w planowanej przezeń inwazji Wysp Brytyjskich.
Na początku września Hardraada, na czele 300 drakkarów, opuścił Trondheim i pożeglował ku wybrzeżom wschodniej Anglii, gdzie dołączyły okręty Tostiga. Flota wpłynęła w estuarium Humber, po czym ruszyła w górę rzeki Ouse w kierunku miasta York.
Bitwa.
Earl Edwin ruszył z pewną liczbą wojsk na wschód, by zapobiec inwazji. Anglosasi rozstawili swe oddziały tak, by mieć zabezpieczone skrzydła. Prawego strzegła rzeka Ouse, lewego zaś bagnisty teren zwany Fordlandem. Niedogodność tej pozycji polegała na tym, że wikingowie zajęli stanowiska na wyżej położonym terenie, skąd Harald miał wgląd w całe pole bitwy. Inną niedogodnością było to, że gdyby jedno ze skrzydeł zaczęło się cofać, drugie mogło znaleźć się w opałach. Cofanie się całej armii anglosaskiej mogłoby doprowadzić do zepchnięcia jej na bagna. Pozostawało tylko trzymać się tak długo jak się da lub zwyciężyć.
Armia Haralda nadciągała trzema drogami z południa. Król zajął pozycje naprzeciw Anglosasów, ale zdawał sobie sprawę, że musi minąć parę godzin zanim wszyscy jego wikingowie przybędą. W tej sytuacji ustawił najmniej doświadczonych wojów na prawym skrzydle, zaś najlepszych na brzegu rzeki.
Anglosasi uderzyli pierwsi, bowiem na razie jeszcze mieli przewagę liczebną. Żołnierze Morkara, którzy znaleźli się naprzeciw słabszego skrzydła Norwegów, jęli spychać ludzi Haralda na bagna. Tego początkowego sukcesu nie dało się jednak przekuć w zwycięstwo, bowiem nadciągało coraz więcej doborowych oddziałów wikingów wspierających tych spychanych na bagna, a siły Anglosasów słabły.
Teraz Harald rzucił część swych wojsk z prawego skrzydła do ataku na anglosaskie centrum i jednocześnie zwiększył nacisk wzdłuż brzegu Ouse. Wikingowie wciąż jeszcze byli w mniejszości, ale parli naprzód spychając obrońców w tył. Anglosasi musieli ustąpić pola. Broniący się nad rzeką ludzie Edwina zostali nagle odcięci od reszty armii, a droga przez bagna była niemożliwa, zaczęli więc cofać się do wioski, gdzie zamierzali bić się do końca. Nie minęła godzina, a wikingowie pojawili się na tyłach obrońców. Inni Norwegowie, których wciąż przybywało, znaleźli obejście bronionej pozycji i wkrótce utworzyli trzeci front przeciwko Anglosasom. Będący w coraz mniejszej liczbie i niezdolni do wyrwania się z matni, obrońcy zdecydowali się poddać, prosząc tylko, by zwycięzcy zostawili niewinną wioskę w spokoju Obiecano im to i dotrzymano, bowiem król Harald myślał o zajęciu Yorku. Edwin i Morkar zdołali zbiec.
Skutki.
Bitwa pod Fulford nie przyniosła wielkiego zwycięstwa czy przegranej żadnej ze stron, była jednak jednym z istotnych czynników wydarzeń roku 1066 w Anglii. Straty poniesione przez Anglosasów nie były decydujące, a wikingowie wciąż mieli jeszcze pokaźną armię, która teraz przygotowywała się do uderzenia na York. Ten układ sił uległ całkowitej zmianie po bitwie pod Stamford Bridge, która zakończyła się zniszczeniem armii Haralda. Straty poniesione pod Fulford mogły lec u podstaw tej klęski.
Gdyby jednak norwescy najeźdźcy zostali pobici pod wioską Fulford, król Harold nie musiałby podejmować forsownych marszów ani ponieść strat pod Stamford Bridge, co przecież znacząco uszczupliło i osłabiło jego wojska przed bitwą pod Hastings.

</doc>
<doc id="942813" url="https://pl.wikipedia.org/wiki?curid=942813" title="Haouza">
Haouza



</doc>
<doc id="942814" url="https://pl.wikipedia.org/wiki?curid=942814" title="Al-Hawza">
Al-Hawza



</doc>
<doc id="942819" url="https://pl.wikipedia.org/wiki?curid=942819" title="Centralny Klub Studentów Politechniki Warszawskiej „Stodoła”">
Centralny Klub Studentów Politechniki Warszawskiej „Stodoła”

Centralny Klub Studentów Politechniki Warszawskiej „Stodoła” – klub studencki znajdujący się przy ulicy Stefana Batorego 10 w Warszawie. Należy do Politechniki Warszawskiej.
Siedziba.
Pierwszą siedzibą klubu był barak przy ul. Emilii Plater pozostawiony przez budowniczych Pałacu Kultury i Nauki, nazywany „stodołą”. Mieściła się tam stołówka pracownicza. Klub rozpoczął tam działalność w 1956.
Następnie mieścił się w baraku przy ul. Trębackiej, będącym zapleczem przy odbudowie Teatru Wielkiego, w świetlicy Dyrekcji Okręgowej Kolei Państwowych przy ul. Wspólnej, obok dawnego kina Oka przy ul. Nowowiejskiej, w budynku należącym do wojska. Od 1972 ma stałą siedzibę w budynku przy ul. Stefana Batorego 10. 
Budynek wzniesiony w latach 1970–1972 zaprojektowali Leszek Sołonowicz, Janusz Pukaczewski i Tadeusz Szumilewicz. Autorem poprzedniego wystroju był Jarosław Koziara.
Działalność.
Stodoła działa od 5 kwietnia 1956. Od samego początku stanowiła centrum warszawskiego życia jazzowego. Odbyły się tutaj pierwsze trzy edycje Międzynarodowego Festiwalu Muzyki Jazzowej „Jazz Jamboree” (1958, 1959, 1960). W 1964 z inicjatywy Jerzego Bojanowskiego, ówczesnego prezesa klubu, powołany został Klub Jazzu Tradycyjnego. Jego członkowie organizowali w Stodole „piątki jazzowe”. Swoje próby miały tam najbardziej znane wówczas zespoły jazzowe: Big Band „Stodoła”, Hagaw, Old Timers, Gold Washboard, Storyville Jazz Band i Vistula River Brass Band.
Istotna w życiu klubu była także działalność kabaretowa i filmowa. Najpierw powstał Dyskusyjny Klub Filmowy „Stodoła”, który ze względów technicznych działał poza klubem (m.in. w Kinie Iluzjon), a w roku 1964 Realizatorski Klub Filmowy, którego działalność opierała się w dużej mierze na wykorzystywaniu sprzętu klubu Hybrydy. W ten sposób zrealizowano kilka filmów dokumentalnych oraz fabularną adaptację powieści Maksa Frischa „Powiedzmy Gantenbein”. W 1957 częścią programu kabaretu studenckiego był striptiz, co jest uważane za pierwszy taki występ w Warszawie.
W roku 1973 doszło do połączenia różnych filmowych organizacji studenckich, w wyniku czego powstało Studenckie Centrum Filmowe. Jego siedziba znalazła się w Stodole (wówczas już przy ul. Batorego). Nowy lokal był wyposażony w sprzęt pozwalający na profesjonalną produkcję filmów. W latach 1973-1977 zrealizowano kilkadziesiąt filmów krótkometrażowych. Niektóre z nich otrzymały nagrody na ogólnopolskich festiwalach filmowych. Na dwudziestolecie klubu powstał film Jerzego Karpińskiego „Korowód”, który utrwalił najważniejsze momenty w historii Stodoły.

</doc>
<doc id="942820" url="https://pl.wikipedia.org/wiki?curid=942820" title="Ulica Edwarda Gibalskiego w Warszawie">
Ulica Edwarda Gibalskiego w Warszawie

Ulica Edwarda Gibalskiego – ulica w dzielnicy Wola w Warszawie. 
Przebieg.
Rozpoczyna się na skrzyżowaniu z ul. Żytnią, a następnie krzyżuje się z ul. Henryka Barona i Józefa Mireckiego. Kończy się ślepo przy murze cmentarza żydowskiego, przechodząc w odnogę ul. Mordechaja Anielewicza zakończoną parkingiem.
Ulica osiedlowa, jednojezdniowa, na całej długości chodniki po obu stronach jezdni, nie ma ścieżki rowerowej. W początkowej części ulicy dominuje zwarta, czterokondygnacyjna zabudowa. Ciągi kamienic znajdują się po obu stronach ulicy. W końcowej części dwa punktowe, 11-kondygnacyjne wieżowce. W miejscu, w którym wybudowano wieżowce według mapy z 1939 znajdowało się boisko.
Nazwa.
Patronem ulicy jest Edward Gibalski (1886-1915), bojowiec PPS, oficer Legionów. Nazwa ulicy została nadana 1 stycznia 1939
Rejon okolicy ulicy Edwarda Gibalskiego nazywany jest zwyczajowo "Gibalakiem". "Gibalak" znalazł odzwierciedlenie w twórczości Antoniego Murackiego, w piosence pt. "Mój Gibalak". Muracki pochodzi z Woli, z ul. Gibalskiego

</doc>
<doc id="942821" url="https://pl.wikipedia.org/wiki?curid=942821" title="Lori Wallach">
Lori Wallach

Lori Wallach – amerykańska prawniczka, znawczyni prawa handlowego. Dyrektorka organizacji pozarządowych Public Citizen oraz Global Trade Watch. Współorganizatorka protestów alterglobalistów przeciwko drugiej konferencji WTO w Seattle w 1999.

</doc>
<doc id="942824" url="https://pl.wikipedia.org/wiki?curid=942824" title="Niedźwiedź tybetański">
Niedźwiedź tybetański

Niedźwiedź tybetański, niedźwiedź błękitny, tybetański niedźwiedź błękitny ("Ursus arctos pruinosus") – najrzadziej występujący i najmniej poznany podgatunek niedźwiedzia brunatnego, drapieżnego ssaka z rodziny niedźwiedziowatych. Zamieszkuje Wyżynę Tybetańską.
Taksonomia.
Podgatunek po raz pierwszy opisał w 1854 roku angielski zoolog Edward Blyth, nadając mu nazwę "Ursus pruinosus". Jako miejsce typowe odłowu holotypu Blyth wskazał Lhasę w Tybecie.
Charakterystyka.
Ciało niedźwiedzia tybetańskiego jest generalnie czarne, jednak długie włosy okrywowe sprawiają, że wydaje się błękitne lub srebrzyste. Futro na piersi i „kołnierz” wokół szyi są beżowe, głowa jest jasnobrązowa, nawet rudawa. Młode osobniki mają jaśniejsze ubarwienie. Dorosły samiec mierzy około 1,8–2,1 metra długości i ok. 90 cm szerokości w barkach. Długość życia nie jest znana, ale ocenia się, że jest to 20–30 lat, tak jak w przypadku innych niedźwiedzi brunatnych żyjących na wolności.
Żywi się drobnymi ssakami, szczególnie szczekuszkami. Jest oskarżany o zabijanie zwierząt hodowlanych i wkraczanie do siedzib nomadów w poszukiwaniu jedzenia. Prawdopodobnie jada też pokarm roślinny, jednak niewiele wiadomo o jego zwyczajach żywieniowych.
Występowanie.
Niedźwiedź tybetański zamieszkuje wysokie partie Wyżyny Tybetańskiej, przeważnie blisko górnej granicy lasu. Jego występowanie stwierdzono w zachodnich Chinach, w szczególności we wschodnim Tybecie, oraz w Nepalu i Bhutanie. Jego zasięg i liczebność zmniejszyły się w związku z rozwojem osadnictwa ludzkiego. Jest prawdopodobne, że wymarł na wolności; jeśli przetrwał, to najprawdopodobniej w Bhutanie, choć w 2013 roku pojawiło się doniesienie o osobniku widzianym także w północnym Tybecie.
Związek z yeti.
Himalaista Reinhold Messner uważa, na podstawie własnych obserwacji i analiz ludowych opowieści z regionu, że legendarna istota yeti to w istocie niedźwiedź tybetański. Teorię tę wzmacniają analizy genetyczne próbek domniemanych włosów yeti. Pierwsze wyniki analiz przeprowadzonych przez prof. Bryana Sykesa z Uniwersytetu Oksfordzkiego wskazywały, że DNA w próbkach najbardziej odpowiada DNA plejstoceńskiego niedźwiedzia polarnego, co sugerowało przetrwanie w Himalajach niedźwiedzi nieznanych wcześniej nauce. Przeprowadzone przez inne zespoły badania wykazały jednak, że materiał genetyczny jest uszkodzony i DNA z domniemanych włosów yeti odpowiada DNA współczesnego niedźwiedzia brunatnego, którego podgatunkiem jest niedźwiedź tybetański.
Zagrożenia i ochrona.
Jest to najsłabiej zbadany podgatunek niedźwiedzia. Unika kontaktu z człowiekiem. Oprócz rozwoju osadnictwa, przez co traci on siedliska i wchodzi w konflikt z człowiekiem, zagraża mu także wykorzystanie żółci niedźwiedziej w tradycyjnej medycynie chińskiej. Jest objęty ochroną w ramach konwencji o handlu zwierzętami CITES i amerykańskiej ustawy o zagrożonych gatunkach.

</doc>
<doc id="942826" url="https://pl.wikipedia.org/wiki?curid=942826" title="Morcar (earl Northumbrii)">
Morcar (earl Northumbrii)

Morcar (zm. 1071) – syn Ælfgara, earla Mercji, brat Edwina, earla Mercji.
Był earlem Northumbrii w latach 1065-1066.
Zobacz też.
Bitwa pod Gate Fulford

</doc>
<doc id="942828" url="https://pl.wikipedia.org/wiki?curid=942828" title="T-34/57">
T-34/57



</doc>
<doc id="942830" url="https://pl.wikipedia.org/wiki?curid=942830" title="Alan Ball (1945–2007)">
Alan Ball (1945–2007)

James Alan Ball (ur. 12 maja 1945 w Farnworth, zm. 25 kwietnia 2007 w Warsash) – angielski piłkarz, pomocnik oraz trener. Mistrz świata z roku 1966.
Jego ojciec, także Alan, był znanym piłkarzem i trenerem. W czasach juniorskich Alan Ball jr. grał w Boltonie i Blackpool F.C. W dorosłej piłce debiutował w Blackpool w 1962, gdzie grał do 1966, kiedy został piłkarzem Evertonu. Z "The Toffees" zdobył tytuł mistrza Anglii w 1970, rok później przeszedł do Arsenalu. W 1976 odszedł do Southampton F.C. Na boisku pojawiał się do czterdziestki, grał w klubach amerykańskich oraz lidze Hongkongu.
W reprezentacji Anglii debiutował 9 maja 1965 w meczu z Jugosławią. Był najmłodszym członkiem kadry na zwycięskie dla Anglii MŚ 66. W 1968 mógł świętować zdobycie brązowego medalu mistrzostw Europy. W 1970 wystąpił w swoich drugich finałach MŚ, Anglia odpadła jednak w ćwierćfinale. Mimo niepowodzenia w MŚ 70 Ball nadal miał pewne miejsce w kadrze. Znacząco "przyczynił się" do porażki Anglików w Chorzowie (0:2) w eliminacjach MŚ 74 - otrzymał w tym spotkaniu czerwoną kartkę. Reprezentacyjną karierę kończył w 1975, w kilku meczach pełnił funkcję kapitana zespołu. Łącznie w reprezentacji rozegrał 72 spotkania i strzelił 8 bramek.
Po zakończeniu kariery piłkarskiej pracował jako trener. Prowadził m.in. Southampton, Manchester City oraz Portsmouth. Zmarł na zawał serca, w wieku 61 lat.

</doc>
<doc id="942835" url="https://pl.wikipedia.org/wiki?curid=942835" title="Joseph Finder">
Joseph Finder

Joseph Finder (ur. w 1958 w Chicago) – autor wielu dreszczowców osadzonych w świecie biznesu. Jego książki bazują na wiedzy zdobytej podczas licznych podróży, gdzie dał się poznać jako nieustępliwy badacz rosyjskiej rzeczywistości.
Edukacja.
Większość dzieciństwa spędził w Afganistanie i Filipinach, zanim jego rodzina powróciła do Stanów Zjednoczonych (Washington, Alabama, Nowy Jork), gdzie uczęszczał do liceum „Shakera”. Studiował filologię rosyjską na Uniwersytecie Yale. Uzyskał tytuły „summa cum laude” oraz „Phi Beta Kappa” (stopnie naukowe). Otrzymał dyplom magistra na wydziale studiów wschodnich Uniwersytetu Harvarda w 1984. Później prowadził tam wykłady.
Twórczość.
Już podczas studiów Joseph Finder opublikował swoją pierwszą pracę "Red Carpet" (1983) traktującą o koneksjach amerykańskiego multi-milionera Dr. Armanda Hammera z rosyjskim wywiadem. Po rozpadzie ZSRR zostały ujawnione dokumenty, które potwierdziły prawdziwość słów autora.
Debiutancka powieść "The Moscow Club" (1991) przedstawia wymyślony zamach stanu zorganizowany przez KGB przeciwko Michaiłowi Gorbaczowowi. Pół roku później taki fakt rzeczywiście miał miejsce. Książkę przetłumaczono na 30 języków i szybko stała się ona bestsellerem w całej Europie.
Pierwszą pozbawioną wątków rosyjskich powieść pt. "Godzina Zero" napisał w 1996. Powstała przy doradztwie merytorycznym CIA i FBI. Opowiada ona o próbie największego zamachu terrorystycznego, jaki kiedykolwiek widział świat. Pokazuje, że zniszczenie nowojorskiej giełdy i systemu bankowego może spowodować więcej szkód niż atak bombowy na ludność cywilną.
Joseph Finder jest członkiem towarzystwa zrzeszającego pisarzy thrillerów, pełni też rolę nadzorcy finansowego w International PEN. Pisze wiele artykułów do takich gazet jak "The New York Times" i "The Washington Post".
Dwie z jego powieści doczekały się ekranizacji: "Pod karą śmierci" sfilmowana została w 2002 roku (pod tytułem "Bez przedawnienia") a powieść "Paranoja" w 2013 r.

</doc>
<doc id="942838" url="https://pl.wikipedia.org/wiki?curid=942838" title="Won południowokoreański">
Won południowokoreański

Won południowokoreański (kor. 원) – jednostka walutowa Korei Południowej. Won południowokoreański dzieli się na 100 dzonów (czonów). Symbolem wona jest „₩”.
Waluta funkcjonuje w Korei Południowej od 1962 roku, zastępując hwana południowokoreańskiego, a wcześniej używano jej również w latach 1945–1953.

</doc>
<doc id="942846" url="https://pl.wikipedia.org/wiki?curid=942846" title="Camillo Wong Moreno">
Camillo Wong Moreno



</doc>
<doc id="942847" url="https://pl.wikipedia.org/wiki?curid=942847" title="Camillo Moreno">
Camillo Moreno



</doc>
<doc id="942848" url="https://pl.wikipedia.org/wiki?curid=942848" title="Trikster">
Trikster



</doc>
<doc id="942849" url="https://pl.wikipedia.org/wiki?curid=942849" title="Dekanat Ełk – Miłosierdzia Bożego">
Dekanat Ełk – Miłosierdzia Bożego

Dekanat Ełk – Miłosierdzia Bożego – jeden z 22 dekanatów w rzymskokatolickiej diecezji ełckiej.
Parafie.
W skład dekanatu wchodzi 7 parafii:
Sąsiednie dekanaty.
Augustów – św. Bartłomieja Apostoła, Ełk – MB Fatimskiej, Ełk – Świętej Rodziny, Olecko – św. Jana Apostoła, Rajgród, Suwałki – Ducha Świętego

</doc>
<doc id="942852" url="https://pl.wikipedia.org/wiki?curid=942852" title="Karaimi w Polsce">
Karaimi w Polsce

Karaimi polscy – mniejszość etniczna pochodzenia tureckiego, wyznająca karaimizm, przybyła w średniowieczu ze swych pierwotnych siedzib na Krymie na ziemie Wielkiego Księstwa Litewskiego i Rusi Czerwonej. Współcześnie jedna z czterech uznanych prawnie mniejszości etnicznych w Polsce, żyjąca w rozproszeniu na terenie całego kraju.
Historia Karaimów na ziemiach polskich.
Przybycie Karaimów na Litwę i Ruś Halicką.
Wyznawcy karaimizmu do końca XIII wieku żyli w dużym rozproszeniu. Ich najważniejsze gminy znajdowały się w strefie Morza Śródziemnego, Morza Czarnego oraz w Azji Centralnej. Skutkiem zamieszkiwania w wielu krajach była niejednorodność etniczna oraz kulturowa Karaimów. Pierwotnym terenem zamieszkiwania Karaimów tworzących później społeczności na ziemiach polskich był Krym. Według historii powtarzanej w gminach karaimskich w Trokach, Haliczu i Łucku Karaimów na Litwę przesiedlić miał książę Witold. Przesiedleńcami tymi miały być 383 rodziny pochodzące z miast Czufut-Kale, Mangup i Sołchat.
W rzeczywistości początki karaimskiego osadnictwa w Trokach sięgają prawdopodobnie czasów panowania na Litwie księcia Olgierda lub Kiejstuta. 13 czerwca 1388 książę Witold wystawił zaś mieszkającym w Trokach Karaimom przywilej. Do najstarszych siedzib karaimskich należał też Łuck. O istnieniu zorganizowanej gminy w Łucku świadczy opis z 1429, w którym wśród uczestników zjazdu monarchów w tym mieście wymieniony jest także karaimski hazzan. Również przywilej z 22 grudnia 1506 stwierdza, iż w mieście istniały dwie odrębne synagogi – rabanicka i karaimska.
Karaimi w czasach staropolskich.
Na terenie właściwego Królestwa Polskiego w średniowieczu nie powstała żadna karaimska gmina. Pod władzą królów polskich gminy karaimskie znalazły się po 1340, gdy Kazimierz Wielki przejął władzę nad Rusią Halicką. Zgodnie z tradycją do Halicza 80 karaimskich rodzin miało przybyć z Krymu około 1246. Wiadomo że oprócz Halicza pod berłem królów polskich znajdowała się jeszcze gmina karaimska we Lwowie, która wydzieliła się tam w 1475.
Wszystkie gminy i skupiska karaimskie, nawet te powstałe już po 1500 roku, utrzymywały kontakty religijne, kulturalne i rodzinne ze swoimi pierwotnymi społecznościami na Krymie. W pierwszym okresie osiedlania Karaimi mieszkali tylko w kilku miastach na terenie Rusi Czerwonej, Wołynia i Litwy (Halicz, Łuck, Troki). W XVII wieku do skupisk tych doszły także nowe karaimskie społeczności w takich miastach, jak Kukizów, Deraźne, Ołyka, Birże, Nowe Miasto, Poniewież, Poswol, Sałaty i Szaty.
Podobnie jak miasta chrześcijańskie i gminy żydowskie, również i Karaimi posiadali w Rzeczypospolitej własny samorząd. Kierowany był on przez starszych, wybieranych przez członków danej społeczności. W gminie karaimskiej zatrudniano "szkolnika" (zarządzał między innymi miejscowym domem modlitwy), "gabbaja" (skarbnika) oraz "hazzana" (pełnił funkcje religijne oraz sądowe). Wyjątkowy kształt miał karaimski samorząd w Trokach, w którym miejscowa społeczność już od średniowiecza wybierała własnego wójta, zatwierdzanego później przez wojewodę. Z czasem władza karaimskiego wójta rozszerzyła się na terytorium całej Litwy i zaczął być on wybierany przez przedstawicieli wszystkich tamtejszych gmin karaimskich. Litewskich Karaimów rozsławił w opisywanym okresie Izaak z Trok, żyjący w latach 1533–1594.
Swoje kienesy Karaimi wznieśli w omawianym czasie w Trokach, Łucku, Haliczu, Kukizowie, Birżach i Nowym Mieście. Wszystkie zostały zbudowane z drewna. Obok kienes zakładano zwykle również cmentarze (najstarszymi z nich były cmentarz w Trokach oraz na przedmieściach Lwowa, oba pochodzące z końca XV wieku). Z okresu dawnej Rzeczypospolitej zachowały się jedynie cmentarze w Trokach i w Haliczu.
Czasy porozbiorowe.
Po rozbiorach Rzeczypospolitej karaimskie gminy wyznaniowe w Haliczu i Kukizowie znalazły się w granicach Austrii, natomiast wszystkie pozostałe – w Imperium Rosyjskim. Spis powszechny z 1897 wykazał, że w Imperium Rosyjskim żyło 12 894 Karaimów, w tym 1383 na Litwie i 6166 na Krymie. Ze względu na to, że do Rosji został wcielony w XVIII wieku również Chanat Krymski prawie wszystkie karaimskie gminy znalazły się w jednym państwie, co ożywiało kontakty między nimi. W 1837 w Eupatorii ustanowiono urząd Hachama Taurydzko-Odeskiego i powołano Karaimski Związek Duchowny, któremu podlegały również gminy wyznaniowe w reszcie imperium. W 1863 wydzielono drugi urząd hachama wraz z Zarządem Duchownym w Trokach.
Okres II RP.
Po rewolucji październikowej z pierwotnych trzydziestu dwóch gmin karaimskich pozostało tylko pięć położonych na terenach oderwanych od Rosji – cztery gminy w odrodzonej Polsce (Troki, Wilno, Łuck, Halicz) i jedna gmina w ówczesnych granicach Litwy (Poniewieże).
W latach międzywojnia zwierzchnictwo religijne nad Karaimami sprawował Karaimski Związek Religijny w RP. 23 października 1927 delegaci wszystkich gmin karaimskich zdecydowali, iż Hadżi Seraja Szapszał objął urząd hachana (zwierzchnika Karaimów) z siedzibą w Trokach. Wybór został zatwierdzony przez władze 26 listopada 1927, a urząd swój hachan objął 18 września 1928 w kienesie wileńskiej. 21 kwietnia 1936 Sejm Rzeczypospolitej uchwalił ustawę o stosunku państwa do Karaimskiego Związku Religijnego, co uregulowało sytuację prawną Karaimów.
W międzywojennej Polsce powstał szereg karaimskich organizacji społecznych, w tym Stowarzyszenie Karaimów (Troki, Wilno, Łuck, Halicz), Towarzystwo Miłośników Historii i Kultury Karaimskiej (działało w latach 1932–1939 w Wilnie), Koła Pań Karaimskich „Katyn Odżachy” (Troki, Wilno, Łuck, Halicz), Koła Młodych Karaimów „Bir Baw”. W latach 1924–1939 ukazało się dwanaście tomów rocznika naukowo-społecznego „Myśl Karaimska”.
Polscy Karaimi po II wojnie światowej.
Karaimi zamieszkiwali głównie te ziemie, które po II wojnie światowej znalazły się w składzie ZSRR. Porozumienia o wymianie ludności zawarte między rządem lubelskim a poszczególnymi republikami radzieckimi nie przewidywały początkowo repatriacji Karaimów. W kwietniu 1945 rząd radziecki, odpowiadając na prośbę strony polskiej, poinformował, że nie będzie czynił przeszkód w przesiedlaniu się byłych obywateli polskich narodowości innej niż polska i żydowska, o ile „są oni związani z kulturą polską”.
Akcja przesiedlania ludności karaimskiej z Wileńszczyzny, mimo starań tamtejszych mieszkańców o wyjazd do Polski, napotkała na opór ze strony władz Litewskiej SRR. Pomimo dużych utrudnień stwarzanych przez władze litewskie ostatecznie około 300 Karaimów zdołało opuścić teren radzieckiej Litwy. Szczególną grupę stanowiło wśród nich kilkunastu mężczyzn, którzy ochotniczo wstąpili do I Armii Wojska Polskiego, a po zakończeniu wojny i demobilizacji sprowadzali swoje rodziny na teren Polski.
O mocnym wejściu Karaimów w krąg kultury polskiej i języka najlepiej świadczy cytat z pisma Gminy Karaimskiej z kwietnia 1945 roku, interweniujący w sprawie możliwości przesiedlenia Karaimów do Polski po II wojnie światowej:
„Stając się w ten sposób rdzennymi obywatelami polskiej ziemi, ulegali też Karaimi i kulturze polskiej, myśleli, czytali i pisali po polsku, o czym świadczy wydawane w Wilnie aż do r. 1939 jedyne narodowe pismo «Myśl Karaimska». Obecnie można spotkać także na Wileńszczyźnie niemało Karaimów uczących języka polskiego w szkołach powszechnych, nauczycieli i nauczycielek wykładających w szkołach średnich, nie mówiąc już o profesorze na katedrze stołecznego uniwersytetu. Język polski zajął w rodzinie karaimskiej takie samo miejsce, jak i liturgiczny turecki; czego dowodem jest zbiorek pt. «Krótkie modlitwy karaimskie», wydany w Wilnie w r. 1935 pod redakcją Ułłu Hazzana, tj. zastępcy głowy wyznania karaimskiego.”
Przeszkód w przesiedleniu nie czyniły z kolei władze Ukraińskiej SRR, dzięki czemu do Polski mogli przybyć chętni Karaimi z Halicza. 15 lipca 1945 szesnaście osób pochodzenia karaimskiego wyjechało również z Łucka i osiedliło się po przyjeździe w Opolu.
Powojenne migracje doprowadziły do stworzenia nowych skupisk karaimskich w Warszawie (Zielonce i Podkowie Leśnej), Trójmieście oraz Opolu, a następnie we Wrocławiu. Pojedyncze rodziny zamieszkały także między innymi w Olsztynie, Szczecinie, Krakowie, Gorzowie, Słupsku oraz Ełku. W następnych latach liczebnie wzmacniał się ośrodek warszawski, osłabły natomiast ośrodki opolski i wrocławski.
Liczebność i rozmieszczenie.
Według wyników Narodowego Spisu Powszechnego w 2011 roku, w Polsce żyło 346 osób deklarujących narodowość karaimską. 233 osoby zadeklarowały w trakcie spisu narodowość karaimską jako jedyną, 113 podało identyfikację karaimską jako jedną z dwóch odczuwanych. Właściwa mniejszość karaimska (obywatele polscy deklarujący narodowość karaimską) liczy 314 osób. Spis wykazał, iż Karaimi żyją w województwie mazowieckim (98 osób), łódzkim (46 osób), dolnośląskim (46 osób), pomorskim (27 osób), kujawsko-pomorskim (14 osób), podlaskim (12 osób), opolskim (9 osób), lubelskim (4 osoby), wielkopolskim (3 osoby). Zdecydowana większość przedstawicieli mniejszości karaimskiej mieszka w miastach (90,67%), na obszarach wiejskich zamieszkuje tylko 9,33% Karaimów. Wśród osób deklarujących narodowość karaimską dominują mężczyźni (63,64%).
Według wyników poprzedniego spisu powszechnego z 2002 r. na terenie kraju mieszkały jedynie 43 osoby, które zadeklarowały narodowość karaimską. Zdaniem przedstawicieli mniejszości karaimskiej wyniki te nie odzwierciedlały rzeczywistego stanu, zaniżając znacznie liczebność Karaimów w Polsce. Powodem tego miało być pozbawienie ankietowanych możliwości wyboru podwójnej tożsamości, co postawiło wielu członków mniejszości, w tym i karaimskiej, w kłopotliwej sytuacji wyboru między przynależnością do społeczności narodowej czy etnicznej a identyfikowaniem się z polskością.
Jeszcze większą trudność sprawia oszacowanie liczby osób o korzeniach karaimskich. W dużym przybliżeniu można założyć, że chodzi o grupę od 500 do nawet 1000 osób.
Życie społeczne.
Członków tej grupy religijno-narodowościowej zrzesza Karaimski Związek Religijny w RP i stowarzyszenie społeczno-kulturalne Związek Karaimów Polskich. Powołana w 2003 oficyna wydawnicza „Bitik” zajmuje się wydawaniem publikacji o tematyce karaimskiej. Ważne miejsce zajmuje wśród nich pismo „Awazymyz”, wydawane w obecnej formie od 2004 roku (od 2011 jako kwartalnik).
Centrum kulturalne Karaimów w Polsce stanowi Warszawa. W mieście tym działa jedyny czynny cmentarz karaimski w Polsce. We Wrocławiu do 1989 działała jedyna w powojennej Polsce kienesa, prowadzona przez ostatniego polskiego hazzana Rafała Abkowicza.
Status prawny karaimów jako grupy wyznaniowej uregulowany jest w pochodzącej z 1936 "Ustawie o stosunku Państwa do Karaimskiego Związku Religijnego w Rzeczypospolitej Polskiej". "Ustawa o mniejszościach narodowych i etnicznych oraz o języku regionalnym" z 2005 daje Karaimom status mniejszości etnicznej.
Język.
Językiem ojczystym polskich Karaimów jest język karaimski, należący do kipczackiej grupy języków tureckich, jednak obecnie zdecydowana większość polskich Karaimów na co dzień posługuje się językiem polskim, który z racji rozproszenia i niewielkiej liczebności narodu wyparł ich ojczystą mowę. Język karaimski zachował się w liturgii karaimskiej.

</doc>
<doc id="942862" url="https://pl.wikipedia.org/wiki?curid=942862" title="Świeradowiec">
Świeradowiec

Świeradowiec (niem. "Victoriahöhe", 1037 m n.p.m.) – szczyt w Górach Izerskich, położony w zachodniej części Wysokiego Grzbietu, na wschodnim zakończeniu Łużca (niektóre mapy podają wysokość 1002, odnosi się ona jednak najprawdopodobniej do punktu o wys. 1001,5 leżącego daleko na wschód od szczytu). Mapa Galileos zaokrągla wysokość 1036,8 do 1036.
Zbudowany ze staropaleozoicznych gnejsów należących do bloku karkonosko-izerskiego, a ściśle do jego północno-zachodniej części - metamorfiku izerskiego.
Szlaki turystyczne.
Na południowy wschód od szczytu przebiegają następujące szlaki:

</doc>
<doc id="942863" url="https://pl.wikipedia.org/wiki?curid=942863" title="Stephen A. Douglas">
Stephen A. Douglas

Stephen Arnold Douglas (ur. 23 kwietnia 1813, zm. 3 czerwca 1861 w Chicago) – amerykański polityk, od 1833 adwokat w Illinois, w latach 1843–1847 członek Izby Reprezentantów Stanów Zjednoczonych, w latach 1847–1861 senator Stanów Zjednoczonych, kandydat demokratów na prezydenta w 1860 roku. W 1854 roku wystąpił z kontrowersyjnym projektem Ustawy o Kansas i Nebrasce.
Z powodu niskiego wzrostu, ale potężnej budowy zwany był „Małym Olbrzymem” (ang. "Little Giant").
W 1858 startując w Illinois w wyborach do Senatu wziął udział w siedmiu debatach z kontrkandydatem Abrahamem Lincolnem, przeciwnikiem niewolnictwa. Douglas zachwalał "suwerenność ludową" ("popular sovereignty"), dzięki której ludność sama decyduje czy niewolnictwo w jakimś terytorium lub stanie jest legalne. Lincoln wytknął, że ta zasada koliduje z decyzją Sądu Najwyższego w sprawie Dreda Scotta, respektowaną przez Partię Demokratyczną z ramienia której kandydował rozmówca. Douglas utrzymywał, że ludność może o tym zdecydować bez względu na wyrok Sądu Najwyższego.
Wobec twierdzenia Douglasa o "niższości rasy czarnej", Lincoln odrzekł "nie ma absolutnie żadnego powodu, aby Murzyn nie mógł korzystać na równi z człowiekiem białym ze wszystkich praw naturalnych wymienionych w Deklaracji Niepodległości: z prawa do życia, wolności i dążenia do szczęścia" [...]. "Zgadzam się z sędzią Douglasem, że Murzyn nie jest mi równy pod wielu względami, z pewnością nie pod względem koloru i może nie pod względem poziomu moralnego lub intelektualnego. Ale w prawie jedzenia chleba" [...], "na który zapracuje własnymi rękami, jest mi równy i równy sędziemu Douglasowi oraz równy każdemu żyjącemu człowiekowi".
Douglas wygrał wprawdzie wybory, lecz stracił poparcie na Południu, co przyczyniło się do jego przegranej w wyborach prezydenckich 1860 i wygranej Lincolna.

</doc>
<doc id="942864" url="https://pl.wikipedia.org/wiki?curid=942864" title="Stephen Douglas">
Stephen Douglas



</doc>
<doc id="942866" url="https://pl.wikipedia.org/wiki?curid=942866" title="Łużec">
Łużec

Łużec (niem. "Flinsberger Kamm", 1037 m n.p.m.) – szczyt w Górach Izerskich, położony w zachodniej części Wysokiego Grzbietu, na wschód od Stogu Izerskiego.
Zbudowany ze staropaleozoicznych gnejsów należących do bloku karkonosko-izerskiego, a ściśle do jego północno-zachodniej części - metamorfiku izerskiego.

</doc>
<doc id="942868" url="https://pl.wikipedia.org/wiki?curid=942868" title="Podmokła">
Podmokła

Podmokła (niem. "Tiefengrundkamm", 1001 m n.p.m.) – szczyt w Górach Izerskich, położony w zachodniej części Wysokiego Grzbietu.
Podmokła położona jest w obrębie bloku karkonosko-izerskiego, w strefie kontaktu granitoidowego masywu karkonoskiego oraz metamorfiku izerskiego. Wzniesienie zbudowane jest z karbońskich granitów porfirowatych w części południowej i staropaleozoicznych gnejsów w części północnej.
Szlaki turystyczne.
Przez szczyt przebiegają następujące szlaki:

</doc>
<doc id="942870" url="https://pl.wikipedia.org/wiki?curid=942870" title="Dekanat Ełk – Świętej Rodziny">
Dekanat Ełk – Świętej Rodziny

Dekanat Ełk – Świętej Rodziny – jeden z 22 dekanatów w rzymskokatolickiej diecezji ełckiej.
Parafie.
W skład dekanatu wchodzi 7 parafii:
Do 30 września 2020 w skład dekanatu wchodziła także parafia Matki Bożej Wspomożenia Wiernych w Klusach, która weszła w skład nowo utworzonego Dekanatu św. Jana Pawła II w Orzyszu.
Sąsiednie dekanaty.
Biała Piska, Ełk – MB Fatimskiej, Ełk – Miłosierdzia Bożego, Giżycko – św. Krzysztofa, Olecko – św. Jana Apostoła, Orzysz

</doc>
<doc id="942872" url="https://pl.wikipedia.org/wiki?curid=942872" title="Dekanat Czerkasy">
Dekanat Czerkasy

Dekanat Czerkasy – jeden z 11 dekanatów katolickich w diecezji kijowsko-żytomierskiej na Ukrainie.

</doc>
<doc id="942873" url="https://pl.wikipedia.org/wiki?curid=942873" title="Bitwa pod Doryleum">
Bitwa pod Doryleum



</doc>
<doc id="942877" url="https://pl.wikipedia.org/wiki?curid=942877" title="Dekanat Filipów">
Dekanat Filipów

Dekanat Filipów – jeden z 22 dekanatów w rzymskokatolickiej diecezji ełckiej.
Parafie.
W skład dekanatu wchodzi 6 parafii:
Sąsiednie dekanaty.
Gołdap, Olecko – Niepokalanego Poczęcia NMP, Olecko – św. Jana Apostoła, Suwałki – Ducha Świętego, Suwałki – Miłosierdzia Bożego

</doc>
<doc id="942878" url="https://pl.wikipedia.org/wiki?curid=942878" title="Més que un club">
Més que un club

Més que un club (pol. "Więcej niż klub") – motto katalońskiego klubu piłkarskiego FC Barcelona. 
Po raz pierwszy stwierdzenie, że Barça jest "więcej niż klubem" prawdopodobnie padło z ust Narcísa de Carrerasa, byłego prezydenta klubu. Obejmując to stanowisko 17 stycznia 1968 r. Katalończyk wypowiedział następujące zdanie:"Barcelona jest czymś więcej niż klubem piłkarskim, to duch, który jest zakorzeniony głęboko w nas, to barwy, które kochamy ponad wszystko."Według Alfredo Relaño – redaktora naczelnego madryckiego dziennika "As" i komentatora stacji radiowej "Cadena SER" – motto w ostatecznej formie stworzył w październiku 1973 r. marketingowiec, Javier Coma. "Més que un club" było częścią kampanii reklamowej, przygotowanej z okazji Światowego Dnia Futbolu, organizowanego przez Barcelonę.

</doc>
<doc id="942887" url="https://pl.wikipedia.org/wiki?curid=942887" title="SANE">
SANE

Scanner Access Now Easy (SANE) – wieloplatformowy interfejs programowania aplikacji API, który umożliwia dostęp do większości skanerów optycznych. Interfejs Sane jest rozwijany na zasadach FLOSS, co oznacza, że każdy może pomóc w jego tworzeniu. 
SANE różni się od TWAIN tym, że rozdzielone w nim zostały interfejs użytkownika (front-end) i sterowniki sprzętowe (back-end). TWAIN pełni obie te funkcje, podczas gdy Sane oprócz komunikacji ze sprzętem, zapewnia jedynie graficzny interfejs ustawień skanowania (np. rozdzielczość, obszar, ustawienia kolorów).
Taki podział ułatwia sieciową obsługę skanowania, na komputerze wyposażonym w skaner, demon Sane jedynie obsługuje zapytanie wysyłane z innych komputerów, ułatwia to pisanie aplikacji oraz zmniejsza ryzyko wystąpienia konfliktów.

</doc>
<doc id="942888" url="https://pl.wikipedia.org/wiki?curid=942888" title="Obrona Narodowa (1936)">
Obrona Narodowa (1936)



</doc>
<doc id="942890" url="https://pl.wikipedia.org/wiki?curid=942890" title="Jan Chodźko">
Jan Chodźko

Jan Borejko Chodźko, pseudonimy: "Jan ze Świsłoczy; Autor "Pana Jana ze Świsłoczy"; J. C.; Jan Ch...; Jan ze Św...; Jan ze Św... herbu Kościesza; Wajżgantos", (ur. 24 czerwca 1777 w Krzywiczach, zm. 10 listopada 1851 w Mińsku) – polski powieściopisarz, dramaturg, poeta i prawnik.
Życiorys.
Urodził się w Krzywiczach jako syn Józefa (ziemianina) i Konstancji z Bujnickich. Pierwsze nauki pobierał w domu, od roku 1788 w Szkole Wydziałowej w Wilnie. Po ukończeniu nauki oddawał się gospodarowaniu na roli w Krzywiczach i Parafianowie, nie zaniedbując jednak spraw publicznych. Był założycielem i wielkim mistrzem lóż wolnomularskich w Mińsku i w Wilnie, należał do Towarzystwa Szubrawców (pseud. Wajzgantos).
Brał udział w powstaniu listopadowym, za co był zesłany na Ural.
Z Klarą z Korsaków miał trzech synów: Aleksandra, Józefa i Michała.
Twórczość.
Wielki miłośnik teatru, urządzał przedstawienia amatorskie, pisząc i tłumacząc (głównie ze Scribe'a) utwory dramatyczne. Bardzo popularny był jego utwór dla ludu „Pan Jan ze Świsłoczy, kramarz wędrujący” (1821), z powieści zaś najwyżej stoi „Pani Kasztelanowa i jej sąsiedztwo” (1837). Szerszą bibliografię twórczości podaje D.C. Chodźko: "Jan Chodźko. Obrazek życiorysowy", "Teka Wileńska" 1858, nr 5 i nadb.

</doc>
<doc id="942892" url="https://pl.wikipedia.org/wiki?curid=942892" title="Dekanat Giżycko – św. Krzysztofa">
Dekanat Giżycko – św. Krzysztofa

Dekanat Giżycko – św. Krzysztofa – jeden z 22 dekanatów w rzymskokatolickiej diecezji ełckiej.
Parafie.
W skład dekanatu wchodzi 8 parafii:
Do 30 września 2020 w skład dekanatu wchodziła także parafia Matki Bożej Królowej Polski w Miłkach, która weszła w skład nowo utworzonego Dekanatu św. Jana Pawła II w Orzyszu.
Sąsiednie dekanaty.
Orzysz, Ełk – Świętej Rodziny, Giżycko – św. Szczepana Męczennika, Gołdap, Olecko – Niepokalanego Poczęcia NMP, Olecko – św. Jana Apostoła, Węgorzewo

</doc>
<doc id="942902" url="https://pl.wikipedia.org/wiki?curid=942902" title="(19255) 1994 VK8">
(19255) 1994 VK8

(19255) 1994 VK8 – planetoida z grupy obiektów transneptunowych z pasa Kuipera.
Odkrycie.
Planetoida została odkryta 8 listopada 1994 roku przez Alana Fitzsimmonsa, Donala O’Ceallaigha i Iwana Williamsa w obserwatorium w "Las Palmas". Nazwa planetoidy jest oznaczeniem tymczasowym.
Orbita.
(19255) 1994 VK8 nachylona jest do płaszczyzny ekliptyki pod kątem 1,49°. Na jeden obieg wokół Słońca ciało to potrzebuje ponad 279 lat, krążąc w średniej odległości 42,77 j.a. od Słońca. Jest to obiekt niepozostający w rezonansie orbitalnym z Neptunem, tzw. cubewano.
Właściwości fizyczne.
(19255) 1994 VK8 ma średnicę szacowaną na ok. 175 km. Jego jasność absolutna to 7,0m, albedo wynosi 0,1. Obiekt ten obraca się w czasie ok. 9 godzin wokół własnej osi.

</doc>
<doc id="942904" url="https://pl.wikipedia.org/wiki?curid=942904" title="Electrophorus electricus">
Electrophorus electricus



</doc>
<doc id="942911" url="https://pl.wikipedia.org/wiki?curid=942911" title="Dekanat Giżycko – św. Szczepana Męczennika">
Dekanat Giżycko – św. Szczepana Męczennika

Dekanat Giżycko – św. Szczepana Męczennika – jeden z 22 dekanatów w rzymskokatolickiej diecezji ełckiej.
Parafie.
W skład dekanatu wchodzi 8 parafii:
Sąsiednie dekanaty.
Biała Piska, Giżycko – św. Krzysztofa, Kętrzyn I – Południowy Zachód "(archidiec. warmińska)", Kętrzyn II – Północny Wschód "(archidiec. warmińska)", Mikołajki, Węgorzewo, Orzysz

</doc>
<doc id="942915" url="https://pl.wikipedia.org/wiki?curid=942915" title="Dominik Chodźko">
Dominik Chodźko

Dominik Chodźko (ur. 1796, zm. 1863) – polsko-białoruski wydawca i biograf.
Był autorem biografii Kazimierza Brodzińskiego, Leona Borowskiego i Adama Czarnockiego.

</doc>
<doc id="942917" url="https://pl.wikipedia.org/wiki?curid=942917" title="Dekanat Gołdap">
Dekanat Gołdap

Dekanat Gołdap – jeden z 22 dekanatów w rzymskokatolickiej diecezji ełckiej.
Parafie.
W skład dekanatu wchodzi 7 parafii:
Sąsiednie dekanaty.
Filipów, Giżycko – św. Krzysztofa, Olecko – Niepokalanego Poczęcia NMP, Węgorzewo

</doc>
<doc id="942919" url="https://pl.wikipedia.org/wiki?curid=942919" title="Daniel Webster">
Daniel Webster

Daniel Webster (ur. 18 stycznia 1782 w Salisbury, zm. 24 października 1852 w Marshfield) – amerykański polityk i prawnik, sekretarz stanu w latach 1841–1843 i 1850–1852.
Daniel Webster był adwokatem. Pracował jako radca prawny; w kilku przypadkach ustanowił kilka precedensów konstytucyjnych, które wzmocniły organ rządu federalnego. Jako sekretarz stanu negocjował Traktat Webstera-Ashburtona, ustalający ostateczny kształt wschodniej granicy między USA i Kanadą.

</doc>
<doc id="942921" url="https://pl.wikipedia.org/wiki?curid=942921" title="Dennis di Cicco">
Dennis di Cicco

Dennis di Cicco (ur. 1950) – amerykański astronom amator, odkrywca 60 planetoid. Wszystkich odkryć dokonał w latach 1994–1997 w swoim przydomowym obserwatorium astronomicznym w Sudbury w stanie Massachusetts.
Ponadto od 1974 jest jednym z redaktorów miesięcznika astronomicznego „Sky &amp; Telescope”, gdzie publikuje zarówno teksty jak i zdjęcia wykonane podczas obserwacji astronomicznych.
Na jego cześć nazwano planetoidę (3841) Dicicco.

</doc>
<doc id="942923" url="https://pl.wikipedia.org/wiki?curid=942923" title="Mes que un club">
Mes que un club



</doc>
<doc id="942931" url="https://pl.wikipedia.org/wiki?curid=942931" title="Goblikon">
Goblikon

Goblikon – konwent miłośników fantastyki i RPG organizowany w Raciborzu od 2003 roku przez klub "Bastion" działający przy Miejskiej i Powiatowej Bibliotece Publicznej. Inspiracją do przyjęcia za wiodący motyw imprezy postaci fantastycznej rasy goblinów stało się opowiadanie Jerzego Rzymowskiego pt. "Grieg".
Program konwentu zawiera zwykle kilkanaście prelekcji o tematyce historyczno-kulturalnej i związanej z RPG, spotkania z autorami i wydawcami fantastyki, publicystami i znanymi postaciami fandomu, konkursy wiedzowe i zręcznościowe, turnieje gier karcianych, planszowych i figurowych, sesje RPG i LARP-y, prezentacje nowych produktów, wydawnictw i akcesoriów do gier oraz spotkania grup fanów zainteresowanych konkretną formą obcowania z fantastyką, na co dzień kontaktujących się przez Internet.
Tradycją "Goblikonu" stała się prezentacja autorskich systemów gier fabularnych. Celem takich prezentacji jest udowodnienie, że RPG jest rozrywką twórczą, wymagającą jedynie wyobraźni i nie musi być związane z żadnym z komercyjnych, często bardzo kosztownych systemów gry.

</doc>
<doc id="942933" url="https://pl.wikipedia.org/wiki?curid=942933" title="Dekanat Różyn">
Dekanat Różyn

Dekanat Różyn – jeden z 11 dekanatów katolickich w diecezji kijowsko-żytomierskiej na Ukrainie.

</doc>
<doc id="942935" url="https://pl.wikipedia.org/wiki?curid=942935" title="Image and Scanner Interface Specification">
Image and Scanner Interface Specification

ISIS ("Image and Scanner Interface Specification") – przemysłowy standard obsługi skanerów, wprowadzony przez Pixel Translations w 1990 (dzisiaj: EMC Corporation).

</doc>
<doc id="942939" url="https://pl.wikipedia.org/wiki?curid=942939" title="Dekanat Lipsk">
Dekanat Lipsk

Dekanat Lipsk – jeden z 22 dekanatów w rzymskokatolickiej diecezji ełckiej.
Parafie.
W skład dekanatu wchodzi 6 parafii:
Sąsiednie dekanaty.
Augustów – MB Królowej Polski, Augustów – św. Bartłomieja Apostoła, Dąbrowa Białostocka ("archidiec. białostocka"), Korycin ("archidiec. białostocka"), Rajgród

</doc>
<doc id="942942" url="https://pl.wikipedia.org/wiki?curid=942942" title="Great Stuff">
Great Stuff

Great Stuff – dwudziesty czwarty singel niemieckiego DJ-a i producenta - Tomcrafta, wydany w duecie z Eniaciem 21 grudnia 2003 w Niemczech przez wytwórnię Great Stuff Recordings (wydanie 12"). Utwór pochodzi z [debiutanckiego albumu Tomcrafta - "All I Got" (dwunasty i ostatni singel z tej płyty, wydany dzień po ukazaniu się drugiego albumu - "MUC"). Na singel składa się tylko utwór tytułowy w dwóch wersjach (12").

</doc>
<doc id="942943" url="https://pl.wikipedia.org/wiki?curid=942943" title="Anders Michanek">
Anders Michanek

Anders Michanek (ur. 30 maja 1943 w Sztokholmie) – szwedzki żużlowiec.
Dwukrotny medalista indywidualnych mistrzostw świata: złoty (1974) oraz srebrny (1975). Jedenastokrotny finalista indywidualnych mistrzostw świata. Dwukrotny złoty medalista mistrzostw świata par (1973, 1975). Sześciokrotny medalista drużynowych mistrzostw świata: złoty (1970), trzykrotnie srebrny (1968, 1973, 1974) oraz dwukrotnie brązowy (1975, 1976). Trzykrotny medalista indywidualnych mistrzostw świata na długim torze: złoty (1977), srebrny (1979) oraz brązowy (1981).
Dziewięciokrotny medalista indywidualnych mistrzostw Szwecji: pięciokrotnie złoty (1972, 1975, 1976, 1978, 1982), dwukrotnie srebrny (1971, 1974) oraz dwukrotnie brązowy (1969, 1970). Siedmiokrotny złoty medalista drużynowych mistrzostw Szwecji (1967, 1969, 1974, 1978, 1979, 1981, 1982).
Złoty medalista drużynowych mistrzostw Wielkiej Brytanii (1973). W lidze brytyjskiej reprezentował kluby z Long Eaton (1967), Leicester (1968), Newcastle (1970), Reading (1971–1973, 1975, 1981), Cradley (1977) oraz Ipswich (1979).
Osiągnięcia.
Indywidualne Mistrzostwa Świata

</doc>
<doc id="942944" url="https://pl.wikipedia.org/wiki?curid=942944" title="Dekanat Żytomierz">
Dekanat Żytomierz

Dekanat Żytomierz – jeden z 11 dekanatów katolickich w diecezji kijowsko-żytomierskiej na Ukrainie.

</doc>
<doc id="942949" url="https://pl.wikipedia.org/wiki?curid=942949" title="Miss">
Miss



</doc>
<doc id="942951" url="https://pl.wikipedia.org/wiki?curid=942951" title="Dekanat Mikołajki">
Dekanat Mikołajki

Dekanat Mikołajki – jeden z 22 dekanatów w rzymskokatolickiej diecezji ełckiej.
Parafie.
W skład dekanatu wchodzi 7 parafii:
Sąsiednie dekanaty.
Giżycko – św. Szczepana Męczennika, Kętrzyn I – Południowy Zachód "(archidiec. warmińska)", Mrągowo I "(archidiec. warmińska)", Orzysz, Pisz, Rozogi "(archidiec. warmińska)"

</doc>
<doc id="942954" url="https://pl.wikipedia.org/wiki?curid=942954" title="San Isidro (miasto w Kostaryce)">
San Isidro (miasto w Kostaryce)

 
San Isidro – miasto w Kostaryce, stolica kantonu Peréz Zeledón będącego częścią prowincji San José. Miasto leży w odległości 134 km od stolicy państwa San José. W 2001 roku obszar miasta wielkości 197 km² zamieszkiwało 43 580 ludzi.

</doc>
<doc id="942955" url="https://pl.wikipedia.org/wiki?curid=942955" title="Dekanat Nowogród Wołyński">
Dekanat Nowogród Wołyński

Dekanat Nowogród Wołyński – jeden z 11 dekanatów katolickich w diecezji kijowsko-żytomierskiej na Ukrainie.

</doc>
<doc id="942958" url="https://pl.wikipedia.org/wiki?curid=942958" title="Głowacica dunajska">
Głowacica dunajska



</doc>
<doc id="942964" url="https://pl.wikipedia.org/wiki?curid=942964" title="Zweckverband Verkehrsverbund Oberlausitz-Niederschlesien">
Zweckverband Verkehrsverbund Oberlausitz-Niederschlesien

Celowy Związek Przedsiębiorstw Komunikacyjnych Górnych Łużyc i Dolnego Śląska (ZVON) - niem. "Zweckverband Verkehrsverbund Oberlausitz-Niederschlesien (ZVON)".
ZVON jest związkiem komunikacyjnym niemieckich powiatów Bautzen i Görlitz. Celem współpracy w ramach związku jest osiągnięcie w regionie górnołużycko-dolnośląskim optymalnego dostosowania i połączenia ofert w zakresie publicznej komunikacji lokalnej, czyli ofert kolejowych, tramwajowych i autobusowych przedsiębiorstw komunikacyjnych.
Powstanie ZVON związane jest z regionalizacją publicznej komunikacji lokalnej w Niemczech. Dla realizacji tego zadania w Saksonii w 5 regionach utworzono związki celowe. Szczegóły w tym zakresie reguluje ustawa o publicznej pasażerskiej komunikacji lokalnej w Saksonii (ÖPNVG) z dnia 14.12.1995. Uprzedzając ustawę ÖPNVG w dniu 28.06.1995 roku nastąpiło założenie Związku ZVON w Niska.
Bilety EURO-NYSA-Ticket.
Wraz z wstąpieniem do Unii Europejskiej Republiki Czeskiej i Rzeczypospolitej Polskiej, zintensyfikowała się współpraca ZVON z przedsiębiorstwami komunikacyjnymi w rejonie przygranicznym. Projektem Związku w tej dziedzinie jest oferta taryfowa biletów EURO-NYSA-Ticket. Związek ZVON oferuje bilet na obszarze Niemiec oraz obejmujący dodatkowo korzystanie z wybranych linii kolejowych i autobusowych w Czechach i Polsce.
Pod koniec 2005 roku przedstawiciele ZVON i polskiego przewoźnika PKP Przewozy Regionalne podpisali we Wrocławiu pierwszą, początkowo ośmiomiesięczną umowę, wprowadzającą wspólny bilet całodzienny w środkach transportu przewoźników Związku oraz pociągach PKP PR na odcinkach Jelenia Góra-Zgorzelec i Bolesławiec-Görlitz. Rozwój oferty uzależniono wówczas od jej powodzenia.
W dniu 03.12.2008 r. w bolesławieckim ratuszu Przewozy Regionalne, MZK Bolesławiec oraz przedsiębiorstwa PKS powiatu bolesławieckiego, powiatu karkonoskiego, powiatu lubańskiego, lwóweckiego oraz zgorzeleckiego podpisały porozumienie o wzajemnym honorowaniu sprzedawanych przez siebie biletów EURO-NYSA-Ticket na obszarze ich ważności w Polsce.
Polskie przedsiębiorstwa komunikacyjne uczestniczące w ofercie biletów EURO-NYSA-Ticket wg stanu na 5 sierpnia 2018 r.:
Ponadto, na obszarze ważności biletów w miastach Bolesławiec i Świeradów-Zdrój funkcjonuje bezpłatna komunikacja miejska.
Bilet EURO-NYSA-Ticket upoważnia w Polsce do jazdy pociągami Kolei Dolnośląskich od Bolesławca, przez Węgliniec, do Görlitz, z Jeleniej Góry, przez Lubań, do Zgorzelca oraz z Lubania do Węglińca. Przewoźnicy autokarowi określają listy połączeń, na których obowiązuje wspólna oferta. W Czechach bilet jest ważny u wszystkich przewoźników kolejowych oraz u przewoźników autobusowych CSAD (odpowiednik PKS). Po stronie niemieckiej można korzystać ze wszystkich środków transportu publicznego zarządzanych przez Związek Komunikacyjny Górnych Łużyc i Dolnego Śląska (ZVON).

</doc>
<doc id="942965" url="https://pl.wikipedia.org/wiki?curid=942965" title="Dekanat Olecko – Niepokalanego Poczęcia Najświętszej Maryi Panny">
Dekanat Olecko – Niepokalanego Poczęcia Najświętszej Maryi Panny

Dekanat Olecko – Niepokalanego Poczęcia NMP – jeden z 22 dekanatów w rzymskokatolickiej diecezji ełckiej.
Parafie.
W skład dekanatu wchodzi 7 parafii:
Sąsiednie dekanaty.
Filipów, Giżycko – św. Krzysztofa, Gołdap, Olecko – św. Jana Apostoła

</doc>
<doc id="942967" url="https://pl.wikipedia.org/wiki?curid=942967" title="Dekanat Olecko – św. Jana Apostoła">
Dekanat Olecko – św. Jana Apostoła

Dekanat Olecko – św. Jana Apostoła – jeden z 22 dekanatów w rzymskokatolickiej diecezji ełckiej.
Parafie.
W skład dekanatu wchodzi 6 parafii:
Sąsiednie dekanaty.
Ełk – Miłosierdzia Bożego, Ełk – Świętej Rodziny, Filipów, Giżycko – św. Krzysztofa, Olecko – Niepokalanego Poczęcia NMP, Suwałki – Ducha Świętego

</doc>
<doc id="942968" url="https://pl.wikipedia.org/wiki?curid=942968" title="Czarnogwan środkowoamerykański">
Czarnogwan środkowoamerykański

Czarnogwan środkowoamerykański, legwan czarny ("Ctenosaura similis") – gatunek jaszczurki z rodziny legwanowatych (Iguanidae).
Wygląd.
Długość ciała 60-120 cm. Młode osobniki są zwykle jasnobrązowe, ciemnieją w ciągu pierwszego roku życia. Dorosłe legwany są ciemnobrązowe, szare lub czarne. Posiadają wyrostek grzebieniowy i luźny fałd skórny na podgardlu.
Występowanie.
Ameryka Środkowa, żyją na skalnych terenach, wśród ruin, na skrajach lasów.
Tryb życia.
Dorosłe osobniki zjadają rośliny, dieta młodych nie jest do końca poznana.

</doc>
<doc id="942970" url="https://pl.wikipedia.org/wiki?curid=942970" title="Swaciok">
Swaciok

Swaciok (niem. "Swaciok") – przysiółek wsi Kochanowice w Polsce położony w województwie śląskim, w powiecie lublinieckim, w gminie Kochanowice.
W latach 1975–1998 przysiółek położony był w województwie częstochowskim.

</doc>
<doc id="942976" url="https://pl.wikipedia.org/wiki?curid=942976" title="Legnica Cantat">
Legnica Cantat



</doc>
<doc id="942982" url="https://pl.wikipedia.org/wiki?curid=942982" title="Polikrzem">
Polikrzem



</doc>
<doc id="942985" url="https://pl.wikipedia.org/wiki?curid=942985" title="Dekanat Pisz">
Dekanat Pisz

Dekanat Pisz – jeden z 22 dekanatów w rzymskokatolickiej diecezji ełckiej.
Parafie.
W skład dekanatu wchodzi 9 parafii:
Do 30 września 2020 do dekanatu przynależała także parafia Matki Bożej Gietrzwałdzkiej w Kociołku Szlacheckim, która weszła w skład nowo utworzonego dekanatu św. Jana Pawła w Orzyszu.
Sąsiednie dekanaty.
Biała Piska, Kolno "(diec. łomżyńska)", Mikołajki, Orzysz, Myszyniec "(diec. łomżyńska)", Rozogi "(archidiec. warmińska)"

</doc>
<doc id="942987" url="https://pl.wikipedia.org/wiki?curid=942987" title="(15836) 1995 DA2">
(15836) 1995 DA2

(15836) 1995 DA2 – planetoida z grupy obiektów transneptunowych z pasa Kuipera.
Odkrycie.
Planetoida została odkryta 24 lutego 1995 roku przez Davida C. Jewitta i Jane Luu w obserwatorium na Mauna Kea na Hawajach.
Nazwa planetoidy jest prowizoryczna.
Orbita.
(15836) 1995 DA2 nachylona jest do płaszczyzny ekliptyki pod kątem 6,6°. Na jeden obieg wokół Słońca ciało to potrzebuje 219,8 roku, krążąc w średniej odległości 36,4 j.a. od Słońca. Jest to obiekt pozostający w rezonansie orbitalnym 3:4 z Neptunem.
Właściwości fizyczne.
(15836) 1995 DA2 ma średnicę szacowaną na ok. 106 km. Jego jasność absolutna to 8,1m, albedo zaś wynosi 0,09.

</doc>
<doc id="942991" url="https://pl.wikipedia.org/wiki?curid=942991" title="Overdose (singel Tomcrafta)">
Overdose (singel Tomcrafta)

Overdose – dziewiętnasty singel oraz utwór niemieckiego DJ-a i producenta – Tomcrafta, wydany 20 grudnia 2001 w Niemczech przez wytwórnię Kosmo Records (wydanie CD i dwa wydania 12"). Utwór pochodzi z drugiego albumu Tomcrafta – "MUC" (pierwszy singel z tej płyty). Na singel składa się tylko utwór tytułowy w sześciu wersjach (CD) i w trzech oraz w czterech wersjach (12"). Poza wydaniami niemieckimi singel (w wersjach 12") ukazał się także we Włoszech i w Holandii (kolejno: cztery i trzy wersje utworu).

</doc>
<doc id="942992" url="https://pl.wikipedia.org/wiki?curid=942992" title="Dekanat Rajgród">
Dekanat Rajgród

Dekanat Rajgród – jeden z 22 dekanatów w rzymskokatolickiej diecezji ełckiej.
Parafie.
W skład dekanatu wchodzi 5 parafii:
Sąsiednie dekanaty.
Augustów – św. Bartłomieja Apostoła, Ełk – MB Fatimskiej, Ełk – Miłosierdzia Bożego, Grajewo "(diec. łomżyńska)", Knyszyn "(archidiec. białostocka)", Lipsk

</doc>
<doc id="942993" url="https://pl.wikipedia.org/wiki?curid=942993" title="Dekanat Sejny">
Dekanat Sejny

Dekanat Sejny – jeden z 22 dekanatów w rzymskokatolickiej diecezji ełckiej.
Parafie.
W skład dekanatu wchodzi 7 parafii:
Sąsiednie dekanaty.
Augustów – MB Królowej Polski, Suwałki – Ducha Świętego, Suwałki – Miłosierdzia Bożego, Suwałki – Świętych Benedykta i Romualda

</doc>
<doc id="942996" url="https://pl.wikipedia.org/wiki?curid=942996" title="Apteronotidae">
Apteronotidae

Apteronotidae – rodzina słodkowodnych ryb otwartopęcherzowych z rzędu Gymnotiformes. Dwa gatunki z rodzaju "Apteronotus" są hodowane w akwariach.
Występowanie.
Wody słodkie Panamy i Ameryki Południowej.
Cechy charakterystyczne.
Ciało wydłużone, zwężające się w stronę ogona. Małe oczy. Od pozostałych Gymnotiformes wyróżnia je obecność szczątkowej płetwy ogonowej. Długa płetwa odbytowa zajmująca niemal całą długość ciała służy jako główny napęd i stabilizator pozycji ciała w wodzie. Otwór odbytowy położony jest na gardle. Bardzo krótka jama brzuszna. Pozostałą część ciała zajmują narządy elektryczne pełniące głównie rolę narządów zmysłów (elektrorecepcja). Są również wykorzystywane do komunikowania się z innymi rybami posiadającymi podobne narządy. Największe osobniki osiągają 1,3 m długości.
Tryb życia.
Apteronotidae są rybami terytorialnymi. Prowadzą nocny tryb życia. Żywią się larwami owadów i małymi rybami.
Klasyfikacja.
Rodzaje zaliczane do tej rodziny:
"Adontosternarchus" — "Apteronotus" — "Compsaraia" — "Magosternarchus" — "Megadontognathus" — "Orthosternarchus" — "Parapteronotus" — "Pariosternarchus" — "Platyurosternarchus" — "Porotergus" — "Sternarchella" — "Sternarchogiton" — "Sternarchorhamphus" — "Sternarchorhynchus" — "Tembeassu"

</doc>
<doc id="942998" url="https://pl.wikipedia.org/wiki?curid=942998" title="Dekanat Suwałki – Ducha Świętego">
Dekanat Suwałki – Ducha Świętego

Dekanat Suwałki – Ducha Świętego – jeden z 22 dekanatów w rzymskokatolickiej diecezji ełckiej.
Parafie.
W skład dekanatu wchodzi 8 parafii:
Sąsiednie dekanaty.
Augustów – MB Królowej Polski, Augustów – św. Bartłomieja Apostoła, Ełk – Miłosierdzia Bożego, Filipów, Olecko – św. Jana Apostoła, Sejny, Suwałki – Miłosierdzia Bożego, Suwałki – św. Benedykta i Romualda

</doc>
<doc id="942999" url="https://pl.wikipedia.org/wiki?curid=942999" title="Krzem amorficzny">
Krzem amorficzny

Krzem amorficzny zwany a-Si - to niekrystaliczny alotrop pozyskiwany z krzemu, tzw. krzem w fazie amorficznej, masowo wykorzystywany przy produkcji ogniw fotowoltaicznych, wyświetlaczy LCD, OLED. Żywotność krzemu w postaci bezkształtnej jest ponad dwukrotnie niższa od krzemu monokrystalicznego i wynosi ok. 10 lat.

</doc>
<doc id="943001" url="https://pl.wikipedia.org/wiki?curid=943001" title="Klasztor Franciszkanów we Wschowie">
Klasztor Franciszkanów we Wschowie

Klasztor Franciszkanów we Wschowie − franciszkański dom zakonny, wchodzący w skład Prowincji Św. Franciszka Zakonu Braci Mniejszych w Polsce, na terenie diecezji zielonogórsko-gorzowskiej, w województwie lubuskim. Klasztor jest siedzibą parafii św. Józefa Oblubieńca NMP oraz sanktuarium diecezjalnym NMP Matki Bożej Pocieszenia. 
Historia.
Zespół klasztorny franciszkanów dawniej bernardynów jest usytuowany poza granicami starego miasta, pomiędzy ulicami Klasztorną a Niepodległości. Bernardyni zostali sprowadzeni do Wschowy przez Kazimierza Jagiellończyka w 1457 roku. W tym właśnie czasie został wzniesiony kościół i klasztor. Te pierwsze budowle wykonane zostały w konstrukcji szachulcowej. W roku 1556 klasztor ten został spalony przez protestantów. Po pożarze bernardyni przenieśli się do Kościana, w 1629 roku wrócili do Wschowy i odbudowali kościół i klasztor. W 1667 roku wybuchł kolejny pożar i częściowo zniszczył kościół. W XVIII wieku nastąpiła rozbudowa klasztoru. W 1731 roku wzniesiono kaplicę Św. Krzyża, w latach 1745-1747 został założony dziedziniec odpustowy z krużgankami. Wieża kościelna została rozbudowana w 1742 roku, projekt ten wykonał Jan Józef Steuer z Rydzyny. W 1745 roku została wykonana barokowa polichromia na sklepieniach nawy oraz prezbiterium. W 1945 roku klasztor wraz z kościołem został przejęty przez franciszkanów z Prowincji Wniebowzięcia Najświętszej Maryi Panny Zakonu Braci Mniejszych w Katowicach. W 1991 przeszedł do nowej Prowincji Św. Franciszka w Poznaniu.
W sierpniu 2017 dekretem biskupa zielonogórsko-gorzowskiego Tadeusza Lityńskiego w porozumieniu z prowincją franciszkańską została tu utworzona parafia św. Józefa Oblubieńca NMP.
19 marca 2018 dekretem biskupa Tadeusza Lityńskiego kościół św. Józefa został ustanowiony sanktuarium Najświętszej Maryi Panny Matki Bożej Pocieszenia.
4 września 2020 dekretem papieskim Matka Boża Pocieszenia ze Wschowy została ogłoszona Patronką miasta Wschowa.
4 września 2021 abp Stanisław Gądecki oraz bp Tadeusz Lityński ukoronowali cudowny obraz Matki Bożej Pocieszenia ze Wschowy.
Charakterystyka zespołu klasztornego.
Kościół jest świątynią późnorenesansową z elementami gotyku i barokowo-rokokowym wnętrzem. Cały ten obiekt murowany jest z cegły, nie jest jednak otynkowany. Od strony zachodniej kościoła przylega wieża, która jest nakryta baniastym hełmem. Główny ołtarz oraz boczne są wykonane w stylu rokokowym przez Antoniego Schulza z Rawicza. W ściany naw zostały wbudowane renesansowe epitafia Mikołaja Tarnowskiego oraz rodziny Gurowskich z portretami trumiennymi.
Sklepienie nawy jak i prezbiterium pokrywa barokowa polichromia, natomiast ściany boczne nawy i prezbiterium pokryte są ozdobnymi malowidłami z polskimi herbami szlacheckimi nad dolnymi oknami.
Kaplica św. Krzyża, która przylega do przedsionka od strony północnej, jest budowlą murowaną założoną na rzucie prostokąta. W środku znajduje się ołtarz rokokowy z 1778 roku oraz ocalałą z pożaru w 1558 gotycka rzeźba Chrystusa Ukrzyżowanego z XV wieku. Dziedziniec odpustowy znajduje się od strony północno-wschodniej. W narożnikach muru (ryzality boczne) widoczne są wieżyczki z kapliczkami, w których znajdują się rokokowe ołtarze z końca XVIII wieku.
Klasztor franciszkanów przylega do kościoła od strony południowej, budynek ten jest trzyskrzydłowy z wirydarzem. Do kościoła franciszkanów wchodzi się przez wybudowane z krużgankami wejście, które posiada trzy arkady, pomiędzy nimi na osi filarów na postumentach znajdują się dwie rzeźby. W górnej części ściany nad zwornikami arkad znajdują się nisze, w których umieszczono kamienne rzeźby świętych. Wejście do kościoła zamknięte jest ozdobną żelazną kratą z XVII wieku oraz drzwiami klepkowymi ze starymi okuciami.

</doc>
<doc id="943002" url="https://pl.wikipedia.org/wiki?curid=943002" title="Milan Antal">
Milan Antal

Milan Antal (ur. 19 września 1935 w Zábřeh, zm. 2 listopada 1999 w Pieszczanach) – słowacki astronom. 
W latach 1971–1988 odkrył 17 planetoid. Osiem z nich odkrył podczas swojego pobytu w październiku 1986 roku w Obserwatorium Astronomicznym UMK w Piwnicach koło Torunia. W uznaniu jego pracy jedną z planetoid nazwano (6717) Antal.

</doc>
<doc id="943003" url="https://pl.wikipedia.org/wiki?curid=943003" title="Dekanat Suwałki – Miłosierdzia Bożego">
Dekanat Suwałki – Miłosierdzia Bożego

Dekanat Suwałki – Miłosierdzia Bożego – jeden z 22 dekanatów w rzymskokatolickiej diecezji ełckiej.
Parafie.
W skład dekanatu wchodzi 6 parafii:
Sąsiednie dekanaty.
Filipów, Sejny, Suwałki – Ducha Świętego, Suwałki – św. Benedykta i Romualda

</doc>
<doc id="943005" url="https://pl.wikipedia.org/wiki?curid=943005" title="Dekanat Suwałki – św. Benedykta i Romualda">
Dekanat Suwałki – św. Benedykta i Romualda

Dekanat Suwałki – św. Benedykta i Romualda – jeden z 22 dekanatów w rzymskokatolickiej diecezji ełckiej.
Parafie.
W skład dekanatu wchodzi 7 parafii:
Sąsiednie dekanaty.
Sejny, Suwałki – Ducha Świętego, Suwałki – Miłosierdzia Bożego

</doc>
<doc id="943006" url="https://pl.wikipedia.org/wiki?curid=943006" title="Iversen">
Iversen



</doc>
<doc id="943008" url="https://pl.wikipedia.org/wiki?curid=943008" title="Dekanat Węgorzewo">
Dekanat Węgorzewo

Dekanat Węgorzewo - św. Huberta – jeden z 22 dekanatów w rzymskokatolickiej diecezji ełckiej.
Parafie.
W skład dekanatu wchodzi 9 parafii:
Sąsiednie dekanaty.
Giżycko – św. Krzysztofa, Giżycko – św. Szczepana Męczennika, Gołdap, Kętrzyn II – Północny Wschód "(archidiec. warmińska)"

</doc>
<doc id="943009" url="https://pl.wikipedia.org/wiki?curid=943009" title="Weltanschauung">
Weltanschauung



</doc>
<doc id="943014" url="https://pl.wikipedia.org/wiki?curid=943014" title="Postępowanie uproszczone cywilne">
Postępowanie uproszczone cywilne

Postępowanie uproszczone – jedno z postępowań odrębnych, uregulowane Kodeksem postępowania cywilnego.
Przepisy dotyczące tegoż postępowania wprowadzono do Kodeksu ustawą z dnia 24 maja 2000 r. o zmianie ustawy – Kodeks postępowania cywilnego, ustawy o zastawie rejestrowym i rejestrze zastawów, ustawy o kosztach sądowych w sprawach cywilnych oraz ustawy o komornikach sądowych i egzekucji.
Zakres zastosowania.
Historyczny.
Początkowo w postępowaniu uproszczonym rozpoznawane były wyłącznie sprawy o roszczenia wynikające z umów, jeżeli wartość przedmiotu sporu nie przekracza pięciu tysięcy złotych, a w sprawach o roszczenia wynikające z rękojmi lub gwarancji jakości, jeżeli wartość przedmiotu umowy nie przekracza tej kwoty o zapłatę czynszu najmu lokali mieszkalnych i opłat obciążających najemcę oraz opłat z tytułu korzystania z lokalu mieszkalnego w spółdzielni mieszkaniowej bez względu na wartość przedmiotu sporu. 
Graniczną wartość przedmiotu sporu sporu lub umowy podwyższono następnie do kwoty dziesięciu tysięcy złotych w 2004 oraz do dwudziestu tysięcy złotych w 2017. Oprócz tego zaktualizowano terminologię poprzez m.in. zmianę słów "towaru konsumpcyjnego" na "rzeczy sprzedanej konsumentowi", ale nie doprowadziło to do znaczącej zmiany zakresu spraw rozpoznawanych w postępowaniu uproszczonym
Obecnie.
Znaczące zmiany w zakresie zastosowania postępowania uproszczonego wprowadzone zostały w 2019. Obecnie w postępowaniu uproszczonym sąd rejonowy rozpoznaje sprawy o świadczenie, jeżeli wartość przedmiotu sporu nie przekracza dwudziestu tysięcy złotych, a w sprawach o roszczenia z rękojmi lub gwarancji przy sprzedaży – jeżeli wartość przedmiotu umowy nie przekracza tej kwoty. Nie rozpoznaje się w postępowaniu uproszczonym spraw małżeńskich, ze stosunków między rodzicami i dziećmi, z zakresu prawa pracy i ubezpieczeń społecznych (z wyjątkami).
Odmienności względem postępowania zwykłego.
Postępowanie przed sądem pierwszej instancji.
Połączenie roszczeń.
Jednym pozwem można dochodzić tylko jednego roszczenia. Połączenie kilku roszczeń w jednym pozwie jest dopuszczalne tylko wtedy, gdy wynikają z tego samego stosunku prawnego lub kilku stosunków prawnych tego samego rodzaju. W przypadku niedopuszczalnego połączenia w jednym pozwie kilku roszczeń przewodniczący zarządza zwrot pozwu bez wezwania do usunięcia tego braku. Jeżeli w terminie tygodnia od dnia doręczenia zarządzenia o zwrocie powód cofnie pozew w zakresie żądań niepodlegających łączeniu, pozew w pozostałej części wywołuje skutek od daty jego pierwotnego wniesienia. Jeżeli powód dochodzi części roszczenia, sprawa podlega rozpoznaniu w postępowaniu uproszczonym, jeżeli postępowanie to byłoby właściwe dla całego roszczenia wynikającego z faktów przytoczonych przez powoda. W przeciwnym wypadku sprawa rozpoznawana jest z pominięciem przepisów o postępowaniu uproszczonym.
Zmiana powództwa, powództwo wzajemne i zarzut potrącenia.
Zmiana powództwa jest niedopuszczalna (nie stosuje się tutaj m.in. przepisów o interwencji głównej i ubocznej). Za to powództwo wzajemne i potrącenia są dopuszczalne, jeżeli roszczenia nadają się do rozpoznania w postępowaniu uproszczonym.
Postępowanie dowodowe.
Ilekroć ustalenie zasadności lub wysokości świadczenia powinno nastąpić przy zastosowaniu wiadomości specjalnych, od uznania sądu zależy powzięcie samodzielnej oceny opartej na rozważeniu wszystkich okoliczności sprawy albo zasięgnięcie opinii biegłego. Opinii biegłego nie zasięga się, jeżeli jej przewidywany koszt miałby przekroczyć wartość przedmiotu sporu, chyba że uzasadniają to wyjątkowe okoliczności.
Apelacja i postępowanie przed sądem drugiej instancji.
Strona obecna na posiedzeniu, na którym ogłoszono wyrok, może po jego ogłoszeniu w oświadczeniu złożonym do protokołu zrzec się prawa do wniesienia apelacji. W razie zrzeczenia się prawa do wniesienia apelacji przez wszystkich uprawnionych wyrok staje się prawomocny.
Apelację można oprzeć na zarzutach:
Po upływie terminu do wniesienia apelacji przytaczanie dalszych zarzutów jest niedopuszczalne.
Sąd rozpoznaje apelację w składzie jednego sędziego. Jeżeli sąd drugiej instancji stwierdzi, że zachodzi naruszenie prawa materialnego, a zgromadzone dowody nie dają wystarczających podstaw do zmiany wyroku, uchyla zaskarżony wyrok i przekazuje sprawę do ponownego rozpoznania. Uchylając zaskarżony wyrok sąd drugiej instancji może przekazać sprawę do rozpoznania z wyłączeniem przepisów o postępowaniu uproszczonym także, gdy sprawa według innych przepisów podlega rozpoznaniu w tym postępowaniu. Sąd drugiej instancji oddala apelację również wtedy, gdy mimo naruszenia prawa materialnego lub błędnego uzasadnienia zaskarżony wyrok odpowiada prawu.
Sąd drugiej instancji uzasadnia z urzędy jedynie wyrok uchylający zaskarżony wyrok i przekazujący sprawę sądowi pierwszej instancji do ponownego rozpoznania. Uzasadnienie wyroku sporządza się także na wniosek strony zgłoszony w terminie tygodniowym od dnia jego ogłoszenia lub doręczenia wyroku stronie, jeżeli nie był ogłoszony. Również w postępowaniu toczącym się na skutek zażalenia sąd uzasadnia wyłącznie postanowienie uchylające zaskarżone postanowienie lub zarządzenie. Jeżeli sąd drugiej instancji nie przeprowadził postępowania dowodowego, uzasadnienie wyroku powinno zawierać jedynie wyjaśnienie podstawy prawnej wyroku z przytoczeniem przepisów prawa. W sprawach, w których wartość przedmiotu sporu nie przekracza tysiąca złotych, uzasadnienie wyroku również ogranicza się do wyjaśnienia podstawy prawnej wyroku z przytoczeniem przepisów prawa, aczkolwiek od uznania sądu zależy rozszerzenie uzasadnienia o pozostałe elementy uzasadnienia wyroku w postępowaniu zwyczajnym.

</doc>
<doc id="943017" url="https://pl.wikipedia.org/wiki?curid=943017" title="John Jay">
John Jay

John Jay (ur. 12 grudnia 1745 w Nowym Jorku, zm. 17 maja 1829) – amerykański polityk, dyplomata i prawnik. Był bardzo mocno zaangażowany w rewolucję amerykańską. Uczestniczył w obu Kongresach Kontynentalnych, a po ukształtowaniu się Stanów Zjednoczonych, obok Alexandra Hamiltona i Jamesa Madisona, należał do najzagorzalszych zwolenników silnej federacji. Był jednym z ojców-założycieli Stanów Zjednoczonych.
Życiorys.
W latach 1779–1782 pierwszy minister-rezydent USA w Hiszpanii. Prowadził rozmowy z hiszpańskim politykiem i dyplomatą Diego de Gardoqui w sprawach dostarczania Amerykanom broni i sprzętu z Hiszpanii. Szefem firmy dostawczej był José de Gardoqui i jego trzej synowie, z których jednym był właśnie Diego. Razem dostarczono Amerykanom 215 dział, 30 000 muszkietów, 30 000 bagnetów, 51 314 kul do muszkietów, 300 000 funtów prochu, 12 868 granatów, 30 000 mundurów i 4000 namiotów wojskowych.
W latach 1789–1795 pełnił funkcję pierwszego przewodniczącego Sądu Najwyższego. W 1794 roku wynegocjował z Wielką Brytanią umowę międzynarodową nazywaną później traktatem Jaya. W latach 1795–1801 pełnił funkcję gubernatora stanu Nowy Jork.
Zajął trzecie miejsce w wyborach prezydenckich w 1789 roku, otrzymując 9 głosów elektorskich.

</doc>
<doc id="943019" url="https://pl.wikipedia.org/wiki?curid=943019" title="Kontarion">
Kontarion

Kontarion – długa (do ponad 3,5 m) włócznia kawaleryjska, wywodząca się od włóczni azjatyckich. Używana przez ciężką jazdę bizantyjską w średniowieczu.

</doc>
<doc id="943020" url="https://pl.wikipedia.org/wiki?curid=943020" title="Dekanat Tomaszpol">
Dekanat Tomaszpol

Dekanat Tomaszpol - jeden z 8 dekanatów katolickich w diecezji kamienieckiej na Ukrainie.

</doc>
<doc id="943022" url="https://pl.wikipedia.org/wiki?curid=943022" title="Stefan Glon">
Stefan Glon

Stefan Glon (ur. 2 lipca 1908 w Berlinie, zm. 10 marca 1957 w Żyrardowie) – polski bokser, olimpijczyk.
Życiorys.
Urodził się 2 lipca 1908 w Berlinie, jako syn Jana i Władysławy. Uprawianie boksu rozpoczął w 1922 w klubie Heros Berlin. Po przyjeździe do Poznania został zawodnikiem Wielkopolskiego Klubu Bokserskiego. W latach 1925-1930 występował w barwach Warty Poznań, w 1930 w Legii Warszawa, następnie Warszawianki.
Był trzykrotnym mistrzem Polski: w wadze muszej w 1925 i w wadze koguciej w 1928 i 1929, a w 1931 został wicemistrzem w wadze koguciej. Czterokrotnie w latach 1928 – 1929 wystąpił w meczach reprezentacji Polski, wygrywając 3 walki i 1 przegrywając.
Wystąpił na Igrzyskach Olimpijskich w 1928 w Amsterdamie, w wadze koguciej, ale odpadł w pierwszej walce.
Po zakończeniu kariery został trenerem. Zajmował się pracą organizacyjno szkoleniową w Warcie Poznań i Warszawiance. Był instruktorem sekcji bokserskiej. Po wojnie został trenerem sekcji w klubie Żyrardowianka Żyrardów.
Zmarł 10 marca 1957 w Żyrardowie. Jego nazwisko często pisano jako "Stefan Głon".
Został pochowany na Cmentarzu Parafii MP Pocieszenia w Żyrardowie (sektor M, rząd 10, miejsce 32).

</doc>
<doc id="943023" url="https://pl.wikipedia.org/wiki?curid=943023" title="Zbiór skierowany">
Zbiór skierowany

Zbiór skierowany – w teorii mnogości, zbiór ("A", ≤ ) z praporządkiem (tj. ≤ jest relacją zwrotną i przechodnią), spełniający warunek: dla wszelkich "x", "y" ∈ "A" istnieje takie "z" ∈ "A", że "x" ≤ "z" oraz "y" ≤ "z". Gdy "A" jest rodziną zbiorów, która jest zbiorem skierowanym ze względu na relację inkluzji, to "A" nazywana bywa "rodziną skierowaną". 
Zbiory skierowane wykorzystywane są w konstrukcji ciągów uogólnionych.

</doc>
<doc id="943026" url="https://pl.wikipedia.org/wiki?curid=943026" title="Niewachlów I">
Niewachlów I

Niewachlów I – część Kielc włączona w granice miasta w 1979 r.
Do 1954 roku siedziba gminy Niewachlów. Od 1973 wieś należąca do gminy Miedziana Góra. Niewachlów I stanowi przede wszystkim ulica Batalionów Chłopskich, przy której znajdują się głównie domy jednorodzinne oraz kościół pw. Matki Bożej Częstochowskiej.

</doc>
<doc id="943028" url="https://pl.wikipedia.org/wiki?curid=943028" title="Adolf Hennel">
Adolf Hennel

Adolf Hennel (ur. 16 czerwca 1829 - zm. 5 maja 1869) – dziennikarz, członek Rządu Narodowego w 1863 r.
Życiorys.
Urodził się w Sandomierzu jako najmłodszy syn Antoniego Haennela (1789 – 1861) i Małgorzaty z domu Lubowieckiej (1795 – 1858). Nazwisko Haennel zmienił na Hennel w 1862 lub 1863 roku.
Uczęszczał do szkół w Sandomierzu i w Radomiu, a następnie ukończył Instytut Agronomiczny w Marymoncie.
Początkowo zajął się rolnictwem, biorąc w dzierżawę wieś Truskolasy w świętokrzyskiem. Na tym polu nie odniósł jednakże sukcesu i w 1859 r. przeniósł się do Warszawy. Tu podjął pracę w charakterze dziennikarza, wchodząc do redakcji „Gazety Codziennej” (która w 1861 r. powróciła do dawnego tytułu „Gazeta Polska”). Pracował też w związanym z tą gazetą „Przeglądzie Europejskim”. W r. 1861 należał do współpracowników nielegalnej „Strażnicy”.
W 1860 r. ożenił się z Eugenią Bogusławską, córką Andrzeja Bogusławskiego, kapitana ułanów w powstaniu listopadowym.
Od 1861 r. był członkiem organizacji powstańczej. W czerwcu 1863 r. został wydziałowym okręgu obejmującego Pragę. Z upoważnienia Rządu Narodowego redagował również konspiracyjny „Dziennik Narodowy”. W sierpniu 1863 r. został członkiem Rządu Narodowego, gdzie w Wydziale Spraw Wewnętrznych pełnił funkcję referenta do spraw województw mazowieckiego i kaliskiego.
Aresztowany na wiosnę 1864 r. został objęty procesem Traugutta. W śledztwie prowadzonym w Warszawskiej Aleksandrowskiej Cytadeli zachował niezłomną postawę, nie uległ naciskom, wszystkiemu zaprzeczał i wyparł się wszelkich nielegalnych działań. Zgodnie z orzeczeniem Wojskowej Komisji Śledczej z dn. 14 maja 1864 r. Romuald Traugutt i pozostałych 22 członków Rządu Narodowego, w tym Adolf Hennel, zostało oddanych pod sąd wojenny.
Na mocy wyroku sądu polowego z dn 7 lipca 1864 r., zatwierdzonego przez Namiestnika i Głównodowodzącego wojskami w Królestwie Polskim generał-adiutanta hrabiego Fiodora F. Berga pięciu uczestników procesu, na czele z Romualdem Trauguttem, zostało skazanych na karę śmierci przez powieszenie. Adolfa Hennela skazano początkowo na zsyłkę na 15 lat ciężkich robót. Wyrok ten zmieniono następnie na zesłanie na 5 lat do Tobolska na Syberii. Eugenia towarzyszyła mężowi na wygnaniu. Dom Adolfa i Eugenii był ośrodkiem życia Polaków - wygnańców w Tobolsku.
Po kilku latach, Adolf w bardzo złym stanie zdrowia (z rozwiniętą gruźlicą), został zwolniony z zesłania i przewieziony przez żonę do majątku swojego brata Cypriana w Bilczy, gdzie wkrótce zmarł. Został pochowany na cmentarzu w Obrazowie.

</doc>
<doc id="943029" url="https://pl.wikipedia.org/wiki?curid=943029" title="Drzewo żelazne">
Drzewo żelazne

Drzewo żelazne – nazwa stosowana wobec wielu gatunków drzew, wyróżniających się bardzo ciężkim i twardym drewnem. Gatunki te należą do różnych rodzin i rodzajów roślin, pochodzących głównie z tropikalnych i subtropikalnych rejonów Ameryki Południowej, Środkowej i Indii. Zalicza się do nich m.in.: argania ("Argania"), eukaliptus ("Eucalyptus"), gwajakowiec ("Guaiacum"), jadłoszyn ("Prosopis"), liporzeszik ("Sloanea"), oliwka ("Olea"), rozbiał ("Mesua"), rzewnia ("Casuarina"), wiązowiec ("Celtis"), wiechotława ("Schleichera"), złotorąb ("Sideroxylon"), zwichrota ("Cyrilla"), żelazownik ("Metrosideros").
Niektóre z drzew żelaznych spotykane są w Polsce w uprawie, w tym: grab karoliński ("Carpinus caroliniana"), wiązowiec zachodni ("Celtis occidentalis"), parocja perska ("Parrotia persica") i chmielograb wirginijski ("Ostrya virginiana").
Drewno tych drzew jest trwałe i odporne na szkodniki, ale bardzo trudne w obróbce, za to dobrze się poleruje. Wykorzystywane jest m.in. do produkcji elementów maszyn, okrętów, wagonów kolejowych, instrumentów dętych, itp.

</doc>
<doc id="943030" url="https://pl.wikipedia.org/wiki?curid=943030" title="Bilet ZVON">
Bilet ZVON



</doc>
<doc id="943031" url="https://pl.wikipedia.org/wiki?curid=943031" title="Związek ZVON">
Związek ZVON



</doc>
<doc id="943033" url="https://pl.wikipedia.org/wiki?curid=943033" title="Bilet Euro-Nysa">
Bilet Euro-Nysa



</doc>
<doc id="943036" url="https://pl.wikipedia.org/wiki?curid=943036" title="Umowa o dożywocie">
Umowa o dożywocie

Umowa o dożywocie lub umowa dożywocia (czasami też dożywocie) – rodzaj umowy cywilnoprawnej, na mocy której jedna ze stron zobowiązuje się zapewnić drugiej dożywotnie utrzymanie w zamian za przeniesienie na jej rzecz własności nieruchomości. Umowa ta uregulowana została w art. 908–916 Kodeksu cywilnego.
Umowa dożywocia skutkuje przeniesieniem własności nieruchomości, dlatego musi być zawarta w formie aktu notarialnego pod rygorem nieważności. Przeniesienie własności nieruchomości jednocześnie powoduje obciążenie nieruchomości prawem dożywocia.
Charakter umowy.
Umowa o dożywocie jest umową zobowiązującą, wzajemną i odpłatną. Zawiera element losowy, ponieważ czas trwania obowiązków nabywcy nieruchomości uzależniony jest od długości życia dożywotnika. Od darowizny różni ją wzajemność świadczenia, od sprzedaży brak ustalonej ceny. Wykazuje podobieństwa do tzw. odwróconej hipoteki.
Prawo dożywocia.
Osobę uprawnioną na podstawie umowy o dożywocie nazywa się dożywotnikiem. Może nim być sam zbywający nieruchomości lub osoba mu bliska (np. współmałżonek). Dokładny zakres uprawnień dożywotnika zwykle określa umowa o dożywocie. W braku odmiennych ustaleń umownych nabywca powinien przyjąć zbywającego jako domownika, dostarczać mu wyżywienia, ubrania, mieszkania, światła i opału, a także zapewnić mu odpowiednią pomoc i pielęgnowanie w chorobie oraz sprawić mu własnym kosztem pogrzeb odpowiadający miejscowym zwyczajom.
Prawo dożywocia może zostać ustanowione na rzecz więcej niż jednej osoby. W razie śmierci jednej z tych osób świadczenie nabywcy ulegają odpowiedniemu zmniejszeniu.
Zamiana dożywocia na rentę.
Na żądanie jednej ze stron umowy sąd może zamienić wszystkie lub niektóre uprawnienia wynikające z prawa dożywocia na dożywotnią rentę odpowiadającą wartości tych uprawnień. Dotyczy to takich sytuacji, gdy między dożywotnikiem a zobowiązanym wytworzyły się złe relacje i stosunki tego rodzaju, że nie można wymagać od stron dotychczasowej umowy, żeby pozostawały nadal w bezpośredniej ze sobą styczności.
Dożywocie w wizji artystycznej.
W powieści Edith Pargeter "Monk’s Hood" ("Trujący lek") i opartym na niej filmie rycerz Gerwazy Bonell planuje przekazanie swego majątku ziemskiego opactwu w Shrewsbury w zamian za dożywotnie utrzymanie dla siebie, swej żony i służących. Zakonnicy są zdziwieni, gdyż wartość majątku znacznie przekracza ewentualne koszty utrzymania. Do zawarcia umowy nie dochodzi, gdyż oferent ginie otruty tytułowym lekiem.
Znaczenie historyczne.
W dawnym prawie polskim dożywociem () nazywano dożywotnią rentę. W tym znaczeniu słowo to zostało użyte w komedii Aleksandra Fredry pt. "Dożywocie".

</doc>
<doc id="943038" url="https://pl.wikipedia.org/wiki?curid=943038" title="Umowa dożywocia">
Umowa dożywocia



</doc>
<doc id="943044" url="https://pl.wikipedia.org/wiki?curid=943044" title="Rezolucja Rady Bezpieczeństwa ONZ nr 1747">
Rezolucja Rady Bezpieczeństwa ONZ nr 1747

Rezolucja Rady Bezpieczeństwa ONZ nr 1747 została przyjęta 24 marca 2007 podczas 5647. posiedzenia Rady.
Rezolucja dotyczy irańskiego programu atomowego. Rada wzywa Teheran do podporządkowania się wcześniejszej rezolucji nr 1737 oraz decyzjom Rady Dyrektorów Międzynarodowej Agencji Energii Atomowej (MAEA). Nakłada także na Iran sankcje w postaci embarga na import broni z tego państwa, jak również rozciąga sankcje indywidualne opisane w rezolucji 1737 na kolejnych 15 osób i 10 instytucji. Nakazuje też sekretarzowi generalnemu MAEA przedstawienie w ciągu 60 dni raportu na temat spełnienia przez Iran żądań Rady. 

</doc>
<doc id="943047" url="https://pl.wikipedia.org/wiki?curid=943047" title="Karl von Bülow">
Karl von Bülow

Karl Wilhelm Paul von Bülow (ur. 24 marca 1846 w Berlinie, zm. 31 sierpnia 1921 tamże) – niemiecki feldmarszałek. Dowódca 2 Armii niemieckiej podczas I wojny światowej.
Początki kariery wojskowej.
W 1864 wcielony do 2 gwardyjskiego pułku piechoty. W 1866 mianowany do stopnia podporucznika. Uczestnik wojny prusko-austriackiej w 1866, a także wojny francusko-pruskiej 1870–1871. Od 1872 adiutant Inspektora Piechoty szkolnictwa wojskowego. W latach 1877–1884 i 1885–1890 służył w Sztabie Generalnym. W 1884 dowódca kompanii w 96 pułku piechoty. Od 1890 szef sztabu korpusu gwardyjskiego, a od 1894 dowódca 4 gwardyjskiego pułku piechoty. Od 1897 dyrektor Departamentu Centralnego Ministerstwa Wojny. Od 1901 dowódca 2 gwardyjskiej Dywizji Piechoty. Od 1902 generał kwatermistrz. W latach 1903–1912 dowódca 3 Korpusu Armijnego (KA). Od 1913 generał pułkownik, generalny inspektor 2 Inspekcji Armijnej.
I wojna światowa.
W czasie mobilizacji przed I wojną światową 2 sierpnia 1914 wyznaczony na dowódcę 2 Armii (na którą składały się 7, 9 i 10 Korpus Armijny, 7 i 10 Korpus Rezerwowy, 2 dywizje Landwery – razem 260 tys. żołnierzy i 848 dział), która była rozwijana w rejonie Akwizgran – Malmedy – Euskirchen – Blankenheim.
4 sierpnia 1914 armia Bülowa bez wypowiedzenia wojny wtargnęła na terytorium Belgii i nacierała na twierdzę Liège, siły której osłaniały przeprawy na rzece Moza. Bülow zmuszony był rzucić do szturmu twierdzy siły oddziału wydzielonego pod dowództwem gen. O. von Emmicha. W związku z początkowym brakiem powodzenia szturmu Liège Bülow skierował dodatkowo siły 3 Korpusu gen. K. von Einema. Twierdza Liège kapitulowała 16 sierpnia 1914.
Następnie armia gen. Bülowa otrzymała zadanie nacierać lewym skrzydłem na północ od Namur i zdobyć broniącą miasta twierdzę. Po 3-dniowym ataku twierdza Namur została zdobyta, za co gen. Karl von Bülow odznaczony został orderem Pour le Mérite. W przygranicznych walkach Bülow odniósł także kilka znaczących zwycięstw nad 5 Armią Francuską, m.in. w bitwie pod Charleroi (23–24 sierpnia 1914). 30 sierpnia 1914 jego wojska ponownie pokonały francuską 5 Armię w bitwie pod Guise – Saint Quentin.
W czasie bitwy nad Marną armia Bülowa znalazła się w ciężkiej sytuacji w związku z przerzutem 3 i 9 korpusu 1. Armii gen. von Klucka nad rzekę Ourcq. Prawe skrzydło armii Bülowa zostało odkryte i powstała luka, w którą mogły wejść Armia Brytyjska i 5 Armia Francuska. W tej sytuacji, w związku z brakiem rezerw na prawym skrzydle, Bülow 7 września wycofał prawoskrzydłowe jednostki w rejon miasta Montmirail i na północny zachód od niego, czym powiększył lukę. 8 września w związku z zagrożeniem wejścia w lukę 5 Armii Francuskiej Bülow jeszcze raz wycofał prawe skrzydło, zwiększając lukę do 15 km, w końcu luka miała 35–40 km. szerokości. 9 września 1914 Armia Brytyjska i 5 Armia Francuska weszły klinem w lukę między 1 i 2 Armie Niemieckie. Przybyły na front emisariusz Sztabu Generalnego zmusił dowódców armii do podjęcia decyzji o wycofaniu. 10 września Bülow rozpoczął odwrót. To było przyczyną ogólnego wycofania wojsk niemieckich, chociaż odniosły one sukces operacyjny i taktyczny.
13 września 2 Armia zajęła pozycje obronne na północnym brzegu rzeki Vesle na wschód i na południowy wschód od miasta Reims.
W czasie walk nad rzeką Aisne (13–15 września) Bülow, dzięki pomocy podciągniętych rezerw, powstrzymał próbę ponownego natarcia wojsk francuskich. Później 2 Armia gen. Bülowa walczyła pod Arras (29 września – 9 października). W styczniu 1915 awansowany do stopnia feldmarszałka.
W marcu 1915 po doznanym zawale serca, skierowany do Niemiec na rekonwalescencję. 4 kwietnia 1915 został odwołany ze stanowiska dowódcy armii w związku z chorobą. W 1916 w dyspozycji naczelnego dowództwa.
Autor wspomnień "Moje zapiski o natarciu na Marnie".

</doc>
<doc id="943048" url="https://pl.wikipedia.org/wiki?curid=943048" title="Třebonice">
Třebonice

Třebonice – jednostka ewidencyjna ("katastrální území") Pragi, stolicy Czech.
Położona jest w dzielnicy Praga 5 i obwodzie administracyjnym Praga 13 (w Pradze obok dzielnic o numerach 1-10 funkcjonują obwody administracyjne o numerach 1-22), obok większej jednostki ewidencyjnej – Řeporyje. Jest jedną z najbardziej oddalonych od centrum jednostek Pragi – najbliższa stacja metra to Zličín.
Třebonice były kiedyś osobną wsią, położoną nad potokiem Dalejskim ("Dalejský potok") – pierwsza pisemna wzmianka pochodzi z 1271. W 1900 mieszkały tam 394 osoby (obecnie 413). W granice Pragi została włączona w 1974.
Na jej terenie znajduje się neogotycka kapliczka z 1886 r. oraz pomnik poległych podczas I wojny światowej, postawiony w latach 20. XX wieku. W pewnym oddaleniu, na wzgórzu, stoi romański kościółek św. Jana i Pawła z XIV wieku – jedyna pozostałość po nieistniejącej wsi "Krteň" (dawnej posiadłości królewskiej, następnie kościelnej; przestała istnieć w XVII w.).

</doc>
<doc id="943050" url="https://pl.wikipedia.org/wiki?curid=943050" title="Galeazzo Marescotti">
Galeazzo Marescotti

Galeazzo Marescotti (ur. 1 października 1627 w Vignanello, zm. 3 lipca 1726 w Rzymie) – włoski kardynał.
Życiorys.
Pochodził z Vignanello, ze szlacheckiej rodziny o szkockich korzeniach. W 1653 po uzyskaniu doktoratu z prawa rzymskiego i kanonicznego otrzymał niższe święcenia i rozpoczął karierę w administracji papieskiej, służąc jako referendariusz Sygnatury Apostolskiej, gubernator miast Fano i Ascoli, protonotariusz apostolski i inkwizytor na Malcie. W 1662 przyjął święcenia kapłańskie.
W 1668 został mianowany tytularnym arcybiskupem Koryntu oraz asystentem Tronu Papieskiego i przeszedł do służby dyplomatycznej papiestwa. Był nuncjuszem nadzwyczajnym w Austrii (1668), nuncjuszem apostolskim w Polsce (1668-70) oraz w Hiszpanii (1670-75). 27 maja 1675 papież Klemens X kreował go kardynałem prezbiterem z tytułem San Bernardo alle Terme, a rok później legatem w Ferrarze. W 1679 został arcybiskupem Tivoli, gdzie pełnił posługę do grudnia 1689 (rezygnację złożył już w listopadzie 1685, ale dopiero cztery lata później wyłoniono jego następcę i do tego czasu pozostawał formalnie zarządcą diecezji). Kamerling Świętego Kolegium Kardynałów 1687-88. Był proprefektem Kongregacji Soboru Trydenckiego (obecnej Kongregacji ds. Duchowieństwa) 1692-95, prokamerlingiem Świętego Kościoła Rzymskiego od lipca do listopada 1698 i sekretarzem Rzymskiej Inkwizycji 1700-13. Na konklawe 1700 był uważany za najpoważniejszego kandydata na nowego papieża, jednak weto zgłoszone przez Francję zablokowało mu drogę do pontyfikatu. Protoprezbiter Św. Kolegium od kwietnia 1708. W maju 1715 z powodu zaawansowanego wieku złożył rezygnację ze wszystkich zajmowanych funkcji. Z powodu wieku i stanu zdrowia nie uczestniczył w konklawe 1721 i konklawe 1724. Zmarł w Rzymie, mając blisko 99 lat.

</doc>
<doc id="943051" url="https://pl.wikipedia.org/wiki?curid=943051" title="Cumulostratus">
Cumulostratus



</doc>
<doc id="943055" url="https://pl.wikipedia.org/wiki?curid=943055" title="Termonastia">
Termonastia

Termonastia – ruchy nastyczne roślin wywołane zmianą temperatury. Przykładem takich ruchów jest zamykanie się (po obniżeniu temperatury) i otwieranie (po podniesieniu temperatury) płatków krokusa czy też tulipana na skutek zmian termicznych. Mechanizm ten wywoływany jest szybszym wzrostem górnej powierzchni działek okwiatu niż dolnej w cieplejszym otoczeniu. Podczas jednego ruchu termonastycznego płatki tulipana (który reaguje na zmianę temperatury o co najmniej 1 °C) wydłużają się o ok. 7%, co może po kilkukrotnym wywołaniu tego mechanizmu spowodować podwojenie ich długości. Kwiaty szafranu reagują na zmianę już 0,2 °C.
Termonastycznie reagują również wąsy pędowe i ogonki liściowe niektórych roślin, np. szczawika zajęczego, a także mimozy. W tych przypadkach mechanizm ruchu może opierać się na zmianach turgoru.

</doc>
<doc id="943056" url="https://pl.wikipedia.org/wiki?curid=943056" title="Klub Hybrydy">
Klub Hybrydy

Klub Hybrydy – jeden z najstarszych klubów studenckich w Polsce. „Hybrydy” działają z przerwami od końca lat 50. XX w. Przez wiele lat klub pełnił rolę centrum kultury studenckiej i "matecznika" artystycznego, z którego wyrosło wielu literatów, muzyków, twórców teatralnych i filmowych.
Historia.
W polskich realiach lat 50. istnienie klubu studenckiego było czymś nieznanym i do pomysłu jego stworzenia władze stolicy podchodziły z nieufnością. Andrzej Pniewski i Józef Waczków, ówcześni działacze studenccy, byli autorami koncepcji funkcjonowania klubu, dla którego znaleziono miejsce w zabytkowej kamienicy przy ul. Mokotowskiej 48. Ponieważ w budynku tym mieszkał i tworzył Józef Ignacy Kraszewski, chciano ten fakt jakoś podkreślić. Andrzej Pniewski miał rzekomo wyszperać gdzieś mało znaną powieść Kraszewskiego zatytułowaną „Hybrydy” z 1869 i to ona dała nazwę klubowi. Oficjalne otwarcie klubu miało miejsce 1 lutego 1957. Imprezę uświetniono koncertem jazzowym.
U początków swojej działalności klub „Hybrydy” organizował imprezy studenckie i „tańce” z orkiestrą na żywo, prowadził 4 bufety i udostępniał sale na trzech kondygnacjach: dwie na górze, sześć na dole i dwie w piwnicy. Zainstalowano w nim dwie szafy grające oraz urządzono salę bilardową – dużą rzadkość w tamtych czasach. W klubie działał Dyskusyjny Klub Filmowy, w którym odbywały się maratony filmowe. W budynku „Hybryd” spotykali się artyści związani z ruchem studenckim: muzycy, plastycy, filmowcy, literaci i aktorzy.
Od maja 1957 rozpoczął działalność Hot-Club Hybrydy, z którego wyszli m.in. Włodzimierz Nahorny, Michał Urbaniak, Tomasz Stańko. Hot-Club Hybrydy był głównym organizatorem pierwszego międzynarodowego festiwalu jazzowego „Jazz 58” (nazwa Jazz Jamboree przylgnęła do niego później), który odbył się w Warszawie w dawnej siedzibie klubu „Stodoła” przy ul. Emilii Plater.
W 1960 "spiritus movens" działalności artystycznej „Hybryd” stał się przybyły z Torunia Jerzy Leszin-Koperski. Objął on kierownictwo nowo powstałej Rady Programowo-Artystycznej. Klub stał się miejscem spotkań i dyskusji literackich, których efektem było m.in. stworzenie „Orientacji Poetyckiej Hybrydy” i grupy twórczej „Pokolenie 1960”. Z działalnością klubu związani byli wtedy m.in. Zbigniew Jerzyna, Krzysztof Gąsiorowski, Edward Stachura, Janusz Żernicki, Andrzej Zaniewski, Jarosław Markiewicz, Borowicz, Jerzy Górzański, Barbara Sadowska.
W 1960 ogłoszono powstanie Społecznego (Wielkiego) Teatru Poezji i Dramatu, a dzięki zaangażowaniu Debnela i Jana Pietrzaka powstała Eskadra Poezji Rewolucyjnej. W „Hybrydach” pojawiło się wiele osób zainteresowanych kabaretem literackim. Jan Pietrzak, Wojciech Młynarski, Johwed i Borowicz stworzyli skład I Rady Artystycznej Studenckiego Teatru Hybrydy. W 1962 teatr wystawił na 5-lecie klubu przedstawienie kabaretowe "Kąpiel w Rubikonie" oraz dramatyczną inscenizację "Proces o cień osła". W latach 1962–1967 powstało w „Hybrydach” 18 premierowych realizacji teatralnych – m.in. utwory Krasińskiego, Krzysztonia, Obojewskiego. Scena kabaretowa „Hybryd” mogła się cieszyć nieco większą niż gdzie indziej w Polsce wolnością słowa. Po Pietrzaku i Młynarskim działali tu Stefan Friedmann, Jonasz Kofta, Jan Kreczmar.
W 1963 poeci z „Hybryd” wydali trzy numery miesięcznika „Widzenia”. W tym samym roku nastąpił jednak rozpad „Orientacji Poetyckiej Hybryd”. Dopiero w 1966 klub na nowo zaczął skupiać u siebie młodych poetów – powołane zostało „Forum Poetów Hybryd”. Z tamtych czasów pochodzi wiele debiutanckich tomików oraz pisma „Orientacja” i „Nowe Widzenia”. W październiku tego samego roku Teatr Hybrydy odniósł sukces zdobywając główną nagrodę festiwalu teatrów studenckich „Warszawska Nike”.
W 1967 muzyczny Hot-Club obchodził 10-lecie, z Teatru Hybrydy odeszli Pietrzak i Kofta, a klub podupadał. W listopadzie 1968 podjęto próbę uaktywnienia działalności poszukując „następców Młynarskiego, Kofty, Pietrzaka”. „Hybrydy” stały się klubem studentów Uniwersytetu Warszawskiego wraz z nadejściem nowych działaczy i bywalców. Nowymi propozycjami była „Giełda Plastyków”, „Forum Poetów” i „Studio Piosenki”. Na antenie programu III Polskiego Radia dwa razy w miesiącu nadawano audycję „Wieczory w Hybrydach”, które prowadził Maciej Pietrzyk. Mimo tego klub przechodził wyraźny kryzys. W 1973 nastąpiło zawieszenie działalności klubu.
Klub wznowiono 10 października 1977 w nowym lokalu przy ul. Kniewskiego 7/9 (obecnie ul. Złota). Powstało Studio Piosenki, Galeria nad Szatnią, Hot-Club, DKF, Teatr „Nie prasować”, Galeria Fotografii, Klub Literacki. Od 1978 do 1992 w Hybrydach organizowany był Ogólnopolski Przegląd Piosenki Autorskiej. Od 1978-1982 działał w klubie SOD Studencki Ośrodek Dyskusyjny „Od Siwaka do Bujaka”, w którym odbyło się wiele spotkań i paneli dyskusyjnych z czołowymi przedstawicielami ówczesnego podziemia politycznego KOR-u i zdelegalizowanych struktur NSZZ Solidarność, członkami KC PZPR, a następnie z wybitnymi przedstawicielami kultury, sztuki i nauki; inicjatorem SOD-u oraz głównym prowadzącym spotkania dyskusyjne był ówczesny sekretarz programowy klubu Marek Różycki jr.
W drugiej połowie lat 80. ówczesny szef klubu, Sławek „Gąsior” Rogowski, chroniąc młodych muzyków przed represjami władz komunistycznych, stworzył warunki, w których znalazły swoje miejsce do prób zespoły związane z ruchem punk, m.in.: Kult, Izrael, Dezerter, Armia, T.Love.
Po 1989 klub przejęło Stowarzyszenie Hybrydy, które w marcu 1996 zostało z niego usunięte. Klub został przejęty przez Uniwersytet Warszawski; w imieniu uczelni zarządza nim Fundacja Universitatis Varsoviensis. W 2005 został reaktywowany Teatr Hybrydy, którego szefem został Maciej Dzięciołowski.
Bibliografia i fonografia przedmiotowa.
Literatura przedmiotu:

</doc>
<doc id="943058" url="https://pl.wikipedia.org/wiki?curid=943058" title="Miejska Biblioteka Publiczna w Radzionkowie">
Miejska Biblioteka Publiczna w Radzionkowie

Miejska Biblioteka Publiczna w Radzionkowie – samorządowa instytucja kultury w Radzionkowie. Posiada dwie placówki dogodnie zlokalizowane w różnych częściach miasta. Do podstawowych zadań MBP należy:
Oferta biblioteki to księgozbiór, który liczy ponad 46 000 woluminów i jest udostępniany w wypożyczalni dla dorosłych, wypożyczalni dla dzieci oraz czytelni.
Beletrystyka.
Na księgozbiór beletrystyczny składa się ponad 20 000 woluminów, w tym zbiór klasycznej literatury pięknej polskiej i obcej (nowele, opowiadania, powieści, poezje, dramaty), literatura faktu, biografie, eseistyka, a także romanse, horrory, powieści fantastyczne i sensacyjne.
Księgozbiór popularnonaukowy.
Zbiory popularnonaukowe to ok. 17 000 woluminów, na które składają się aktualne wydawnictwa naukowe i popularnonaukowe z informatyki, nauk ekonomicznych, prawa, ochrony środowiska, historii Polski, Europy i świata.
Księgozbiór dziecięcy.
Księgozbiór dziecięcy – ok. 9 000 woluminów bajek i baśni, powieści obyczajowych i przygodowych, opowiadań oraz lektur szkolnych.
Miejska Biblioteka Publiczna w Radzionkowie organizuje także wystawy i imprezy kulturalne. Jednym o organizowanych projektów jest cykl „Patrzę. Podziwiam. Poznaję”. Autorami są czytelnicy wypożyczalni dziecięcej, którzy przedstawiają swoje pasje, zainteresowania, talenty. Wśród wystaw literackich zrealizowano, m.in. „Tolkien Władca wyobraźni” – wspólnie z Śląskim Klubem Fantastyki (2003), czy też „Inspiracje japońską mangą” (2004).
Historia.
Po powrocie Radzionkowa do Polski w 1945 r. powstaje Gminna Biblioteka Publiczna. Początkowo korzysta ona z zastępczych lokali, będących własnością prywatną. W 1951 r. w związku nadaniem Radzionkowowi praw miejskich biblioteka zmienia nazwę na Miejska Biblioteka Publiczna w Radzionkowie. W 1966 r. biblioteka otrzymuje duże pomieszczenie w radzionkowskim Domu Kultury. W okresie 1975-1998 w związku z przyłączeniem Radzionkowa do Bytomia biblioteka staje się filią numer 9 Biblioteki Miejskiej w Bytomiu. Od odzyskania przez Radzionków samodzielności biblioteka wchodzi w skład struktur radzionkowskiego Centrum Kultury Karolinka. W 2003 r. biblioteka przeprowadza się do wyremontowanych pomieszczeń byłej szkoły podstawowej. Od 1 stycznia 2007 r. na mocy uchwały Rady Miasta Radzionków zostaje utworzona samodzielna Miejska Biblioteka Publiczna w Radzionkowie.

</doc>
<doc id="943059" url="https://pl.wikipedia.org/wiki?curid=943059" title="Agencja">
Agencja



</doc>
<doc id="943060" url="https://pl.wikipedia.org/wiki?curid=943060" title="Atropa belladonna">
Atropa belladonna



</doc>
<doc id="943062" url="https://pl.wikipedia.org/wiki?curid=943062" title="Partia katalońska">
Partia katalońska

Partia katalońska to otwarcie szachowe zaczynające się od posunięć:
W ten sposób po raz pierwszy zagrał arcymistrz Ksawery Tartakower w roku 1929 w Barcelonie, wcześniej poproszony przez organizatorów turnieju o wynalezienie nowego debiutu, dzięki któremu Katalonia stałaby się znana w szachowym świecie.
Należy do grupy debiutów zamkniętych. Numery ECO E01–E09.
Najczęstsze rozwinięcie partii katalońskiej to tak zwany wariant zamknięty, w którym najprostszą strategią czarnych jest przyjęcie ściśniętej gry, ale próbowanie doprowadzenia do przełomu.

</doc>
<doc id="943066" url="https://pl.wikipedia.org/wiki?curid=943066" title="Hioscyamina">
Hioscyamina



</doc>
<doc id="943071" url="https://pl.wikipedia.org/wiki?curid=943071" title="Bang Bang (singel Tomcrafta)">
Bang Bang (singel Tomcrafta)

Bang Bang – dwudziesty singel oraz utwór niemieckiego DJ-a i producenta – Tomcrafta, wydany 21 października 2002 w Niemczech przez wytwórnię Kosmo Records (dwa wydania 12"). Utwór pochodzi z drugiego albumu Tomcrafta – "MUC" (drugi singel z tej płyty). Na singel składa się tylko utwór tytułowy w dwóch oraz w czterech wersjach (12").

</doc>
<doc id="943072" url="https://pl.wikipedia.org/wiki?curid=943072" title="Ulica Ogarna w Gdańsku">
Ulica Ogarna w Gdańsku

Ulica Ogarna (dawniej platea Canum, ulica Psia, niem. "Hundegasse") – jedna z ulic w Gdańsku na Głównym Mieście.
Historia.
Najstarsze wzmianki o ulicy pochodzą z 1336 jako "platea Braseatorum", czyli ulica Browarnicza i nawiązują do osiadłego na skraju Głównego Miasta wówczas licznego cechu niderlandzkich browarników, około 73 w 1416. Od 1620 przy tej ulicy mieścił się cech browarników.
Obecna nazwa ulicy pochodzi od starego gdańskiego zwyczaju wyprowadzania o zmroku sfory psów z psiarni miejskiej na Wyspę Spichrzów przez dzisiejszą "ulicę Ogarną", "Krowią Bramę" i most zwodzony nad Starą Motławą w celu ochrony znajdujących się tam magazynów (nocą mosty zwodzone Gdańska podnoszono, bramy miejskie zamykano a "Wyspa Spichrzów" pozostawała pod ochroną psów). Po kilku nieszczęśliwych wypadkach zwyczaju zaniechano a ochronę portowych spichrzów powierzono dodatkowym umocnieniom bram miejskich.
Ulica zaczyna się przy skrzyżowaniu z ul. Garbary przy południowo-zachodnim narożniku dawnych umocnień Głównego Miasta i przebiega wzdłuż południowej krawędzi głównomiejskich umocnień (m.in. Baszta Narożna i pozostałości starych obwarowań w ciągu ulicy "Za Murami"), aż do Bramy Krowiej nad Starą Motławą. W domu przy ul. Ogarnej (obecnie nr 95) urodził się gdański fizyk Gabriel Fahrenheit. Pod numerem 17 mieścił się hotel "Monopol".
Kamieniczki.
Znajduje się przy niej ponad 120 kamieniczek, utrzymanych w różnych stylach architektury (w większości odbudowanych po II wojnie światowej). Do ciekawszych należą:
Większość z około 120 kamienic znajdujących się przy ulicy uległa zniszczeniu w 1945. Po wojnie ulica została zabudowana budynkami mieszkalnymi dla przodowników pracy, bez usług. Zrezygnowano z odbudowy szeregu obiektów, np. Dworu Miejskiego, który stał w miejscu obecnego placu Tadeusza Polaka, a także ulic Tylnej i Służebnej znajdujących się na tyłach Ogarnej. Nie odbudowano też przedproży i przybudówek.

</doc>
<doc id="943074" url="https://pl.wikipedia.org/wiki?curid=943074" title="Pizystratydzi">
Pizystratydzi

Pizystratydzi – ród rządzący Atenami (z krótkimi przerwami) w latach 561–510 p.n.e. jako tyrani. Założycielem dynastii był Pizystrat, syn ateńskiego arystokraty Hippokratesa, po kądzieli kuzyn Solona. Po jego śmierci rządy przejęli jego synowie Hippiasz i Hipparch, którzy sprawowali władzę w latach następnych, Hippiasz po śmierci Hipparcha w 514 aż do czasu usunięcia tyranii w Atenach w 510.
Sytuacja w Atenach przed tyranią Pizystrata.
Po wyjeździe Solona.
Po przeprowadzeniu reform Solon wyjechał na dziesięć lat z Attyki. Po jego wyjeździe konflikty wybuchły na nowo, a porządek ustanowiony w Atenach przez jego reformy okazał się niestabilny. Z wygnania powrócił arystokratyczny ród Alkmeonidów. W 590 i 586 zabrakło przewidzianej prawami władzy, a w 581 archont eponim Damasias przedłużył bezprawnie swoją roczną kadencję (sprawował ją przez dwa lata i dwa miesiące) i próbował wprowadzić tyranię.
Po usunięciu Damasiasa powołano kolegium dziesięciu archontów. Pięciu archontów wybierali arystokraci stojący na czele najpotężniejszych rodów posiadających ziemię na urodzajnych terenach równinnych – „mieszkańcy równiny” (gr. "pediakoi"), trzech – mieszkający w górach „wieśniacy” (gr. "agroikoi") nazywani tak dla odróżnienia od pochodzących z równin „rolników” (gr. "georgoi"), dwóch ostatnich archontów wybierali „rzemieślnicy” (gr. "demiourgoi"). Archonci mieli reprezentować poszczególne grupy w społeczeństwie, które z kolei odpowiadały w przybliżeniu geograficznemu podziałowi Attyki na „równinę”, „podgórze” i „wybrzeże”.
W wyniku rywalizacji pomiędzy rodami arystokratycznymi wyłoniły się w Atenach trzy zwalczające się ugrupowania polityczne. Wszystkim trzem grupom przewodzili arystokraci pragnący uzyskać za pomocą ich poparcia urząd archonta eponima. O przywódcy „mieszkańców równiny” nie zachowało się zbyt wiele informacji, wiadomo jedynie, że miał na imię Likurg i był głową rodu Eteobutadów. „Mieszkańcom wybrzeża” przewodził Megakles z rodu Alkmeonidów. Był wnukiem polityka o tym samym imieniu, który za współodpowiedzialność za masakrę zwolenników Kylona został wygnany wraz z całym rodem z Aten. Alkmeon, ojciec Megaklesa, w nieznanych okolicznościach zdołał powrócić do Aten i odzyskać wpływy. Na czele „mieszkańców podgórza” stał Pizystrat. Pochodził on z położonej na wybrzeżu miejscowości Brauron. Popularność wśród ludu zdobył po zajęciu portu Nisaja w wojnie z Megarą.
Różnice pomiędzy stronnictwami politycznymi.
Z uwagi na skąpość źródeł na temat poszczególnych stronnictw, historycy przedstawiają dwie teorie mające na celu ich dokładne scharakteryzowanie. Część badaczy uważa, że różnice pomiędzy grupami występowały na tle gospodarczo-społecznym. Według tej teorii trzy stronnictwa można scharakteryzować w następujący sposób:
Teoria nakładania się podziału społecznego na podział terytorialny budzi jednak wątpliwości i jest mało popularna. Przeciwko niej przemawia fakt, iż w VI w. nie wykształciła się jeszcze warstwa kupców, a polityczny sojusz złożony z rybaków i rzemieślników jest mało prawdopodobny. Kolejnym argumentem jest występowanie wielkich właścicieli ziemskich we wszystkich trzech regionach Attyki, którzy jednocześnie mogli być zainteresowani sprzedażą nadwyżki swojej produkcji poza granice państwa.
Druga teoria wiąże pochodzenie trzech stronnictw z podziałami w łonie arystokracji. Nazwy stronnictw odpowiadać miałyby rzeczywistemu podziałowi geograficznemu. Stronnictwa polityczne w VI w. powstały więc na skutek skupienia wokół trzech rodzin, innych rodów poprzez małżeństwa, uzależnianie słabszych rodów oraz powiązanie z przedstawicielami niższych warstw na zasadzie patronatu. Walka o władzę pomiędzy arystokracją poprzez związki klienckie angażowała więc całe społeczeństwo. Podział na trzy stronnictwa o mniej więcej ustalonym zasięgu terytorialnym wiązał się z tym że rywalizujące rodziny miały swoje ziemie w określonych regionach. Klientele możnych rodów rekrutowały się głównie z terenów wokół ich posiadłości, a więc nazwy stronnictw wskazywały, w którym z regionów dominuje dana rodzina. Nie można jednak traktować tych terminów ściśle, ponieważ część klienteli jednego rodu mogła pochodzić z terenu dominacji innego. Szczególnie w samych Atenach ścierały się wpływy wszystkich trzech rodów.
Teoria ta oddaje charakter stronnictw Megaklesa i Likurga. Pizystrat natomiast, oprócz klienteli werbowanej spośród otoczenia jego ziem, liczyć mógł prawdopodobnie również na dość szerokie poparcie społeczne. Wydaje się, że mógł liczyć na drobnych rolników z całej Attyki niezadowolonych z reform Solona, a także tych obywateli, których od udziału w życiu politycznym odsuwała arystokracja. Pizystrat stworzył więc, w odróżnieniu od swoich przeciwników, stronnictwo o szerokim zapleczu społecznym. Teoria ta zgadzałaby się więc z uwagą Herodota (I, 59), że grupa "hyperakrioi" powstała w wyniku działalności Pizystrata, natomiast inne frakcje powstały w wyniku tradycyjnej walki pomiędzy arystokratycznymi rodami.
Tyrania Pizystrata.
Pierwszy i drugi okres.
W roku 561/560 Pizystrat prawdopodobnie pełnił funkcję polemarcha, cieszył się również dużą popularnością wśród ludu wynikającą z jego sukcesów wojskowych w walce z Megarą o Salaminę. Według jednej z wersji sam miał poranić swoje muły i w takim stanie przybyć na Agorę, tam oświadczył Ateńczykom, że właśnie uciekł swoim politycznym przeciwnikom. Oburzony lud przyznał mu prawo do utworzenia straży przybocznej, tzw. „noszących pałki” (gr. "korynephoroi"), do której Pizystrat werbował swoich stronników. Przy jej pomocy udało mu się opanować Akropol i ogłosić się tyranem. Nie są znane dokładne ramy czasowe „pierwszej” tyranii. W obliczu zbyt słabego poparcia dla jego władzy oraz sojuszu Megaklesa i Likurga Pizystrat musiał ok. 556 opuścić Attykę.
Po wygnaniu Pizystrata stronnictwa Megaklesa i Likurga poróżniły się ze sobą. Pizystrat doszedł do porozumienia z Megaklesem, który umożliwił mu dostanie się do miasta. Około 551 Pizystrat przybył do Aten na wozie, na którym stała wysoka i piękna dziewczyna przebrana za Atenę. Ateńczycy oddali jej cześć i wpuścili wóz na Akropol. W celu przypieczętowania sojuszu Pizystrat ożenił się z córką Megaklesa. Poróżnił się jednak z nim, ponieważ aby nie krzywdzić swoich dzieci z innego łoża, nie chciał mieć potomstwa z jego córką. Megakles zerwał sojusz i ponownie zbliżył się do Likurga. Pozycja Pizystrata i tym razem nie była dość silna, aby mógł sprawować rządy samodzielnie. W roku 550/549 opuścił Attykę i udał się do Macedonii.
Ponowne przygotowania do przejęcia władzy.
Uciekając z Aten, Pizystrat zabrał ze sobą wszystko, co posiadał, jak również swych stronników. Osiedlił się na żyznych terenach między Macedonią a Tracją, najpierw założył Rhajkelos, później przeniósł się w pobliże góry Pangajon. Dzięki lokalnym zasobom srebra i drzewa udało mu się zgromadzić wielki majątek. Zaczął bić attyckie tetradrachmy z wizerunkiem sowy Ateny, budował także okręty wojenne i transportowe, które miały posłużyć jego planom odzyskania władzy w Atenach. Pomocy udzielały mu zaprzyjaźnione "poleis". Teby oraz kilka innych państw przysyłały mu pieniądze, awanturnik z Naksos Lygdamis przysłał ludzi i pieniądze, w Argos dzięki swojemu małżeństwu mógł zwerbować 1000 żołnierzy, poparcia udzieliła mu arystokracja Eretrii na Eubei, gdzie stworzył sobie bazę do uderzenia na Ateny.
W 539 wylądował wraz z armią pobliżu Maratonu, niedaleko swoich ziem, gdzie znajdowało się wielu z jego stronników. Na działanie wybrał najlepszy dla siebie moment. Uwagę Sparty, która była największym przeciwnikiem tyranów wśród greckich "poleis", pochłaniało sprzymierzone z nim Argos, a konflikt Lidii z Persją potęgował napięcie w Helladzie. Wojska Pizystrata pobiły siły ateńskie w bitwie pod Pallene, następnie Pizystrat zajął Akropol, rozbroił lud i wziął na zakładników synów z rodzin arystokratycznych. Członków roku Akmeonidów zmusił do pójścia na wygnanie, ten sam los spotkał prawdopodobnie również członków stronnictwa Likurga. Dzięki najemnikom, przekupstwom i sojuszom z niektórym rodami zdołał ugruntować swoje panowanie. Jako pierwszy tyran przejął władze nie dzięki wykorzystaniu kryzysu w państwie, lecz dzięki obcym wojskom i najemnikom.
Lata 539–527 p.n.e..
Polityka wewnętrzna.
O Pizystracie zachowała się opinia, że rządził „raczej jak dobry obywatel niż tyran”. Aby uzyskać poparcie ludu, nie ingerował w działanie instytucji ustrojowych, nie zmieniał ich kompetencji, szanował ustrój i prawo cywilne, podporządkowywał się nawet wyrokom sądowym Areopagu. Dbał jedynie, by stanowiska państwowe były obsadzane przez jego stronników. Szczególne wysiłki kierował, by przy obsadzaniu urzędów archontów wybierani byli jego ludzie, dzięki czemu w toku tyranii powoli zmieniał się skład Rady Areopagu, która stawała się bardziej posłuszna jego żądaniom.
Pomimo represji, jakimi padła arystokracja, na początku trzeciej tyranii relacje pomiędzy nią a tyranem były poprawne, a nawet dobre. Arystokratyczne rody były z zasady przeciwne tyranii i skłaniały się ku oligarchii, która pozwalała na walkę pomiędzy frakcjami. Jednak w obliczu solidnych podstaw władzy Pizystrata musiały zaakceptować zaistniałą sytuację. Możne rody zachowały swoją uprzywilejowaną pozycję w społeczeństwie i pełniły najwyższe godności publiczne, jednak to już nie walki między nimi decydowały o przyznaniu stanowiska, a wola tyrana. Współpraca pomiędzy rodami a tyranem układała się różnie, oscylując od współpracy do wrogości kończącej się w najlepszym przypadku usunięciem z gry politycznej, a na banicji kończąc. Część przeciwników Pizystrata zginęła w bitwie pod Pallene, inni natomiast udali się na wygnanie wraz z Alkmeonidami. Pizystrat starał się przekonać tych wygnańców do powrotu. Ziemie ich i majątki pozostawił nienaruszone, traktował je jedynie jako rękojmię ich dobrego zachowania. Przykładem takiego postępowania jest powrót Kimona z rodu Filaidów, który powrócił na zasadzie umowy.
Pizystrat nie przeprowadzał podziału skonfiskowanych ziem pomiędzy biednych chłopów. Wspierał ich jednak pożyczkami, powołał także sędziów objazdowych, aby oszczędzić chłopom trudów wyprawy do miasta. Dla utrzymania najemników oraz sfinansowania polityki zagranicznej i prac budowlanych w mieście wprowadził dziesięcioprocentowy podatek od produkcji rolnej.
Polityka zagraniczna.
Po wygnaniu z Aten około 550 w obrębie zainteresowania Pizystrata leżały tereny w Macedonii i Tracji, gdzie założył dwie kolonie, które później posłużyły mu do zdobycia władzy w Atenach. Dzięki przyjaznym stosunkom z kilkoma "polis" zdołał uzyskać od nich pomoc podczas przygotowań swojego powrotu do Attyki. W czasie jego tyranii łączyły go przyjazne stosunki z arystokracją tessalską, z Argos, z Eretrią na Eubei, Rhajkelos nad Zatoką Thermajską, Koryntem, Tebami, a także ze Spartą. Dużo uwagi poświęcał zabezpieczeniu dostępu Atenom do Morza Czarnego, w tym celu odzyskał miasto Sigejon, położone nad Propontydą, w którym osadził jako tyrana swego nieślubnego syna Hegesistratosa. Czynił próby podporządkowania Atenom Chersonezu Trackiego, dokąd wysłał grupę osadników ateńskich pod wodzą Miltiadesa Starszego, który ostatecznie został wodzem miejscowego plemienia Dolonków. Pizystrat, aby wzmocnić swoją pozycję na południu Morza Egejskiego, osadził Lygdamisa na wyspie Naksos w charakterze tyrana, ten zaś w 533 uczynił tyranem Samos Polikratesa, który również stał się sojusznikiem Pizystrata.
Polityka kulturalna.
Budowano wiele świątyń. Pizystrat szczególnie popierał kult Ateny i Dionizosa. Jeszcze przed objęciem przez niego rządów zaczęto świętować w Atenach Panatenaje, wielkie święto ku czci Ateny łączące wszystkich Jonów. Pizystrat znacznie rozbudował całe święto i dodał mu jeszcze bardziej uroczystą oprawę. Co cztery lata obchodzono je szczególnie uroczyście. Nosiło wtedy nazwę Wielkich Panatenajów, a przy ich okazji urządzano zawody sportowe i muzyczne ku czci bogini. Pizystrat popierał to wielkie święto, chcąc, aby dorównało popularnością igrzyskom olimpijskim i istmijskim, a tym samym przysparzało mu prestiżu.
Wraz z synami przyczynił się do włączenia kultu Dionizosa w obręb oficjalnych kultów "polis". Sprawował opiekę nad Dionizjami Wielkimi, w których właśnie za jego czasów (rok 534) po raz pierwszy przedstawienia tragedii stały się elementem tego święta. Polityka religijna miała na celu jednoczenie wszystkich obywateli we wspólnym kulcie, a także zamanifestowanie bogactwa i szczodrobliwości tyrana.
Pizystrat prowadził rozległą działalność budowlaną. Ateny jego czasów stają się miastem ludnym z wieloma okazałymi budowlami. W tym okresie rozpoczęła się budowa świątyni Ateny Parthenos na Akropolis i okręgu Zeusa Olimpijskiego (poza murami miasta), wzniósł także świątynie Dionizosa Eleuthereusa oraz Demeter w Eleusis. Dla ułatwienia życia mieszkańcom miasta Pizystrat zbudował wodociąg zakończony monumentalna fontanną. Wytyczono nową Agorę i wzniesiono ołtarz Dwunastu Bogów.
Pizystrat był również mecenasem sztuki. Sprowadził wielu artystów, szczególnie z miast ujarzmionej przez Persów Jonii. Na jego zlecenie sporządzono rękopis "Iliady" i "Odysei". Dzięki przybyciu wielu rzeźbiarzy do Aten rozpoczęła się ich ożywiona działalność, powstają charakterystyczne dla epoki archaicznej kurosy i kory. Za Pizystrata w Atenach działał malarz i garncarz Eksekias. Na koniec jego rządów przypada stworzenie przez ateńskich garncarzy nowego stylu ceramiki – stylu czerwonofigurowego – który stał się bardzo popularny w całym świecie greckim.
Gospodarka Aten.
Tradycja przekazała wspomnienie o czasach Pizystrata jako o epoce wielkiego dobrobytu. Dzięki przyjaznym stosunkom z wieloma "poleis" attyckie towary docierały w różne miejsca na świecie. Ateny zyskały nowe przyjazne porty: Eretrię na Eubei, Rhajkelos nad Zatoką Thermajską, a także tereny, na których panował Miltiades Starszy. Rozwijało się garncarstwo, były to lata świetności stylu czarnofigurowego i początek stylu czerwonofigurowego. Ateńska ceramika zyskiwała na popularności kosztem ceramiki korynckiej. Zwiększono wydobycie srebra w kopalniach w górach Laurion. Przedmiotem ateńskiego eksportu stała się także bita masowo tetradrachma. Biedni chłopi znaleźli zatrudnienie w rzemiośle.
Tyrania Hippiasza i Hipparcha.
Sytuacja po śmierci Pizystrata.
W roku 527 Pizystrat umarł śmiercią naturalną. Władza po nim przeszła na dwóch jego synów: Hippiasza i Hipparcha. Podział władzy pomiędzy braćmi nie jest dokładnie znany, prawdopodobnie z racji starszeństwa większą rolę odgrywał Hippiasz. Wygnani Alkmeonidzi osiadli w Delfach, gdzie skupiali wokół siebie innych wygnańców. Kilkakrotnie próbowali powrócić siłą do Aten, w tym celu założyli twierdzę w Lejpsydrion blisko granicy Attyki, dokąd uciekali ich stronnicy z miasta. Tyranom udało się jednak ich ponownie stamtąd wypędzić. W 514 podczas Panatenajów zabity został Hipparch. Mordercami byli dwaj arystokraci: Harmodios i Arystogejton. Zbrodnia nie miała charakteru politycznego, ale osobisty; Hipparch bezskutecznie zabiegał o względy u młodziutkiego Harmodiosa, którego kochankiem był Arystogejton. Bojąc się, że tyran użyje przemocy wobec chłopca, Arystogejton rozpoczął organizowanie spisku. Istniał także drugi powód morderstwa. Otóż Hipparch pozbawił siostrę Harmodiosa zaszczytnej funkcji w czasie procesji panatenajskiej i oświadczył, iż ta nie jest jej godna, co było dla niej poważną obrazą. Tyranobójcy stali się bohaterami, na cześć których podczas uczt przeciwnicy tyranii śpiewali piosenki:
W 511/510 Sparta zaatakowała z zaskoczenia (armia jej wylądowała na wybrzeżu falerońskim). Wojna była inspirowana przez wyrocznię w Delfach, która przy każdej okazji nawoływała Spartę do usunięcia tyranii w Atenach. Wyrocznie inspirowali najpewniej Alkmeonidzi, którzy po podjęciu się trudu kierowania odbudową świątyni Apollina w Delfach i wzorowym wywiązaniu się z tego zadania zyskali wdzięczność wyroczni i duże wpływy w Delfach.
Hippiasz został jednak ostrzeżony przed atakiem Spartan i pokonał ich za pomocą 1000 tessalskiej konnicy. Spartanie wysłali drugą ekspedycję pod wodzą króla Kleomenesa I, wspieraną przez wygnańców ateńskich, która pokonała konnicę tessalską. Pizystratydzi zamknęli się na Akropolu, gdzie oblegała ich spartańska armia, a dzięki zbiegowi okoliczności synowie ich dostali się do niewoli. W lipcu 510 p.n.e. doszło do kapitulacji. Hippiasz wraz z rodziną udali się do miasta Sigejon, następnie udał się na dwór króla Persów Dariusza, w nadziei, że przy jego pomocy uda mu się odzyskać władzę. Brał udział w bitwie pod Maratonem po stronie Persów. Stracił życie w bitwie lub po powrocie na Lemnos.
Polityka wewnętrzna.
Hippiasz i Hipparch, jak pisze Tukidydes, „przez długi czas rządzili uczciwie i mądrze; [...] upiększali miasto, prowadzili wojny, składali w świątyniach ofiary”. Starali się kontynuować politykę ojca. Podobnie jak on opierali swoją pozycję na najemnikach, których opłacali z podatków. Być może obniżyli podatek wprowadzony przez ich ojca z 1/10 na 1/20. Tyrani starali się o zachowanie pozorów praworządności w ten sposób, że Hippiasz został archontem eponimem roku 526, a jego syn Pizystrat – roku 522. Obaj bracia przewodniczyli uroczystościom Panatenajów w roku 514.
Podobnie jak ich ojciec, młodzi Pizystratydzi szukali porozumienia z potężnymi rodami skazanymi na wygnanie. Wielu z ich członków odwołali z wygnania. Klejstenes, jeden z czołowych Alkmeonidów, był archontem eponimem roku 525, jednak porozumienie nie było najwyraźniej trwałe, ponieważ już wkrótce Klejstenes znalazł się ponownie na wygnaniu, natomiast Kimon Filaida, który powrócił do Aten jeszcze za Pizystrata, po swoim trzecim z kolei zwycięstwie w wyścigach rydwanów w Olimpii stał się tak popularny – a tym samym niebezpieczny dla tyranów – że zlecili oni jego zabójstwo.
W 514/513 do Aten przybyło wielu uchodźców po nieudanej wyprawie Miltiadesa. Skomplikowało to utrzymanie porządku w mieście oraz spowodowało niezadowolenie ludu. Wprowadzono wtedy przepisy ograniczające migracje ludności ze wsi do miasta. Po zamordowaniu Hipparcha jego brat skazał na śmierć wielu ze swoich przeciwników, stał się bardziej skryty i podejrzliwy, a jego rządy stały się bardziej surowe.
Polityka zagraniczna.
Wraz z postępującymi podbojami Persji oraz wzrostem potęgi Sparty, pogarszała się sytuacja synów Pizystrata. Około 522 p.n.e. obalono będących ich sprzymierzeńcami tyranów Naksos i Samos. W roku 514/513 Persja zajęła północne wybrzeże morza Egejskiego, a najazdy scytyjskie osłabiły przepływ handlu przez Hellespont. Pizystratydzi wspomogli więc niewielką, ale dobrze uzbrojona armią Miltiadesa syna Kimona, który wyruszył około 516, by objąć po swoim bracie przywództwo nad plemieniem Dolonków. Dzięki zdradzie pojmał on miejscowych wodzów i zaciągnął 500 najemników, zdobył Chersonez, który obsadził swoimi rodakami. Aby zapewnić Atenom dostęp do Morza Czarnego, przystąpił do zdobywania Lemnos, jednak postępy Persów udaremniły jego starania. Około 511 Miltiades opuścił Chersonez, a w ślad za nim opuścili go, a także Lemnos, ateńscy koloniści.
Na terenie Grecji kontynentalnej tyranii odziedziczyli dobre stosunki z Tebami, Argos, Tessalią, Eretrią i Spartą. Jednak stan ten nie był trwały. Kiedy Plateje (małe miasto w Beocji) popadły w konflikt z Tebami i poprosiły o pomoc Spartę. Spartanie poradzili im, by zwrócili się o pomoc do Aten. Ateńczycy zawarli przymierze z Platejczykami. Doszło do bitwy pomiędzy Tebami a Atenami, którą wygrali Ateńczycy, po czym przesunęli granicę Platejów oraz sąsiedniego miasta Hysiaj. Wojna ta przyniosła Atenom wrogość Teb, co było celem Sparty.
Polityka kulturalna.
Podobnie jak ojciec, tyrani prowadzili zakrojone na szeroką skalę prace budowlane. Powstawały drogi oraz gmachy publiczne. Zakończyli budowę świątyni Ateny Parthenos na Akropolis. Wznieśli ołtarze poświęcone dwunastu bogom i Apollonowi, które poświęcił syn Hippiasza, Pizystrat, będący w tym czasie archontem eponimem. W Brauron zbudowali świątynie Artemidy Braurońskiej.
Nad sztuką sprawował pieczę Hipparch. Sam układał wiersze i krótkie epigramy, które umieszczano na kamieniach milowych ustawionych na jego rozkaz w całej Attyce. On też prawdopodobnie postarał się o sprowadzenie do Aten ze zdobytej przez Persów wyspy Chios rękopisów Homera, przechowywanych przez Homerydów, a z recytacji "Iliady" i "Odysei" uczynił integralną częścią Panatenajów. Hipparchowi udało się skłonić do przybycia do Aten dwóch znanych poetów: Symonidesa z Keos i Anakreonta z Teos.

</doc>
<doc id="943077" url="https://pl.wikipedia.org/wiki?curid=943077" title="Hyoscyamina">
Hyoscyamina



</doc>
<doc id="943084" url="https://pl.wikipedia.org/wiki?curid=943084" title="Haldan Keffer Hartline">
Haldan Keffer Hartline

Haldan Keffer Hartline (ur. 22 grudnia 1903, zm. 17 marca 1983) – amerykański fizjolog, laureat Nagrody Nobla w roku 1967 w dziedzinie fizjologii i medycyny.
Haldan Keffer Hartline urodził się w Bloomsburg, w Pensylwanii. Jego rodzice byli nauczycielami w stanowej Szkole średniej (obecnie Stanowy College w Bloomsburg). Tam też, Hartline uzyskał wczesna edukację. Jego ojciec, Daniel S. Hartline, był profesorem biologii, oraz zajmował się astronomią i geologią. Dzięki niemu syn odziedziczył zainteresowanie do nauk naturalnych.
Keffer Hartline pobierał nauki w Lafayette College w Easton, w Pensylwanii. Studia ukończył w 1923 roku. Jego nauczyciel biologii w college’u, Beverly W. Kunkel, zachęcił go, by rozpoczął prace badawcze. Jego pierwsza naukowa praca dotyczyła wizualnemu przedstawieniu ziemskich isopodów (skorupiaków). Lato spędził w Laboratorium Biologicznym Marynarki w Woods Hole, gdzie szkolił się w zakresie biologii. Tam też na jego badania mieli wpływ inni naukowcy Jacques Loeb, Selig Hecht i Merkel H. Jacobs.
Jesienią 1923 rozpoczął pracę w Szkole Johna Hopkinsa (Johns Hopkins School), gdzie kontynuował badania na wydziale Fizjologii pod okiem E. K. Marshalla i C. D. Snydera. Prowadził badania nad działaniem siatkówki, używając do tego zwierząt laboratoryjnych – żab, kotów i królików. W roku 1927 uzyskał nagrodę Johna Hopkinsa "National Research Council Fellowship" (Medical Sciences), co umożliwiło mu studiowanie matematyki i fizyki. Spędził dwa lata w wydziale fizyki Johna Hopkinsa biorąc kursy i pracując jako student w laboratorium A. H. Pfunda. W 1929 otrzymał stypendium od Uniwersytetu Pensylwanii, gdzie kontynuował swoje badania w fizyce. Przez jeden semestr wraz z Wernerem Heisenberg (późniejszym laureatem Nagrody Nobla) uczestniczył w seminariach na Uniwersytecie w Lipsku i dwa semestry brał udział w wykładach A. Somerfeld na Uniwersytecie w Monachium.
Wiosną 1931 Hartline wrócił do Stanów Zjednoczonych i objął stanowisko pracownika naukowego na Uniwersytecie Pensylwanii, w wydziale medycyny fizycznej pod kierownictwem Detlev W. Bronka.
W Fundacji Johnsona Hartline rozpoczął badania nad działalnością pojedynczych optycznych włókien nerwu w oku kraba "Limulus". W połowie 1930 roku przedsięwziął pojedynczą analizę włókna optycznych u kręgowców siatkówki oka, głównie w oku żaby. Na początku lat 1940 Hartline pracował nad problemami nocnych wizji u ludzi. W 1940-1941, był profesorem nadzwyczajnym fizjologii w Cornell, medycznym College’u w Nowym Jorku, ze skąd powrócił do Fundacji Johnson, i pracował tam do 1949.
W 1949 Hartline przyjął posadę na Uniwersytecie Johnie Hopkinsa w Baltimore jako profesor biofizyki i przewodniczącego działu Biofizyki. Tam, kontynuował badania rozpoczęte jeszcze w college’u nad receptorami oka "Limulus" oraz prowadził badania elektrofizjologiczne oka zwierząt (procesy pobudzania i hamowania w siatkówce oka, regulowanie ostrości obrazu). W roku 1963 za odkrycie chemicznych i fizjologicznych procesów zachodzących w oku i mózgu podczas widzenia, wraz z George’em Waldem i Regnarem Granitem otrzymał Nagrodę Nobla. W 1963 przyjął posadę jako profesor w Uniwersytecie Rockefellera (wówczas Instytut Rockefellera) i pracował tam do roku 1974.
Życie prywatne.
W 1936 Haldan Keffer Hartline poślubił Elizabeth Kraus, córkę chemika C. A. Krausa. Miał trzech synów, Daniela Keffer, Peter Haldan i Frederick Flandria. Daniel Keffer i Peter Haldan pracują na neuropsychologii w Uniwersytecie Kalifornijskim w San Diego.
Nagrody.
Haldan Keffer Hartline otrzymał:
Tytuły.
Profesor Hartline jest członkiem Narodowej Akademii Nauk; Członek Honorowym Towarzystwa Królewskiego w Londynie, członek amerykańskiej Akademii Sztuk i Nauk, członek Amerykańskiego Towarzystwa Filozoficznego, Amerykańskiego Towarzystwa Fizjologicznego, Amerykańskiego Towarzystwa Optycznego i innych.

</doc>
<doc id="943088" url="https://pl.wikipedia.org/wiki?curid=943088" title="Ciąg uogólniony">
Ciąg uogólniony

Ciąg uogólniony – rozszerzenie pojęcia ciągu na odwzorowania zbiorów skierowanych w dowolne zbiory. Dla ciągów uogólnionych możemy wprowadzać pojęcie zbieżności czy punktów skupienia. W szczególności, każdy ciąg jest ciągiem uogólnionym. Ciąg uogólniony nazywa się też ciągiem Moore’a-Smitha (w skrócie MS-ciągiem), a w żargonie matematycznym ciąg uogólniony bywa nazywany "netem" (z angielskiego).
Definicja formalna.
Niech formula_1 będzie niepustym zbiorem, formula_2 zbiorem skierowanym. Ciągiem uogólnionym nazywamy zbiór formula_3, gdzie formula_4 jest elementem zbioru formula_1 przyporządkowanym elementowi formula_6
Punkty skupienia i granica.
Niech formula_1 będzie przestrzenią topologiczną. Punkt formula_8 nazywamy punktem skupienia ciągu uogólnionego formula_9 jeśli
gdzie formula_11 oznacza otoczenie punktu formula_12
Punkt formula_8 nazywamy granicą ciągu uogólnionego formula_9 jeśli
gdzie formula_16 tak jak poprzednio, oznacza otoczenie punktu formula_12
Mówimy wtedy również, że formula_18 jest zbieżny do formula_12
Ciąg uogólniony może być zbieżny do więcej niż jednej granicy. Zbiór wszystkich granic ciągu formula_18 oznaczamy formula_21 albo formula_22
Subtelniejsze ciągi uogólnione.
Pojęcie subtelniejszego ciągu uogólnionego jest analogią pojęcia podciągu.
Ciąg uogólniony formula_23 nazywamy subtelniejszym od ciągu formula_9 jeśli istnieje funkcja formula_25 spełniająca warunki:

</doc>
<doc id="943089" url="https://pl.wikipedia.org/wiki?curid=943089" title="Rezolucja Rady Bezpieczeństwa ONZ nr 1748">
Rezolucja Rady Bezpieczeństwa ONZ nr 1748

Rezolucja Rady Bezpieczeństwa ONZ nr 1748 została przyjęta 27 marca 2007 podczas 5648. posiedzenia Rady.
Rezolucja przedłużyła do 15 czerwca 2008 mandat Międzynarodowej Komisji Śledczej, powołanej do zbadania okoliczności śmierci Rafika Haririego, byłego premiera Libanu. W przypadku wcześniejszego zakończenia przez komisję prac i przedstawienia raportu, możliwa jest jej likwidacja przed wyznaczonym w rezolucji terminem.

</doc>
<doc id="943091" url="https://pl.wikipedia.org/wiki?curid=943091" title="Hélène Grimaud">
Hélène Grimaud

Hélène Grimaud (ur. 7 listopada 1969 w Aix-en-Provence) – francuska pianistka, interpretatorka muzyki poważnej.
Życiorys.
Naukę gry na fortepianie rozpoczęła w wieku dziewięciu lat u Jacquelin Courtin w Aix Conservatoire, później zaś pobierała lekcje u Pierre’a Barbizeta w Marsylii, a następnie została przyjęta do Paris Conservatoire. W 1985 zdobyła nagrodę Grand Prix du Disque Akademii Charles’a Crosa za nagranie "Sonaty fortepianowej b-moll" Siergieja Rachmaninowa.
W wieku 21 lat przeniosła się do Stanów Zjednoczonych. Najpierw przebywała w Tallahassee, a później w South Salem w stanie Nowy Jork, gdzie w 1997 razem z fotografem Johnem Henrym Fairem założyła Wolf Conservation Center – organizację non-profit zajmującą się ochroną wilków.

</doc>
<doc id="943095" url="https://pl.wikipedia.org/wiki?curid=943095" title="Płynotok">
Płynotok

Płynotok pourazowy, przetoka płynowa (łac. "liquorrhea posttraumatica") – wyciek płynu mózgowo-rdzeniowego spowodowany urazem, najczęściej złamaniem podstawy czaszki z przerwaniem ciągłości opony twardej.
Podział.
W zależności od charakteru urazu, płyn może uchodzić przez:
Objawy.
Objawy kliniczne zależą od towarzyszącego urazu i stopnia nasilenia wycieku płynu mózgowo-rdzeniowego. Znaczny ubytek objętości płynu mózgowo-rdzeniowego może spowodować objawy hipotonii śródczaszkowej – ból głowy nasilający się przy jej unoszeniu, niekiedy nudności, wymioty.
Diagnostyka.
Rozpoznanie płynotoku może sprawiać trudności, zwłaszcza jeśli nie jest on nasilony i występuje kilka dni po urazie. Pierwszym objawem niezauważonego płynotoku może być ropne (bakteryjne) zapalenie opon mózgowo-rdzeniowych i zapalenie mózgu, najczęściej wywołane przez pneumokoki. Metodami stosowanymi w diagnostyce płynotoku są:
Leczenie.
Leczenie płynotoku przez pierwsze 7–10 dni jest zachowawcze: oczekuje się samoistnego zamknięcia przetoki. Polega ono na zaleceniu pacjentowi odpoczynku w pozycji półleżącej i przeciwdziałaniu wzrostom ciśnienia śródczaszkowego – unikanie próby Valsalvy: fizjologicznie towarzyszy ona kaszlowi, kichaniu lub intensywnemu parciu na stolec. Niekiedy stosuje się acetazolamid zmniejszający produkcję płynu mózgowo-rdzeniowego, a także leki moczopędne lub drenaż lędźwiowy płynu mózgowo-rdzeniowego (przez 5 dni po około 150 ml/dobę). Obecnie stosowanie drenażu lędźwiowego zwłaszcza w płynotoku nosowym budzi kontrowersje. Może być on przyczyną powstania objawu syfonu, a także jest przeciwwskazany w przypadku wzmożonego ciśnienia śródczaszkowego lub obrzęku mózgu.
Zdania są podzielone odnoście stosowania profilaktycznej antybiotykoterapii. Część autorów uważa, że profilaktyka antybiotykowa nie zmniejsza częstości występowania zakażeń CUN a powoduje dodatkowo selekcję szczepów opornych. W niektórych jednak przypadkach antybiotykoterapia jest nieodzowna – w przypadku istnienia dużego ryzyka rozwinięcia neuroinfekcji (osoby wyniszczone, z obniżoną odpornością, chorzy leczeni z powodu zapalenia zatok przynosowych itp.)
Utrzymujący się płynotok jest wskazaniem do leczenia operacyjnego: plastyki opony twardej powięzią szeroką albo pokrycia ubytku w oponie twardej okostną od strony jamy nosowej metodą wewnątrznosową FESS. Decyzję o podjęciu rynochirurgicznego leczenia płynotoku podejmuje się po 10–14 dniach przy braku ustania płynotoku. Dojście rynochirurgiczne metodą FESS jest obecnie preferowane. Minimalizuje ono powikłania, związane z neurochirurgicznym dojściem drogą kraniotomii.

</doc>
<doc id="943101" url="https://pl.wikipedia.org/wiki?curid=943101" title="Pietro Ottoboni">
Pietro Ottoboni

Pietro Ottoboni (ur. 2 lipca 1667 w Wenecji, zm. 29 lutego 1740 w Rzymie) – włoski kardynał.
Życiorys.
Krewny papieża Aleksandra VIII, który w listopadzie 1689 mianował go kardynałem tytułu S. Lorenzo in Damaso, wicekanclerzem Świętego Kościoła Rzymskiego, generalnym superintendentem Stolicy Apostolskiej oraz gubernatorem Fermo, Tivoli i terytorium Capranica, a rok później legatem w Awinionie. Od 1709 roku był protektorem Francji w Kurii Rzymskiej i z tej racji przysługiwały mu dochody z licznych francuskich beneficjów (np. z opactwa St. Paul de Verdun). Był też archiprezbiterem bazyliki Matki Bożej Większej.
W 1725 papież Benedykt XIII mianował go kardynałem-biskupem Sabiny i osobiście udzielił mu sakry biskupiej, a rok później postawił na czele Rzymskiej Inkwizycji. W 1730 został kardynałem biskupem Frascati (do 1734) oraz archiprezbiterem bazyliki laterańskiej. Subdziekan kolegium kardynalskiego i biskup Porto e Santa Rufina 1734-38, a od 1738 dziekan i biskup Ostia e Velletri. Stał na czele joannickiego Wielkiego Przeoratu Irlandii. Był protektorem artystów, zwłaszcza muzyków. Wśród jego protegowanych byli Arcangelo Corelli, Georg Friedrich Händel i Antonio Vivaldi. Osobiście pisał dla nich teksty kantat.
Pod względem moralnym nie cieszył się dobrą opinią wśród współczesnych. Jakkolwiek przekazana przez Monteskiusza informacja, jakoby miał ok. 60-70 nieślubnych dzieci, wydaje się przesadzona, faktem jest, że jego liczne romanse nie były tajemnicą. W papieskich archiwach zachowała się nawet pisemna reprymenda dla niego ze strony Aleksandra VIII. Jego kochanki często pozowały do obrazów, które następnie wieszał w swych apartamentach. Bardzo dobrze udokumentowany jest jego długotrwały związek z Margaritą Pio Zeno (1670-1725) z Sabaudii. W listach do niej kardynał wielokrotnie pisał, że nie czuł nigdy powołania do stanu duchownego. Święcenia kapłańskie przyjął dopiero w lipcu 1724 pod naciskiem papieża Benedykta XIII.
W 1740 zachorował podczas konklawe po śmierci Klemensa XII i musiał je opuścić. Zmarł jeszcze przed wyborem papieża Benedykta XIV. Jego majątek po śmierci został zlicytowany, albowiem pomimo ogromnych dochodów czerpanych z posiadanych beneficjów jego długi przewyższały masę spadkową.

</doc>
<doc id="943102" url="https://pl.wikipedia.org/wiki?curid=943102" title="Missa">
Missa

Missa – debiutanckie EP japońskiej grupy Dir En Grey wydany w 1997. Wszystkie teksty napisał Kyo.

</doc>
<doc id="943103" url="https://pl.wikipedia.org/wiki?curid=943103" title="Rezolucja Rady Bezpieczeństwa ONZ nr 1749">
Rezolucja Rady Bezpieczeństwa ONZ nr 1749

Rezolucja Rady Bezpieczeństwa ONZ nr 1749 została przyjęta 28 marca 2007 podczas 5650. posiedzenia Rady.
Rezolucja znosi mechanizm kontroli sprzedaży broni do Rwandy, wprowadzony na mocy rezolucji nr 1011 z 1995 roku. Zgodnie z podjętą wtedy decyzją, każde państwo eksportujące do Rwandy broń lub powiązane z nią materiały miało obowiązek zgłaszać to specjalnemu, podległemu Radzie komitetowi.

</doc>
<doc id="943106" url="https://pl.wikipedia.org/wiki?curid=943106" title="Peter Grzybowski">
Peter Grzybowski

Peter (Piotr) Grzybowski (ur. 16 czerwca 1954 w Krakowie, zm. 29 sierpnia 2013 w Nowym Jorku) – polski artysta multimedialny, performer i malarz.
Życiorys.
Studiował na ASP w Krakowie, gdzie uzyskał dyplom w 1982 na wydziale malarstwa. Pierwsze realizacje performance od 1981, indywidualne oraz z grupą AWACS (1982–87) i KONGER (1984–1986). Od 1985 mieszkał w USA.
Do 1996 wystawiał prace malarskie (m.in. we Fusion Arts Museum w Nowym Jorku, DeCordova Museum w Lincoln w stanie Massachusetts, Joslyn Art Museum w Omaha w stanie Nebraska, National Building Museum w Waszyngtonie w Dystrykcie Kolumbii, Muzeum Sztuki w Łodzi, Galerii Arsenał w Poznaniu, Galerii Wymiany w Łodzi, Galerii OK Harris w Nowym Jorku, Galerii Bunkier Sztuki w Krakowie, Galerii Zachęta w Warszawie, Grand Palais w Paryżu).
Głównym problemem, który poruszał w malarstwie i instalacjach była alternatywna rzeczywistość. Obrazy imitujące obiekty takie jak fotografie, deski, płyty marmurowe i metalowe. Jego obrazy znajdują się w kolekcjach: John Hechinger Collection, Norton Center for the Arts, Bob Rotchild Collection, Michael Rakosi Collection, Raymond and Arlene Zimmerman Collection, Galeria Wymiany oraz w wielu innych prywatnych kolekcjach w USA, Kanadzie, Francji, Niemczech i w Polsce.
W ostatnich latach tworzył multimedialne performance i instalacje, w których wykorzystywał komputery, cyfrowe wideo, dźwięk, światło UV (instalacje te pokazywane były m.in. w Galerii Entropia we Wrocławiu oraz nowojorskich galeriach: TIXE, Fusion Arts Museum i NOW) a także interaktywne płyty kompaktowe (m.in. prezentowane na Międzynarodowych Spotkaniach Sztuki w Katowicach 2000, Festiwalu WRO we Wrocławiu w 2001 oraz w w Nowym Jorku 2002).
W twórczości performance używał multimediów, elementów otaczającej rzeczywistości i technik dekonstrukcji. Komentował, krytykował otaczający świat, zachodzące w nim zjawiska i przemiany, często dokonując destrukcji obiektów. 
Osiągał ekspresyjne efekty używając materiałów i rekwizytów takich jak szkło, krew, zarówki, monitory, sprzęt sportowy i narzędzia.
Uczestnik wielu międzynarodowych festiwali i imprez performance (m.in. Open International Performance Art Festival w Pekinie, Międzynarodowy Festiwal Performance „Zamek Wyobraźni” 2000 i 2006, IIPAE Dżakarta, Indonezja, 2006, Interakcje – Piotrków Trybunalski, 2006, Nowy Jork 2002 – 2006, Coalition Performance Festival Valparaíso, Chile 2005, Nowy Jork 2004, New New Yorkers Festival w CSW w Warszawie 2004, Forum Social European Berlin i Paryż 2003, Fort Sztuki Kraków 1998–2000, Franklin Furnace Nowy Jork 1987, Cooper Union School of Art Nowy Jork 1987, C.U.A.N.D.O Center Nowy Jork 1986, Art Now Gallery Mannheim 1983). Członek Stowarzyszenia Fort Sztuki i IAPAO, organizator (kurator) spotkań i festiwali performance „Kesher” w USA i w Polsce. Wraz z Małgorzatą Kaźmierczak współzałożyciel (obecnie wiceprezes) Fundacji Promocji Sztuki Performance „Kesher” w Krakowie.

</doc>
<doc id="943108" url="https://pl.wikipedia.org/wiki?curid=943108" title="Aprielewka">
Aprielewka

Aprielewka (ros. "Апрелевка") – miasto w Rosji w obwodzie moskiewskim, 42 km od Moskwy, przy linii kolejowej Moskwa–Kijów. W 1989 ponad 21,1 tys. mieszkańców, w 2020 było to 30 tys.
Historia.
Wieś założona w 1899 (nazwa pochodzi od rosyjskiej nazwy "aпрель", oznaczającej kwiecień), od 1935 osiedle typu miejskiego, prawa miejskie od 1961.
W mieście rozwinięty przemysł chemiczny, znajdowała się tu m.in. największa w czasach ZSRR fabryka winylowych płyt gramofonowych, założona w 1910 przez trzech niemieckich przedsiębiorców (produkcji płyt zaprzestano w roku 2007).
Miasto w poważnym stopniu zrujnowane podczas II wojny światowej. Przy jednej z głównych ulic miasta – Szosie Kijowskiej – ustawiono po wojnie pomnik radzieckiego pilota, Ukraińca, lejtnanta Wasyla Pojdenki, poległego podczas walk w okolicy miasta. Pomnik ten został w 2007 roku zdemontowany, co wywołało zaniepokojenie ukraińskiego resortu spraw zagranicznych.

</doc>
<doc id="943113" url="https://pl.wikipedia.org/wiki?curid=943113" title="Eleuterokok kolczasty">
Eleuterokok kolczasty

Eleuterokok kolczasty ("Eleutherococcus senticosus" Maxim.) – gatunek rośliny należący do rodziny araliowatych ("Araliaceae"). Obszar występowania obejmuje rejon Władywostoku i Chabarowska w Rosji, południowo-wschodnie Chiny, Sachalin, Japonię i część Korei.

</doc>
<doc id="943114" url="https://pl.wikipedia.org/wiki?curid=943114" title="Talczyn-Kolonia">
Talczyn-Kolonia

Talczyn-Kolonia – wieś w Polsce położona w województwie lubelskim, w powiecie lubartowskim, w gminie Kock.
Wieś stanowi sołectwo gminy Kock.
W latach 1975–1998 miejscowość administracyjnie należała do województwa lubelskiego.

</doc>
<doc id="943115" url="https://pl.wikipedia.org/wiki?curid=943115" title="Eleutherococcus senticosus">
Eleutherococcus senticosus



</doc>
<doc id="943116" url="https://pl.wikipedia.org/wiki?curid=943116" title="Gauze">
Gauze

GAUZE – pierwszy album japońskiej grupy Dir En Grey wydany w 1999. Wszystkie teksty napisał Kyo.

</doc>
<doc id="943117" url="https://pl.wikipedia.org/wiki?curid=943117" title="Gerd Herold">
Gerd Herold

Gerd Herold (ur. 1945 w Oberlungwitz) – niemiecki lekarz, doktor nauk medycznych, specjalista chorób wewnętrznych i medycyny pracy. Autor "Kompendium der Inneren Medizin" przetłumaczonego na wiele języków, w tym na polski (1. wydanie "Medycyna wewnętrzna. Kompendium dla studentów medycyny i lekarzy" w 1992 roku).

</doc>
<doc id="943120" url="https://pl.wikipedia.org/wiki?curid=943120" title="Rezolucja Rady Bezpieczeństwa ONZ nr 1750">
Rezolucja Rady Bezpieczeństwa ONZ nr 1750

Rezolucja Rady Bezpieczeństwa ONZ nr 1750 została przyjęta 30 marca 2007 podczas 5652. posiedzenia Rady.
Rada postanawia przedłużyć mandat misji UNMIL do 30 września 2007. Zapowiada także możliwość przerzucania wojsk między stacjonującymi relatywnie blisko siebie misjami UNMIL i UNOCI, w zależności od bieżących potrzeb. Nakazuje także sekretarzowi generalnemu przygotowanie szczegółowego planu zakończenia misji UNMIL. 

</doc>
<doc id="943122" url="https://pl.wikipedia.org/wiki?curid=943122" title="Helene Grimaud">
Helene Grimaud



</doc>
<doc id="943126" url="https://pl.wikipedia.org/wiki?curid=943126" title="Narządy elektryczne">
Narządy elektryczne

Narządy elektryczne – parzyste narządy występujące u niektórych ryb umożliwiające wytwarzanie i wyładowywanie energii elektrycznej. Wyewoluowały niezależnie u kilku grup ryb chrzęstno- i kostnoszkieletowych, z których obecnie żyją drętwy, raje, strętwy, mruki i sum elektryczny. Już w starożytności znano elektryczne właściwości ryb z rodzajów "Torpedo" i "Malapterurus". Obecnie znanych jest kilkadziesiąt gatunków ryb elektrycznych.
Budowa.
Zbudowane z płytek-komórek nazywanych elektrocytami ułożonych w szeregi na zasadzie baterii ogniw galwanicznych i oddzielonych galaretowatą tkanką. Pojedyncza komórka generuje napięcie rzędu dziesiątych części wolta. Jeden szereg może zawierać kilka tysięcy elektrocytów, których napięcie jest sumowane.
Położenie i pochodzenie.
Narządy elektryczne umiejscowione są w różnych okolicach ciała ryb. Różne jest też ich powstawanie. 
U drętwokształtnych (drętwy) narządy elektryczne znajdują się pomiędzy głową a płetwami piersiowymi, symetrycznie po bokach czaszki i skrzeli. Powstają z mięśni skrzelowych i mają nerkowaty kształt. Stosunek ich masy do masy ciała ryby wynosi 1:3,64. 
U strętwokształtnych (strętwy) leży po obydwu stronach brzusznej części ciała. Powstał z mięśni podosiowych ogona. Stosunek masy narządów elektrycznych do masy ciała węgorza elektrycznego wynosi 1:2,9.
Mrukokształtne (mruki) wykształciły narządy elektryczne w formie pasów tkanki elektrycznej biegnących po bokach trzonu ogonowego. Również rajowate mają te narządy po bokach wąskiego ogona.
Narząd elektryczny suma elektrycznego powstał z tkanki łącznej gruczołów podskórnych.
Ryby elektryczne – z wyjątkiem drętw – wykształciły specyficzny, ociężały kształt ciała. Tak liczne płytki zajmują w organizmie gospodarza bardzo dużo miejsca. Ciało strętwokształtnych jest w 80% zajęte przez narządy elektryczne.
Działanie i wykorzystanie.
Narządy elektryczne są wykorzystywane do elektrolokacji, a u niektórych gatunków również do komunikowania się, szczególnie w okresie godowym. Służą też do obezwładniania ofiary lub napastnika. Siła wyładowania waha się od wartości tak niskich, że jej pomiar wymaga zastosowania bardzo czułych urządzeń, do tak wysokich, że stanowi zagrożenie życia nawet dużych gatunków zwierząt. Siła ta jest uzależniona od rozmiarów narządu. Silne wyładowania następują szybko po sobie, po czym słabną i ustają – narząd potrzebuje czasu na odpoczynek zanim będzie ponownie zdolny do działania. W narządzie elektrycznym prąd płynie w jednym tylko kierunku, a wytwarzane pole elektryczne ma różny zasięg. 
Zagrożenia dla człowieka.
Kilka gatunków ryb wyposażonych w narządy elektryczne może stanowić niebezpieczeństwo dla człowieka. Porażenie daje zwykle wrażenie bólu, może oszołomić, a w skrajnych przypadkach może być śmiertelne. Największe osobniki strętwy są zdolne do wytworzenia napięcia 600 V, suma elektrycznego – do 350 V. Niektóre drętwy wytwarzają impulsy o napięciu do 230 V i natężeniu ok. 30 A. Wprawdzie natężenie prądu wytwarzane przez węgorza elektrycznego nie przekracza 1 A, ale ładunek taki może oszołomić nawet duże zwierzę kręgowe.

</doc>
<doc id="943127" url="https://pl.wikipedia.org/wiki?curid=943127" title="Macabre">
Macabre

MACABRE – drugi album japońskiej grupy Dir En Grey wydany w 2000. Wszystkie teksty napisał Kyo.

</doc>
<doc id="943130" url="https://pl.wikipedia.org/wiki?curid=943130" title="Rezolucja Rady Bezpieczeństwa ONZ nr 1751">
Rezolucja Rady Bezpieczeństwa ONZ nr 1751

Rezolucja Rady Bezpieczeństwa ONZ nr 1751 została przyjęta 13 kwietnia 2007 podczas 5660. posiedzenia Rady.
Jedyną decyzją zawartą w tej wyjątkowo krótkiej rezolucji jest przedłużenie mandatu misji MONUC do 15 maja 2007. 

</doc>
<doc id="943131" url="https://pl.wikipedia.org/wiki?curid=943131" title="Rodzina Nalazków">
Rodzina Nalazków

Rodzina Nalazków – rodzina działaczy polskiego antyhitlerowskiego ruch oporu, członków Polskiej Partii Robotniczej oraz bojowników Gwardii i Armii Ludowej. Jej członkowie zginęli w różnych okolicznościach z rąk hitlerowców w czasie II wojny światowej.
Historia członków rodziny.
Rodzice.
Stanisław Nalazek (ur. 18 grudnia 1890, zm. 31 stycznia 1943) – urodził się we wsi Gliniak w rodzinie chłopskiej. W 1924 wyemigrował do Francji znajdując zatrudnienie jako górnik, wstąpił także do tamtejszej Partii Komunistycznej. Po powrocie do Polski pracował w fabryce Rudzkiego w Mińsku Mazowieckim działając jednocześnie w Komunistycznej Partii Polski. Na początku 1942 wstąpił do Polskiej Partii Robotniczej tworząc w swoim domu punkt kontaktowy, magazyn broni i miejsce rozdziału pracy konspiracyjnej przywożonej z Warszawy. Zginął wraz z żoną i najstarszą córką w czasie obławy na dom rodzinny.
Stefania Nalazek z domu Górnicka (ur. 25 września 1895, zm. 31 stycznia 1943) – żona Stanisława Nalazka i gospodyni domowa, wychowała sześcioro dzieci. Na początku 1942 wstąpiła do PPR organizując z mężem w domu lokal konspiracyjny, odbyło się w nim także zebranie, podczas którego powołano do życia Komitet Powiatowy partii. Zginęła wraz z mężem i najstarszą córką w czasie obławy na dom rodzinny.
Dzieci.
Stanisława Nalazek (ur. 1917, zm. 31 stycznia 1943) – najstarsza z rodzeństwa, przed wojną działała w Czerwonym Harcerstwie i Organizacji Młodzieży Towarzystwa Uniwersytetu Robotniczego. Na początku 1942 wstąpiła w szeregi PPR. Służyła także jako łączniczka Gwardii Ludowej. Razem z rodzicami straciła życie w czasie obławy na ich dom rodzinny.
Jan Nalazek (ur. 1 grudnia 1918, zm. 23 listopada 1943) – podporucznik GL. Przed wojną działacz Czerwonego Harcerstwa, OM TUR i Komunistycznego Związku Młodzieży Polski. W 1941 walczył w szeregach Armii Czerwonej a po ucieczce z niewoli wstąpił w rodzinnych stronach do PPR (należał do KP). Jako członek sztabu Okręgu GL Warszawa-Prawa Podmiejska organizował grupy wypadowe i oddziały leśne w rejonie Mińska Mazowieckiego. Udało mu się przeżyć obławę na rodzinny dom oraz na swój oddział pod wsią Słup. W czerwcu 1943 mianowany komendantem Okręgu GL Radom, w którym nasilił działania partyzanckie i sabotażowe. Poległ w obławie na gajówkę Małachów pod Przepaścią, gdzie mieścił się sztab okręgowy.
Zofia Nalazek (ur. 1921/1925, zm. 10 lutego 1943) – działaczka PPR, razem z resztą rodzeństwa zdołała uciec z okrążanego rodzinnego domu. Służyła jako sanitariuszka w oddziale GL dowodzonym przez brata Jana. W czasie obławy pod Słupem została ranna, a następnie zamordowana przez Feldgendarmerie.
Wacław Nalazek (ur. 1923, zm. 5 sierpnia 1943) – kapral GL. Działacz PPR, po ucieczce z okrążonego domu razem z bratem i siostrą działał w rejonie podwarszawskim, ocalał także z obławy na oddział pod Słupem. Zajmował później stanowisko instruktora Dzielnicy GL Marki. Zginął podczas próby ucieczki z posterunku żandarmerii w Radzyminie.
Helena Nalazek (ur. 1929, zm. sierpień 1944) – łączniczka i kolporterka prasy PPR i GL, po śmierci rodziców z powodu młodego wieku zaopiekowało się nią i młodszym bratem kierownictwo partii. Zamieszkała razem z nim u rodziny Skonieckich w Legionowie, gdzie przebywała do czasu wysłania na kursu radiotelegraficzny, po jego ukończeniu obsługiwała radiostację Armii Ludowej w podwarszawskim Michalinie. Aresztowana przez Gestapo 15 lub 19 lipca 1944 w Aninie została stracona w jednej z ostatnich egzekucji na Pawiaku.
Władysław Nalazek (ur. 1930, zm. 12 stycznia 1944) – najmłodszy członek rodziny Nalazków. Po śmierci rodziców ze względu na bardzo młody wiek oddany pod opiekę legionowskiej rodziny Skonieckich. Zginął razem z opiekunami w czasie obławy na ich dom.
Upamiętnienie.
W latach 60. XX wieku w rodzinnej wsi Nalazków Gliniak wzniesiono pomnik upamiętniający ośmioosobową rodzinę partyzantów i konspiratorów.
Imię rodziny Nalazków do 2017 nosiły ulice w Elblągu (obecnie ul. gen. Józefa Wybickiego) i w Mińsku Mazowieckim (obecnie ul. Szkolna), a także w Rybniku (obecnie ul. Mariana Rejewskiego). Imieniem Nalazków nazwano również Podoficerską Szkołę Zawodową, następnie Ośrodek Szkolenia Wojsk Lądowych w Elblągu istniejące w latach 1960–1993.

</doc>
<doc id="943132" url="https://pl.wikipedia.org/wiki?curid=943132" title="Kai (album)">
Kai (album)

Kai – remix-album japońskiej grupy Dir En Grey wydany w 2001. Zawiera remiksy stworzone przez członków grupy i innych artystów.

</doc>
<doc id="943134" url="https://pl.wikipedia.org/wiki?curid=943134" title="Rezolucja Rady Bezpieczeństwa ONZ nr 1752">
Rezolucja Rady Bezpieczeństwa ONZ nr 1752

Rezolucja Rady Bezpieczeństwa ONZ nr 1752 została przyjęta 13 kwietnia 2007 podczas 5661. posiedzenia Rady.
Rezolucja stanowi zbiór deklaracji Rady o charakterze politycznym, związanych z konfliktem między władzami Gruzji a abchaskimi separatystami. Jedyną prawnie wiążącą decyzją jest przedłużenie mandatu misji UNOMIG do 15 października 2007.

</doc>
<doc id="943140" url="https://pl.wikipedia.org/wiki?curid=943140" title="Fregaty rakietowe typu 23">
Fregaty rakietowe typu 23

Fregaty rakietowe typu 23 - brytyjskie fregaty rakietowe wchodzące od 1990 w skład Royal Navy. Okrętom nadawano imiona książąt Wielkiej Brytanii. Zbudowano 16 okrętów, z czego 3 sprzedano do Chile. Okręty znane są także jako typ "Duke".
Historia.
Początkowo okręty "typu 23" były projektowane do zwalczania radzieckich okrętów podwodnych operujących na północnym Atlantyku. W wyniku doświadczeń wyniesionych z wojny falklandzkiej projekt poddano gruntownym zmianom. Dodano silne uzbrojenie przeciwlotnicze, pociski Harpoon i uniwersalną armatę morską kaliber 114 mm. 
Budowę pierwszej jednostki HMS „Norfolk” rozpoczęto 14 grudnia 1985, wodowanie jej miało miejsce w 1987, a wcielenie do służby 1 czerwca 1990.
W 2005 podjęto decyzję o wycofaniu trzech okrętów tego typu ze służby i sprzedaniu ich do Chile. Marynarka Wojenna Chile eksploatuje je od 2006 roku.
Opis.
Okręt charakteryzuje się zastosowaniem w konstrukcji elementów technologii stealth, dzięki czemu udało się obniżyć emisję promieniowania podczerwonego, a także zmniejszyć echo radiolokacyjne. Dzięki zastosowaniu siłowni typu CODLAG okręt może być napędzany przez silniki elektryczne, przez co znacznie zmniejsza się poziom hałasu emitowanego przez siłownię okrętu, co jest szczególnie przydatne w przypadku śledzenia okrętów podwodnych.

</doc>
<doc id="943144" url="https://pl.wikipedia.org/wiki?curid=943144" title="Mormyridae">
Mormyridae



</doc>
<doc id="943145" url="https://pl.wikipedia.org/wiki?curid=943145" title="Frank Rennicke">
Frank Rennicke

Frank Rennicke (ur. 18 grudnia 1964 w Brunszwiku) – niemiecki muzyk folkowy, poeta, gitarzysta i pieśniarz, sam określający się jako "nationaler Barde", znany ze swoich neonazistowskich przekonań, aż do delegalizacji w 1994 roku członek narodowosocjalistycznej, wzorowanej na Hitlerjugend organizacji Wiking-Jugend.
Utwory Rennickego, odgrywane przez niego na gitarze odzwierciedlają jego nacjonalistyczne poglądy. Zawierają treści gloryfikujące Wehrmacht, określające granicę na Odrze i Nysie jako "granicę hańby" ("Schandgrenze"), nazywające Polskę "zabrudzoną niemiecką ziemią" ("Beschmutzer deutscher Erde"), a także antyamerykańskie.
18 października 2002 Rennicke wraz ze swoją żoną Ute zostali skazani na 17 miesięcy więzienia odpowiednio za słowa piosenek oraz za odmowę odcięcia się od treści w nich zawartych.
W maju 2009 został zgłoszony jako kandydat DVU i NPD na stanowisko prezydenta Republiki. W głosowaniu z 23 maja 2009 uzyskał 4 głosy. W 2010 ponownie kandydował w wyborach prezydenckich z ramienia NPD, otrzymując w dwóch pierwszych turach po 3 głosy.

</doc>
<doc id="943146" url="https://pl.wikipedia.org/wiki?curid=943146" title="Mormyroidea">
Mormyroidea



</doc>
<doc id="943147" url="https://pl.wikipedia.org/wiki?curid=943147" title="Mormyriformes">
Mormyriformes



</doc>
<doc id="943149" url="https://pl.wikipedia.org/wiki?curid=943149" title="Kisou">
Kisou

 – trzeci album japońskiej grupy Dir En Grey wydany w 2002. Wszystkie teksty napisał Kyo.

</doc>
<doc id="943151" url="https://pl.wikipedia.org/wiki?curid=943151" title="Élie Cartan">
Élie Cartan

Élie Joseph Cartan (ur. 9 kwietnia 1869 w Dolomieu, zm. 6 maja 1951 w Paryżu) – francuski matematyk, autor istotnych prac z zakresu teorii grup Liego, fizyki matematycznej, geometrii różniczkowej i ogólnej teorii grup.
Życie.
Élie Cartan urodził się w Dolomieu w departamencie Savoie. W 1888 rozpoczął w Paryżu studia w École Normale Supérieure. Po uzyskaniu doktoratu w 1894 wykładał w Montpellier i Lyonie, a następnie otrzymał w roku 1903 posadę profesora w Nancy. W 1909 rozpoczął wykłady w Paryżu i otrzymał tam katedrę profesorską w 1912. Przeszedł na emeryturę w 1942. Zmarł w Paryżu. Jego synem był matematyk francuski Henri Cartan.
Działalność naukowa.
Według opinii samego Cartana, wyrażonej w "Notice sur les travaux scientifiques", głównym obszarem jego badań była teoria grup Liego. W początkowym okresie Cartan pracował nad zespolonymi prostymi algebrami Liego, porządkując wcześniejsze dokonania Friedricha Engela i Wilhelma Killinga. W efekcie podzielił proste algebry Liego na cztery główne (nieskończone) rodziny i pięć przypadków szczególnych.
Wprowadził także pojęcie grupy algebraicznej, które rozwinięcia doczekało się dopiero w latach 50. XX wieku.
Cartan jest autorem współczesnej definicji formy różniczkowej dowolnego rzędu i pochodnej zewnętrznej. Pojęcia te pojawiły się w kontekście analizy grup Liego poprzez równania Maurera-Cartana i z czasem zastąpiły mniej ogólny język oparty o układy Pfaffa. Cartan wskazywał, że jego prace w tym zakresie były inspirowane przez idee Charlesa Riquiera dotyczące ogólnej teorii równań różniczkowych cząstkowych.
Na tych podstawach — teorii grup Liego i formalizmie form różniczkowych — oparty jest jego obszerny wkład w matematykę. Idee Cartana, zawarte w 186 pracach publikowanych od 1893 do 1957 roku, (w tym pewne ogólne techniki, takie jak teoria układu ruchomego) w sposób stopniowy przenikały do głównego nurtu badań matematycznych.
W "Notice sur les travaux scientifiques" Cartan podzielił swoją aktywność na 15 obszarów, które we współczesnej terminologii przedstawiają się następująco:
Większość z powyższych zagadnień była inspiracją i przedmiotem badań późniejszych pokoleń matematyków.

</doc>
<doc id="943152" url="https://pl.wikipedia.org/wiki?curid=943152" title="Six Ugly">
Six Ugly

Six Ugly – EP japońskiej grupy Dir En Grey wydane w 2002. Wszystkie teksty napisał Kyo.

</doc>
<doc id="943153" url="https://pl.wikipedia.org/wiki?curid=943153" title="Elie Cartan">
Elie Cartan



</doc>
<doc id="943155" url="https://pl.wikipedia.org/wiki?curid=943155" title="Kościół św. Michała w Kwielicach">
Kościół św. Michała w Kwielicach

Kościół pod wezwaniem św. Michała Archanioła w Kwielicach – kościół parafialny należący do parafii pw. św. Michała Archanioła w Kwielicach, dekanatu Głogów – św. Mikołaja, diecezji zielonogórsko-gorzowskiej, metropolii szczecińsko-kamieńskiej, zlokalizowany w Kwielicach, w gminie Grębocice, w powiecie polkowickim, w województwie dolnośląskim.
Historia.
Pierwsza wzmianka o kościele parafialnym pod wezwaniem św. Michała Archanioła pochodzi z 1293 r. Jednak kaplica i zakrystia powstały znacznie później – dopiero w XV-XVI wieku.
W 1687 r. dokonano pierwszej konserwacji świątyni a w 1735 przebudowy, podczas której zostało założone sklepienie. Jednak już w XVIII wieku kościół uległ znacznym zniszczeniom na skutek przemarszów wojsk napoleońskich. Znajdował się wówczas w posiadaniu opactwa św. Augustyna w Żaganiu (do 1810 r.). Kościół w Kwielicach gruntowne remonty przeszedł w 1954 r., pod okiem księdza Jarosława Wodonosa, oraz w 2000 r.
Architektura.
Kubatura obiektu kościelnego wynosi 4244 m³ a powierzchnia użytkowa 487 m². Na gotycką budowlę murowaną z kamienia i otynkowaną składa się jedna nawa, przy której znajduje się kaplica, oraz prostokątne prezbiterium z zakrystią. Sklepienie nawy i prezbiterium (pokrytego barokową polichromią z 1735 r.) jest kolebkowo-krzyżowe, podczas gdy w pozostałych pomieszczeniach już tylko kolebkowe. Barokowy wystrój wnętrza, który pochodzi z XVIII w., został odnowiony w 1864 r. z inicjatywy proboszcza Antoniego Grunwalda oraz w 1954 r. przy gruntownym remoncie.
Wyposażenie.
Ołtarz główny.
Główny ołtarz jest poświęcony patronowi świątyni – Michałowi Archaniołowi. Istnieją również dwa ołtarze boczne dedykowane: Najświętszej Maryi Pannie (składają się na niego posągi św. Rocha i Sebastiana oraz obraz wiszący nad nimi) oraz św. Annie (zbudowany z figur Jana Chrzciciela i Józefa oraz obrazu św. Antoniego umieszczonego nad postaciami).
Organy.
Organy kościelne są nieznanego pochodzenia i autorstwa. Wiadomym jest jednak, iż są użytkowane od zakończenia II wojny światowej, mimo że mocno rozstrojone i zniszczone przez korniki. Do dziś zachowały się wszystkie piszczałki we wszystkich głosach, lecz wymagają gruntownego remontu. W lepszym stanie jest pedał i manuały.
Otoczenie.
Kościół w Kwielicach jest otoczony szesnastowiecznym murem z wbudowaną od wschodu bramą. Natomiast od części zachodniej usytuowana jest osiemnastowieczna kostnica.

</doc>
<doc id="943157" url="https://pl.wikipedia.org/wiki?curid=943157" title="Vulgar">
Vulgar

Vulgar – czwarty album japońskiej grupy Dir En Grey wydany w 2003. Wszystkie teksty napisał Kyo.

</doc>
<doc id="943160" url="https://pl.wikipedia.org/wiki?curid=943160" title="John Garang">
John Garang

 
John Garang de Mabior (ur. 23 czerwca 1945 w Wanglei, Dżunkali, zm. 30 lipca 2005 w New Site) – południowosudański wojskowy i polityk, przywódca ruchu partyzanckiego. Prezydent Autonomicznego Regionu Sudanu Południowego od 9 stycznia 2005 do 30 lipca 2005.
Życiorys.
Garang pochodził z najliczniejszego na południu Sudanu plemienia Dinków. Brał udział w I sudańskiej wojnie domowej, a po jej zakończeniu (1972) wstąpił do armii, gdzie dosłużył się stopnia pułkownika. Studiował w Stanach Zjednoczonych.
W 1983 stanął na czele Ludowej Armii Wyzwolenia Sudanu. W tym samym roku wybuchła trwająca ponad 20 lat wojna domowa między islamską północą a chrześcijańskim i animistycznym południem kraju. Konflikt pochłonął 2 mln ofiar, kolejne 4 miliony ludzi zostało przesiedlonych. 
Na mocy podpisanego w 2005 przez rząd Sudanu oraz Ludową Armię Wyzwolenia Sudanu porozumienia pokojowego południe uzyskało autonomię, a Garang został pierwszym prezydentem Sudanu Południowego i wiceprezydentem Sudanu. Funkcje pełnił od 9 stycznia 2005 do dnia swojej śmierci. 
Zginął w wypadku śmigłowca, powracając z Ugandy. Na wieść o jego śmierci na południu Sudanu wybuchły zamieszki. Następcą Garanga został Salva Kiir Mayardit.

</doc>
<doc id="943162" url="https://pl.wikipedia.org/wiki?curid=943162" title="Withering to Death.">
Withering to Death.

Withering to death. – piąty album japońskiej grupy Dir En Grey wydany w 2005. Wszystkie teksty napisał Kyo.

</doc>
<doc id="943164" url="https://pl.wikipedia.org/wiki?curid=943164" title="John Garang de Mabior">
John Garang de Mabior



</doc>
<doc id="943167" url="https://pl.wikipedia.org/wiki?curid=943167" title="Narząd elektryczny">
Narząd elektryczny



</doc>
<doc id="943168" url="https://pl.wikipedia.org/wiki?curid=943168" title="Murugan">
Murugan



</doc>
<doc id="943170" url="https://pl.wikipedia.org/wiki?curid=943170" title="Henry W. Grady">
Henry W. Grady

Henry W. Grady (ur. 24 maja 1850, zm. 23 grudnia 1889) - amerykański dziennikarz, wydawca "Constitution" (Atlanta), główny prorok "Nowego Południa".

</doc>
<doc id="943174" url="https://pl.wikipedia.org/wiki?curid=943174" title="Biblioteka Gdańska Polskiej Akademii Nauk">
Biblioteka Gdańska Polskiej Akademii Nauk

Biblioteka Gdańska PAN – biblioteka w Gdańsku. Mieści się w zabytkowym gmachu zbudowanym w latach 1902–1904 przy ul. Wałowej na gdańskim Starym Mieście.
Historia.
Powstała w 1596 jako „Biblioteka Rady Miejskiej” Gdańska ("Bibliotheca Senatus Gedanensis", kaszb. "Mieskô Bibliotéka"), na bazie zbioru 1161 woluminów podarowanego 28 września 1591 przez włoskiego humanistę Jana Bernarda Bonifacio gdańskiemu gimnazjum miejskiemu w zamian za dożywotnie utrzymanie w tutejszym domu profesorów. Dar został wzbogacony o zbiory ówczesnych gdańskich teologów i prawników do objętości ponad 4000 woluminów.
Na początku XIX wieku zbiory biblioteki obejmowały ponad 26 000 woluminów. W 1879 biblioteka wzbogaciła się o księgozbiór Jana Uphagena, zaś w latach 1880, 1893 i 1898 o zbiory przyrodnika Franciszka Mengego, Augusta Bertlinga (liczne polonika) i Zachodniopruskiego Towarzystwa Historycznego ("Westpreussischer Geschichtsverein").
W 1899 wielkość księgozbioru wynosiła 111 000 tomów.
Niemcy podczas II wojny światowej najcenniejsze inkunabuły, rękopisy i stare druki wywieźli poza bibliotekę. W wyniku akcji rewindykacyjnej po wojnie pracownicy biblioteki odzyskali około 80 000 wartościowych woluminów. Dodatkowo zbiory zostały powiększone m.in. o księgozbiory Polonii Gdańskiej i Gdańskiego Towarzystwa Naukowego. W 1955 biblioteka została przyłączona do struktur naukowych Polskiej Akademii Nauk.
Pod koniec 2005 w zbiorach BG PAN znajdowało się prawie 800 000 woluminów książek.
9 kwietnia 2018 przed Biblioteką Gdańską PAN postawiono pomnik-ławeczkę upamiętniający Mariana Pelczara. Wewnątrz budynku znajduje się tablica upamiętniająca prof. Zbigniewa Nowaka, dyrektora Biblioteki w latach 1981–1997. 
2 września 2021 na ścianie nowego budynku biblioteki odsłonięto mural przedstawiający Jana Heweliusza z astrolabium. 

</doc>
<doc id="943175" url="https://pl.wikipedia.org/wiki?curid=943175" title="The Marrow of a Bone">
The Marrow of a Bone

The Marrow of a Bone – szósty album japońskiej grupy Dir En Grey wydany w 2007.

</doc>
<doc id="943176" url="https://pl.wikipedia.org/wiki?curid=943176" title="Brabus E V12">
Brabus E V12

Brabus E V12 / S − pierwszy pojazd tego typu powstał w 1996 roku. Brabus poprzez zbudowanie tego modelu stał się producentem najszybszych limuzyn świata. I w roku 1996 ten model stał się najszybszą limuzyną świata do roku 2003. Do klasycznego nadwozia klasy E użyto monstrualnego silnika z samochodów klasy S i SL. Powiększono pojemność do 7.3 L i moc do 530KM. Później zaprezentowano model 7.3 S. Produkowano równocześnie dwie wersje tego wyjątkowego pojazdu - sedan i model (T) kombi. Również model T był najszybszym wozem w swojej klasie. Rozwijał wówczas prędkość maksymalną 320 km/h, a więc niemalże tyle co supersamochód F40 (324 km/h). Jednym z pierwszych właścicieli tego auta był Michael Schumacher, który zamówił wersję kombi tego pojazdu (T). Razem wyprodukowano 12 sztuk tego modelu zarówno w wersji sedan, jak i kombi.

</doc>
<doc id="943177" url="https://pl.wikipedia.org/wiki?curid=943177" title="Feilitzsch (gmina)">
Feilitzsch (gmina)

Feilitzsch – miejscowość i gmina w Niemczech, w kraju związkowym Bawaria, w rejencji Górna Frankonia, w regionie Oberfranken-Ost, w powiecie Hof, siedziba wspólnoty administracyjnej Feilitzsch. Leży w górach Vogtland. Graniczy z Turyngią i Saksonią.
Dzielnice.
W skład gminy wchodzą następujące dzielnice: 
Współpraca.
Miejscowość partnerska:
Komunikacja.
Od północy gminę otacza autostrada A72, od południa droga B173, od zachodu droga B2 a od wschodu autostrada A93. Przez gminę przebiega linia kolejowa Norymberga - Drezno.
Oświata.
W gminie znajduje się szkoła podstawowa (28 nauczycieli, 524 uczniów).

</doc>
