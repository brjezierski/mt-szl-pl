<doc id="943178" url="https://pl.wikipedia.org/wiki?curid=943178" title="Grób Nieznanego Żołnierza w Warszawie">
Grób Nieznanego Żołnierza w Warszawie

Grób Nieznanego Żołnierza w Warszawie – grób nieznanego żołnierza w Warszawie, na pl. marsz. Józefa Piłsudskiego; ideą warszawskiego grobu nieznanego żołnierza jest uczczenie pamięci poległych w walce o niepodległość.
Pomysł oddania hołdu poległym w walkach nieznanym żołnierzom narodził się bezpośrednio po I wojnie światowej we Francji. Pierwszy na świecie Grób Nieznanego Żołnierza powstał w Paryżu w 1920. Upamiętnia on 1500 tys. żołnierzy poległych w latach 1914–1918. Równolegle z Francją utworzono miejsca hołdu bezimiennym żołnierzom w Wielkiej Brytanii.
W Polsce pierwsze inicjatywy stworzenia miejsca upamiętniającego poległych nieznanych żołnierzy pojawiły się w 1921 roku. Jako pierwszy powstał pomnik-płyta Nieznanego Żołnierza w Łodzi (odsłonięcie 22 marca 1925 roku).
Warszawski Grób Nieznanego Żołnierza został odsłonięty 2 listopada 1925 roku, pod kolumnadą Pałacu Saskiego. W tym dniu złożono do niego szczątki niezidentyfikowanego żołnierza, sprowadzone podczas specjalnej ceremonii z Cmentarza Obrońców Lwowa. Twórcą grobu był artysta-rzeźbiarz Stanisław Kazimierz Ostrowski.
Pod koniec II wojny światowej grób uległ poważnemu uszkodzeniu w wyniku wysadzenia w powietrze. Już w 1946 został odbudowany i ponownie odsłonięty. Obecnie stanowi trójarkadowy fragment ocalałej kolumnady Pałacu Saskiego. W latach 1990–1991 wystrój grobu częściowo zmieniono.
Przy Grobie Nieznanego Żołnierza w Warszawie płonie wieczny znicz i służbę pełni warta honorowa z Pułku Reprezentacyjnego Wojska Polskiego, a w święta państwowe odbywa się jej uroczysta zmiana z udziałem najwyższych władz państwa.
Geneza idei Grobu Nieznanego Żołnierza w Warszawie.
Idea uczczenia żołnierzy poległych na polu bitwy narodziła się we Francji po I wojnie światowej. Inicjatorem powstania pierwszego grobu nieznanego żołnierza był Francuz – Fryderyk Simon, który podczas wojny stracił trzech synów.
Przykład francuski stał się impulsem dla powstania podobnej patriotycznej ambicji w prawie każdym narodzie. W Polsce pierwsze zabiegi mające na celu wybudowanie pomnika-grobu podjęto już w 1921 roku. Po roku 1921 miało miejsce wiele inicjatyw, ale faktyczne odsłonięcie warszawskiego Grobu Nieznanego Żołnierza nastąpiło dopiero w 1925 roku.
Projekt Komitetu Uczczenia Poległych 1914–1921.
W Warszawie w czerwcu 1921 powstał "Komitet Uczczenia Poległych 1914–1921", któremu przewodniczył prezes Rady Miejskiej Ignacy Baliński. W wyniku prac tego "Komitetu", za aprobatą kardynała Aleksandra Kakowskiego, postanowiono zbudować pomnik-kapliczkę w katedrze św. Jana, według projektu Stefana Szyllera. W ciągu dwóch lat powstał szkielet pomnika, ale brakowało funduszy na wykonanie złoceń i srebrzeń oraz na ostateczny jego montaż. Projekt, jak i same prace "Komitetu", nie wzbudzały uznania opinii publicznej. Społeczeństwo oczekiwało pomnika monumentalnego – godnie honorującego odzyskanie niepodległości, okupionej setkami tysięcy ofiar. Skromna, utrzymana w charakterze przydrożnej, kapliczka nie spełniała społecznych oczekiwań.
Projekt przedstawiał się następująco:
Brak akceptacji dla tego projektu potwierdził fakt, iż nie zebrano brakującej do wykończenia kwoty – 3 tysięcy ówczesnych złotych polskich. Bezskuteczne były apele do zazwyczaj hojnego społeczeństwa.
Projekt Polskiego Żałobnego Krzyża.
W tym samym czasie stowarzyszenie "Polski Żałobny Krzyż" oraz grupa wysokich rangą oficerów z generałem Juliuszem Malczewskim na czele prowadziła działania nad innym projektem. Gen. Malczewski przeznaczył na cel projektu sporą na ówczesne czasy kwotę. Za te pieniądze miał być wzniesiony pomnik na placu, obok Parku Skaryszewskiego. W rezultacie różnorakich działań zgromadzono 117 779 tys. marek polskich z samych tylko składek społecznych. Kampanię popierającą prowadziła redakcja dziennika "Polska Zbrojna", która otrzymała od czytelników dalsze 11 mln marek polskich.
Inicjatywa o takim rozmiarze spotkała się z zainteresowaniem ze strony ówczesnego Ministerstwa Wyznań Religijnych i Oświecenia Publicznego, Polskiego Białego Krzyża i Kurii Biskupiej. Kwestia uczczenia pozostawała poza sporem, otwarta była natomiast sprawa formy, w jakiej ma ono zostać zrealizowane. Trzy zgrupowane instytucje proponowały przejściowo usypanie olbrzymiego kopca na gruzach fortów Cytadeli nad Wisłą, pomiędzy mostem kolejowym i Bramą Straceń.
Inicjatywa prezydenta Rzeczypospolitej Stanisława Wojciechowskiego.
Na polecenie prezydenta Rzeczypospolitej Polskiej Stanisława Wojciechowskiego kierownik Ministerstwa Spraw Wojskowych gen. broni Stanisław Szeptycki rozkazem nr 191 powołał 30 listopada 1923 roku "Tymczasowy Komitet Organizacyjny Budowy Pomnika Nieznanego Żołnierza". W skład "Komitetu" weszli:
Na pierwszym posiedzeniu "Komitetu", w dniu 7 grudnia 1923 roku, utworzono trzy grupy robocze: propagandowo-prasową, finansową i artystyczną. "Komitet" miał przygotować zarys realizacji pomnika, a ostateczną decyzję podjąć miał Prezydent Rzeczypospolitej Polskiej. Działalność w 1923 zaowocowała rozpoczęciem wśród obywateli Polski akcji mającej na celu zebranie środków na jego realizację. Apelowano o dobrowolne opodatkowanie się – 1% z pensji – na rzecz pomnika; rząd nie był w stanie pokryć z budżetu państwa kosztów związanych z budową.
W 1924 roku wbrew oczekiwaniom na szybkie tempo załatwienia sprawy Grobu Nieznanego Żołnierza nie nastąpiły żadne działania ze strony "Komitetu". Na temat grobu milczały nawet gazety.
Inicjatywa anonimowego fundatora.
Nieoczekiwanie i w sposób zaskakujący dla wszystkich rankiem 2 grudnia 1924 pod pomnik ks. Józefa Poniatowskiego (stojący wówczas na placu Saskim) zajechała ciężarówka, z której zniesiono płytę z piaskowca i złożono przed cokołem pomnika.
Wykonana przez zakład kamieniarsko-rzeźbiarski Romana Lubowskiego płyta miała wymiary 1 × 2,5 metra i grubość 15 cm. Na płycie wyryty był krzyż, a poniżej niego słowa "Nieznanemu Żołnierzowi, poległemu za Ojczyznę".
Nieznany pozostawał fundator płyty. Prasa spekulowała i była pełna domysłów. Złożenie płyty przypisywano mylnie Ignacemu Paderewskiemu. W ówczesnej prasie pojawiały się nawet żartobliwe wierszyki poświęcone złożonej przez tajemniczego donatora płycie, takie jak "Ofiarodawca" nieznanego autora:
Tajemnicę odkryto dopiero cztery lata później. Wyszło wtedy na jaw, że płytę ufundowało "Zjednoczenie Polskich Stowarzyszeń Rzeczypospolitej". W 1925 roku podobna inicjatywa złożenia płyty Nieznanemu Żołnierzowi miała miejsce w 22 miastach Polski. Już po wybudowaniu Grobu Nieznanego Żołnierza w Warszawie płyty te przeniesiono na cmentarze albo złożono w Muzeum Wojska Polskiego. Płyty do dnia dzisiejszego znajdują się w Bydgoszczy, Chełmnie, Krakowie, Lublinie i w Łodzi.
Zakończenie prac Komitetu Organizacyjnego Budowy Pomnika Nieznanego Żołnierza.
Złożenie płyty w Warszawie zmobilizowało "Komitet" do działania. 23 grudnia 1924 zebrał się on z inicjatywy ówczesnego ministra spraw wojskowych gen. broni Władysława Sikorskiego. Zebraniu przewodniczył nowy przewodniczący – gen. broni Józef Haller. Skład "Komitetu" uległ istotnemu poszerzeniu. Weszli do niego:
Dyskutowano następujące lokalizacje: na osi al. 3 Maja, u wylotu mostu Poniatowskiego, u stóp figurki Najświętszej Marii Panny Passawskiej na Krakowskim Przedmieściu, na Forcie Legionów przy ul. Sanguszki, róg Zakroczymskiej czy na stokach Cytadeli.
Ostatecznie jednak sprawę przesądziło złożenie płyty na pl. Saskim i zadecydowano zgodnie, że Grób Nieznanego Żołnierza w Warszawie zostanie wzniesiony na pl. Saskim. Wybór poparł prezydent Stanisław Wojciechowski oraz władze wojskowe i rządowe.
Zamierzano rozpisać konkurs na rozwiązanie architektoniczne pl. Saskiego z lokalizacją Grobu Nieznanego Żołnierza. W konkursie przewidziano nagrody, na które 19 tys. zł miał przeznaczyć także warszawski magistrat: za miejsca od I do V, odpowiednio od 6 do 2 tys. zł oraz trzy dodatkowe wyróżnienia po 1,5 tys. zł. Termin złożenia prac konkursowych upływał 3 maja 1925. "Komitet" jednak zwlekał z jego ogłoszeniem, bowiem na posiedzeniu w dniu 29 stycznia 1925 nadal nie było informacji na temat możliwości pokrycia kosztów budowy pomnika.
Rada Ministrów na posiedzeniu w dniu 25 stycznia 1925 na wniosek ministra spraw wojskowych gen. broni Władysława Sikorskiego uchwaliła, że Grób Nieznanego Żołnierza zostanie zlokalizowany w kolumnadzie Pałacu Saskiego i konkurs nie został ogłoszony.
Było wiele projektów architektonicznych dotyczących zagospodarowania pl. Saskiego, które wywołały burzliwą dyskusję. Ostatecznie Rada Ministrów przesądziła o wyborze twórcy pomnika, którym został artysta rzeźbiarz Stanisław Ostrowski.
Budowa Grobu Nieznanego Żołnierza.
Prace projektowe.
Pierwsze próby projektowe Stanisław Ostrowski przeprowadził 14 marca 1925 bezpośrednio pod arkadami Pałacu Saskiego. Polegały one na ustawieniu modeli fragmentów pomnika w naturalnej wielkości. W próbie tej uczestniczyli przedstawiciele Ministerstwa Spraw Wojskowych, Ministerstwa Wyznań Religijnych i Oświecenia Publicznego oraz władz Warszawy. Obecni na miejscu przekonali się co do trafności pomysłu i harmonijnego komponowania się projektowanych elementów w trzech środkowych arkadach kolumnady.
Projekt przewidywał, że środkowa część mieścić będzie płytę nagrobną wykonaną z szarego polskiego kamienia, a miejsce obok niej było przeznaczone na wieńce i wiązanki. Ściany boczne kolumnady miały zostać pokryte freskami przedstawiającymi sztandary przedrozbiorowe i z okresu I wojny światowej. Otwory arkadowe od strony Ogrodu Saskiego miały zostać zamknięte ozdobnymi kratami. Przed pomnikiem, od strony placu Saskiego, stanąć miały brązowe urny oraz znicze w formie trójnogów.
Finalne przyjęcie projektu nastąpiło 14 maja 1925 roku podczas zebrania zwołanego przez Ministerstwo Wyznań Religijnych i Oświecenia Publicznego, a 22 maja na spotkaniu z prasą gen. Władysław Sikorski poinformował o stanie zaawansowania robót oraz ustaleniach związanych z ceremoniałem złożenia do grobu zwłok nieznanego żołnierza.
Wcześniej planowano, aby ceremonia złożenia bezimiennego żołnierza do grobu odbyła się 3 maja 1925 roku, następnie przesunięto jej moment na 15 sierpnia. Terminy te jednak okazały się nierealne i ostatecznie ustalono termin – 2 listopada 1925 roku.
Wykonanie pomnika.
Trzonem Grobu Nieznanego Żołnierza były trzy środkowe arkady kolumnady Pałacu Saskiego. Środkowa była przeznaczona na głęboki na 1,5 m grobowiec. Wnętrze grobowca zostało wyłożone stalowym pancerzem zamykanym stalową płytą z napisem:
Na trumnie zaś umieszczono napis:
Otoczenie grobowca wyłożono czarnym, wypolerowanym granitem, z którym kontrastowała matowa płyta nagrobna. Miało to na celu skoncentrowanie całej uwagi na płycie, gdzie wyryto słowa:
U wezgłowia został zamocowany znicz wykonany w stylu klasycystycznym. Miał on formę dwóch czarnych, smukłych aniołów, których złote skrzydła trzymały czaszę znicza.
Na sklepieniu ponad płytą grobową znajdował się fresk z wieńcem laurowym i dekorującymi go wstążkami. Pod sklepieniem arkad, po obu stronach płyty, zawieszono dwa metalowe lampiony. Środkową część przestrzeni arkad przeznaczonej na grobowiec oddzielały od reszty granitowe słupki zwieńczone kulami i połączone żeliwnymi prętami. Skrajne ściany ujmujące arkady zdobione były płaskorzeźbami panopliowymi przedstawiającymi sztandary otoczone husarskimi skrzydłami.
Elewację przednią stanowiły trzy arkady, w których osadzono kamienne tablice z płaskorzeźbami mieczy ujętych w stylizowane skrzydła husarskie (takie same płaskorzeźby znajdowały się od strony Ogrodu Saskiego). Miejsce przed tymi filarami było przeznaczone dla warty honorowej. Dwa kolejne filary były tłem dla monumentalnych, wykonanych z brązu, klasycystycznych urn ustawionych na marmurowych blokach. W święta państwowe urny płonęły wielkim gazowym płomieniem.
Trzy tylne arkady były przesłonięte ozdobnymi kratami wkutymi w filary. Krata środkowa zwieńczona była orłem stylizowanym na noszonego przez żołnierzy na czapkach. Orzeł był srebrny ze złotą koroną na głowie i szponami zaciśniętymi na tarczy. Krata po prawej stronie miała centralnie umieszczony Krzyż Walecznych, krata po lewej – Krzyż Virtuti Militari. Od krzyży odchodziły wiązki złotych promieni.
Na czterech filarach, od strony grobowca zamieszczono cztery czarne, granitowe tablice z wyrytymi polami bitew. Treść tablic została ustalona przez Biuro Historyczne Ministerstwa Spraw wojskowych i zatwierdzona 20 czerwca 1925. Początkowo uwzględniono cztery okresy: 972–1683, 1768–1863, 1914–1920 i 1918–1920, w ostatecznej jednak wersji postanowiono zamieścić tylko ostatnie dwa okresy, z przeznaczeniem dwóch tablic na każdy okres. Pod tablicami znajdowały się niewielkie znicze na kamiennych, kwadratowych płytach przypominające formą znicz główny. Znicze pod tablicami były zapalane w dniu rocznicy danej bitwy.
Wybór miejsca ekshumacji bezimiennych zwłok.
Równolegle ze sprawą budowy Grobu Nieznanego Żołnierza została rozstrzygnięta kwestia wyboru pobojowiska, z którego będą pochodziły zwłoki bezimiennego żołnierza, oprawy towarzyszącej ekshumacji i ceremonialnemu przeniesieniu zwłok do Warszawy.
4 kwietnia 1925 roku w Ministerstwie Spraw Wojskowych w Warszawie przygotowano losowanie pobojowiska. Wybór pobojowisk do losowania został dokonany przez Biuro Historyczne Ministerstwa Spraw Wojskowych, kierowane przez gen. Mariana Kukiela. Pola bitew musiały spełniać określone kryteria. W grę wchodziły tylko pola, gdzie wystąpiła wielka liczba poległych na ograniczonej przestrzeni, walka tam stoczona musiała być zaszczytna dla całości walczącego wojska, a wyeliminowane były pobojowiska leżące na terenie ówczesnego wroga.
Po uwzględnieniu tych warunków wybrano następujące pola bitew:
Losowanie pobojowiska miało charakter nadzwyczaj uroczysty. Szef Sztabu Wojska Polskiego gen. Stanisław Haller poprosił najmłodszego na sali kawalera orderu Virtuti Militari o dokonanie aktu losowania. Okazał się nim ogniomistrz Józef Buczkowski z 14 Pułku Artylerii Polowej. Ogniomistrz Buczkowski wyciągnął kartkę i wybór padł na Lwów.
Transport zwłok bezimiennego żołnierza do Warszawy.
Pod przewodnictwem Ministra Spraw Wojskowych ustalono, że bezimienny żołnierz zostanie ekshumowany z Cmentarza Orląt we Lwowie, gdzie przeniesiono ciała 275 bezimiennych bohaterów poległych na polu chwały. Czynności ekshumacyjnych podjął się bezinteresownie zakład pogrzebowy Piotra Łopackiego z Warszawy, który dostarczył do Lwowa trzy trumny, w których miały być transportowane zwłoki żołnierza. Nad całością transportu czuwał 40 Pułk Piechoty „Dzieci Lwowskich”.
Ekshumacja zwłok bezimiennego żołnierza.
Podczas procedury ekshumacyjnej na cmentarzu obecni byli przedstawiciele Ministerstwa Spraw Wewnętrznych i Ministerstwa Robót Publicznych. 29 października 1925 roku o godzinie 14:30 rozkopano trzy mogiły żołnierskie, na których widniały tabliczki z napisem "Tu leży Nieznany Obrońca Lwowa". Znajdujące się w trumnach kości nie sugerowały, iż są to szczątki żołnierskie, z wyjątkiem jednych, które wskazywały na zwłoki austriackiego kaprala.
W takich okolicznościach podjęto decyzję o rozkopaniu kolejnych trzech grobów. W pierwszej trumnie znaleziono zwłoki sierżanta, w drugiej kaprala, w trzeciej nie było żadnych stopni wojskowych, odkryto tam zaś maciejówkę z orzełkiem. Zamknięte trumny ustawiono następnie przed cmentarną kaplicą, celem wyboru jednej z nich.
Polska Ormianka Jadwiga Zarugiewiczowa – matka żołnierza poległego na polach Zadwórza i pochowanego w nieznanym miejscu dokonała wyboru jednej z trumien. Po otwarciu trumny okazało się, że wybór padł na żołnierza bez szarży, z maciejówką. Był to znak, że wybrano ochotnika, bowiem żołnierze regularnego wojska nosili rogatywki. Lekarz dokonujący oględzin orzekł, że pochowany miał przestrzeloną głowę oraz nogę. Były to przesłanki pozwalające uznać, iż poległ na polu chwały, oddając życie za ojczyznę. Ustalono, iż był w wieku około 14 lat.
Wybrane zwłoki złożono do nowej, sosnowej trumny, tę trumnę zaplombowano w trumnie cynowej i wreszcie całość umieszczono w zdobionej orłami czarnej trumnie dębowej. Trumny były projektu Stanisława Ostrowskiego.
Na grób, z którego wydobyto nieznanego żołnierza, nałożono płytę jemu poświęconą i upamiętniającą jego przeniesienie do Grobu Nieznanego Żołnierza w Warszawie.
Wieczorem trumnę przeniesiono do kaplicy obrońców Lwowa, złożono na specjalnie na tę okazję przygotowanym katafalku i zaciągnięto przy niej nocną wartę honorową.
Pożegnanie we Lwowie i przejazd do Warszawy.
30 października 1925 roku w uroczystym kondukcie pogrzebowym z trumną na lawecie armatniej, w asyście orkiestry konnej Ułanów Jazłowieckich i oddziałów piechoty oraz kawalerii przeniesiono ciało bezimiennego żołnierza do bazyliki katedralnej. Trumna została wyniesiona za pomocą specjalnej windy na pięciometrowy, potężny katafalk.
Następnego dnia arcybiskup Bolesław Twardowski odprawił pożegnalne nabożeństwo, a po nim duchowieństwo ormiańskie, greckokatolickie i rzymskokatolickie odprawiło egzekwie.
Po ceremonii w katedrze uformowano kondukt i ulicami Lwowa: Rutowskiego, Legionów, Jagiellońską, pl. Smolki, Mickiewicza, Marszałkowską, Kopernika, Sapiehy i Dojazdową skierowano się na dworzec kolejowy. Na czele konduktu jechał na koniu gen. dyw. Jan Thullie, za nim 14 Pułk Ułanów, poczty sztandarowe, duchowieństwo trzech obrządków, laweta armatnia z trumną, dostojnicy wojskowi i cywilni, orkiestra wojskowa, kompania honorowa, a kondukt zamykał oddział policji konnej. Lwów na czas przejścia konduktu był odświętnie udekorowany, a na ulicach towarzyszył mu szpaler mieszkańców i żołnierzy. W fabrykach włączono syreny, dzwoniły dzwony w kościołach.
Na noc trumnę złożono w salonie recepcyjnym dworca, który został na tę okazję przystrojony przez lwowskich kolejarzy. Trumnę zamiast na katafalku złożono na karabinach maszynowych. Na noc przy trumnie stanęła warta honorowa – obok żołnierzy stanęli także kolejarze. Przez całą noc przez dworzec przewijał się tłum ludzi składających bezimiennemu żołnierzowi ostatni hołd.
1 listopada 1925 o godzinie 8:48 nastąpił odjazd ze Lwowa do Warszawy pociągu nadzwyczajnego. Pociąg prowadzony był parowozem udekorowanym emblematami narodowymi i żałobnymi. Trumna spoczywała w ostatnim wagonie – tym samym, którym do kraju przyjechały zwłoki Henryka Sienkiewicza. Drzwi wagonu pozostały otwarte na oścież, aby podczas przejazdu trumna była dla wszystkich widoczna. Wagon poprzedzający był wypełniony ponad setką wieńców ofiarowanych przez lwowian. Trzy pozostałe wagony zajmowała 56-osobowa eskorta honorowa z komendantem pociągu gen. bryg. Walerym Maryańskim.
Trasa pociągu wiodła przez Żółkiew, Rawę Ruską, Bełżec, Krasnystaw, Lublin i Garwolin. Na trasie przejazdu planowano liczne postoje po około 15 min. Pociąg za Lwowem jechał wśród rzeszy lwowskich kolejarzy trzymających zapalone pochodnie, a przy torach na całej trasie towarzyszyły mu nieprzebrane tłumy. Przejazd został sfilmowany przez "Centrofilm", a film miał służyć propagowaniu idei uczczenia bezimiennego żołnierza. Pociąg po 22 godzinach jazdy wjechał do Warszawy.
Ceremonia pogrzebowa w Warszawie.
Oficjalne przekazanie zwłok nastąpiło 2 listopada 1925 o godzinie 6:00 na Dworcu Głównym. Gen. Maryański przekazał trumnę oraz 126 wieńców gen. Sikorskiemu i gen. Suszyńskiemu. Trumna została złożona na lawecie armatniej zaprzężonej w szóstkę koni. Kondukt z dworca prowadził ksiądz prałat Niewiarowski. Na czele szła orkiestra oraz 30. Pułk Piechoty. Za trumną szli przedstawiciele rządu i wojska. Trasa wiodła Al. Jerozolimskimi, Nowym Światem i Krakowskim Przedmieściem przez plac Zamkowy do katedry św. Jana.
Przed katedrą na kondukt oczekiwał bp Gall, który następnie wprowadził trumnę po czerwonym kobiercu na katafalk znajdujący się na środku katedry. Do godziny 11:00, kiedy to zaczęło się nabożeństwo, do katedry przybywali oficjele – prezydent Rzeczypospolitej, Marszałkowie Sejmu i Senatu, prezes Rady Ministrów i ministrowie. Przybył także nuncjusz papieski Lorenzo Lauri.
Podczas mszy przy katafalku stanęła warta honorowa – cztery posterunki oficerskie. Miejsca najbliżej katafalku zajęte były przez matki poległych żołnierzy, wdowy i sieroty po żołnierzach oraz przez inwalidów wojennych.
Uroczystą mszę celebrował kardynał Kakowski, zaś patriotyczną homilię wygłosił ks. prałat Antoni Szlagowski:
Po nabożeństwie trumna została zdjęta z katafalku przez ośmiu podoficerów – kawalerów Virtuti Militari, wyniesiona przed katedrę przez szpaler oddających honory sztandarów i złożona na armatniej lawecie. Przygotowano kondukt według ustalonego porządku. Na czele kroczył oddział piechoty konnej, następnie oddziały: piechoty, artylerii, kawalerii, sztandary armii polskiej, dalej duchowieństwo wszystkich wyznań, laweta z trumną, a tuż za nią matki, wdowy i inwalidzi. W dalszej kolejności w kondukcie szli: prezydent Rzeczypospolitej, przedstawiciele Ministerstwa Spraw Wojskowych, wyższa generalicja, delegaci Sejmu i Senatu oraz wysocy urzędnicy, korpus oficerski i delegacje zagraniczne. Kondukt zamykał oddział konnej policji.
Kondukt udał się Krakowskim Przedmieściem, na pl. Saski. Po drodze konduktowi towarzyszyły tysiące warszawiaków, a nad konduktem przelatywały eskadry samolotów. W kościołach biły dzwony. Ze względu na trwającą rozbiórkę Soboru św. Aleksandra Newskiego pl. Saski mógł pomieścić zaledwie 3 tys. osób.
W lożach przy Pałacu Saskim zasiedli prezydent Rzeczypospolitej z towarzyszącym mu pierwszym marszałkiem Polski, premier i marszałkowie Sejmu i Senatu, po lewej zaś duchowieństwo rzymskokatolickie, arcybiskup Kościoła prawosławnego i główny rabin warszawski.
Laweta z trumną została zatrzymana przed pomnikiem księcia Józefa Poniatowskiego. Kawalerowie Virtuti Militari przenieśli następnie trumnę przed salutującymi oddziałami i złożyli obok miejsca spoczynku. O godzinie 13:00, po komendzie dowódcy uroczystości, przy biciu dzwonów kościelnych trumna została opuszczona do grobowca. Minister spraw wojskowych złożył do grobowca akt erekcyjny oraz 14 żalników z ziemią z pozostałych pobojowisk, a także srebrny wieniec od prezydenta Rzeczypospolitej i jedwabny całun w wizerunkiem orła białego. Minutę po złożeniu trumny do grobowca nastąpiła cisza, przestały bić dzwony i oddano 24 wystrzały honorowej salwy armatniej. Grobowiec nakryto płytą nagrobną.
Akt erekcyjny miał następującą treść:
Prezydent Wojciechowski jako pierwszy oddał honory Grobowi Nieznanego Żołnierza i złożył wieniec od narodu, a następnie zapalił wieczny znicz. Przy grobie została zaciągnięta warta honorowa wystawiona przez żołnierzy z 36. Pułku Piechoty Legii Akademickiej.
Tuż po uroczystości premier chciał podziękować osobiście Stanisławowi Ostrowskiemu, ale nie udało się go odnaleźć. Okazało się, że zaprosił on na obiad współpracujących z nim robotników, chcąc uniknąć tym samym oficjalnych uroczystości, wywiadów i natarczywych reporterów.
Grób Nieznanego Żołnierza w latach 1925–1939.
Grób Nieznanego Żołnierza po odsłonięciu był miejscem wizyt tysięcy warszawiaków. Doszło nawet do tego, że 4 listopada 1925 musiała interweniować policja, gdyż napierający tłum uszkodził łańcuchy okalające pomnik. Przy pomniku musiano ustawić policyjny kordon, który regulował ruch odwiedzających. Koncepcja artysty została przyjęta z zadowoleniem ze strony społeczeństwa. Przekonali się do niej nawet dotychczasowi oponenci wyboru miejsca na Grób Nieznanego Żołnierza, oceniając całość z uznaniem.
Ministerstwo Spraw Wojskowych wystąpiło do Prezesa Rady Ministrów, aby ten przedłożył Prezydentowi Rzeczypospolitej wniosek o nadanie Stanisławowi Ostrowskiemu Złotego Krzyża Zasługi.
W roku 1926 roku odnotowano zmianę sposobu traktowania grobu. Prasa z tamtego okresu pisała: "Niemal już zapomniany przez społeczeństwo Grób Nieznanego Żołnierza. Pragnienie zostało spełnione i emocje opadły". "Zaniechano warty honorowej, często daje się zauważyć fakty zdradzające brak kultury, ludzie zbliżają się do samej płyty z papierosem w ustach i kapeluszach na głowie".
Przed grobem obowiązywał niepisany zwyczaj zdejmowania nakrycia głowy i pochylania głowy oraz zakaz palenia papierosów i prowadzenia głośnych rozmów. Żołnierzy obowiązywało oddanie honorów poprzez salutowanie, a przy zatrzymaniu – zdjęcie czapki.
Z inicjatywy mjra Władysława Dunin-Wąsowicza w rocznice bitew upamiętnionych na płytach pomnikowych organizacje skupiające byłych wojskowych zaciągały 12-godzinne warty w historycznych mundurach danej formacji, która brała udział w bitwie. Niezależnie od tej inicjatywy, decyzją Ministra Spraw Wojskowych, przywrócono stałe, niewojskowe warty honorowe, które pełniła Komisja Ładu i Porządku.
W marcu 1926 roku odbyło się uroczyste przekazanie Grobu Nieznanego Żołnierza pod zarząd Warszawy. Nowy zarządca – o czym doniosła ówczesna prasa – doprowadził to miejsce do zaniedbania: " O godz. 2300 z dwóch lamp świeciła się tylko jedna, druga zaś z powodu przepalenia się żarówki była ciemna. Znicz natomiast buchał tak płomieniami, jakby nowoczynny wulkan. Niech magistrat uważa, by przez niego nie spotkał stolicy ten despekt, że armia grób odbierze!"
W późniejszym okresie o grobie wspominano z rzadka, tylko przy okazji notatek z uroczystości rocznicowych oraz z okazji defilad w święta narodowe i wojskowe.
W 1936 roku okazało się, iż Grób Nieznanego Żołnierza potrzebuje prac konserwacyjno-remontowych. Na spotkaniu u konserwatora zabytków 10 lutego 1937 roku postanowiono odrestaurować zarówno sam grób, jego otoczenie, jak i całą kolumnadę i arkady. Koszt robót wyceniono wówczas sumę ok. 40 tys. zł.
Grób Nieznanego Żołnierza w czasie II wojny światowej.
W czasie okupacji Grób Nieznanego Żołnierza był miejscem szczególnie ważnym i czczonym przez Polaków. Przechodzący przed grobem zwyczajowo oddawali mu cześć poprzez prosty gest uchylenia czapki. Często z narażeniem życia, dla podtrzymania ducha narodowego składano na płycie grobu kwiaty. 15 sierpnia 1941 roku, pomimo tego, iż koło Grobu Nieznanego Żołnierza często krążyły niemieckie patrole, złożono tam z okazji święta wieniec z szarfą: "Nieznanemu Żołnierzowi Rząd R.P."
Od maja 1942 roku Ogród Saski był terenem "nur für Deutsche" (tylko dla Niemców). Z okresu tego zachowały się zdjęcia nieznanego niemieckiego fotografa ukazujące kolumnadę Pałacu Saskiego z powiewającą bezpośrednio nad Grobem Nieznanego Żołnierza niemiecką flagą. Na innych zdjęciach widać zachowane ozdobne elementy kraty od strony Ogrodu Saskiego – Krzyża Virtuti Militari.
W czasie powstania warszawskiego plac Saski przez cały czas pozostawał w rękach niemieckich. Niemcy zdając sobie sprawę, że Polakom bardzo może zależeć na zdobyciu tego rejonu, rozlokowali tu doborowe jednostki gen. Reinera Stahela, których potencjał przewyższał możliwości powstańców.
28 grudnia 1944 roku oddział "Sprengskommando" pod dowództwem mjra Wegnera wysadził w powietrze pałac Saski. Budynek został zniszczony, ale monumentalna kolumnada nad Grobem Nieznanego Żołnierza nie runęła w całości. Nad grobowcem stały dwie kolumny. Następnego dnia ponowiono wysadzanie, wtedy sklepienie arkad zapadło się i płyta nagrobna została przysypana gruzem.
Z grobu ocalały jednak fragmenty arkad: trzy od strony pl. Saskiego i dwie od strony przeciwnej.
Grób Nieznanego Żołnierza w latach 1945–1989.
Uporządkowanie Grobu Nieznanego Żołnierza po zniszczeniach wojennych.
Dowództwo Wojska Polskiego jeszcze przed zakończeniem wojny zadecydowało o odbudowie Grobu Nieznanego Żołnierza. Już 17 stycznia 1945 żołnierze rozpalili przy gruzach grobu ognisko – zamiast znicza. W maju 1945 9. drużyna pierwszej kompanii 13. Samodzielnego Batalionu pod dowództwem plut. Michała Dubaniowskiego dokonała odgruzowania okolicy.
W trakcie odgruzowywania stwierdzono, że Niemcy wywiercili otwory także w ocalonych filarach, ale pomimo takiego przygotowania nie umieszczono w nich ładunków i nie wysadzono. Wskazuje to na celowe ich pozostawienie, nie wiadomo, dlaczego ich nie wysadzono.
Po oczyszczeniu gruzowiska Pałacu Saskiego wywieziono ponad 40 tys. m³ gruzu. Otoczenie Grobu Nieznanego Żołnierza wyłożono płytami chodnikowymi i przebudowano jezdnię przed grobem. Przy gruzach Grobu Nieznanego Żołnierza honorową wartę zaciągnęły żołnierki z Batalionu Fizylierek im. Emilii Plater.
W listopadzie 1945 roku naczelny dowódca Wojska Polskiego, marszałek Polski Michał Rola-Żymierski, wydał rozkaz przygotowania projektu odbudowy Grobu Nieznanego Żołnierza. 13 listopada przedstawiono jako projekt propozycję pozostawienia grobu w takim stanie, w jakim jest po odgruzowaniu "ażeby wszyscy mieli okazję przekonać się o zbrodniach hitlerowskich Niemiec". Projekt został odrzucony, a władze wojskowe powierzyły odbudowę Grobu architektowi Zygmuntowi Stępińskiemu.
Odbudowa Grobu Nieznanego Żołnierza.
Stępinski jako zamysł przyjął odbudowę Grobu jako ruiny-symbolu odnawiając trzy środkowe arkady kolumnady.
Nad arkadami przywrócono kamienne bazy 8 kolumn oraz ich szczątki. Po odbudowie sklepienia nad arkadami przywrócone zostały kamienne tralki, których część ocalała. Otoczenie grobu zostało wyłożone kamienną posadzką. W otoczeniu grobu od strony Ogrodu Saskiego ustawiono dwie najmniej uszkodzone barokowe rzeźby – alegorię "Muzyki" i "Poezji".
Arkady od strony Ogrodu Saskiego zostały wypełnione zdobnymi kratami według projektu Henryka Grunwalda. Na kratach umieszczono najwyższe odznaczenia wojskowe: Krzyż Virtuti Militari (pominięto rok jego ustanowienia 1792), na środkowej Krzyż Grunwaldu, nad którym góruje orzeł (bez korony) oraz Krzyż Walecznych (z mylnym rokiem 1918 zamiast 1920).
Wprowadzone zostały także inne zmiany. Starą płytę grobowca (z piaskowca) zastąpiono nową. Starą płytę podobno zakopano pod chodnikiem, który prowadzi do Ogrodu Saskiego. Wieniec namalowany nad płytą grobowca zastąpiono jedną z dwóch uprzednio wiszących po bokach lamp. Zmieniona została forma wiecznego znicza u wezgłowia grobowca. Zamiast czterech przedwojennych zniczy przed tablicami wstawiono cztery duże kotły z ziemią z pobojowisk II wojny światowej, które zostały posadowione na osiach skrajnych arkad. Zmieniono klasycystyczne znicze przed frontem i z tyłu pomnika na eklektyczne.
Tablice na Grobie Nieznanego Żołnierza po II wojnie światowej.
Tablice noszące lata 1918–1920 znalazły się w Muzeum Wojska Polskiego, natomiast z lat 1914–1918 zostały wykorzystane powtórnie (napisy wyryte na odwrotnych płaszczyznach).
Inaczej niż przed wojną rozwiązano sprawę składania wieńców i wiązanek. Obowiązywała wtedy zasada składania wieńców obok płyty grobowca, natomiast po wojnie wieńce te składa się bezpośrednio na grobowej płycie.
Grób Nieznanego Żołnierza po odbudowie.
Uroczystość odsłonięcia Grobu Nieznanego Żołnierza odbyła się 8 maja 1946 o godzinie 20. W czasie uroczystości złożono do kotłów ziemię z 24 pobojowisk, a gen. dyw. Marian Spychalski zapalił znicz.
W dniu następnym na pl. Zwycięstwa przybyli przedstawiciele rządu, wojska i zagraniczne delegacje. Poświęcenia Grobu Nieznanego Żołnierza dokonał Generalny Dziekan Wojska Polskiego ks. płk Stanisław Warchałowski. Marszałek Polski Michał Rola-Żymierski odczytał akt przekazania grobu pod opiekę społeczeństwu Warszawy. W imieniu miasta podziękował prezydent Stanisław Tołwiński. Oddano też honorowy salut armatni z dziesięciu dział.
Z tą chwilą przy Grobie Nieznanego Żołnierza został wprowadzony całodobowy posterunek warty honorowej. Zmiany warty odbywają się co godzinę, a w każdą niedzielę o godzinie 12 mają charakter uroczysty.
Przed Grobem Nieznanego Żołnierza odbywały się apele poległych w 20., 30. i 40. rocznicę zakończenia II wojny światowej. Uroczystości w święta państwowe były jednak organizowane na pl. Defilad.
W 1964 roku w renowacji otoczenia wokół Grobu Nieznanego Żołnierza wyłożono nową posadzkę o powierzchni 2432 m², wymieniono płytę nagrobną, zamontowano reflektory oświetlające obiekt i położono nowy tynk. W roku 1965 zamontowano stojaki do wieńców oraz zamontowano instalację grzewczą dla żołnierzy warty honorowej.
1 lipca 1965 roku Grób Nieznanego Żołnierza został uznany za obiekt zabytkowy.
Ponowną renowację przeprowadzono w 1973 roku. Elementy wykonane z piaskowca zastąpiono szarym, wypolerowanym granitem.
Podczas pierwszej pielgrzymki papieża Jana Pawła II, 2 czerwca 1979 roku, modlił się przy grobie i zamieścił swój wpis w Księdze Pamiątkowej Grobu Nieznanego Żołnierza: "Nieznanemu Żołnierzowi Polski – Jan Paweł II Papież syn Narodu", a w homilii powiedział:
17 stycznia 1982 roku, podczas uroczystej zmiany warty przed Grobem Nieznanego Żołnierza, zgodnie z decyzją ministra obrony narodowej, Kompania Reprezentacyjna WP, po raz pierwszy, po wieloletniej przerwie, wystąpiła w rogatywkach według wzoru z okresu II Rzeczypospolitej.
Grób Nieznanego Żołnierza po roku 1989.
Pod koniec lat 80. XX wieku nastąpiło pewne ożywienie wokół Grobu Nieznanego Żołnierza. W dniu 9 kwietnia 1989 roku Komitet Obrony Kraju wydał oświadczenie, w którym zapraszał do ogólnonarodowej dyskusji nad zmianami wystroju Grobu Nieznanego Żołnierza.
18 kwietnia 1989 roku w Grobie Nieznanego Żołnierza została złożona ziemia z mogił katyńskich. Uroczystość zorganizowana przez wojsko odbyła się o godzinie 11:00. Odkrytym samochodem, w asyście oficerów i Kompanii Reprezentacyjnej urna z prochami wjechała na pl. Zwycięstwa. W księdze pamiątkowej Grobu Nieznanego Żołnierza zapisano:
W kwietniu 1990 roku premier Tadeusz Mazowiecki polecił wiceministrowi obrony narodowej Bronisławowi Komorowskiemu przygotowanie raportu o stanie prac nad grobem. Minister Komorowski powołał zespół pod kierunkiem Waldemara Strzałkowskiego, który otrzymał zadanie przywrócenia przedwojennych tablic i opracowanie kolejnych.
Tablice przedwojenne na Grobie Nieznanego Żołnierza zostały odsłonięte 11 listopada 1990 roku podczas obchodów Święta Niepodległości.
3 maja 1991 roku, podczas obchodów 200-lecia Konstytucji 3 Maja, odsłonięto 14 kolejnych, nowych tablic przedstawiających miejsca bitew z lat 972–1683, 1768–1921 i 1939–1945. Dwie tablice zostały poświęcone lotnikom i marynarzom.
15 sierpnia 2016 roku w dniu Święta Wojska Polskiego prezydent Andrzej Duda odsłonił pierwszą tablicę poświęconą żołnierzom wyklętym, uczestnikom podziemia antykomunistycznego. Kolejna tablica pojawiła się na Grobie w przeddzień Narodowego Święta Niepodległości tj. w dniu 10 listopada 2016 roku.
10 listopada 2017 roku zostały odsłonięte dwie nowe tablice upamiętniające żołnierzy polskiej samoobrony broniących lokalnej społeczności przed ukraińskimi nacjonalistami. Tablice zamontowano na filarach od strony południowej. Widnieją na nich daty i nazwy miejscowości, w których dochodziło do walk między Polakami a oddziałami UPA na Wołyniu, w Małopolsce Wschodniej i na Lubelszczyźnie. Na drugiej z tych tablic przez jeden dzień znajdowała się również inskrypcja dotycząca Birczy w powiecie przemyskim, bronionej przez oddziały Ludowego Wojska Polskiego w latach 1945–1946 przed atakami UPA wymierzonymi zarówno w polskie formacje uzbrojone, jak i w ludność cywilną. Tablica została jednak wymieniona w godzinach nocnych, a na nowej inskrypcji nazwa Bircza już się nie znalazła. Spotkało się to z ostrą krytyką ze strony władz gminy Bircza oraz środowisk kresowych.
Łącznie na filarach arkad Grobu Nieznanego Żołnierza znajdują się 22 tablice (stan na rok 2019).
Uroczystości przy Grobie Nieznanego Żołnierza.
W dni świąt państwowych 3 maja, 15 sierpnia i 11 listopada przy Grobie Nieznanego Żołnierza odbywa się uroczysta zmiana warty honorowej z udziałem wojsk wszystkich rodzajów. W święta 3 maja i 11 listopada w zmianie warty biorą udział także pododdziały Straży Granicznej i Policji. W uroczystościach biorą udział prezydent Rzeczypospolitej Polskiej, marszałek Sejmu, marszałek Senatu, prezes Rady Ministrów oraz zaproszeni goście.
Ceremoniał składania wieńców (wiązanek kwiatów) na płycie Grobu Nieznanego Żołnierza w ramach ceremoniału wojskowego reguluje decyzja nr 411/MON Ministra Obrony Narodowej z dnia 9 grudnia 2009 roku w sprawie wprowadzenia do użytku służbowego „Ceremoniału Wojskowego Sił Zbrojnych Rzeczypospolitej Polskiej”.
Pododdziały ze sztandarami podczas defilady w takt "Warszawianki" oddają honory Grobowi Nieznanego Żołnierza, Prezydent składa wieniec w imieniu narodu, a pozostali przedstawiciele najwyższych władz – w imieniu reprezentowanych przez siebie instytucji.
Znaczenie Grobu Nieznanego Żołnierza podkreśla wprowadzony w protokole dyplomatycznym obowiązek odwiedzenia go przez delegacje zagraniczne składające wizyty w Polsce.
Przy Grobie Nieznanego Żołnierza odbywają się także uroczyste przysięgi i ślubowania.
Posterunek warty honorowej przy Grobie Nieznanego Żołnierza.
Według stanu na wrzesień 2008 roku wartę honorową na posterunek przy Grobie Nieznanego Żołnierza wystawia Batalion Reprezentacyjny Wojska Polskiego. Warta jest pełniona całodobowo i całorocznie. Na wypadek zagrożenia na ochraniany obiekt żołnierze mają do dyspozycji łączność telefoniczną z dowódcą warty. Grób Nieznanego Żołnierza jest też monitorowany z wykorzystaniem kamery telewizyjnej przez oficera operacyjnego Dowództwa Garnizonu Warszawa.
Głównym zadaniem wartowników jest dbałość o zachowanie godności w bezpośrednim sąsiedztwie Grobu Nieznanego Żołnierza i reagowanie na ewentualne niestosowne zachowania czy profanowanie Grobu Nieznanego Żołnierza. Warta, pomimo tego że jest honorowa, pełniona jest zgodnie z regulaminem służby wartowniczej, a żołnierze pełnią służbę na posterunku z bronią –najnowszym karabinem polskiej konstrukcji MSBS z założonym bagnetem oraz wyposażonym w amunicję. Incydenty pod Grobem Nieznanego Żołnierza nie zdarzają się często.
Warta pełniona jest w mundurach służbowych Wojsk Lądowych. . Wartownia zlokalizowana jest w budynku Dowództwa Garnizonu Warszawa przy placu Marszałka Józefa Piłsudskiego.
W czasach zasadniczej służby wojskowej, żołnierze pełniący warty i odchodzący do rezerwy z Batalionu Reprezentacyjnego w ostatnim dniu swojej służby składali wieniec na Grobie Nieznanego Żołnierza. Asystowali przy tym żołnierze młodszego rocznika. Ceremonii tej towarzyszyło symboliczne przekazanie posterunku honorowego.
Pełnienie warty na tym posterunku to dla żołnierzy zaszczyt i wyróżnienie.
Grób Nieznanego Żołnierza w ikonografii.
3 listopada 2008 roku Narodowy Bank Polski, z okazji 90. rocznicy odzyskania niepodległości, wyemitował złote monety o nominałach 200 zł i 50 zł ze stylizowanym wizerunkiem Grobu Nieznanego Żołnierza w Warszawie. Natomiast z okazji 100. rocznicy odzyskania niepodległości, 14 sierpnia 2018 roku NBP wyemitował srebrną monetę kolekcjonerską o nominale 10 zł, na awersie, której widać między innymi kolumny i sklepienie Grobu Nieznanego Żołnierza w Warszawie. Monetę zaprojektował Robert Kotowicz.

</doc>
<doc id="943180" url="https://pl.wikipedia.org/wiki?curid=943180" title="Teoria sprawiedliwości">
Teoria sprawiedliwości



</doc>
<doc id="943181" url="https://pl.wikipedia.org/wiki?curid=943181" title="Przerażacze">
Przerażacze

Przerażacze (ang. "The Frighteners") – amerykańsko-nowozelandzki film (horror komediowy) z 1996 roku w reżyserii Petera Jacksona. 
Fabuła.
Frank Bannister (Michael J. Fox) oficjalnie zarabia na życie jako pogromca duchów. W rzeczywistości jednak ma układ z trzema duchami - Stuartem (Jim Fyfe), Cyrusem (Chi McBride) i Sędzią (John Astin). Wspólnicy Franka nawiedzają umówiony dom, on zaś wybawia rodzinę od uciążliwych współmieszkańców, a przy okazji i kosztowności. Jednak sprawy zaczynają się komplikować. W miasteczku ginie Ray Lynskey (Peter Dobson), a wkrótce po nim następuje seria tajemniczych zgonów. Tylko Bannister wie, że za śmierć tak wielu osób odpowiada Łowca Dusz, czyli duch straconego seryjnego zabójcy. Teraz zbrodniarza nie może powstrzymać żadna ludzka siła. Frank zostaje aresztowany jako główny podejrzany w sprawie. Tymczasem Łowca Dusz atakuje żonę Raya - doktor Lucy Lynskey (Trini Alvarado).

</doc>
<doc id="943186" url="https://pl.wikipedia.org/wiki?curid=943186" title="Runianka japońska">
Runianka japońska

Runianka japońska ("Pachysandra terminalis") – gatunek zimozielonej krzewinki z rodziny bukszpanowatych. Pochodzi z Chin i Japonii. Jest uprawiana w wielu krajach jako roślina ozdobna.
Zastosowanie.
Roślina ozdobna uprawiana w gruncie. Szczególnie nadaje się jako roślina okrywowa. Może być w tym celu uprawiana pod wysokim drzewami. Istnieją kultywary o ozdobnych liściach, np. `Variegata` ma kremowozielone, pstre liście, wymaga ona jednak bardziej słonecznego stanowiska, niż typowa forma gatunku o ciemnozielonych liściach
Uprawa.
Jest łatwa w uprawie. Preferuje miejsca cieniste, doskonale radzi sobie pod koronami drzew. Jest całkowicie mrozoodporna i nie ma specjalnych wymagań co do żyzności gleby, ważne natomiast aby była ona stale wilgotna. Jest bowiem wrażliwa na suszę i wymaga obfitego podlewania. Dobrze też znosi zanieczyszczenia miejskie. Rozmnaża się przeważnie przez odcinanie ukorzenionych rozłogów, można też przez sadzonki. Wskazane jest cięcie, które powoduje jej zagęszczanie się.

</doc>
<doc id="943187" url="https://pl.wikipedia.org/wiki?curid=943187" title="Działek (gmina Koczała)">
Działek (gmina Koczała)

Działek – osada w Polsce położona w województwie pomorskim, w powiecie człuchowskim, w gminie Koczała.
W latach 1975–1998 miejscowość administracyjnie należała do województwa słupskiego.

</doc>
<doc id="943188" url="https://pl.wikipedia.org/wiki?curid=943188" title="Koziułka warzywna">
Koziułka warzywna

Koziułka warzywna, komarnica warzywna, koziułkowiec ("Tipula oleracea") – gatunek owada z rodziny koziułkowatych, często mylony z komarem widliszkiem. Uważany za szkodnika; występuje na glebach podmokłych i wilgotnych – wyrządza szkody wśród roślin przez podgryzanie korzeni i młodych roślin. Nieszkodliwy dla ludzi. Pod postacią imago żyje od 4 do 6 dni.
Gatunek rodzimy dla Europy Środkowej i Południowej, zawleczony do nearktycznej Ameryki Północnej.
Charakterystyka.
Dorasta do 25–26 mm długości. Postać wysmukła w kolorze żółtawo-popielatym. Wzdłuż grzbietu przebiegają brunatne linie. Czułki nitkowate, 13-członowe. Cienkie odnóża kroczne, koloru rdzawego.
Larwy wielkości do 30 mm, beznogie, barwy ziemistoszarej o kształcie walcowatym. Okres zimy larwy spędzają w glebie.
Muchówki te latają w okresie kwiecień–czerwiec oraz od sierpnia do października. W tym okresie w locie składają swe jaja na pobliskich niskich roślinach lub bezpośrednio na ziemię. Larwy pojawiają się i żerują w okresie maj–lipiec i sierpień–kwiecień.
Zwalczanie tego owada polega na osuszaniu gleby oraz wymieszaniu specjalnych środków chemicznych z ziemią.

</doc>
<doc id="943191" url="https://pl.wikipedia.org/wiki?curid=943191" title="Ostrówek (województwo pomorskie)">
Ostrówek (województwo pomorskie)

Ostrówek – osada w Polsce położona w województwie pomorskim, w powiecie człuchowskim, w gminie Koczała.
W latach 1975–1998 miejscowość administracyjnie należała do województwa słupskiego.
W 1905 roku wieś zamieszkiwało 41 osób.
Osada wchodzi w skład sołectwa Starzno, gminy Koczała.

</doc>
<doc id="943194" url="https://pl.wikipedia.org/wiki?curid=943194" title="Tuna Luso Belem">
Tuna Luso Belem



</doc>
<doc id="943199" url="https://pl.wikipedia.org/wiki?curid=943199" title="Wilkowo (powiat człuchowski)">
Wilkowo (powiat człuchowski)

Wilkowo – osada w Polsce położona w województwie pomorskim, w powiecie człuchowskim, w gminie Koczała.
W latach 1975–1998 miejscowość administracyjnie należała do województwa słupskiego.
Osada wchodzi w skład sołectwa Trzyniec.

</doc>
<doc id="943203" url="https://pl.wikipedia.org/wiki?curid=943203" title="Płocicz">
Płocicz



</doc>
<doc id="943206" url="https://pl.wikipedia.org/wiki?curid=943206" title="George Wald">
George Wald

George Wald (ur. 18 listopada 1906 w Nowym Jorku, zm. 12 kwietnia 1997 w Cambridge) – amerykański fizjolog biochemik, profesor biologii na Uniwersytecie Harvarda, laureat Nagrody Nobla w dziedzinie fizjologii lub medycyny w 1967.
Życiorys.
Jego rodzicami byli emigranci żydowscy: Isaac, pochodzący ze wsi pod Przemyślem, i Ernestine Rosenmann, pochodząca z małej wiejskiej miejscowości pod Monachium. Nauki pobierał w szkole zasadniczej na Brooklynie, a stopień licencjatu nauk ścisłych otrzymał w Washington Square College Uniwersytetu Nowojorskiego w 1927. Następnie, w 1932, rozpoczął studia na Uniwersytecie Columbia. Podczas tego okresu był studentem i asystentem badań profesora Seliga Hechta. Po studiach wyjechał do Europy, by pracować z Ottonem Heinrichem Warburgiem w Heidelbergu oraz z Paulem Karrerem (odkrywcą witamin) w Zurychu. W trakcie prowadzonych badań odkrył, iż witamina A jest częścią składową siatkówki oka. W 1933, po dojściu do władzy Adolfa Hitlera, powrócił do Stanów Zjednoczonych i rozpoczął pracę na Uniwersytecie Chicagowskim. 
W 1934 George Wald przyjął posadę nauczyciela w Instytucie Nauk Biochemicznych Uniwersytetu Harvarda. Tam był instruktorem i nauczycielem biologii (1935–1939), instruktorem wydziału (1939–1944), profesor nadzwyczajnym (1944–1948) i profesorem biologii (od 1948). Był również profesorem biochemii na Uniwersytecie Kalifornijskim w 1956.
W 1967 za odkrycia dotyczące chemizmu widzenia, głównie struktury rodopsyny (purpury wzrokowej), wraz z Haldanem Kefferem Hartlinem oraz Ragnarem Granitem, otrzymał Nagrodę Nobla w dziedzinie medycyny.
Nagrody i wyróżnienia.
W 1939 otrzymał Nagrodę Eli Lilly za fundamentalne badania w dziedzinie biochemii od Amerykańskiego Towarzystwa Chemicznego. W 1952 prowadził objazdowe wykłady jako przedstawiciel National Sigma Xi. W 1953 otrzymał Nagrodę Laskera Amerykańskiego Stowarzyszenia Zdrowia Społecznego w dowód uznania za jego wybitne odkrycia w biochemii ze specjalnym odniesieniem do zmian związanych z widzeniem. W 1959 Amerykańska Akademia Sztuk i Nauk przyznała mu Nagrodę Rumforda. W 1966 otrzymał Medal Ives Amerykańskiego Towarzystwa Optycznego, a w roku następnym, wspólnie z żoną (Ruth Hubbard), Złoty Medal Paula Karrera od Uniwersytetu Zuryskiego.
Tytuły naukowe.
W 1950 został wybrany do Narodowej Akademii Nauk, a w 1958 do Amerykańskiego Towarzystwa Filozoficznego. Był członkiem Amerykańskiej Akademii Sztuk i Nauk w Bostonie.
Otrzymywał tytuły doktora honorowego wielu uczelni na świecie: w 1957 od Uniwersytetu Berneńskiego, w 1958 od Uniwersytetu Yale, w 1962 od Uniwersytetu Wesleyańskiego, w 1965 od Uniwersytetu Nowojorskiego, w 1966 od Uniwersytetu McGilla, w 1968 od Uniwersytetu Clarka i od Kolegium w Amherst.

</doc>
<doc id="943207" url="https://pl.wikipedia.org/wiki?curid=943207" title="Płocicz (województwo pomorskie)">
Płocicz (województwo pomorskie)

Płocicz – osada w Polsce, położona w województwie pomorskim, w powiecie człuchowskim, w gminie Koczała, nad rzeką Rudą.
W latach 1975–1998 osada administracyjnie należała do województwa słupskiego.

</doc>
<doc id="943211" url="https://pl.wikipedia.org/wiki?curid=943211" title="Niesiłowo">
Niesiłowo

Niesiłowo – osada leśna w Polsce położona w województwie pomorskim, w powiecie człuchowskim, w gminie Koczała.
Miejscowość położona jest nad jeziorem Głębokim, wchodzi w skład sołectwa Trzyniec.
W latach 1975–1998 miejscowość administracyjnie należała do województwa słupskiego.
W 1905 roku miejscowość zamieszkiwało 48 osób. Obecnie zamieszkuje ją zaledwie 25 osób.

</doc>
<doc id="943215" url="https://pl.wikipedia.org/wiki?curid=943215" title="Zapadłe">
Zapadłe

2 miejscowości w Polsce:

</doc>
<doc id="943216" url="https://pl.wikipedia.org/wiki?curid=943216" title="BMW M5 E28">
BMW M5 E28



</doc>
<doc id="943217" url="https://pl.wikipedia.org/wiki?curid=943217" title="Loneliness">
Loneliness

Loneliness – dwudziesty pierwszy singel niemieckiego DJ-a i producenta – Tomcrafta, wydany 20 listopada 2002 w Niemczech przez wytwórnię Kosmo Records (wydanie CD i 12"). Utwór pochodzi z drugiego albumu Tomcrafta – "MUC" (trzeci singel z tej płyty). Na singel w wersji niemieckiej (CD) składają się dwa utwory (w sumie cztery pozycje): "Loneliness" (w trzech wersjach) i "Schwabing 7. Phase" ("Where Are You Now") – ten ostatni również pochodzi z drugiego albumu. Natomiast na niemiecką wersję winylową (12") składają się dwie wersje utworu tytułowego.
Utwór "Loneliness" jest jednym z największych przebojów niemieckiego DJ-a, z którego jest on znany szerzej w Polsce. Utwór ten w całej Europie osiągnął ogromny sukces (m.in. miejsce 1. w Wielkiej Brytanii). Świadczy o tym fakt, że singel z tymże utworem został wydany poza Niemcami w wielu krajach europejskich: w Wielkiej Brytanii (2 wydania CD i 3 wydania 12"), w Holandii (dwa wydania CD i jedno wydanie 12"), we Francji (wydanie CD i 12"), w Danii (wydanie CD), we Włoszech (wydanie 12"), w Australii (wydanie CD), w Stanach Zjednoczonych (wydanie 12") i w Hiszpanii (wydanie 12").

</doc>
<doc id="943219" url="https://pl.wikipedia.org/wiki?curid=943219" title="Saint Eustatius">
Saint Eustatius



</doc>
<doc id="943220" url="https://pl.wikipedia.org/wiki?curid=943220" title="AA Internacional">
AA Internacional

Associação Atlética Internacional (zwany zwykle Internacional, Inter-SP bądź Inter de Limeira) – brazylijski klub piłkarski z siedzibą w mieście Limeira leżącym w stanie São Paulo.
Historia.
Członkowie amatorskiego klubu Barroquinha na zebraniu w Teatro da Paz 2 października 1913 roku podjęli decyzję o przekształceniu klubu w klub zawodowy. Ustanowiono przy tym wielkość składek członkowskich.
Oficjalnie Associação Atlética Internacional założony został 5 października 1913 roku. Klub nazwany został na wzór klubu Internacional São Paulo. Nazwa klubu miała odzwierciedlać wiele społeczności imigranckich mieszkających w Limeirii (byli to imigranci z Niemiec, Włoch, Japonii i Portugalii).
Zwycięstwo w roku 1926 w turnieju Campeonato Paulista do Interior było pierwszym sukcesem w historii klubu. W roku 1982 klub zadebiutował w pierwszej lidze brazylijskiej (Campeonato Brasileiro Série A), w której zajął 23 miejsce i wyprzedził takie kluby jak Cruzeiro EC Belo Horizonte czy Athletico Paranaense Kurytyba.
W 1986 roku trenowany przez Pepego Internacional wygrał mistrzostwa stanu (Campeonato Paulista). Był to pierwszy w historii przypadek, że klub spoza miasta São Paulo (pomijając słynny Santos) został mistrzem stanu São Paulo. W półfinale rozgrywek Inter de Limeira pokonał Santos, a w finale – SE Palmeiras.
W roku 1988 Inter został mistrzem drugiej ligi brazylijskiej (Campeonato Brasileiro Série B). W finałowej czwórce klub wyprzedził Náutico Recife, Ponte Preta Campinas i Americano Campos.

</doc>
<doc id="943221" url="https://pl.wikipedia.org/wiki?curid=943221" title="Zapadłe (powiat człuchowski)">
Zapadłe (powiat człuchowski)

Zapadłe – wieś w Polsce położona w województwie pomorskim, w powiecie człuchowskim, w gminie Koczała.
W latach 1975–1998 miejscowość administracyjnie należała do województwa słupskiego.
Wieś wchodzi w skład sołectwa Trzyniec.

</doc>
<doc id="943224" url="https://pl.wikipedia.org/wiki?curid=943224" title="Adamki (województwo pomorskie)">
Adamki (województwo pomorskie)

Adamki – osada w Polsce położona w województwie pomorskim, w powiecie człuchowskim, w gminie Koczała. Osada wchodzi w skład sołectwa Pietrzykowo.
W latach 1975–1998 miejscowość administracyjnie należała do województwa słupskiego.
W 1905 roku osadę zamieszkiwało 29 osób.

</doc>
<doc id="943225" url="https://pl.wikipedia.org/wiki?curid=943225" title="Into the Light (singel)">
Into the Light (singel)

Into the Light – dwudziesty drugi singel niemieckiego DJ-a i producenta - Tomcrafta, wydany 20 października 2003 w Niemczech przez wytwórnię Kosmo Records (wydanie CD i 12"). Utwór pochodzi z drugiego albumu Tomcrafta - "MUC" (czwarty i ostatni singel z tej płyty). Na singel składa się tylko utwór tytułowy w pięciu wersjach (CD) oraz w trzech wersjach (12"). Ponadto singel został wydany w Danii (wydanie CD z czterema wersjami utworu tytułowego).

</doc>
<doc id="943226" url="https://pl.wikipedia.org/wiki?curid=943226" title="Uzasadnienie">
Uzasadnienie

Uzasadnieniem danego poglądu jest zbiór racji bądź przekonań wspierających dany pogląd. 
Wyróżniamy uzasadnienie epistemiczne (filozoficzne), pragmatyczne bądź religijne.
W filozofii wyróżniamy różne rodzaje i teorie uzasadnienia, jego konieczności bądź prawomocności.
Uzasadnić zdanie P, to tyle co wskazać inne zdanie Q, które pozostaje w relacji wynikania ze zdaniem P, a które jest mniej niepewne co zdanie P.
Gdy wskazywane zdanie Q wynika dedukcyjnie ze zdania P, mamy do czynienia z potwierdzeniem zdania P, gdy zaś ze zdania Q wynika dedukcyjnie uzasadniane zdanie P – z dowodzeniem zdania P.
Rodzaje uzasadnienia.
Wadą uzasadnienia bezpośredniego jest fakt, że może być ono złudne: bodźce, które docierają do naszego aparatu poznawczego mogą być niewyraźne, co utrudnia rozpoznanie ich źródła. Nasze narządy zmysłów mogą być uszkodzone, co również dostarcza nam nieadekwatnej informacji o rzeczywistości. W końcu możemy nie mieć odpowiedniej wiedzy lub też być uprzedzeni co do jakiś faktów, wskutek czego fałszywie opiszemy stan rzeczy.

</doc>
<doc id="943227" url="https://pl.wikipedia.org/wiki?curid=943227" title="Bryle">
Bryle

Bryle (kaszb. "Brëłë") – osada w Polsce położona w województwie pomorskim, w powiecie człuchowskim, w gminie Koczała.
W latach 1975–1998 miejscowość administracyjnie należała do województwa słupskiego.
Osadę stanowi pojedyncza zagroda położona na południowy wschód od Bielska, pośród lasu, wchodząca w skład sołectwa Bielsko obejmującego: Bielsko, Bryle, Potoki, Niedźwiady i Świerkówko.

</doc>
<doc id="943228" url="https://pl.wikipedia.org/wiki?curid=943228" title="Schwabing 7. Phase">
Schwabing 7. Phase



</doc>
<doc id="943231" url="https://pl.wikipedia.org/wiki?curid=943231" title="Relacja wynikania">
Relacja wynikania



</doc>
<doc id="943232" url="https://pl.wikipedia.org/wiki?curid=943232" title="CFU Club Championship">
CFU Club Championship

CFU Club Championship - coroczny puchar klubowy organizowany przez federację Caribbean Football Union (w skrócie CFU) zrzeszającą państwa strefy Karaibów.
W turnieju biorą udział czołowe kluby krajów regionu karaibskiego, przy czym krajowi mistrzowie kwalifikują się do rozgrywek automatycznie. Zwycięzca pucharu uzyskuje prawo do gry w Lidze Mistrzów CONCACAF.
Lista zwycięzców.
1 Nie rozgrywano meczu finałowego, o zwycięzcy decydowała ostatnia runda grupowa.
2 Nie rozgrywano meczu finałowego, o rozstrzygnięciu zwycięzcy decydowała liczba punktów w grupach.
3 W 1999 i 2008 turniej nie został rozegrany.
4 Z powodu Pandemii COVID-19 rozgrywki nie zostały dokończone. Wyniki fazy grupowej posłużyły do wyłonienia, która drużyna zakwalifikowała się do Ligi Mistrzów CONCACAF 2021 (Atlético Pantoja) i Ligi CONCACAF 2020 (Waterhouse, Arcahaie, Cibao).
5 Nie rozgrywano meczu o 3. miejsce.

</doc>
<doc id="943233" url="https://pl.wikipedia.org/wiki?curid=943233" title="Ewa Urszula Wilczur-Garztecka">
Ewa Urszula Wilczur-Garztecka

Ewa Urszula Wilczur-Garztecka z domu Rohr (ur. 16 czerwca 1920 w Golinie Wielkiej, zm. 13 maja 2007) – polska krytyczka i promotorka sztuki nowoczesnej. 
Życiorys.
Działaczka lewicowej konspiracji, a w czasie II wojny światowej uczestniczka powstania warszawskiego. Współpracownik Ministerstwa Bezpieczeństwa Publicznego (informator "Monika"). Od 1962 ponownie współpracownik służb specjalnych PRL (Służby Bezpieczeństwa - ps. "Tkanina"). Żona pisarza Juliusza Wilczur-Garzteckiego. Współzałożycielka – wraz z mężem – Klubu Krzywego Koła, którego pierwsze spotkania odbywały się w ich mieszkaniu przy ulicy Krzywe Koło.
Pochowana na Cmentarzu Komunalnym Północnym na Wólce Węglowej w Warszawie.

</doc>
<doc id="943235" url="https://pl.wikipedia.org/wiki?curid=943235" title="Ciemino (powiat człuchowski)">
Ciemino (powiat człuchowski)

Ciemino – osada w Polsce położona w województwie pomorskim, w powiecie człuchowskim, w gminie Koczała.
W latach 1975–1998 miejscowość administracyjnie należała do województwa słupskiego.
W 1905 roku miejscowość zamieszkiwało 90 osób. Jeszcze na początku XIX wieku miejscowa ludność kaszubska podlegała pod parafię katolicką w Brzeźnie Szlacheckim i Borzyszkowach
Osada wchodzi w skład sołectwa Pietrzykowo.

</doc>
<doc id="943236" url="https://pl.wikipedia.org/wiki?curid=943236" title="Jądro przekształcenia liniowego">
Jądro przekształcenia liniowego



</doc>
<doc id="943237" url="https://pl.wikipedia.org/wiki?curid=943237" title="Dymin">
Dymin

Dymin (niem. "Am Diemensee") – osada w Polsce położona w województwie pomorskim, w powiecie człuchowskim, w gminie Koczała nad zachodnim brzegiem jeziora Dymno.
W latach 1975–1998 miejscowość administracyjnie należała do województwa słupskiego.
Nazwa.
12 lutego 1948 r. ustalono urzędową polską nazwę miejscowości – Dymin, określając drugi przypadek jako Dymina, a przymiotnik – dymiński.
Historia.
W 1905 r. w miejscowości mieszkało 138 osób.

</doc>
<doc id="943238" url="https://pl.wikipedia.org/wiki?curid=943238" title="Kałka">
Kałka

Kałka – osada leśna w Polsce położona w województwie pomorskim, w powiecie człuchowskim, w gminie Koczała.
W latach 1975–1998 miejscowość administracyjnie należała do województwa słupskiego.
Osada wchodzi w skład sołectwa Załęże.

</doc>
<doc id="943239" url="https://pl.wikipedia.org/wiki?curid=943239" title="Heterodon zachodni">
Heterodon zachodni

Heterodon zachodni ("Heterodon nasicus") – gatunek węża z rodziny połozowatych.
Wygląd.
Długość ciała samca wynosi 60-65 cm, natomiast samicy 75-80 cm. Krępe ciało ze słabo wyodrębnioną głową. Umaszczenie jasnobrązowe, szare lub żółtoszare, z brązowymi plamami na grzbiecie. Okrągłe źrenice. Charakterystyczny trójkątny wyrostek z przodu pyska. 
Występowanie.
Ameryka Północna i Środkowa. 
Tryb życia.
Najbardziej aktywny rano i późnym popołudniem. Żywi się płazami, jaszczurkami i innymi wężami. W razie zagrożenia potrafi udawać martwego. Na wolności żyje zwykle do 10 lat, w niewoli do 15. Warunkowo jadowity.

</doc>
<doc id="943241" url="https://pl.wikipedia.org/wiki?curid=943241" title="Siarhiej Antonczyk">
Siarhiej Antonczyk

Siarhiej Antonawicz Antonczyk (, , "Siergiej Antonowicz Antonczik"; ur. 1 kwietnia 1956 w Pleszczenicach) – białoruski polityk, działacz robotniczy i związkowy, w latach 1990–1996 deputowany do Rady Najwyższej Białoruskiej SRR / Rady Najwyższej Republiki Białorusi XII kadencji; członek Opozycji BNF – frakcji parlamentarnej organizacji Białoruski Front Ludowy ("Biełaruski Narodny Front") – o charakterze antykomunistycznym i niepodległościowym. Antonczyk był autorem przedstawionego w 1994 roku sprawozdania o korupcji w otoczeniu prezydenta Alaksandra Łukaszenki i premiera Michaiła Czyhira, którego publikacja w prasie została zabroniona przez prezydenta. Gazety ukazały się wówczas z „białymi plamami”, co uważane jest za jeden z pierwszych jawnych przykładów łamania zasad demokracji i praworządności przez Łukaszenkę.
Życiorys.
Młodość i działalność parlamentarna.
Urodził się 1 kwietnia 1956 roku w osiedlu typu miejskiego Pleszczenice, w rejonie łohojskim obwodu mińskiego Białoruskiej SRR, ZSRR. Posiada średnie wykształcenie. Pracował jako galwanizer, aparaturowy w Mińskim Zjednoczeniu Produkcyjnym im. Lenina (obecnie Fabryka Budowy Przyrządów BiełWAR). Brał aktywny udział w antyradzieckiej opozycji od 1988 roku, tworząc podstawy białoruskiego ruchu robotniczego. Występował jako jeden z przywódców ruchu robotniczego i przewodniczących komitetu strajkowego podczas masowych wystąpień robotników w kwietniu 1990 roku (według innego źródła – w 1991 roku w Mińsku). 16 maja 1990 roku został deputowanym ludowym do Rady Najwyższej Białoruskiej SRR XII kadencji z Jasienińskiego Okręgu Wyborczego Nr 17 miasta Mińska. Pełnił w niej funkcję członka szeregu komisji parlamentarnych: Komisji Mandatowej, Komisji ds. Pracy, Cen, Zatrudnienia i Socjalnej Ochrony Ludności oraz Czasowej Komisji ds. Przywilejów. W 1993 roku wchodził w skład Czasowej Komisji ds. Badania Działalności Komercyjnych Struktur Utworzonych przy Organach Władzy Państwowej (zwanej potocznie „Komisją do Walki z Korupcją”), której przewodniczącym był Alaksandr Łukaszenka. Wraz z nim przygotowywał sprawozdanie o korupcji w kręgach władzy przedstawione w grudniu 1993 roku, które doprowadziło do gwałtownego wzrostu popularności Łukaszenki i przyczyniło się do jego wyboru na stanowisko prezydenta w 1994 roku. Był członkiem Opozycji BNF – frakcji parlamentarnej organizacji Białoruski Front Ludowy ("Biełaruski Narodny Front") – o charakterze antykomunistycznym i niepodległościowym. Wchodził w skład tzw. „Gabinetu Cieni” Opozycji BNF. Kierował w nim Komitetem do Walki z Korupcją, był jednym z szefów „cieniowego” Ministerstwa Pracy, Ochrony Socjalnej i Kontroli nad Prywatyzacją. Brał udział w opracowaniu i przyjęciu Deklaracji o Państwowej Suwerenności Białorusi, przygotowaniu projektów ustaw na nadzwyczajnej sesji Rady Najwyższej 24–25 sierpnia 1991 roku, w czasie której ogłoszono niepodległość Białorusi. Był współautorem szeregu projektów ustaw przygotowanych przez Opozycję BNF.
Uczestniczył w głodówce deputowanych tej frakcji 11–12 kwietnia 1995 roku w Sali Owalnej parlamentu, ogłoszonej na znak protestu przeciwko zainicjowanemu przez prezydenta Łukaszenkę referendum na temat wprowadzenia języka rosyjskiego jako drugiego języka państwowego, zmiany symboli państwowych Białorusi (biało-czerwono-białej flagi i herbu Pogoni) na symbole nawiązujące do radzieckich, integracji ekonomicznej z Federacją Rosyjską i prawie prezydenta do rozwiązywania parlamentu. W nocy z 11 na 12 kwietnia został razem z innymi protestującymi wywleczony siłą z sali parlamentu przez zamaskowanych funkcjonariuszy wojska i służb specjalnych, pobity, wywieziony samochodem, a następnie wyrzucony na ulicy w centrum Mińska. Podczas strajku mińskiego metra w sierpniu 1995 roku został brutalnie zatrzymany przez służby specjalne i trzy dni przetrzymywany w odosobnieniu w jednym z oddziałów Ministerstwa Spraw Wewnętrznych. Jego kadencja w Radzie Najwyższej zakończyła się 9 stycznia 1996 roku.
Sprawozdanie o korupcji.
Rok po prezentacji przez Alaksandra Łukaszenkę raportu na temat korupcji, Siarhiej Antonczyk przygotował drugie, własne sprawozdanie o podobnym charakterze. 20 grudnia 1994 roku przedstawił w Radzie Najwyższej raport na temat korupcji, współpracy z mafią i nielegalnych transakcji handlowych dokonywanych przez najbliższych współpracowników prezydenta Alaksandra Łukaszenki oraz członków rządu Michaiła Czyhira. W swoim sprawozdaniu Antonczyk przedstawił prezydenta jako główne źródło korupcji, oskarżając go o świadome wprowadzenie skorumpowanych ludzi do polityki. Premier Czyhir został oskarżony o pranie brudnych pieniędzy, a szef Administracji Prezydenta Leanid Sinicyn – o nieuczciwe korzyści finansowe. Zaraz po odczycie Sinicyn i wielu innych wymienionych w raporcie polityków ogłosiło z trybuny, że podają się do dymisji, jednak w rzeczywistości żaden z nich tego nie uczynił. Rada Najwyższa skierowała sprawę do prokuratora generalnego Wasila Szaładonaua, który jednak uznał, że nie ma podstaw do podejmowania dalszych działań. Wbrew decyzji Rady Najwyższej Łukaszenka wydał rozporządzenie zabraniające publikacji sprawozdania w prasie. Z polecenia Łukaszenki na dziennikarzy naciskał Alaksandr Fiaduta. Gazety wykonały polecenie, ale wyszły z „białymi plamami” – pustymi polami w miejscu, gdzie miało zostać wydrukowane sprawozdanie – aby zademonstrować, że były naciskane politycznie. Redaktorzy, którzy nie podporządkowali się woli prezydenta, niebawem stracili pracę. Wkrótce potem szef administracji prezydenta Iwan Ciciankou wytoczył Antonczykowi proces o naruszenie dobrego imienia i godności. Antonczyk proces przegrał, a jego majątek został częściowo skonfiskowany.
Zdaniem Briana Maurice'a Bennetta, Siarhiej Antonczyk przygotował swoje sprawozdanie w poczuciu, że w raporcie Łukaszenki z grudnia 1993 roku nie wszystko zostało powiedziane, a także liczył, że prezentacja podniesie jego pozycję polityczną, tak jak to się stało rok wcześniej z Łukaszenką. Nie przewidział jednak, że w parlamencie minęło już zainteresowanie kwestią korupcji, a prezentacja będzie mieć mniejszą siłę oddziaływania, ponieważ nie była transmitowana przez radio i telewizję. Sprawa raportu Antonczyka i reakcji na niego Łukaszenki wywołała w Radzie Najwyższej debatę na temat ograniczania na Białorusi wolności słowa, wprowadzania cenzury i komentarze o możliwości impeachmentu prezydenta. Zdaniem Eugeniusza Mironowicza, wydarzenie to stanowiło jeden z pierwszych jawnych przykładów łamania przez prezydenta zasad demokracji i praworządności.
Działalność po zakończeniu pracy w parlamencie.
W 1999 roku Siarhiej Antonczyk brał aktywny udział w próbie przeprowadzenia przez Radę Najwyższą i opozycję wyborów prezydenckich, które jednak nie doprowadziły do wyłonienia nowego prezydenta. W 1999 roku stał na czele społecznego Funduszu Wspierania Bezrobotnych. Pod koniec lat dziewięćdziesiątych zajmował się tworzeniem niezależnych związków zawodowych. Stał na czele niezarejestrowanej organizacji „Robotnicza Samopomoc”. W czasie kampanii wyborczej poprzedzającej wybory prezydenckie w 2001 roku ogłosił zamiar kandydowania i do 15 czerwca 2001 roku zarejestrował swoją grupę inicjatywną. 19 lipca podał, że zebrała ona 116 tysięcy podpisów poparcia, co było liczbą wystarczającą do rejestracji (wymagano 100 tysięcy). Tego samego dnia jednak wycofał swoją kandydaturę i wszedł w skład sztabu wyborczego Michaiła Marynicza. Tłumaczył to chęcią pokazania przeciwnikom przykładu dobrowolnego szukania wspólnego kandydata sił demokratycznych. Zdaniem Alaksandra Piatkiewicza i Wolfa Rubinczyka w rzeczywistości Antonczyk nie zdołał zebrać koniecznej liczby podpisów. Wieczorem 9 września 2001 roku, po zakończeniu głosowania, wziął udział w demonstracji zwolenników opozycji przeciwko domniemanym naruszeniom prawa wyborczego. W latach 2002–2004 usiłował stworzyć organizację społeczną „Ojczyzna” zajmującą się działalnością humanitarną i obroną praw człowieka. Według jego słów, komitet organizacyjny miał przedstawicieli w 240 miejscowościach Białorusi, a organizacja miała zjednoczyć kilkaset tysięcy ludzi.
Siarhiej Antonczyk wielokrotnie był represjonowany i aresztowany. W kwietniu 1999 roku został zatrzymany pod zarzutem zorganizowania nielegalnego wiecu w fabryce w Orszy. Po tym, jak świadkowie zmienili swoje zeznania (przedtem twierdzili, że wiec się odbył), skazany został na grzywnę 10 mln rubli białoruskich za publiczne odpowiadanie na pytania robotników, czym naruszył art. 167.1 Kodeksu Wykroczeń Administracyjnych Republiki Białorusi. W latach 2004–2005 władze wielokrotnie przeszkadzały w przeprowadzeniu zebrania założycielskiego „Ojczyzny” w Mińsku. 5 października 2004 roku Antonczyka ukarano 15 dniami aresztu po tym, jak uznano go winnym zorganizowana „niesankcjonowanego zebrania” w biurze własnej organizacji (inne źródło podaje, że Antonczyk został ukarany grzywną za „niesankcjonowane zebranie” w prywatnym mieszkaniu; nie jest jasne, czy chodzi o to samo zdarzenie). Na przełomie 2005 i 2006 roku zrezygnował z działalności politycznej ze względu na chorobę serca. Mimo to, nadal był represjonowany przez władze. Rankiem 10 marca 2006 roku, na kilka dni przed wyborami prezydenckimi, został zatrzymany wraz z synem Alaksandrem na przystanku niedaleko domu, gdzie odprowadzał syna do pracy. Obaj zostali skazani na 15 dni aresztu za "niecenzuralne słownictwo" i "stawianie oporu milicji". Ze względu na swoją działalność polityczną Antonczyk przez wiele lat nie był w stanie znaleźć żadnej pracy. W 2008 roku pracował przy załadunku.
Poglądy i oceny.
Podczas kampanii wyborczej w 2001 roku Siarhiej Antonczyk stawiał na poparcie związków zawodowych oraz kładł nacisk na pracę wśród elektoratu Łukaszenki. Liczył na to, że uda mu się „uzdrowić” 15–20% wyborców, którzy deklarowali oddanie głosu na dotychczasowego przywódcę państwa. Według Antonczyka opozycja tego nie dokonała, licząc na zwycięstwo przy pomocy swoich wyborców. W razie zwycięstwa w wyborach prezydenckich Siarhiej Antonczyk deklarował przeprowadzenie na szeroką skalę reform ekonomicznych. Sukcesu białoruskiej gospodarki upatrywał w przekazaniu jej w ręce młodych i prężnych profesjonalistów. Drugim punktem jego planu było zmniejszenie zależności od Federacji Rosyjskiej na rzecz Unii Europejskiej. Trzecim i ostatnim – unieważnienie dotychczasowych antynarodowych ustaw.
W 2010 roku Zianon Pazniak opisał w swoich wspomnieniach Siarhieja Antonczyka z początku lat 90. następująco:
Życie prywatne.
Siarhiej Antonczyk jest żonaty, ma troje dzieci. Jest bezpartyjny. Jeden z jego synów, Alaksandr, jest żonaty i pracuje jako monter okien zespolonych.

</doc>
<doc id="943242" url="https://pl.wikipedia.org/wiki?curid=943242" title="Niedźwiady (województwo pomorskie)">
Niedźwiady (województwo pomorskie)

Niedźwiady – osada leśna w Polsce położona w województwie pomorskim, w powiecie człuchowskim, w gminie Koczała.
W latach 1975–1998 miejscowość administracyjnie należała do województwa słupskiego.
Osada wchodzi w skład sołectwa Bielsko.

</doc>
<doc id="943243" url="https://pl.wikipedia.org/wiki?curid=943243" title="Peugeot 306">
Peugeot 306

Peugeot 306 – samochód osobowy klasy kompaktowej produkowany przez francuską markę Peugeot w latach 1993–2002.
Historia modelu.
Na początku lat 90. przedsiębiorstwo Peugeot skupiło się na zaprojektowaniu kompaktowego auta, które miało być następcą modelu 309. Model 306 powstawał między rokiem 1990 a 1992. W lutym 1993 roku wszedł do seryjnej produkcji, a w marcu tego samego roku sprzedano pierwszy egzemplarz tego modelu.
Samochód jest wygodny i zapewnia sprawne poruszanie się po mieście, jak i wygodę podczas dłuższej podróży. Od początku produkcji auto należało do grupy najnowocześniejszych przedstawicieli swojego segmentu. W 2001 roku model 306 został zastąpiony modelem 307.
Mechanicznie Peugeot 306 jest prawie identyczny jak Citroen ZX, którego produkcję rozpoczęto 2 lata wcześniej. Oba samochody mają tą samą płytę podłogową i większość podzespołów. Peugeot Partner, Citroën Berlingo oraz Citroën Xsara bazują na tej samej płycie podłogowej. Łączenie tych samych elementów konstrukcyjnych i mechanicznych w obu koncernach praktykowane jest od lat 70. XX wieku (od chwili kryzysu naftowego, gdy 1974 roku Citroen zbankrutował i po przejęciu przez firmę Peugeot utworzono koncern PSA).
Premiera.
W marcu 1993 roku pojawiła się pierwsza 5-drzwiowa wersja 306 hatchback. Nadwozie 3-drzwiowe weszło do produkcji w październiku tego samego roku. Wersja Cabriolet została wprowadzona od marca, a sedan od września 1994 roku. Dopiero w kwietniu 1997 roku zostało wprowadzone nadwozie kombi, tym samym wprowadzając wersję liftingową nadwozia (phase II).
Podczas trwania produkcji 306 wprowadzono wiele wersji różniących się między sobą wyposażeniem. Produkowano m.in. modele: Genoa, XSS, X, XT, XRdt i Xd, dopiero później dodano podział ze względu na jednostki napędowe jak: S16, XSI, GTi (benzyna) i D-Turbo S (diesel).
Pierwszy lifting.
Peugeot 306 przeszedł facelifting w maju 1997 roku („faza 2" w skrócie ph II). Podstawowy kształt pozostał ten sam, przeprojektowano: reflektory, światła tylne, atrapę chłodnicy i zderzaki. Zmiany te zostały wprowadzone w celu ujednolicenia wyglądu modelu do nowej linii stylistycznej. Maska zyskała większe, bardziej wyraziste logo, atrapa chłodnicy zmieniła kształt na bardziej obły, halogeny z prostokątnych zmieniły kształt na bardziej zaokrąglone (tzw. łezki), zderzak również bardziej zaokrąglono, reflektory ryflowane połączone z kierunkowskazami stały się bardziej skośne. Wygląd tyłu pojazdu zmieniły nowe światła zespolone i nieco bardziej obły kształt zderzaka. Tylny prostokątny napis i nazwa modelu zostały zastąpione chromowanym napisem PEUGEOT 306. Były też zmiany w układzie deski rozdzielczej, w tym cyfrowego licznika i jakości wykończenia, które „odświeżyło” wnętrze samochodu w obliczu coraz bardziej ostrej konkurencji ze strony innych producentów.
Wprowadzono nowe silniki benzynowe, które zyskały 16-zaworowe głowice wraz z niewielkim wzrostem mocy. Pojawiły się również nowe wersje modeli 306. M.in. model Rallye, który został stworzony na bazie GTi-6, ale zmniejszono do minimum jego standardowe wyposażeni (m.in. elektryczne sterowanie szyb zastąpiono manualnym, elektryczne sterowanie lusterkami również zastąpiono manualnym, usunięto klimatyzację, tkanina zamiast skóry i Alcantary, przednie światła przeciwmgielne usunięte), co czyni je 65 kg lżejszym niż GTi-6. Rally ukazał się tylko w trzech kolorach nadwozia – czarnym, czerwonym (wiśnia) i białym.
Drugi lifting.
Od lipca 1999 roku model 306 przeszedł kolejne modyfikacje. Wprowadzono przejrzyste szkła reflektorów, okrągłe i jasne lampy przeciwmgielne, lakierowane zderzaki i listwy boczne, usunięto czarną plastikową listwy na dolnej krawędzi klapy bagażnika, usunięto gumy przylegające do szyby tylnej, przeprojektowany został znaczek tylnej klapy bagażnika, użyto innej wycieraczki tylnej i wprowadzono nowe kolory lakierów. Zmiany wnętrza były bardziej kosmetyczne. Zmianie uległa dźwignia zmiany biegów. Konsola środkowa w niektórych wersjach, zyskała aluminiowe wykończenia, dodano chromowane logo na kierownicy. Od tego momentu wszystkie wersje XS, XSi, XT i D Turbo otrzymały bodykit GTI-6 i wnętrze z uzupełnieniami stylizacji (tzw. czarne plastiki). W wariantach wysokoprężnych, starzejący się silnik XUD został zastąpiony przez nowszą, bardziej wyrafinowaną jednostkę HDi z bezpośrednim wtryskiem Common rail. Prawie wszystkie modele wyposażono seryjnie w system ABS i co najmniej 2 poduszki powietrzne w wyposażeniu standardowym. Sensor deszczu wszedł również do seryjnego wyposażenia.
Peugeot 306 Sport.
Nadwozie modelu Cabriolet zaprojektowała włoska firma Pininfarina (na błotnikach umieszczono nawet logo tej firmy). Wewnątrz komfort podobny jak w hatchbacku, ale auto mieści cztery, a nie pięć osób. Zawieszenie auta jest nieco twardsze niż w pozostałych wersjach. Widoczność do tyłu przez składany dach jest akceptowalna. Poziom bezpieczeństwa jest w miarę wysoki. W każdym aucie są wzmocnienia boczne drzwi, ABS, napinacze pasów bezpieczeństwa, dwie poduszki powietrzne, światła przeciwmgielne, odcięcie paliwa w przypadku kolizji, zagłówki wszystkich foteli. Oprócz tego w wyposażeniu standardowym znalazło się wspomaganie układu kierowniczego, immobiliser, centralny zamek sterowany pilotem, elektrycznie sterowane szyby, regulowana wysokość kolumny kierownicy i fotela kierowcy, aluminiowe felgi, skórzana tapicerka, klimatyzacja.
Wersja XS/XSi standardowo wyposażona były w światła przeciwmgielne przednie, zderzaki w kolorze nadwozia, nakładki progów, sportowe fotele, szerszą i chromowaną końcówkę rury wydechowej, 14-calowe felgi aluminiowe były dodatkowym wyposażeniem XS.
Wersja S16/GTi-6 standardowo wyposażona była w 15-calowe felgi ze stopów lekkich. Jednak w grudniu 1996 roku model S16 został zastąpiony topowym modelem GTi-6, który oprócz mocniejszego 167 konnego silnika posiadał 6-biegową, manualną skrzynię biegów. W GTi-6 silnik był elastyczniejszy niż w S16, a nowa skrzynia biegów ułatwiła skuteczniejsze użycie silnika. Zastosowano twardsze, bardziej sportowe zawieszenie, tapicerkę skórzaną połączoną z alcantarą, kierownica i gałka zmiany biegów zostały obszyte skórą. W każdym aucie są wzmocnienia boczne drzwi, ABS, napinacze pasów bezpieczeństwa, dwie poduszki powietrzne, światła przeciwmgielne, odcięcie paliwa w przypadku kolizji, zagłówki wszystkich foteli. Oprócz tego w wyposażeniu standardowym znalazło się wspomaganie układu kierowniczego, immobiliser, centralny zamek sterowany pilotem, elektrycznie sterowane szyby, regulowana wysokość kolumny kierownicy i fotela kierowcy, aluminiowe felgi, skórzana tapicerka, klimatyzacja. W wyposażeniu standardowym był ABS, klimatyzacja, halogeny przeciwmgielne, felgi 15” Cyclone marki Speedline. Dodatkowo można było auto doposażyć w podgrzewane przednie siedzenia, spryskiwacze reflektorów, podłokietnik, zmieniarkę CD.
Wersje wyposażenia.
Produkowano wersje: XN, XL, XR, XT i XS. XN to wersja podstawowa, a XT to najwyższa specyfikacja. Wersja XT była dostępna tylko w wersji 5-drzwiowej, podczas gdy XR, XN i XL dostępne były także w wersjach 3-drzwiowych. D-Turbo i XSi były dostępne w wersjach 3- i 5-drzwiowych, wersje XS i S16 dostępne były tylko w wersjach 3-drzwiowych. Nie ma już oznaczeń „X / G” (oznaczenie „X” które wskazywało na 3-drzwiowy, „G”, wskazywało na 5-drzwiowy). Modele z silnikiem Diesla może było rozpoznać z dodatkiem „D” turbodiesel i z dodatkiem „DT”. Sedan został oznaczony jako: SN, SL, SR i ST. Oprócz standardowych wersji co jakiś czas „wypuszczano” wersje limitowane jak choćby Saint – Tropez, Roland Garros, Champion, i inne.
Najwyższym standardem wyposażenia może się poszczycić model XT. Posiadał on bardzo bogate wyposażenie jak na ówczesne czasy. Wspomaganie kierownicy, centralny zamek na pilota, elektryczne szyby, elektryczne lusterka, felgi ze stopów lekkich, immobiliser, welurowa tapicerka.
Model D-Turbo był w istocie modelem XS z zainstalowaną jednostką wysokoprężną. Modele ten plasował się pomiędzy XR a XT w zakresie wyposażenia standardowego.
Bezpieczeństwo.
W 1998 roku organizacja Euro NCAP testowała Peugeota 306. Zdobył on 3 punkty za ochronę kierowcy i pasażerów. W tamtym okresie była to konkurencyjna wydajność, na przykład w 1999 roku Ford Escort osiągnął tylko dwie gwiazdki, ale nowo wprowadzony w 1999 Ford Focus i Opel Astra zdobyły już cztery gwiazdki.
W 2006 australijskich rankingach bezpieczeństwa jazdy, Peugeot 306 produkowany w latach 1994–2001 został oceniony „znacznie lepsze niż średnia” w jego zdolności do ochrony jego pasażerów w razie wypadku. Był to jeden z najwyższych wyników osiągniętych w 2006 r. w tamtejszych notowaniach.
Konstrukcja podwozia.
Przednie zawieszenie jest pozornie konwencjonalnym, stosowanym przez koncern PSA. Z przodu zastosowany jest standardowy układ kolumny McPhersona ze stabilizatorem. Tylne zawieszenie jest niezależne, a jego konstrukcja opiera się na poprzecznej rurze nośnej w której osi pracują ułożyskowane wahacze. Rolę elementów sprężystych (oraz stabilizatora) pełnią drążki skrętne i chyba dlatego popularnym błędem jest nazywanie tego i podobnych rozwiązań belką skrętną. Inżynierowie zatrudnieni przez PSA zastosowali ciekawe rozwiązanie konstrukcyjne jakim jest pasywnie kierowana oś tylna. Godne uwagi jest to, że Peugeot we własnym zakresie produkuje i projektuje amortyzatory. Tylne zawieszenie z racji swojej złożoności wymaga okresowej wymiany łożysk igiełkowych i uszczelniaczy. W razie zaniedbania woda i zanieczyszczenia przedostają się do wnętrza belki, niszcząc łożyska i czopy, co skutkuje koniecznością dość kosztownej naprawy.
Diesel i większe silniki benzynowe (serii XU) pochylono głowicą do tyłu komory silnika, aby przesunąć jego ciężar za przednią oś, obniżając również środek ciężkości co korzystnie wpływa na prowadzenie pojazdu.
Silniki benzynowe.
Pierwsze modele benzynowe były produkowane z czterocylindrowym silnikiem znanym z modeli 205, 309, 405. Pochodzące z serii TU, 8-zaworowe jednostki o pojemności 1.1, 1.4 i 1.6L. Silniki 1.1 zostały szybko wycofane, ale 1.4 i 1.6 cieszyły się dużym zainteresowaniem kupujących w Polsce ze względu na dobry stosunek wydajności do ekonomii.
Silniki o pojemności 1.8 i 2.0 pochodziły z jednostek serii XU, które były wykorzystywane w 205 GTi 1,9 i modelach 405,406. Wersje z silnikiem 1.8 były wyposażone zarówno w manualną, jak i automatyczną wersję skrzyni biegów. Silnik 2.0 8V montowany był w wersji XSi, 2.0 16V w wersji S16. W grudniu 1996 roku wprowadzono najnowszy silnik XU (stosowany przez Peugeota w sporcie) wraz z 6-biegową manualną skrzynią biegów, nazwany odtąd GTi-6.
Silniki Diesla.
Peugeot cieszył się od dawna doskonałymi silnikami Diesla i 306 był początkowo oferowany z silnikiem wysokoprężnym serii XUD zarówno w wolnossących, jak i turbodoładowanych odmianach. Początkowo silnik ten występował w wersji o pojemności 1,8 litra, ale jego pojemność została wkrótce powiększona do 1,9 litra. Wraz z trzecim liftingiem w 1999 roku wprowadzono do palety silników wysokoprężnych silniki 2.0 HDi.

</doc>
<doc id="943245" url="https://pl.wikipedia.org/wiki?curid=943245" title="Podlesie (powiat człuchowski)">
Podlesie (powiat człuchowski)

Podlesie – osada w Polsce położona w województwie pomorskim, w powiecie człuchowskim, w gminie Koczała.
W latach 1975–1998 miejscowość administracyjnie należała do województwa słupskiego.
Osadę stanowią dwie zagrody w lesie zwanym Niesiłowskim, stanowi część składową sołectwa Koczała.

</doc>
<doc id="943246" url="https://pl.wikipedia.org/wiki?curid=943246" title="Potoki (województwo pomorskie)">
Potoki (województwo pomorskie)

Potoki – osada śródleśna w Polsce położona w województwie pomorskim, w powiecie człuchowskim, w gminie Koczała.
W latach 1975–1998 miejscowość administracyjnie należała do województwa słupskiego.
Osada położona pośród lasu, na północny zachód od wsi sołeckiej Bielsko, w skład którego to sołectwa również wchodzi.

</doc>
<doc id="943249" url="https://pl.wikipedia.org/wiki?curid=943249" title="Bluszcz himalajski">
Bluszcz himalajski

Bluszcz himalajski ("Hedera nepalensis" K. Koch) – gatunek wiecznie zielonego pnącza należący do rodziny araliowatych ("Araliaceae"). Występuje w Afganistanie, Bhutanie, Chinach, Indiach, Nepalu, Laos, Mjanmie, Tajlandii, Wietnamie.
Biologia i ekologia.
Roślina kwitnie od października do kwietnia.
Roślina trująca – wszystkie jej części są trujące, ponieważ zawierają saponiny (np. hederynę), które działają drażniąco na skórę i spojówki oka, a po spożyciu wywołują zaburzenia przewodu pokarmowego i układu nerwowego. Może dochodzić do hemolizy erytrocytów.
Występuje przeważnie na wilgotnej glebie w cieniu, na wys. 1000–3000 m n.p.m. Wspina się po skałach i pniach drzew za pomocą korzeni przybyszowych.
Zmienność.
Wyróżnia się dwie odmiany:
Zastosowanie.
Roślina ozdobna, rzadko używana jako roślina okrywowa lub ozdobne pnącze w ogrodach i parkach. Wytrzymałość na mrozy duża (do 8 strefy USDA).

</doc>
<doc id="943250" url="https://pl.wikipedia.org/wiki?curid=943250" title="Żukowo (powiat człuchowski)">
Żukowo (powiat człuchowski)

Żukowo – osada leśna w Polsce położona w województwie pomorskim, w powiecie człuchowskim, w gminie Koczała.
Leśniczówka wchodzi w skład sołectwo Koczała.
W latach 1975–1998 miejscowość administracyjnie należała do województwa słupskiego.
W 1905 roku leśniczówkę zamieszkiwało 9 osób.

</doc>
<doc id="943251" url="https://pl.wikipedia.org/wiki?curid=943251" title="Bitwa pod Walmojzą">
Bitwa pod Walmojzą

Bitwa pod Walmojzą – miała miejsce 17 stycznia 1626 roku podczas wojny polsko-szwedzkiej 1621-1626 w miejscowości zwanej Walmojza (Wallhof) na terenie obecnej Łotwy. 
Wobec nieporozumień między litewskimi hetmanami armia litewska była podzielona. Król Szwecji Gustaw Adolf postanowił to wykorzystać i uderzyć na większe z litewskich ugrupowań, czyli stojące pod Walmojzą (połowa drogi między Kokenhausen a Bauska) siły hetmana wielkiego litewskiego Lwa Sapiehy. Dowodził nimi syn hetmana Jan Stanisław Sapieha marszałek wielki litewski. Gustaw Adolf 13 stycznia 1626 roku ruszył z Berzony i idąc przez Kokenhausen dotarł w okolice Walmojzy. Już w nocy z 16 stycznia na 17 stycznia awangarda armii szwedzkiej zbliżyła się do litewskiego obozu i widząc panujące w nim zamieszanie natychmiast zaatakowała. Wojska litewskie zdążyły jednak uporządkować swe szyki i rozwinąć się na okolicznych wydmach frontem długości 1 kilometra. Przybyła pod Walmojzę armia Gustawa Adolfa liczyła 4900 żołnierzy, w tym 2100 jazdy i 6 dział. Litwini mieli 2000 żołnierzy, głównie jazdy i 3 działa. Znajdujący się zbyt daleko hetman polny nie miał szans, by zdążyć z pomocą.
Wódz szwedzki w pierwszym rzucie umieścił niemal całą piechotę i znaczną część jazdy. Reszta jazdy szwedzkiej stanęła w drugim rzucie. Na skraj obu swych skrzydeł Gustaw Adolf wysłał po 200 muszkieterów, by ci obeszli lasem pozycje wojsk litewskich. Sapieha spodziewał się ataku frontalnego. Ponadto Litwini ostrzeliwani ogniem piechoty i artylerii szwedzkiej nie zauważyli obchodzących ich skrzydła muszkieterów, którzy wyszli na ich tyły i rozpoczęli niespodziewany ogień ze skrzydeł, który wywołał popłoch wśród litewskich żołnierzy. W tej sytuacji Sapieha nakazał odwrót na Walmojzę, zatrzymując swych żołnierzy kilometr przed miasteczkiem. Tu Litwini ponownie uszykowali się do bitwy. Szwedom udało się powtórzyć manewr oskrzydlający z muszkieterami w roli głównej. Atak muszkieterów ze skrzydeł połączony z frontalnym natarciem wywołał panikę w wojskach litewskich. Uciekła cała jazda zostawiając w obozie działa i osamotnioną piechotę, która była bardzo nieliczna i nie miała żadnych szans w walce.
Swoje pierwsze w dziejach zwycięstwo z armią Rzeczypospolitej Szwedzi zawdzięczali długoletnim reformom wojskowym (organizacja piechoty wzorowanej na najlepszej w owych czasach piechocie holenderskiej oraz zmiana taktyki jazdy, która zarzuciła karakol i tak jak polska i litewska jazda stosowała szarżę) a także geniuszowi wojennemu swego króla Gustawa Adolfa, który wielką sławę zdobyć miał dopiero podczas wojny trzydziestoletniej. W bitwie pokonani Litwini stracili 500-1000 żołnierzy, a ich wódz zapadł na chorobę psychiczną.

</doc>
<doc id="943254" url="https://pl.wikipedia.org/wiki?curid=943254" title="Stara Brda Pilska">
Stara Brda Pilska

Stara Brda Pilska – osada w Polsce położona w województwie pomorskim, w powiecie człuchowskim, w gminie Koczała.
Osada w sołectwie Trzyniec, nad Brdą, granicząca na wschodzie z regionem Kaszub zwanym Gochy.
W latach 1975–1998 miejscowość administracyjnie należała do województwa słupskiego.

</doc>
<doc id="943255" url="https://pl.wikipedia.org/wiki?curid=943255" title="Strużka">
Strużka



</doc>
<doc id="943256" url="https://pl.wikipedia.org/wiki?curid=943256" title="John Stacey Adams">
John Stacey Adams

John Stacey Adams (ur. 1925 w Belgii) – amerykański psycholog, zajmujący się zachowaniem w miejscach pracy. Twórca (w 1965 roku) teorii sprawiedliwości stosowanej w ramach rozważań nad motywacją w pracy (ang. "equity theory on job motivation").
Teoria sprawiedliwości.
Teoria sprawiedliwości opracowana przez Adamsa opiera się na założeniu, że ważnym czynnikiem motywacji, efektywności i zadowolenia jest indywidualna ocena przez pracownika sprawiedliwości czy słuszności otrzymanej nagrody. Sprawiedliwość można określić jako stosunek nakładów pracy pracownika do uzyskanych przez niego nagród w porównaniu do nagród przyznawanych innym za podobne nakłady. Proces porównania wygląda następująco:
Według teorii sprawiedliwości motywacja danej jednostki jest skutkiem odczuwania przez nią zadowolenia z tego, co otrzymuje w zamian za poniesiony wysiłek, proporcjonalnie do tego wysiłku. Ludzie oceniają sprawiedliwość uzyskiwanych przez siebie nagród, porównując je albo z nagrodami uzyskiwanymi przez innych za podobne nakłady, albo z jakimś innym stosunkiem wysiłków do nagród, jaki im przychodzi na myśl. Kiedy uważają, że wystąpiła niesprawiedliwość, narasta u nich stan napięcia, które starają się rozładować, odpowiedni modyfikując swoje zachowanie, np. przez zmniejszenie własnych wysiłków. Pracownik może, więc mieć poczucie, że jego wysiłki zostały sprawiedliwie nagrodzone, zbyt nisko lub zbyt wysoko. Poczucie sprawiedliwości jest, więc rezultatem równości obu stosunków. Dyskusje i badania prowadzone w ramach teorii sprawiedliwości skupiają uwagę na pieniądzach jako najbardziej znaczącej nagrodzie w miejscu pracy.
Wnioski:

</doc>
<doc id="943257" url="https://pl.wikipedia.org/wiki?curid=943257" title="Strużka (powiat człuchowski)">
Strużka (powiat człuchowski)

Strużka – osada leśna w Polsce położona w województwie pomorskim, w powiecie człuchowskim, w gminie Koczała.
W latach 1975–1998 miejscowość administracyjnie należała do województwa słupskiego.
Nieistniejąca dziś osada przymłyńska, pustkowie, brak zabudowań.

</doc>
<doc id="943259" url="https://pl.wikipedia.org/wiki?curid=943259" title="Świerkówko">
Świerkówko

2 miejscowości w Polsce:

</doc>
<doc id="943261" url="https://pl.wikipedia.org/wiki?curid=943261" title="Świerkówko (powiat człuchowski)">
Świerkówko (powiat człuchowski)

Świerkówko – osada w Polsce położona w województwie pomorskim, w powiecie człuchowskim, w gminie Koczała.
Według portali mapowych gminnych i PRNG obecnie to pustkowie, obszar nie zabudowany.
W latach 1975–1998 miejscowość administracyjnie należała do województwa słupskiego.

</doc>
<doc id="943262" url="https://pl.wikipedia.org/wiki?curid=943262" title="Zagaje (województwo pomorskie)">
Zagaje (województwo pomorskie)

Zagaje – osada w Polsce położona w województwie pomorskim, w powiecie człuchowskim, w gminie Koczała.
Osadę stanowi pojedyncza zagroda położona 1,8 km na południe od drogi krajowej nr 20 ze Stargardu do Gdyni. Osada wchodzi w skład sołectwa Pietrzykowo.
W latach 1975–1998 miejscowość administracyjnie należała do województwa słupskiego.
W 1905 roku osadę zamieszkiwało 40 osób.

</doc>
<doc id="943263" url="https://pl.wikipedia.org/wiki?curid=943263" title="Algorytm Levenberga-Marquardta">
Algorytm Levenberga-Marquardta

Algorytm Levenberga-Marquardta – algorytm optymalizacji nieliniowej. Jest to algorytm iteracyjny, łączący w sobie cechy metody największego spadku i metody Gaussa-Newtona.
Sformułowanie problemu.
Mając daną serię danych formula_1 gdzie formula_2 szukamy dopasowania formula_3 gdzie formula_4 – wektor parametrów. Zakładamy, że "najlepszym dopasowaniem" jest to minimalizujące funkcjonał:
Algorytm Levenberga-Marquardta w ogólności znajduje rozwiązanie zadania optymalizacji nieliniowej funkcji dającej się zapisać w postaci:
gdzie formula_7 i zakładamy, że formula_8 Jak łatwo zauważyć, funkcjonał formula_9 daje się zapisać w taki sposób. Dla uproszczenia, przedstawmy funkcje formula_10 jako wektor formula_11 (zwany "wektorem rezydualnym"). Wtedy formula_12 Pochodne funkcji formula_13 można zapisać przy użyciu Macierzy Jacobiego funkcji formula_14 zdefiniowanego jako formula_15 W ogólnym przypadku gradient funkcji formula_13 można zapisać:
a jej "Macierz Hessego":
W przypadku, gdy funkcje formula_19 można aproksymować funkcjami liniowymi w otoczeniu interesującego nas punktu (wtedy formula_20 jest bliskie zeru), lub gdy formula_21 jest małe, hesjan funkcji formula_13 przyjmuje prostszą postać:
a więc hesjan można otrzymać wprost mając dany jakobian wektora rezydualnego formula_24 co jest charakterystyczne dla zadania najmniejszych kwadratów.
Opis metody.
Najprostszym podejściem do problemu minimalizacji funkcji formula_13 jest metoda największego spadku, opisana schematem:
która jest, w ogólnym przypadku, wolno zbieżna. Aby poprawić jej zbieżność, można skorzystać z wiedzy o drugiej pochodnej minimalizowanej funkcji w badanym punkcie. Jednym z możliwych podejść jest rozwinięcie gradientu minimalizowanej funkcji w szereg Taylora:
i przyjęcie przybliżenia kwadratowego funkcji formula_13 w otoczeniu formula_29 do rozwiązania równania formula_30 W ten sposób otrzymujemy metodę Gaussa-Newtona opisaną schematem:
gdzie hesjan funkcji formula_13 nie musi być znany dokładnie i często wystarczy podane wcześniej przybliżenie. Niestety, szybkość zbieżności tej metody zależy od wyboru punktu początkowego, a konkretnie od liniowości minimalizowanej funkcji w otoczeniu punktu startowego. Kenneth Levenberg zauważył, że opisane metody (największego spadku i Gaussa-Newtona) nawzajem się uzupełniają i zaproponował następującą modyfikację kroku metody:
wraz z następującym algorytmem:
W typowych zastosowaniach formula_44 W przypadku, gdy formula_38 jest duże, hesjan w zasadzie nie jest wykorzystywany. Donald Marquardt zauważył, że nawet w takiej sytuacji można wykorzystać informację zawartą w drugiej pochodnej minimalizowanej funkcji, poprzez skalowanie każdego komponentu wektora gradientu w zależności od krzywizny w danym kierunku (co pomaga w źle uwarunkowanych zadaniach minimalizacji typu "error valley"). Po uwzględnieniu poprawki Marquardta otrzymujemy następującą postać kroku metody:
gdzie:
Największą zaletą algorytmu Levenberga-Marquardta jest jego szybka zbieżność, w porównaniu z konkurencyjnymi metodami. Najkosztowniejszą operacją jest natomiast wyznaczenie macierzy odwrotnej, które w praktyce jest przeprowadzane w sposób przybliżony, na przykład przy użyciu metody SVD. Tym niemniej, nawet w najoszczędniejszych przypadkach koszt jednego kroku rośnie niedopuszczalnie wraz ze wzrostem rozmiaru zadania powyżej tysiąca parametrów. Z drugiej dla zadań o umiarkowanej ilości parametrów (rzędu kilkuset), metoda Levenberga-Marquardta jest dużo szybsza od metody największego spadku.

</doc>
<doc id="943265" url="https://pl.wikipedia.org/wiki?curid=943265" title="Bluesman">
Bluesman

Bluesman – muzyk wykonujący muzykę bluesową.
Terminologia.
Termin bluesman w ścisłym jego znaczeniu odnosi się tylko do afroamerykańskiego mężczyzny, który wykonuje wyłącznie muzykę bluesową. Mniej rygorystyczne traktowanie tego określenia pozwala na nazywanie bluesmanem także białego wykonawcę bluesa. W wypadku gdy artysta oprócz bluesa wykonuje także utwory folkowe, ballady itp. terminem używanym w USA jest "songster", mniej więcej piosenkarz, pieśniarz. Dlatego np. Mississippi John Hurt czy Huddie Ledbetter nie są bluesmanami, tylko songsterami, chociaż obydwaj byli znakomitymi wykonawcami bluesa.
W języku angielskim w stosunku do kobiet wykonujących bluesa używa się terminu "blueswoman". W języku polskim termin bluesman przyjął się również w odniesieniu do kobiet – z dodatkiem polskiego sufiksu -ka, analogicznie do określenia barman i barmanka.
Stawanie się bluesmanem.
Bluesmanem zostawał najczęściej ten, kto z jakiś przyczyn nie mógł pracować na plantacji bawełny. Pominąwszy rzadkie przypadki całkowitego lenistwa, głównymi przyczynami były choroba i wypadki, których skutkiem było kalectwo. Dlatego zaskakująco wielka liczba bluesmanów była niewidoma.
Możliwości były właściwie tylko dwie. System był tak skonstruowany, że nie dawał szans temu, kto się z niego wyłamywał. Nicnierobienie skazywało chłopca na wyrzucenie poza nawias społeczeństwa, w którym wszyscy musieli pracować i rzadko kto kończył 4 klasę szkoły podstawowej. Możliwości innej pracy dla praktycznych analfabetów już wówczas także nie było. Nawet wielki Muddy Waters był analfabetą i potrafił się tylko podpisać. Pozostawało więc drugie wyjście – zostanie zawodowym muzykiem.
Decyzję tę podejmowano bardzo wcześnie, nieraz już 4-latki przygotowywały się do zawodu muzyka. Z reguły chłopak konstruował najpierw swój pierwszy instrument zwany "diddly bow". Pomiędzy dwoma gwoźdźmi wbitymi np. w ścianę rozciągano drut lub grubą słomę. Jako mostka używano kamienia. Dźwięk wydobywano przesuwając po drucie np. odciętą szyjkę butelki. Dawało to charakterystyczny "ślizgowy" (ang. slide) dźwięk. Później konstruowano sobie samodzielnie gitaropodobny instrument z różnych pudeł czy pojemników. W niewielu przypadkach, w sytuacji, gdy rodzina radziła sobie jakoś, kupowano gitarę przez słynny sklep wysyłkowy, który odegrał wielką rolę w historii bluesa – Sears, Roebuck &amp; Co. Kosztowała ona kilka dolarów, więc taki wydatek był niezwykłym obciążeniem, gdyż roczny dochód na plantacji rzadko wynosił więcej niż dolar.
Przypatrzmy się bliżej systemowi na plantacjach.
Ponieważ bluesmani prowadzili życie wędrowne, adept sztuki grania bluesa już jako dziecko miał szansę zetknięcia się z nimi podczas występów. Z reguły odbywały się one w tzw. "juke house’ach" (spelunkach, burdelach). Słowo "juke" pochodzi z zachodniej Afryki (skąd głównie pochodzili niewolnicy), gdzie określało coś złego, niemoralnego, nierządnego. Później poszerzyło swoje znaczenie i odnosiło się nawet do tańczenia i zabawy aby w końcu utrwalić się w postaci "juke-box", czyli szafy grającej. Częste były także prywatne występy z okazji różnych uroczystości (ang. party). Czasami właściciel plantacji urządzał zabawę i była ona przykładem paranoicznego południowego stylu życia; na dwóch oddalonych od siebie scenach tańczyli osobno biali i czarni do muzyki tego samego czarnego wykonawcy! Chłopak uczył się więc podpatrując (jeśli nie był całkiem niewidomy) technikę gry kolejnych bluesmanów.
Następnie z reguły uciekał z domu i najmował się jako przewodnik całkowicie niewidomym bluesmanom. Stanowiło to doskonałą okazję do nauki i zsynkretyzowania swojego własnego stylu gry i śpiewu.
Bluesman.
Blues był najbardziej "czarnym" rodzajem muzyki. Można powiedzieć, że bluesman był Murzynem do kwadratu. Był odrzucany ze względu na kolor skóry przez białych, a ze względu na to, czym się zajmował i jaki prowadził styl życia, został skazany na wieczne potępienie przez swoich czarnych bogobojnych braci. Dlatego truizmem jest stwierdzenie, że nie było im łatwo. Wędrowali od wioski do wioski, od miasta do miasta. W wielkich miastach występowali na ulicach – zwyczaj ten utrzymał się w USA do lat 60., chociaż niektórzy bluesmeni kontynuują to współcześnie, jak np. zmarły w 1995 r. Ted Hawkins. W każdym następnym miejscu była nowa kobieta i alkohol.
Bluesmani byli rozdzierani przez wewnętrzny konflikt; byli ludźmi nieraz bardzo mocno religijnymi, tymczasem blues był muzyką diabelską i przeklętą. Niektórzy w młodości byli nawet pastorami i ostatecznie to blues odnosił zwycięstwo, jednak nie za darmo. Takim przypadkiem był Son House, który do końca życia tego konfliktu całkowicie nie był w stanie rozwiązać i zmarł na skutek alkoholizmu. Inni znów rozpoczynali jako bluesmani i potem, jak wierzyli, spłacali swój dług, jako pastorzy. Tak uczynił m.in. "Rube" Rubin Lacy w 1966 r.
Rola bluesmana.
Rolę dawnych bluesmanów porównuje się często z rolą, jaką w społeczeństwach afrykańskich odgrywali "grioci", pieśniarze, którzy sławili przywódców, przekazywali genealogię bohaterów, kształtowali mity; pełnili więc funkcję historyków plemienia. Jednak jedyne podobieństwo bluesmanów z griotami to to, że byli historykami lokalnych mitów. Nie tworzyli genealogii bohaterów i nie sławili żadnych przywódców społecznych, bo takich po prostu na Południu nie było. Jeśli kogokolwiek sławili, to najwyżej samych siebie (śpiewając o swoich podróżach i sukcesach z kobietami). Pokolenie takich bluesmanów jak Son House i Skip James często traktowało w swoich bluesach o śmierci i spirytualizmie – czasem było to wyraźnie związane z kultem voodoo (a nawet i hoodoo), a czasem wynikało z głębokiej wiary chrześcijańskiej. Ale nie wszyscy przecież bluesmani byli wiejskimi transcendentalistami (jak nazywa się ich w literaturze fachowej). Np. Bo Cartera interesowały głównie bluesy z podtekstem erotycznym.
Ponieważ bluesmani byli muzykami wędrownymi, przenosili także informacje z wielkiego świata. Byli także komentatorami wydarzeń: powodzi, wielkich katastrof (jest sporo bluesów o zatonięciu Titanica), polityki i wojen, a także codziennego życia. Kiedy piosenkarze europejscy i amerykańscy śpiewali o ptaszkach i kwiatkach, bluesmani śpiewali o seksie, o morderstwach, o prostytucji, a także poruszali tematykę homoseksualizmu, w czasach kiedy ta budziła wiele kontrowersji. Każdy temat, w którym mogli wyrazić siebie i prawdę (dla bluesmanów blues jest wyrażeniem prawdy) był dobry, Nie było tematów tabu.
Ponieważ blues ma działanie lecznicze dla duszy czy też psychiki człowieka, bluesman jest także uzdrowicielem.

</doc>
<doc id="943266" url="https://pl.wikipedia.org/wiki?curid=943266" title="Granice całkowania">
Granice całkowania



</doc>
<doc id="943267" url="https://pl.wikipedia.org/wiki?curid=943267" title="Brainwashed (Call You)">
Brainwashed (Call You)

Brainwashed (Call You) – dwudziesty trzeci singel oraz utwór niemieckiego DJ-a i producenta – Tomcrafta, wydany 21 listopada 2003 w Niemczech przez wytwórnię Kosmo Records (wydanie CD i 12"). Utwór nie został wydany na żadnym albumie Tomcrafta. Na singel w wersji niemieckiej składa się tylko utwór tytułowy w pięciu wersjach (CD) i w trzech wersjach (12").
Ponadto singel został wydany na obu rodzajach krążków w Wielkiej Brytanii (dwa wydania CD i aż sześć wydań 12", z których trzy, poza wersjami utworu tytułowego, zawierają także po jednej wersji utworu "Loneliness") i w Holandii (wydanie CD i 12").

</doc>
<doc id="943269" url="https://pl.wikipedia.org/wiki?curid=943269" title="Brainwashed">
Brainwashed



</doc>
<doc id="943270" url="https://pl.wikipedia.org/wiki?curid=943270" title="Obalenie">
Obalenie

Obalenie – w logice wskazanie fałszywego następstwa zdania. 
Jeżeli dane zdanie jest prawdziwe, to wszystkie wynikające z niego zdania też są prawdziwe. To prawo jest podstawą rozumowań dedukcyjnych. Wynika z niego także prawomocność operacji obalenia: jeżeli zostanie znalezione jakieś fałszywe zdanie q, będące następstwem zdania p, to należy stwierdzić, że zdanie p jest fałszywe.

</doc>
<doc id="943271" url="https://pl.wikipedia.org/wiki?curid=943271" title="Anatol Sys">
Anatol Sys

Anatol Sys (ur. 26 października 1959 w Haroszkowie - zm. 6 maja 2005) - białoruski poeta i działacz opozycyjny, jeden z twórców nieformalnej organizacji młodzieżowej „Tutejsi”. Ukończył studia na wydziale historyczno-filologicznym Uniwersytetu Homelskiego. Autor trzech tomów wierszy ("Ahmień", 1988; "Pan Les", 1989; "Sys", 2002). Został pochowany 10 maja 2005.

</doc>
<doc id="943273" url="https://pl.wikipedia.org/wiki?curid=943273" title="Dirty Sanchez (singel)">
Dirty Sanchez (singel)

Dirty Sanchez – dwudziesty piąty singel oraz utwór niemieckiego DJ-a i producenta – Tomcrafta, wydany 27 stycznia 2005 w Niemczech przez wytwórnię Kosmo Records (wydanie 12"). Utwór pochodzi z trzeciego albumu Tomcrafta – "Hyper Sexy Conscious" (pierwszy singel z tej płyty). Na singel w wersji niemieckiej składa się tylko jedna wersja utworu tytułowego.

</doc>
<doc id="943274" url="https://pl.wikipedia.org/wiki?curid=943274" title="Grabienko">
Grabienko

Grabienko – część miasta Ustka, obejmująca teren wzdłuż ulic Słupskiej i Grunwaldzkiej. Dawna podmiejska wieś.
W 1909 r. włączona w granice administracyjne Ustki.
Do 1945 r. poprzednią niemiecką nazwą wsi było "Neu Wintershagen". W 1948 r. wprowadzono urzędowo polską nazwę "Grabienko". Nazwy nawiązywały do wsi Grabno. Dariusz Czapiewski dokonując rekonstrukcji nazwy kaszubskiej wskazał w 1993 r. nazwę "Nowé Wëtrówno".
W latach 1975–1998 miejscowość administracyjnie należała do województwa słupskiego.

</doc>
<doc id="943281" url="https://pl.wikipedia.org/wiki?curid=943281" title="VST">
VST

VST (ang. "Virtual Studio Technology") – standard wtyczek efektowych oraz wirtualnych instrumentów, wprowadzony w 1996 r. przez firmę Steinberg Media Technologies.
Oprogramowanie wydawane w tym formacie to głównie programowe syntezatory, samplery oraz efekty studyjne. Do kontroli oprogramowania VST, niezbędny jest tzw. "host", np. program sekwencerowy, w którego środowisku działa konkretna "wtyczka". Instrumenty VST (potocznie zwane VSTi) posiadają zazwyczaj własny, zintegrowany interfejs oraz pełną implementację MIDI, dlatego też istnieje możliwość ich obsługi w czasie rzeczywistym, za pomocą zewnętrznych kontrolerów lub klawiatury sterującej.
Polityka firmy Steinberg Media Technologies, zakładająca udzielanie firmom programistycznym nieodpłatnej licencji na możliwość wykorzystania technologii VST w swoich aplikacjach, spowodowała, że standard ten stał się podstawowym na rynku wtyczek muzycznych.
W 1999 r. wprowadzona została nowa wersja specyfikacji, oznaczona jako "VST 2.0". W roku 2006 pojawiła się wersja "VST 3".
Istnieje oprogramowanie, które pozwala na uruchamianie wtyczek VST w innych środowiskach, np. w Pro Tools.

</doc>
<doc id="943283" url="https://pl.wikipedia.org/wiki?curid=943283" title="Andrzej Szczęsny Cukrowski">
Andrzej Szczęsny Cukrowski

Andrzej Szczęsny Cukrowski (ur. 1936, zm. 4 maja 2007) – polski chemik, doktor habilitowany nauk chemicznych, w latach 1964-1967 pracownik Instytutu Chemii Fizycznej PAN w Warszawie, emerytowany profesor Instytutu Chemii Akademii Świętokrzyskiej w Kielcach. Autor ponad 70 prac naukowych. Pochowany na cmentarzu Powązkowskim w Warszawie (kwatera 241-1-9).

</doc>
<doc id="943285" url="https://pl.wikipedia.org/wiki?curid=943285" title="Sureshot">
Sureshot

Sureshot – dwudziesty szósty singel oraz utwór niemieckiego DJ-a i producenta – Tomcrafta, wydany 27 marca 2005 (dokładnie dwa miesiące po wydaniu poprzedniego singla "Dirty Sanchez") w Niemczech przez wytwórnię Kosmo Records (wydanie 12"). Niecały rok później, 3 kwietnia 2006 wytwórnia Sony BMG Music wydała drugą wersję singla (CD i 12"), która jest uzupełniona o nagrania utworu we współpracy z niemieckim raperami - Sido i Tai Jasona. Wersja druga jest faktycznym dwudziestym dziewiątym singlem Tomcrafta (jako singel zawierający inną wersję utworu).
Utwór pochodzi z trzeciego albumu Tomcrafta – "Hyper Sexy Conscious" (drugi i piąty singel z tej płyty). Na singel w pierwszej wersji składa się tylko utwór tytułowy w trzech wersjach (12"). Z kolei wersja druga zawiera pięć wersji utworu tytułowego wraz z dwoma materiałami filmowymi (CD) oraz, w przypadku wersji 12" dwa utwory: "Sureshot" i "Bloated" – każdy w trzech wersjach.

</doc>
<doc id="943286" url="https://pl.wikipedia.org/wiki?curid=943286" title="Michaił Marinicz">
Michaił Marinicz



</doc>
<doc id="943287" url="https://pl.wikipedia.org/wiki?curid=943287" title="Quelle Heure Est-Il">
Quelle Heure Est-Il

Quelle Heure Est-Il – dwudziesty siódmy singel oraz utwór niemieckiego DJ-a i producenta - Tomcrafta, wydany 10 sierpnia 2005 w Niemczech przez wytwórnię Kosmo Records (wydanie 12"). Utwór pochodzi z trzeciego albumu Tomcrafta - "Hyper Sexy Conscious" (trzeci singel z tej płyty). Na singel składa się tylko utwór tytułowy w trzech wersjach.

</doc>
<doc id="943288" url="https://pl.wikipedia.org/wiki?curid=943288" title="Quelle Heure Est Il">
Quelle Heure Est Il



</doc>
<doc id="943289" url="https://pl.wikipedia.org/wiki?curid=943289" title="Da Disco">
Da Disco

Da Disco – dwudziesty ósmy singel oraz utwór niemieckiego DJ-a i producenta - Tomcrafta, wydany 23 stycznia 2006 w Niemczech przez wytwórnię Kosmo Records (wydanie 12"). Utwór pochodzi z trzeciego albumu Tomcrafta - "Hyper Sexy Conscious" (czwarty i ostatni singel z tej płyty). Na singel składa się tylko utwór tytułowy w dwóch wersjach.

</doc>
<doc id="943292" url="https://pl.wikipedia.org/wiki?curid=943292" title="Yolanda King">
Yolanda King

Yolanda King Denise (ur. 17 listopada 1955 w Montgomery w stanie Alabama, zm. 15 maja 2007 w Santa Monica w stanie Kalifornia) – amerykańska aktorka i działaczka społeczna, najstarsza córka Martina Luthera Kinga i Coretty Scott King. Przyczyną śmierci aktorki była niewydolność serca.

</doc>
<doc id="943294" url="https://pl.wikipedia.org/wiki?curid=943294" title="Broadsword Calling Danny Boy">
Broadsword Calling Danny Boy

Broadsword Calling Danny Boy – trzydziesty pierwszy singel niemieckiego DJ-a i producenta – Tomcrafta, wydany w duecie z Jimmym Popem (z Bloodhound Gang) 13 lipca 2006 w Niemczech przez wytwórnię Kosmo Records (wydanie MP3, Maxi-Single i 12"). Utwór pochodzi z czwartego albumu Tomcrafta – "For the Queen" (pierwszy singel z tej płyty). Na singel składa się tylko utwór tytułowy w trzech wersjach (Maxi-Single) i w dwóch wersjach (12").

</doc>
<doc id="943295" url="https://pl.wikipedia.org/wiki?curid=943295" title="Gudrun Ensslin">
Gudrun Ensslin

Gudrun Ensslin (ur. 15 sierpnia 1940 w Bartholomä, zm. 18 października 1977 w Stuttgarcie) – niemiecka terrorystka, członkini skrajnie lewicowej organizacji Frakcja Czerwonej Armii (RAF – "Rote Armee Fraktion"), zwanej też Grupą Baader-Meinhof.
Życiorys.
Urodziła się w małej miejscowości Bartholomä, położonej w Badenii-Wirtembergii. Była spokrewniona z niemieckim filozofem Georgiem Heglem. Jej ojciec był pastorem Kościoła Ewangelickiego. W jej rodzinie często dyskutowano na tematy związane z niesprawiedliwością społeczną. Nie sprawiała kłopotów wychowawczych.
W latach 60. XX wieku, studiowała m.in. filozofię, germanistykę, anglistykę. W 1965 przeniosła się do Berlina Zachodniego, gdzie pracowała na Wolnym Uniwersytecie. W trakcie pobytu w Berlinie zaangażowała się w protesty studenckie i działalność w skrajnie lewicowym Niemieckim Socjalistycznym Związku Studentów. W 1967 poznała Andreasa Baadera i związała z nim swoje dalsze losy. W 1968 zaczęła działalność terrorystyczną. W latach 1970–1972 wielokrotnie brała udział w napadach na banki, które były głównym źródłem finansowania RAF. Stała się jedną z najbardziej poszukiwanych osób w Niemczech. 8 czerwca 1972 została aresztowana w Hamburgu.
Proces Ensslin i pozostałych przy życiu członków RAF rozpoczął się w Stammheim 21 maja 1975 i zakończył się 28 kwietnia 1977 skazaniem jej i innych członków RAF. 18 października Ensslin powiesiła się w celi. Tego samego dnia znaleziono w celi zastrzelonego Andreasa Baadera, który również popełnił samobójstwo.
Ensslin w filmie.
Postać Ensslin pojawiła się w wielu filmach fabularnych, m.in. w:

</doc>
<doc id="943296" url="https://pl.wikipedia.org/wiki?curid=943296" title="Ready to Go">
Ready to Go

Ready to Go – trzydziesty drugi singel oraz utwór niemieckiego DJ-a i producenta - Tomcrafta, nagrany w duecie z zespołem Republica, wydany w Niemczech 30 kwietnia 2007 (wydanie 12"). Utwór pochodzi z czwartego albumu Tomcrafta - "For the Queen" (drugi singel z tej płyty). Na singel składa się tylko utwór tytułowy w dwóch wersjach.

</doc>
<doc id="943298" url="https://pl.wikipedia.org/wiki?curid=943298" title="People Like Them">
People Like Them

People Like Them – trzydziesty trzeci singel oraz utwór niemieckiego DJ-a i producenta - Tomcrafta, nagrany w duecie z Naidoo, który ukazał się w Niemczech 29 maja 2007 (wydanie 12"). Utwór pochodzi z czwartego albumu Tomcrafta - "For the Queen" (trzeci singel z tej płyty). Na singel składa się tylko utwór tytułowy w dwóch wersjach.

</doc>
<doc id="943299" url="https://pl.wikipedia.org/wiki?curid=943299" title="Nicolas-Louis Vauquelin">
Nicolas-Louis Vauquelin



</doc>
<doc id="943302" url="https://pl.wikipedia.org/wiki?curid=943302" title="Waverley Park">
Waverley Park

Waverley Park (poprzednio VFL Park oraz AFL Park) - dawny stadion futbolu australijskiego w Melbourne, Wiktoria, Australia. Przez długi czas był uznawany przez wiktoriańskie kluby AFL/VFL za grunt neutralny, chociaż w latach 90. XX w. został uznany za własny stadion przez kluby Hawthorn oraz St. Kilda. Po zburzeniu funkcje tego stadionu przejął Stadion Docklands.
Otwarcie stadionu.
Decyzja o budownie stadionu "Waverley Park" (wtedy "VFL Park") została podjęta w 1959. W 1962 zakupiono ziemię w Mulgrave. Wybrano tę lokalizację ze względu na znaczny rozwój miasta Melbourne w kierunku południowo-wschodnim oraz dogodną lokalizację ważnej autostrady miejskiej (Monash Freeway) co miało spowodować, że Mulgrave stanie się demograficznym centrum Melbourne.
Władze VFL zabiegały bezskutecznie u rządu stanowego o budowę linii kolejowej do stadionu.
Budowę rozpoczęto w 1960 r, a inauguracja stadionu miała miejsce 8 kwietnia 1970 r. (mecz ligi VFL między klubami Fitzroy i Geelong).
Według pierwotnych planów stadion miał mieścić do 157 tysięcy widzów, co uczyniłoby go jednym z największych stadionów świata. Jednak druga część budowy nie została nigdy ukończona i stadion mieścił „tylko” 78 tysięcy widzów.
Zamknięcie stadionu.
Powodów zamknięcia stadionu było kilka. Przede wszystkim okazało się, że niedogodna jest lokalizacja z daleka od centrum miasta Melbourne (ok. 26km) oraz brak połączenia kolejki miejskiej ze stadionem. Ogromna płyta boiska również okazała się wadą, ponieważ widzowie czuli się zbyt oddaleni od gry. 
Od 2002 r. stadion zaczęto burzyć. Zachowana została główna trybuna (jako pamiątka) oraz boisko o zminiejszonych rozmiarach (równych rozmiarom MCG) używane jako treningowe przez klub Hawthorn.
Parking wokół stadionu został zamieniony na dzielnicę mieszkalną (podzielony na 1 400 działek i zamieszkany przez 3 500 ludzi).

</doc>
<doc id="943305" url="https://pl.wikipedia.org/wiki?curid=943305" title="Jerzy Bolesław Lewandowski">
Jerzy Bolesław Lewandowski

Jerzy Bolesław Lewandowski (ur. 14 sierpnia 1948 w Łodzi) – polski naukowiec, profesor (w różnych okresach) Politechniki Łódzkiej, Politechniki Częstochowskiej i Politechniki Warszawskiej. Jest jednym z niewielu uczonych w Polsce, posiadających tytuł profesora zarówno nauk ekonomicznych, jak i nauk technicznych.
Był jednym z założycieli Wydziału Organizacji i Zarządzania Politechniki Łódzkiej. Pełnił na nim m.in. funkcję prodziekana ds. Nauki i Rozwoju. Był współtwórcą programu studiów na tym wydziale.
Jerzy Lewandowski jest autorem jednego patentu oraz autorem i współautorem około 370 publikacji, w tym 60 książek, 250 artykułów opublikowanych w wydawnictwach zagranicznych i polskich, a także 80 prac naukowo-badawczych, zrealizowanych dla potrzeb przemysłu i wdrożonych praktycznie. Wygłosił ponad 140 referatów na konferencjach zagranicznych, PAN-u i innych. Wypromował 13 doktorów nauk ekonomicznych. Był też recenzentem 5 rozpraw habilitacyjnych i 31 doktorskich.
Od 1992 roku jest redaktorem Zeszytów Naukowych Politechniki Łódzkiej z serii Organizacja i Zarządzanie.
Działalność naukowa i badawcza.
Zainteresowania naukowe i dydaktyczne Jerzego Lewandowskiego skupiają się na następujących dziedzinach:
Powyższa tematyka badawcza ściśle powiązana jest z praktyką przemysłową.

</doc>
<doc id="943308" url="https://pl.wikipedia.org/wiki?curid=943308" title="Washington Nationals">
Washington Nationals

Washington Nationals (popularnie The Nats) – amerykańska drużyna baseballowa z siedzibą w Waszyngtonie, grająca we wschodniej dywizji National League.
Historia.
Klub powstał w 1969 jako Montreal Expos i był pierwszym kanadyjskim zespołem w Major League Baseball. W 2004 po tym jak ówczesny właściciel Expos Jeffrey Loria nabył klub Florida Marlins i przeniósł cały sztab szkoleniowy do Miami, zarząd ligi oficjalnie poinformował o przeniesieniu siedziby z Montrealu do Waszyngtonu; nazwę klubu zmieniono na Nationals.
Pierwszy mecz Nationals rozegrali 15 kwietnia 2005 roku przeciwko Arizona Diamondbacks na RFK Stadium, stadionie, na którym zespół grał przez trzy lata. Od 2008 Nationals występują na nowym obiekcie Nationals Park, mogącym pomieścić 41 tysięcy widzów. W sezonie 2012 zespół po raz pierwszy od 1981 awansował do postseason, jednak uległ w National League Division Series St. Louis Cardinals 2–3.
W sezonie 2019 Washington Nationals pokonali w World Series Houston Astros 4–3 i po raz pierwszy w historii klubu zdobyli mistrzowski tytuł. Były to pierwsze w historii MLB World Series, w których wszystkie mecze wygrały drużyny przyjezdne.
Zastrzeżone numery.
Od 1997 numer 42 zastrzeżony jest przez całą ligę ku pamięci Jackie Robinsona, który jako pierwszy Afroamerykanin przełamał bariery rasowe w Major League Baseball.
Linki zewnętrzne.
Oficjalna strona klubu

</doc>
<doc id="943311" url="https://pl.wikipedia.org/wiki?curid=943311" title="ReWire">
ReWire

ReWire – protokół opracowany wspólnie przez Steinberg Media Technologies i Propellerhead Software, mający za zadanie umożliwienie komunikacji oraz wymianę informacji, między dwoma programami muzycznymi.
Po raz pierwszy został wprowadzony w programie ReBirth RB-338 w 1998 r. W międzyczasie protokół ten stał się standardem przemysłowym. Obecnie używany jest w aplikacjach przeznaczonych dla systemów Mac OS i Windows. "ReWire" teoretycznie umożliwia przesyłanie cyfrowego dźwięku na 256 ścieżkach audio lub danych na 4080 kanałach MIDI jednocześnie.

</doc>
<doc id="943312" url="https://pl.wikipedia.org/wiki?curid=943312" title="Rod Laver Arena">
Rod Laver Arena

Rod Laver Arena – wielofunkcyjny stadion będący największą areną kompleksu Melbourne Park w Melbourne (Wiktoria, Australia). Na obiekcie znajduje się główny kort tenisowy turnieju Wielkiego Szlema: Australian Open.
Historia.
Obiekt został wybudowany w 1988 i jest centralnym punktem Melbourne Park’s Tennis Centre, a prace rozpoczęły się w 1985. Początkowo nazywał się Centre Court, jednak w styczniu 2000 nadano mu imię legendarnego australijskiego tenisisty Roda Lavera, jedynej osoby, która wygrała Wielkiego Szlema dwukrotnie. Stadion gości 1,5 miliona widzów rocznie.
Stadion od początku istnienia posiada zasuwany dach, pozwalający kontynuować zawody w czasie deszczu lub upału. W roku 2007 zainstalowano elektroniczny system Hawk-Eye, który umożliwia sprawdzanie śladów po piłce na prośbę zawodnika.
Wydarzenia.
Sport.
Poza meczami tenisa odbywają się zawody motocrossowe, zawody cyklu World Wrestling Entertainment oraz występy baletowe.
Od 3 kwietnia 1992 do kwietnia 2000 obiekt pełnił rolę siedziby drużyn koszykarskich Melbourne Tigers oraz South-East Melbourne Magic. Rod Laver Arena gościło 287 meczów ligi NBL w tym finały w 1992, 1996, 1997 i 1998 roku. Największą ( osób) widownię przyciągnęły lokalne derby między Tigers i Magic w 1996.
W październiku 2000 odbyły się tam Mistrzostwa Świata w wrestlingu. Podczas Igrzyska Wspólnoty Narodów 2006 Rod Laver Arena gościło zawody gimnastyczne.
W marcu 2007 Rod Laver Arena zostało zamienione na pływalnię o rozmiarach olimpijskich (imienia australijskiej pływaczki Susie O’Neill) na czas Mistrzostw Świata w Pływaniu 2007.
Koncerty.
Kylie Minogue wystąpiła na stadionie 20 razy, począwszy od pierwszego koncertu w 1990 podczas trasy "Enjoy Yourself" do występu podczas trasy zatytułowanej "KylieX2008".
Rekordzistką pod względem liczby występów na Rod Laver Arena podczas jednej trasy jest Pink, która zaśpiewała tam 17 razy podczas zorganizowanej w 2009 roku trasy "Funhouse". W 2013 roku zwiększyła swój rekord dając 18 występów podczas trasy "The Truth About Love". Wcześniej dała tam siedem koncertów – pierwszy w 2004 roku w ramach trasy "Try This" oraz sześć następnych podczas trasy "I’m Not Dead" w 2006 roku.
Lady Gaga podczas swoich trzech tras koncertowych "The Fame Ball Tour", "The Monster Ball Tour" i "The Born This Way Ball Tour" zagrała na tym obiekcie 10 koncertów.
Ariana Grande wystąpiła tu dwa razy podczas trasy Dangerous Woman Tour.
Prócz tego Rod Laver Arena znane jest z organizowania koncertów grup metalowych, takich jak amerykańska Slipknot czy brytyjska Iron Maiden.

</doc>
<doc id="943313" url="https://pl.wikipedia.org/wiki?curid=943313" title="Bogdan Jaxa-Ronikier">
Bogdan Jaxa-Ronikier

Bogdan Marian Wincenty Jaxa-Ronikier herbu Gryf, ps. "Gryfita" (ur. 28 sierpnia 1873 w Korytnicy, zm. 4 stycznia 1956 w Zamościu) – polski pisarz, dramaturg, publicysta.
Życiorys.
Pochodził z zamożnej rodziny ziemiańskiej, o tytule hrabiowskim potwierdzonym w Rosji 8 marca 1850.
Jego ojciec, właściciel folwarku Rozbrat w Warszawie hrabia Adam Aleksander Atanazy Jaxa-Ronikier (1812–1873), był znanym okultystą. W drugiej połowie lat 30. XIX wieku nabył (zawierającą liczne „białe kruki”) bibliotekę Załuskich z Trzeszczan (w Hrubieszowskiem). Został przyjęty w 1839 w Rogalinie przez Rogera Raczyńskiego do zakonu różokrzyżowców. W latach 1841–1845 przebywał we Włoszech; po powrocie stamtąd urządził laboratorium alchemiczne. 
Bogdan Jaxa-Ronikier po zdaniu matury wyjechał do Drezna, Berlina i Lipska, by zakończyć edukację na wydziale matematyczno-filozoficznym Uniwersytetu Ludwika i Maksymiliana w Monachium.
Po powrocie do kraju redagował tygodnik „Kurier Świąteczny”, ale głównie zajmował się twórczością literacką (był popularnym dramaturgiem).
Proces o zabójstwo.
W 1910 został oskarżony o zabójstwo swego szwagra Stanisława Chrzanowskiego (motywy były niejasne – chodzić mogło o sprawy majątkowe), którego miał zamordować w hoteliku „Pokoje meblowane Zawadzkiego” przy ulicy Marszałkowskiej 112 w Warszawie. Z ramienia policji sprawę prowadził referent Urzędu Śledczego Ludwik Kurnatowski. Ustalono, że Ronikier wynajął dwa pokoje przez podstawioną kobietę na nazwisko ofiary. Po długim i głośnym procesie poszlakowym w 1914 został skazany na 11 lat ciężkich robót, pozbawienie praw stanu (tytułu szlacheckiego) i dożywotnie zesłanie na Syberię. Nie wiadomo do końca, czy pisarz nie stał się ofiarą zbrodniczego spisku. 
W czasie I wojny światowej udało mu się uniknąć wywózki w głąb Rosji, a gdy Warszawę zajęli Niemcy, został zwolniony za kaucją w złocie. W 1919 zbiegł do Austrii, gdzie spokojnie mieszkał z rodziną w Salzburgu. Po wojnie, w 1923, na żądanie Ministerstwa Sprawiedliwości Rzeczypospolitej nastąpiła ekstradycja Bogdana Jaxa-Ronikiera do Polski. Ponownie osadzony w więzieniu mokotowskim, został ułaskawiony przez prezydenta Ignacego Mościckiego i wyszedł na wolność w 1927.
Po uwolnieniu.
W 1933 wydał swą najgłośniejszą (wydawaną także za granicą) książkę fantazję o Feliksie Dzierżyńskim, według Marka Sołtysika „utwór klasy B”, "Dzierżyński, czerwony kat". Wystąpił także z ostrą krytyką stanu polskiej kinematografii.
Pod koniec lat 30. XX wieku stracił wzrok. Zmarł w Zamościu w całkowitym osamotnieniu. Rękopis jego pamiętnika, dyktowany w latach II wojny światowej, zaginął.

</doc>
<doc id="943314" url="https://pl.wikipedia.org/wiki?curid=943314" title="Sąd konstytucyjny">
Sąd konstytucyjny

Sąd konstytucyjny – specjalny konstytucyjny organ sądowy powołany do kontroli konstytucyjności prawa oraz wykonywania innych obowiązków określonych przez konstytucję.
Kompetencje.
Instytucja sądowej kontroli konstytucyjności prawa występuje w dwóch zasadniczych odmianach: amerykańskiej i europejskiej. W systemie amerykańskim (starszym, występującym w wielu krajach zaliczanych do tradycji common law) kontrola konstytucyjności sprawowana jest przez sądy powszechne. W modelu europejskim kontrola powierzona zostaje wyodrębnionemu "sądowi konstytucyjnemu". Są to sądy specjalne, uznawane za jeden z centralnych organów państwa. Podstawową ich kompetencją jest badanie zgodności z normami konstytucyjnymi norm prawnych niższego rzędu – norm ustawowych i podustawowych (np. rozporządzeń). Wiele krajów (szczególnie Ameryki Łacińskiej) przyjęło model mieszany kontroli konstytucyjności prawa. W modelu tym kontrolę sprawuje odrębna izba sądu najwyższego.
Obok kontroli konstytucyjności prawa sądy konstytucyjne mają często inne kompetencje: rozwiązywanie sporów kompetencyjnych pomiędzy najwyższymi organami państwa, kontrolę prawidłowości wyborów i referendów, kontrolę konstytucyjności partii politycznych (z możliwością ich delegalizacji) czy prowadzenie postępowań karnych w sprawach przestępstw popełnionych przez wysokich funkcjonariuszy państwowych.
Funkcje.
Sądy konstytucyjne kontrolując konstytucyjność prawa wypełniają szereg funkcji ustrojowych:
Dodatkowo, w porównaniu ze zdecentralizowanym systemem amerykańskim, funkcjonowanie sądu konstytucyjnego:
Modele sądu konstytucyjnego.
Wyróżnia się dwie zasadnicze formy działania sądów konstytucyjnych: francuską oraz niemiecką, przy czym w niektórych krajach (np. we Włoszech) istnieje model pośredni. Kryterium wyróżniającym jest to, kto jest uprawniony do wniesienia sprawy przed sąd konstytucyjny. W odmianie francuskiej jedynie pewne organy (ombudsman, prezydent) czy grupy polityczne (najczęściej określona grupa parlamentarzystów) mają kompetencje do zgłaszania wniosku o taką kontrolę. Kontrola jest abstrakcyjna, tzn. opiera się na samej wątpliwości danego organu, czy dany akt prawny jest zgodny z konstytucją. Obywatele nie mają bezpośredniego dostępu do sądu konstytucyjnego.
W wersji niemieckiej kontrola konstytucyjności jest konkretna. Obywatele, którzy czują, że ich podstawowe prawa i wolności zostały naruszone i którzy wyczerpali drogę sądową przed sądami powszechnymi, mogą wystąpić ze skargą konstytucyjną do sądu konstytucyjnego, który zbada konstytucyjność aktu prawnego, na podstawie którego sąd podjął decyzję. Warunki skargi konstytucyjnej są wyraźnie sprecyzowane i składana jest ona najczęściej za pośrednictwem sądu powszechnego lub najwyższego. Sądy powszechne mogą też występować do sądu konstytucyjnego w formie pytania prejudycjalnego.
Poszczególne kraje różnią się też tym, jakie są konsekwencje orzeczenia o niekonstytucyjności. Przy kontroli konkretnej najczęściej stwierdzenie niekonstytucyjności obowiązuje jedynie w danej sprawie. Przy kontroli abstrakcyjnej niekonstytucyjna norma prawna usuwana jest z systemu prawnego. W większości krajów orzeczenie sądu konstytucyjnego jest ostateczne, choć w niektórych możliwej jest przegłosowanie orzeczenia przez parlament. Jedyną drogą na wprowadzenie danych norm do systemu prawnego jest wtedy zmiana konstytucji. W Niemczech Trybunał Konstytucyjny może w niektórych przypadkach stwierdzić niekonstytucyjność niektórych poprawek do konstytucji. W niektórych krajach parlament może w głosowaniu zwykłym uchylić orzeczenie sądu konstytucyjnego.
Sądy konstytucyjne na świecie.
Pierwsze sądy konstytucyjne powstały w okresie międzywojennym w Austrii i Czechosłowacji pod wpływem konstytucyjnych idei Hansa Kelsena. Po II wojnie światowej nadeszły trzy fale demokratycznych przemian ustrojowych, które wiązały się z rozprzestrzenieniem tej instytucji na świecie. Po 1945 wprowadzono je w wielu krajach zachodnioeuropejskich, w latach 60. i 70. w krajach powstałych w wyniku dekolonizacji, a po 1989 w demokratyzujących się krajach z dawnego bloku wschodniego. Wśród państw, które w toku swojej historii ustanowiły sądową kontrolę konstytucyjności prawa, formę sądu konstytucyjnego przyjęło 76% państw europejskich, 57% państw azjatyckich, 51% państw afrykańskich, 33% bliskowschodnich, 20% amerykańskich i żadne z państw Oceanii.
W 1952 wraz z powstaniem Wspólnot Europejskich utworzono jako jeden z głównych ich organów Trybunał Sprawiedliwości, który stał się sądem konstytucyjnym dla krajów członkowskich. W kompetencji Trybunału leży abstrakcyjna kontrola zgodności praw krajów członkowskich z prawem wspólnotowym. Innym sądem ponadnarodowym w dziedzinie konstytucyjnej jest Europejski Trybunał Praw Człowieka powołany w 1959 i rozpatrujący skargi obywateli 47 krajów członkowskich Rady Europy. Trybunał orzeka w oparciu o Europejską konwencję praw człowieka. Na jego wzór w 1979 utworzono Międzyamerykański Trybunał Praw Człowieka z siedzibą w San José, orzekający na podstawie Amerykańskiej konwencji praw człowieka.
Sądy konstytucyjne w Europie.
Austria.
Na mocy art. 137 Części siódmej „Gwarancje Konstytucji i administracji” Federalnej Ustawy Konstytucyjnej Republiki Austrii z dnia 1 stycznia 1930 r. działa Trybunał Konstytucyjny. Do jego głównych zadań należy:
Postępowanie przed Trybunałem dotyczące abstrakcyjnej kontroli ustaw federalnych może zostać wszczęte na wniosek rządu kraju związkowego, grupy 1/3 członków Rady Narodowej albo 1/3 członków Rady Federalnej. W przypadku kontroli konstytucyjności ustaw krajowych z wnioskiem może wystąpić także Rząd Federalny. W Konstytucji została przewidziana również kontrola indywidualna na wniosek osoby, która twierdzi, że jej konstytucyjne prawa zostały naruszone bezpośrednio. Sąd na wniosek oraz sam Trybunał z urzędu może wszcząć postępowanie w zakresie kontroli konstytucyjności ustaw i rozporządzeń.
Zgodnie z art. 147 Konstytucji Trybunał składa się z 14 członków: prezesa, wiceprezesa, 12 pozostałych członków oraz 6 zastępców członków, którzy są wzywani w przypadku, gdy jeden z podstawowych członków jest nieobecny. Prezesa, wiceprezesa, 6 członków i 3 zastępców członków powołuje Prezydent Federalny na podstawie propozycji Rządu Federalnego. Pozostałych 6 członków i zastępców członków jest mianowanych na wniosek Rady Narodowej (przedkłada kandydatury 3 członków i 2 członków zastępczych) i Rady Federalnej (wniosek powołania 3 członków i 1 zastępcy członka).
Belgia.
Belgijski Sąd Konstytucyjny działa na podstawie art. 141 Konstytucji Królestwa Belgii, natomiast jego skład, właściwości, a także tryb funkcjonowania określa ustawa z dnia 6 stycznia 1989 r. o Sądzie Konstytucyjnym.
Sąd Konstytucyjny orzeka o naruszeniu przez ustawę, dekret lub akt, o których mowa w art. 134 Konstytucji
W skład Sądu Konstytucyjnego wchodzi 12 sędziów powoływanych dożywotnio przez Króla z listy kandydatów parlamentu wybranych przez Izbę Reprezentantów albo Senat. Lista musi być zatwierdzona większością 2/3 głosów. Kandydaci muszą mieć co najmniej 40 lat i mogą pełnić funkcję w Sądzie Konstytucyjnym do ukończenia 70. roku życia.
Bośnia i Hercegowina.
Sądowi Konstytucyjnemu Bośni i Hercegowiny został poświęcony art. VI Konstytucji. Na jego podstawie można wyróżnić kompetencje Sądu:
Sposób działania oraz organizacja Sądu Konstytucyjnego jest określona w jego regulaminie.
Zgodnie z art. VI pkt. 1 składa się z 9 członków. Natomiast art. 99 regulaminu Sądu stanowi, że przewodniczący jest wybierany spośród 9 sędziów w drodze tajnego głosowania na posiedzeniu plenarnym. Jego kadencja trwa 3 lata i zaczyna się od chwili wyboru. Na tym samym posiedzeniu powinno się także dokonać wyboru trzech wiceprzewodniczących. Przewodniczący i 3 wiceprzewodniczących nie może pochodzić z tego samego narodu.
Izba Reprezentantów Federacji wybiera czterech członków, Zgromadzenie Narodowe Republiki Serbskiej wybiera kolejnych dwóch członków, pozostałych trzech powołuje przewodniczący Europejskiego Trybunału Praw Człowieka jednocześnie zasięgając niewiążącej opinii Prezydium Bośni i Hercegowiny.
Słowenia.
Art. 160 Konstytucji Słowenii określa jakie funkcje spełnia Sąd Konstytucyjny. Zgodnie z tym artykułem Sąd decyduje:
Sąd Konstytucyjny orzeka na sesjach, na których obecni są wszyscy sędziowie, przewodniczący, a także spoza składu sędziowskiego – sekretarz generalny Sądu.
Ustawa o Sądzie Konstytucyjnym określa jakie podmioty mogą występować z wnioskiem o dokonanie przez Sąd kontroli abstrakcyjnej. Te podmioty to:
Sądy powszechne mogą także wystąpić o zbadanie konstytucyjności prawa, jeśli w trakcie rozstrzygania danej sprawy dojdą do wniosku, że prawo mające być podstawą rozstrzygnięcia może być niezgodne z Konstytucją. Sąd Najwyższy także ma takie uprawnienie.
Z wnioskiem do Sądu Konstytucyjnego w sprawie niekonstytucyjności aktu może wystąpić każdy kto wykaże swój interes prawny.
Zgodnie z art. 163 Konstytucji w skład Sądu Konstytucyjnego wchodzi 9 sędziów, wybieranych na wniosek Prezydenta, przez Zgromadzenie Narodowe w sposób określony przez ustawę. Kandydaci powinni być ekspertami prawnymi i mieć ukończone 40 lat.

</doc>
<doc id="943321" url="https://pl.wikipedia.org/wiki?curid=943321" title="Julia Trębacz">
Julia Trębacz



</doc>
<doc id="943323" url="https://pl.wikipedia.org/wiki?curid=943323" title="Szwoleżerowie gwardii">
Szwoleżerowie gwardii



</doc>
<doc id="943329" url="https://pl.wikipedia.org/wiki?curid=943329" title="Dymno">
Dymno

Dymno (Jezioro Koczalskie) (niem. "Grosser Diemensee") – bezodpływowe jezioro rynnowe położone na południowym krańcu Pojezierza Bytowskim (powiat człuchowski, województwo pomorskie) na północ od Koczały na skraju Równiny Charzykowskiej. Spełnia głównie funkcje rekreacyjno-turystyczne.
Powierzchnia całkowita 88,69 ha.

</doc>
<doc id="943335" url="https://pl.wikipedia.org/wiki?curid=943335" title="Awash">
Awash



</doc>
<doc id="943336" url="https://pl.wikipedia.org/wiki?curid=943336" title="Park Narodowy Awash">
Park Narodowy Awash



</doc>
<doc id="943337" url="https://pl.wikipedia.org/wiki?curid=943337" title="Park Narodowy Auasz">
Park Narodowy Auasz

Park Narodowy Auasz ("Awash National Park") – park narodowy w środkowej Etiopii, utworzony w 1966 roku (od 1961 roku był to rezerwat). Ochroną objęte jest 756 km² sawanny i lasów akacjowych w dolinie rzek Auasz i Kesem Wenz, na południe od masywu wulkanicznego Mount Fantalle (2148 m n.p.m.), w obszarze Rowu Abisyńskiego.
W parku występują liczne formy wulkaniczne: gorące źródła, zastygłe potoki lawy oraz sypki popiół. Na rzece Auasz występują też wodospady. Temperatury są tu zróżnicowane, w styczniu wahają się od +6 do +24 stopni Celsjusza, zaś opady są niewielkie. Różnorodność fauny, np.: hipopotam, lampart, lew, pawian anubis i płaszczowy, gepard, szakal, aul, zebra stepowa, oryks pręgoboki, dikdik żwawy, struś, bocian biały, marabut afrykański, kudu wielkie i małe.

</doc>
<doc id="943349" url="https://pl.wikipedia.org/wiki?curid=943349" title="Kamionka (Staniszewo)">
Kamionka (Staniszewo)

Kamionka (, kaszb. "Kamionka") – część wsi Staniszewo w Polsce, położona w województwie pomorskim, w powiecie kartuskim, w gminie Kartuzy.
W latach 1975–1998 Kamionka należała administracyjnie do województwa gdańskiego

</doc>
<doc id="943352" url="https://pl.wikipedia.org/wiki?curid=943352" title="Dink, mały dinozaur">
Dink, mały dinozaur

Dink, mały dinozaur (ang. "Dink, the Little Dinosaur") – amerykański serial animowany z lat 1989–1991.
Fabuła.
Mały dinozaur Dink i jego przyjaciele przeżywają wiele niesamowitych przygód w Dolinie Dinozaurów.
Wersja polska.
Serial był emitowany na TVP2 w bloku dla dzieci w wieku przedszkolnym i wczesnoszkolnym "Godzina z Hanna-Barbera" z polskim lektorem oraz na kanale Cartoon Network z polskim dubbingiem. Został także wydany na kasetach VHS.

</doc>
<doc id="943357" url="https://pl.wikipedia.org/wiki?curid=943357" title="Nowe przygody Freda i Barniego">
Nowe przygody Freda i Barniego

Nowe przygody Freda i Barniego (ang. "The New Fred and Barney Show") – serial animowany produkcji amerykańskiej z 1979 roku ze studia Hanna-Barbera; jest to spin-off (powstały na bazie) serialu "Flintstonowie".

</doc>
<doc id="943359" url="https://pl.wikipedia.org/wiki?curid=943359" title="Świniewo">
Świniewo

Świniewo – jezioro rynnowe położone na Pojezierzu Kaszubskim (gmina Sierakowice, powiat kartuski, województwo pomorskie) przy drodze wojewódzkiej nr 211 pomiędzy Puzdrowem a Sierakowicami.
Powierzchnia całkowita: 12 ha.

</doc>
<doc id="943367" url="https://pl.wikipedia.org/wiki?curid=943367" title="Zwariowana szkoła Latającego Nosorożca">
Zwariowana szkoła Latającego Nosorożca

Zwariowana szkoła Latającego Nosorożca (ang. "Flying Rhino Junior High") – serial animowany produkcji kanadyjskiej w latach 1998-2000. W Polsce emitowany dawniej na Cartoon Network, a obecnie na Top Kids. Wyprodukowano 26 odcinków w 2 seriach.
Wersja polska.
Opracowanie i udźwiękowienie: PaanFilm Studio
Reżyseria i dialogi: Dariusz Dunowski
Dźwięk i montaż: Michał Skarżyński
Organizacja produkcji: Lidia Masiak
Udział wzięli:
i inni

</doc>
<doc id="943369" url="https://pl.wikipedia.org/wiki?curid=943369" title="Józef Tuliszkowski">
Józef Tuliszkowski

Józef Tuliszkowski (ur. 4 lutego 1867 w Radziwiłłowie, zm. 26 stycznia 1939 w Warszawie) – polski inżynier pożarnik, twórca obrony przeciwpożarowej, autor wielu publikacji z zakresu pożarnictwa, podpułkownik saperów Wojska Polskiego. Jego imieniem nazwane jest Centrum Naukowo-Badawcze Ochrony Przeciwpożarowej Państwowej Straży Pożarnej.
Życiorys.
Józef Tuliszkowski dorastał w polskiej ziemiańskiej rodzinie w zaborze rosyjskim na Wołyniu. Atmosfera patriotyzmu rodzinnego domu zaowocowała czynnym udziałem w konspiracji, gdyż już jako gimnazjalista założył Koło Przyszłych Powstańców. Był członkiem Ligi Polskiej. Podczas studiów na Politechnice w Rydze (1891–1897) wstąpił do korporacji akademickiej Welecja – patriotycznej, polskiej organizacji, w której spotkał się m.in. z Ignacym Mościckim.
Interesował się pożarnictwem, w czasie studiów wstąpił potajemnie do Ochotniczej Straży Pożarnej w Rydze, gdzie pracował 6 lat przechodząc przez wszystkie szczeble służby. Studia skończył w 1897 otrzymując tytuł inżyniera mechanika budowy maszyn oraz specjalisty z dziedziny pożarnictwa i budownictwa. Następnie pracował m.in. w miejskiej straży ogniowej w Rydze, współorganizował ochotniczą straż pożarną w Kijowie, gdzie również dowodził podczas akcji gaśniczych. Zajmował się również bezpieczeństwem pożarowym, w konkursie na projekt odbudowy po pożarze wielkiej cukrowni zdobył dwa pierwsze miejsca.
W 1903 roku przeniósł się do Warszawy. Nawiązał również kontakty z jednostkami straży pożarnej w Niemczech i Austrii oraz zwiedził fabryki sprzętu pożarniczego, m.in. Magirusa, Knausta i Brauna. Dzięki tej wymianie doświadczeń Tuliszkowski po powrocie do kraju zmodernizował sikawkę strażacką, ulepszył drabinę pożarniczą, opracował nowy typ kasku, hełm dymowy, zatrzaśnik i podpinkę. Obok starań nad unowocześnieniem wyposażenia straży pożarnej, pracował także nad zmianą postrzegania bezpieczeństwa pożarowego wśród cywili. Organizował m.in. ćwiczenia strażackie w szkołach, tworzył nowe jednostki ochotniczej straży pożarnej (które jednocześnie prowadziły działalność konspiracyjną i oświatową, gromadziły broń).
W latach 1906–1910 pracował w Fabryce Wyrobów Drzewnych w Zwierzyńcu Lubelskim pracując dalej nad ulepszeniem narzędzi pożarniczych. Opracował wówczas sygnalizację gestową oraz napisał pionierski podręcznik dla strażaków "Walka z pożarem" (1909).
W 1910–1915 pracował w Centralnym Towarzystwie Rolniczym w Warszawie. Do jego zadań należały szkolenia ludności w terenie. Odwiedził 700 miejscowości, gdzie uczył zasad bezpieczeństwa pożarowego, propagował budownictwo niepalne i zachęcał do tworzenia lokalnych ochotniczych straży pożarnych.
W latach 1915–1918 został komendantem Warszawskiej Straży Ogniowej. Pracę w zmieniających się warunkach geopolitycznych (I wojna światowa, zmiana granic i nadzieja na niepodległą Polskę) rozpoczął od odbudowy organizacji, doposażenia jej w sprzęt (zagrabiony przez Rosjan) oraz wprowadzenia pierwszego samochodu pożarniczego do pracy strażaków. W 1916 współzorganizował I Ogólnokrajowy Zjazdu Straży Ogniowych z Królestwa Polskiego. Wygłosił na nim referat „Przyszła organizacja straży ogniowych w odrodzonej Polsce”. Brał także czynny udział w międzynarodowym ruchu strażackim.
W 1918 wziął czynny udział w walce zbrojnej z okupantem niemieckim, za co został odznaczony Krzyżem Walecznych. Został przyjęty do Wojska Polskiego w charakterze urzędnika wojskowego w VII randze. 20 stycznia 1925 został przemianowany na oficera rezerwy z równoczesnym przeniesieniem do pospolitego ruszenia z dniem 1 stycznia 1925, w korpusie oficerów inżynierii i saperów, w stopniu podpułkownika.
Był twórcą struktur ochrony i bezpieczeństwa przeciwpożarowego. W następnych latach podobne struktury tworzył w resorcie komunikacji (1926–1937) i w przemyśle cukrowniczym. Zmarł nagle w wieku 72 lat, 26 stycznia 1939 roku. Pochowany został na Cmentarzu Wojskowym na Powązkach w Warszawie (kwatera A17-1-18).
Publikacje.
W roku 1909 opublikował pionierski podręcznik dla strażaków „Walka z pożarem”. Łącznie napisał około 30 książek, w tym 7-tomową „Obronę przed pożarami”, która wzbudziła duże zainteresowanie również za granicą. W czasopiśmie „Przegląd Pożarniczy” zamieścił ponad 130 artykułów, łącznie z głośnym projektem Szkoły Pożarniczo-Budowlanej w Warszawie (1924), wydanym następnie w postaci broszury. W latach 1927–1931 był redaktorem naczelnym pisma fachowego „Strażactwo Zawodowe”, adresowanego do oficerskiej kadry pożarniczej w Polsce.
Medal Honorowy im. Józefa Tuliszkowskiego.
11 października 1993 komendant główny Państwowej Straży Pożarnej ustanowił Honorowy Medal im. Józefa Tuliszkowskiego, którym nagradza się osoby posiadające wybitne osiągnięcia z zakresu ochrony przeciwpożarowej oraz strażaków, szczególnie wyróżniających się podczas prowadzenia akcji gaśniczych.

</doc>
<doc id="943377" url="https://pl.wikipedia.org/wiki?curid=943377" title="Triolizm">
Triolizm

Triolizm, potocznie nazywany „trójkątem” lub „trójkącikiem” – zachowanie seksualne, polegające na jednoczesnym współżyciu ze sobą trzech osób.
Triolizm heteroseksualny i biseksualny może polegać zarówno na współżyciu dwóch kobiet z jednym mężczyzną, jak i dwóch mężczyzn z jedną kobietą. Triolizmem będzie również homoseksualny kontakt trzech mężczyzn lub trzech kobiet.
Triolizm może polegać zarówno na podwójnej penetracji, jak i na jednoczesnych kontaktach: genitalnym/analnym i oralnym. Może również przybrać formę towarzyszącej stosunkowi płciowemu manualnej stymulacji innego partnera.
Należy odróżnić triolizm od gang bangu – zachowania seksualnego polegającego na kontakcie jednej osoby z co najmniej trzema innymi osobami.

</doc>
<doc id="943382" url="https://pl.wikipedia.org/wiki?curid=943382" title="Richie Rich (serial animowany 1980)">
Richie Rich (serial animowany 1980)

Richie Rich – serial animowany emitowany w Stanach Zjednoczonych w bloku "The Scooby-Doo Hour". Jest to produkcja ze studia Hanna-Barbera. Dawniej emitowany w Polsce z polskim dubbingiem w Cartoon Network oraz w wersji z lektorem w Polsacie. Wyprodukowano 62 odcinki w latach 1980-1984 w 4 sezonach.
Wersja polska.
Opracowanie wersji polskiej: Start International Polska
Reżyseria: Paweł Galia
W wersji polskiej udział wzięli:
i inni

</doc>
<doc id="943383" url="https://pl.wikipedia.org/wiki?curid=943383" title="Birštonas">
Birštonas



</doc>
<doc id="943384" url="https://pl.wikipedia.org/wiki?curid=943384" title="Asterosejsmologia">
Asterosejsmologia

Asterosejsmologia (, "astēr", "gwiazda"; , "seismos", "trzęsienie ziemi"; oraz , "-logia", "wiedza") – dziedzina astrofizyki zajmująca się badaniem pulsacji gwiazd i wnioskowaniem na temat ich budowy wewnętrznej. Asterosejsmologia Słońca nazywa się heliosejsmologią.
Oscylacje gwiazd mogą być wzbudzane spontanicznie (niestabilność pulsacyjna) lub stochastycznie (turbulencja związana z konwekcją). Z pierwszym przypadkiem mamy do czynienia w przypadku klasycznych gwiazd pulsujących, znajdujących się w pasie niestabilności na diagramie Herzsprunga-Russela, takich jak cefeidy, gwiazdy RR Lyrae, a także gwiazdy Delta Scuti, gwiazdy Beta Cephei, oraz w niektórych białych karłach i podkarłach typu sdB. Drugi mechanizm występuje w Słońcu; podobne oscylacje odkryto też w licznych gwiazdach typu słonecznego, takich jak Alfa Centauri.
Oscylacje gwiazdowe dzielimy na trzy typy:
W Słońcu występują liczne mody p i f, natomiast mody g spotyka się w białych karłach i podkarłach, a także w niektórych gwiazdach ciągu głównego.

</doc>
<doc id="943386" url="https://pl.wikipedia.org/wiki?curid=943386" title="Jaskiniątka">
Jaskiniątka

Jaskiniątka (ang. "Cave Kids") – serial animowany produkcji amerykańskiej z 1996 roku, jest to spin off (powstały na bazie) serialu "Flintstonowie". W Polsce serial emitowany był na kanale Cartoon Network.
Producentem serii jest studio Hanna-Barbera i Cartoon Network. Powstało w sumie 8 odcinków.
Serial opowiada o dzieciństwie Pebbles Flintstone i Bamm-Bamma Rubble’a oraz o małym Dinie.
Wersja polska.
Wersja polska: Master Film
Reżyseria: Miriam Aleksandrowicz
Dialogi:
Dźwięk: Ewa Kwapińska
Montaż: Krzysztof Podolski
Teksty piosenek: Andrzej Brzeski
Kierownik muzyczny: Eugeniusz Majchrzak
Kierownik produkcji: Agnieszka Wiśniowska
Wystąpili:
oraz:
i inni
Piosenki w wykonaniu: Anny Apostolakis, Olgi Bończyk, Moniki Wierzbickiej

</doc>
<doc id="943387" url="https://pl.wikipedia.org/wiki?curid=943387" title="Zaciosy (wada drewna)">
Zaciosy (wada drewna)

Zaciosy – uszkodzenia drewna spowodowane narzędziami tnącymi w czasie życia drzewa, niedługo po ścince drzewa np. w trakcie okrzesywania czy okorowania, albo w czasie transportu sortymentów drzewnych.
Zacios w leśnictwie często jest rozpatrywany jako zabitka.

</doc>
<doc id="943388" url="https://pl.wikipedia.org/wiki?curid=943388" title="Rajd Włoch 2007">
Rajd Włoch 2007

Rajd Włoch 2007 – eliminacja Rajdowych Mistrzostw Świata w 2007 roku, które odbyły się w dniach 18-20 maja podczas Rajdu Sardynii ("4º Supermag Rally Italia Sardinia").
Klasyfikacja po 7 rundach.
Tabele przedstawiają tylko pięć pierwszych miejsc.

</doc>
<doc id="943391" url="https://pl.wikipedia.org/wiki?curid=943391" title="Arkadiusz Głogowski">
Arkadiusz Głogowski

Arkadiusz Głogowski (ur. 3 lutego 1973 we Wrocławiu) – polski aktor, ukończył PWsFTviT w Łodzi, założyciel i dyrektor Teatru Grot, reżyser, inscenizator
Filmografia:
Fabuła:
Reżyseria:
Recitale:
Główne role teatralne:

</doc>
<doc id="943397" url="https://pl.wikipedia.org/wiki?curid=943397" title="Chromosom 15">
Chromosom 15

Chromosom 15 – jeden z 23 parzystych ludzkich chromosomów. DNA tworzące chromosom 15 liczy około 106 milionów par zasad, co stanowi około 3-3,5% materiału genetycznego człowieka. Liczbę genów mających swoje "loci" na chromosomie 15 szacuje się na 700-900.
Choroby.
Następujące choroby wiąże się z mutacjami w obrębie chromosomu 15:

</doc>
<doc id="943400" url="https://pl.wikipedia.org/wiki?curid=943400" title="Choroba Taya i Sachsa">
Choroba Taya i Sachsa



</doc>
<doc id="943401" url="https://pl.wikipedia.org/wiki?curid=943401" title="Zasady WRC">
Zasady WRC



</doc>
<doc id="943405" url="https://pl.wikipedia.org/wiki?curid=943405" title="Chełkowski">
Chełkowski



</doc>
<doc id="943407" url="https://pl.wikipedia.org/wiki?curid=943407" title="Moczydło (powiat kartuski)">
Moczydło (powiat kartuski)

Moczydło (dodatkowa nazwa w j. kaszub. Mòczëdło) – wieś w Polsce, położona w województwie pomorskim, w powiecie kartuskim, w gminie Sierakowice
Wieś leży na Pojezierzu Kaszubskim. Wchodzi w skład sołectwa Puzdrowo.
W latach 1975–1998 Moczydło administracyjnie należało do województwa gdańskiego.
Przed 2023 r. miejscowość była częścią wsi Puzdrowo.

</doc>
<doc id="943409" url="https://pl.wikipedia.org/wiki?curid=943409" title="Dekanat jadowski">
Dekanat jadowski

Dekanat jadowski – dekanat diecezji warszawsko-praskiej, wchodzącej w skład metropolii warszawskiej. Dziekanem dekanatu jadowskiego jest proboszcz parafii św. Jakuba Apostoła w Jadowie.
Dekanat jadowski został utworzony w 1918 r. z parafii wydzielonych z dekanatu radzymińskiego. Do 1925 r. funkcję dziekańską pełnili kolejni proboszczowie parafii Kamionna (1925 – 1992 w granicach diec. siedleckiej, od 1992 w diec. drohiczyńskiej). W latach 1920 – 1923 dziekanem jadowskim był bł. ks. Michał Woźniak, beatyfikowany w 1999 r. w gronie 108 Męczenników z czasów II wojny światowej.

</doc>
<doc id="943414" url="https://pl.wikipedia.org/wiki?curid=943414" title="Zabójcza broń">
Zabójcza broń

Zabójcza broń (ang. "Lethal Weapon") – amerykański film sensacyjny w reżyserii Richarda Donnera, którego premiera miała miejsce w 1987 roku.
Jest to pierwszy z serii amerykańskich filmów o dwójce policjantów, które były realizowane kolejno w latach: 1987, 1989, 1992 i 1998. Filmy te można zaliczyć do kina akcji z elementami humorystycznymi (chociaż w pierwszej części komedii jest najmniej), albo do tzw. "buddy-cop", gdzie dwoje zupełnie niepasujących do siebie osób (np. policjantów) jest zmuszona razem wykonać jakieś zadanie (najczęściej chodzi o jakieś przestępstwo). Do tego rodzaju filmów należą m.in. "Gliniarz z Beverly Hills" (1984), "Tango i Cash" (1989) oraz "Bad Boys" (1995).
Fabuła.
Afroamerykanin sierżant Roger Murtaugh z policji w Los Angeles, który właśnie skończył 50 lat, dostał za zadanie prowadzenie śledztwa w sprawie śmierci prostytutki Amandy Hunsaker. Amanda okazuje się córką potentata bankowego Michaela Hunsakera, przyjaciela Murtaugha z czasów wojny w Wietnamie. Przyjaciele nie widzieli się od 12 lat. Ich drogi dość znacznie w tym czasie się rozeszły.
Wraz z rozpoczęciem śledztwa przełożeni przydzielają Murtaughowi jako nowego partnera Martina Riggsa, nieco postrzelonego sierżanta rasy białej, który od czasu śmierci żony Wiktorii miewa samobójcze zapędy.
Śledztwo Riggsa i Murtaugha ujawnia, że Amanda została zamordowana, a przyczyną jej śmierci jest walka o dominację na rynku narkotykowym. Ojciec dziewczyny przysięga, że taki sam los spotka tego, kto zamordował jego córkę. Policjanci coraz bardziej angażują się w tę sprawę, co sprawia, że przykuwają uwagę tzw. Organizacji Cienia. Jej lider, McAllister oraz jego prawa ręka, Mr. Joshua, chcą ich śmierci, bez względu na cenę. Nie doceniają jednak Martina "zabójczej broni" Riggsa.

</doc>
<doc id="943416" url="https://pl.wikipedia.org/wiki?curid=943416" title="Muzeum Petriego">
Muzeum Petriego



</doc>
<doc id="943419" url="https://pl.wikipedia.org/wiki?curid=943419" title="Klub przyjaciół Myszki Miki">
Klub przyjaciół Myszki Miki

Klub przyjaciół Myszki Miki (ang. "Mickey Mouse Clubhouse", 2006–2016) – serial animowany produkcji amerykańskiej z 2006 roku. 
Fabuła.
Opowiada on o przygodach Myszki Miki i jego przyjaciół, którzy przy pomocy Cośka radzą sobie z różnymi problemami.

</doc>
<doc id="943420" url="https://pl.wikipedia.org/wiki?curid=943420" title="Andreas Baader">
Andreas Baader

Berndt Andreas Baader (ur. 6 maja 1943 w Monachium, zm. 18 października 1977 w Stuttgarcie) – niemiecki terrorysta, jeden z przywódców skrajnie lewicowej organizacji terrorystycznej Frakcji Czerwonej Armii ("Rote Armee Fraktion" – RAF), znanej również jako Grupa Baader-Meinhof.
Życiorys.
Urodził się w Monachium 6 maja 1943. Po ukończeniu szkoły podstawowej kontynuował edukację w szkołach średnich, gdzie od młodzieńczego buntu przeciw państwowemu szkolnictwu przeszedł do anarchizmu posługującego się przemocą. Relegowany, nie uzyskał formalnie wykształcenia średniego. W 1963 r. wyjechał do Berlina. Dzięki swojej dziewczynie Gudrun Ensslin, członkini radykalnego Niemieckiego Socjalistycznego Związku Studentów, uczestniczył tam w demonstracjach studenckich. Był to początek jego politycznej drogi.
W nocy z 2 na 3 kwietnia 1968 Baader i Ensslin podłożyli ogień pod dom towarowy we Frankfurcie nad Menem w proteście przeciwko „obojętności opinii publicznej wobec ludobójstwa w Wietnamie”. Nikt nie zginął ani nie ucierpiał w wyniku tego zdarzenia. Para została aresztowana, jednak po apelacji wypuszczono ich na wolność. W kwietniu 1970 Baader został ponownie ujęty przez służby RFN. Z więzienia odbił go 14 maja 1970 oddział pod dowództwem znanej dziennikarki Ulrike Meinhof. Wydarzenie to formalnie uważane jest za początek działalności Frakcji Czerwonej Armii, znanej też jako Grupa Baader-Meinhof.
Po uwolnieniu Baader udał się do ośrodka szkolenia terrorystów w Jordanii, skąd razem z innymi członkami grupy został usunięty z powodu niezgody na segregację płciową w obozie oraz tryb życia nieodpowiadający instruktorom, będącym wyznawcami islamu. Ponownie wrócił do RFN, gdzie dokonywał napadów na banki, organizował ataki bombowe i strzelaniny z policją. W maju 1972 rozpoczął wojnę ludową, której elementami były ataki na dowództwo Piątego Korpusu US Army we Frankfurcie i kwaterę główną Armii Amerykańskiej na Europę w Heidelbergu. 1 czerwca 1972 Baader, Jan-Carl Raspe i Holger Meins zostali aresztowani we Frankfurcie. 21 maja 1975 Baadera skazano na dożywocie. Żądanie jego uwolnienia stało się jednym z motywów akcji terrorystycznych Frakcji Czerwonej Armii, a także jednym z postulatów stawianym przez inne organizacje terrorystyczne (uwolnienia Baadera domagał się m.in. Czarny Wrzesień).
W nocy z 17 na 18 października 1977 (tzw. "Todesnacht von Stammheim") Baader, Ensslin i Raspe zostali znalezieni martwi w swoich celach w więzieniu w Stammheim. Stwierdzono, że popełnili samobójstwa. Baader poniósł śmierć w wyniku strzału w głowę.
Baader w filmie.
Postać Baadera pojawiła się w wielu filmach fabularnych, m.in. w:

</doc>
<doc id="943421" url="https://pl.wikipedia.org/wiki?curid=943421" title="Władysław Giergiel">
Władysław Giergiel

Władysław Roman Giergiel (ur. 29 września 1917 w Krakowie, zm. 17 października 1991 we Wrocławiu) – polski piłkarz i trener, reprezentant Polski.
Życiorys.
W reprezentacji narodowej rozegrał jeden mecz. 19 lipca 1947 w Warszawie wystąpił w przegranym meczu z Rumunią (1:2).
Z Wisłą Kraków wywalczył dwukrotnie wicemistrzostwo Polski (1947, 1948) oraz mistrzostwo Polski w 1949.
W 1950 zakończył karierę piłkarską i został trenerem. Prowadził m.in. Wawel Kraków, Zawiszę Bydgoszcz, Polonię Gdańsk, Ślęzę Wrocław, Zagłębie Wałbrzych, Śląsk Wrocław (W 1964 r. wprowadził drużynę WKS Śląsk do I ligi), Górnika Zabrze, Górnika Wałbrzych, Motor Lublin, Hutnika Kraków, Narew Ostrołęka, Piasta Nowa Ruda i Chicago Eagles – juniorzy.

</doc>
<doc id="943422" url="https://pl.wikipedia.org/wiki?curid=943422" title="Chromosom 2">
Chromosom 2

Chromosom 2 – jeden z 23 parzystych ludzkich chromosomów. DNA tworzące chromosom 2 liczy ponad 237 milionów par zasad, co stanowi prawie 8% materiału genetycznego człowieka. Liczbę genów mających swoje "loci" na chromosomie 2 szacuje się na 1300–1800. Uważa się, że w toku ewolucji dwa chromosomy uległy fuzji, tworząc jeden chromosom, u człowieka oznaczany jako 2: dowodzą tego homologiczne geny u małp człekokształtnych rozmieszczone na dwóch różnych chromosomach, a także obecność rudymentalnych nieaktywnych centromerów i sekwencji telomerowych na ludzkim chromosomie 2.

</doc>
<doc id="943423" url="https://pl.wikipedia.org/wiki?curid=943423" title="Zespół Ehlersa i Danlosa">
Zespół Ehlersa i Danlosa



</doc>
<doc id="943425" url="https://pl.wikipedia.org/wiki?curid=943425" title="Gliniarz z Beverly Hills">
Gliniarz z Beverly Hills

Gliniarz z Beverly Hills – nominowana do Oscara amerykańska komedia sensacyjna z 1984 roku w reżyserii Martina Bresta. Główną rolę zagrał Eddie Murphy.
Film zdobył Nagrodę Publiczności dla Ulubionego Filmu (1985) i był nominowany do Złotego Globu za najlepszy film- Komedia/Musical (1985). Zarobił 234 mln USD, co umieściło go na drugiej pozycji największych hitów roku 1984, zaraz po "Pogromcach duchów". Ścieżka dźwiękowa ze słynnym motywem "Axel F" została nagrodzona Grammy.
Fabuła.
Axel Foley (Eddie Murphy) jest czarnoskórym policjantem z Detroit. Podczas akcji pod przykrywką, gdy udaje handlarza nielegalnymi papierosami i chce dokonać transakcji z przestępcami, wywiązuje się pościg, którego efektem są duże zniszczenia w mieście. Po reprymendzie od przełożonego wraca do domu, gdzie spotyka przyjaciela z lat dziecięcych, Michaela Tandino (James Russo). Gdy wracają z libacji alkoholowej, zostają napadnięci. Axel traci przytomność po uderzeniu w głowę a Mikey zostaje zastrzelony. Foley chce poprowadzić śledztwo, jednak jego szef, inspektor Todd stanowczo mu zabrania. Gliniarz jednak nie odpuszcza i pod pretekstem urlopu chce rozwiązać zagadkę śmierci przyjaciela. Trop prowadzi go do Kalifornii, a dokładniej do Beverly Hills. Głównym podejrzanym Axela staje się Victor Maitland, który kieruje operacją przemycania narkotyków pod pozorem sprzedaży dzieł sztuki Zatrudniał on Mikeya jako ochroniarza swoich magazynów. Obecność Foleya w Beverly Hills irytuje porucznika lokalnej policji, Bogomila (Ronny Cox). Posyła za nim ogon, w składzie którego są detektyw Billy Rosewood (Judge Reinhold) oraz sierżant John Taggart (John Ashton).
Obsada.
i inni.

</doc>
<doc id="943430" url="https://pl.wikipedia.org/wiki?curid=943430" title="Mali Einsteini">
Mali Einsteini

Mali Einsteini (, 2005) – amerykański serial fabularno-animowany. Emitowany dawniej na kanale Disney Channel, a obecnie przez Disney Junior od 1 września 2010 roku.
Wersja polska.
Opracowanie i udźwiękowienie wersji polskiej: na zlecenie Disney Character Voices International – SDI Media Polska
Reżyseria: Marek Robaczewski
Dialogi:
Teksty piosenek: Andrzej Brzeski
Kierownictwo Muzyczne: Marek Klimczuk
Dźwięk i montaż: Jerzy Wierciński
Kierownictwo produkcji: Beata Jankowska
Wystąpiły:
Lektor: Radosław Popłonikowski

</doc>
<doc id="943431" url="https://pl.wikipedia.org/wiki?curid=943431" title="Igor Łarionow">
Igor Łarionow

Igor Nikołajewicz Łarionow, ros. Игорь Николаевич Ларионов (ur. 3 grudnia 1960 w Woskriesiensku) – rosyjski hokeista, reprezentant ZSRR i Rosji, trzykrotny olimpijczyk, trener.
Kariera zawodnicza.
Trzykrotny zdobywca Pucharu Stanleya z Detroits Red Wings: 1997, 1998 i 2002. Zakończył karierę dwoma meczami jako zawodnik szwedzkiego Brunlo IF, zaliczając w nich jednego gola i trzy asysty. W lidze NHL rozegrał 921 spotkań, zdobywając w nich 169 goli i mając 475 asyst.
Razem z nim w ataku występowali Władimir Krutow i Siergiej Makarow. Była to jedna najskuteczniejszych trójek napastników w latach 80. na świecie, zwana „Atakiem KLM” (od pierwszych liter nazwisk). Ponadto piątka meczowa (ich trójka oraz dwaj obrońcy Wiaczesław Fietisow i Aleksiej Kasatonow) nosiła przydomek „Zielona Jednostka” (od zielonych koszulek noszonych przez nich podczas treningów).
Podobnie jak Wiaczesław Fietisow, był pionierem w NHL, jeśli chodzi o hokeistów byłego ZSRR. Obecnie po zakończeniu kariery sportowej zajął się prowadzeniem firmy w branży handlu winem.
Uczestniczył w turniejach Canada Cup 1981, 1984, 1987, Super Series 1983 i 1989, mistrzostw świata w 1982, 1983, 1985, 1986, 1987, 1989, zimowych igrzysk olimpijskich 1984, 1988, 2002, Pucharu Świata 1996 i w meczu Rendez-vous ’87.
Kariera trenerska.
W sezonie KHL (2008/2009) pełnił stanowisko dyrektora operacji hokejowych w klubie SKA Sankt Petersburg. W późniejszym czasie podjął pracę trenerską Federacji Hokeja Rosji. Przy reprezentacji Rosji do lat 20 był asystentem w sztabie (2019/2020), a potem głównym trenerem (2020/2021), a ponadto był selekcjonerem kadry seniorskiej w turniejach Euro Hockey Tour (2020/2021) i Deutschland Cup (2021/2022). 1 maja 2022 został ogłoszony głównym trenerem drużyny Torpedo Niżny Nowogród.

</doc>
<doc id="943435" url="https://pl.wikipedia.org/wiki?curid=943435" title="Naqada II">
Naqada II



</doc>
<doc id="943441" url="https://pl.wikipedia.org/wiki?curid=943441" title="Levenberg-Marquardt">
Levenberg-Marquardt



</doc>
<doc id="943443" url="https://pl.wikipedia.org/wiki?curid=943443" title="Algorytm Levenberg-Marquardt">
Algorytm Levenberg-Marquardt



</doc>
<doc id="943444" url="https://pl.wikipedia.org/wiki?curid=943444" title="Metoda Levenberga-Marquardta">
Metoda Levenberga-Marquardta



</doc>
<doc id="943445" url="https://pl.wikipedia.org/wiki?curid=943445" title="Hasan II (Alawici)">
Hasan II (Alawici)

Hasan II, arab. الحسن الثاني بن محمد, (ur. 9 lipca 1929 w Rabacie, zm. 23 lipca 1999 tamże) – król Maroka w latach 1961–1999, najstarszy syn króla Muhammada V i królowej Lalli Abli bint Tahar, ojciec obecnego władcy Muhammada VI. Należał do dynastii Alawitów.
Zarys biografii.
Po uzyskaniu niepodległości przez Maroko w 1956 jako naczelny dowódca marokańskiej armii stłumił liczne powstania Berberów w górach Rif. Po wstąpieniu na tron w 1961 był zwolennikiem konserwatywnej polityki, opierając się przy tym na starych elitach i feudalnych strukturach kraju. Po niepokojach społecznych we wczesnych latach sześćdziesiątych rozwiązał nowo utworzony parlament (na mocy konstytucji z 1962 Maroko było już wtedy monarchią konstytucyjną) i przejął rządy w kraju. Ofiarą prześladowań padła wtedy przede wszystkim lewicowa opozycja. W 1965 przebywający na wygnaniu w Paryżu przywódca opozycji Mahdi ibn Barka został uprowadzony i zamordowany. Wzmogło to nastroje antykrólewskie w kraju. Doszło do dwóch nieudanych wojskowych zamachów stanu w 1971 i 1972, mających na celu proklamowanie republiki.
W październiku 1963 roku zakwestionował suwerenność Algierii i rozpoczął tzw. wojnę piaskową, w której siły algierskie pokonały wojska marokańskie. W 1975 Hasan II zainicjował "zielony marsz", w ramach którego 300 tysięcy nieuzbrojonych marokańskich cywilów wkroczyło na tereny Sahary Zachodniej, będącej wówczas hiszpańską kolonią. Hiszpania zrzekła się ostatecznie praw do swojej kolonii i przekazała ją Maroku. Wkrótce jednak rozpoczęły się powstania Polisario, mające na celu wywalczenie dla Sahary Zachodniej niepodległości. Doprowadziło to do pogorszenia stosunków między Marokiem a Algierią i Libią, które popierały ruch Polisario. Kryzys doprowadził do tego że wojska marokańskie w 1976 roku stoczyły z wojskiem algierskim bitwę o Amgalę z udziałem kilkuset żołnierzy. Chociaż konfliktu wokół Sahary Zachodniej do dziś ostatecznie nie rozwiązano, w 1989 doszło do ocieplenia stosunków z Libią i Algierią i utworzenia Arabskiej Unii Maghrebu celem pogłębienia współpracy gospodarczej i kulturalnej w regionie.
Do największych osiągnięć Hasana II zaliczają się rozbudowa systemów nawadniających w kraju dla zaopatrzenia pól uprawnych oraz intensywne starania o pokojowe rozwiązanie konfliktu palestyńskiego na Bliskim Wschodzie.
W polityce wewnętrznej Hasanowi II udawało się utrzymywać pod kontrolą zbrojne ugrupowania ekstremistów islamskich. Od czasu zmiany konstytucji w 1992 rozpoczęła się ostrożna liberalizacja polityki w kraju.
Zmarł z powodu zawału mięśnia sercowego w szpitalu CHU Ibn Sina w Rabacie, był wcześniej tego dnia hospitalizowany z powodu ostrego śródmiąższowego zapalenia płuc, miał 70 lat. W związku z jego śmiercią w Maroku ogłoszono czterdziestodniową żałobę narodową. Kilka państw ogłosiło żałobę narodową m.in. Zjednoczone Emiraty Arabskie (40 dni), Bahrajn (7 dni), Mauretania (7 dni), Algieria (3 dni), Egipt (3 dni), Jordania (3 dni), Liban (3 dni), Libia (3 dni), Autonomia Palestyńska (3 dni), Katar (3 dni), Sudan (3 dni), Syria (3 dni), Tunezja (3 dni), Jemen (3 dni), Portugalia (2 dni). W pogrzebie króla Hasana II uczestniczyło wiele przywódców z całego świata m.in. prezydent USA Bill Clinton, prezydent Francji Jacques Chirac, prezydent Egiptu Husni Mubarak czy przywódca Palestyny Jaser Arafat.

</doc>
<doc id="943446" url="https://pl.wikipedia.org/wiki?curid=943446" title="Aleksander Korman">
Aleksander Korman

Aleksander Korman (ur. 26 sierpnia 1926 w Kaczanówce, w powiecie skałackim, zm. 20 czerwca 2004 roku we Wrocławiu) – polski ekonomista, samorządowiec, działacz społeczny i historyk amator, doktor ekonomii, radny miasta Wrocławia.
Życiorys.
Był harcerzem Kresowej Drużyny Chorągwi Lwowskiej w Podwołoczyskach. W okresie drugiej wojny światowej członek oddziałów samoobrony na Kresach Wschodnich. Po wojnie wraz z innymi Polakami wysiedlony z rodzinnych terenów wschodnich; przesiedlony na Górny Śląsk.
Kształcił się w Gliwicach, a następnie we Wrocławiu, gdzie ukończył studia ekonomiczne. Z Wrocławiem związał się do końca życia, tam założył rodzinę; miał syna i córkę. W 1973 uzyskał stopień naukowy doktora. Był współzałożycielem Towarzystwa Miłośników Lwowa we Wrocławiu oraz założycielem Fundacji im. Świętego Andrzeja Boboli. Pełnił przez dwie kadencje funkcję radnego miasta Wrocławia.
Autor licznych publikacji oraz szkiców historycznych opisujących masowe zbrodnie dokonane na ludności polskiej na Wołyniu i Małopolsce Wschodniej przez Organizację Ukraińskich Nacjonalistów (OUN) i UPA.
Odznaczony m.in. Orderem Odrodzenia Polski oraz Złotym Krzyżem Zasługi.
Pochowany na Cmentarzu Grabiszyńskim.
Kontrowersje.
Widniejące w książce Kormana i na jej okładce, oraz w jego artykułach prasowych zdjęcie cygańskich dzieci, zamordowanych w 1923 r. przez ich obłąkaną matkę Mariannę Dolińską, zostało błędnie przez niego podpisane jako zdjęcie ofiar UPA z 1943 roku. Autor stwierdził, że „żołnierze UPA w 1943 i 1944 roku poczynili wiele takich wianuszków z dzieci, przybijając je do drzew w alei, którą nazwali "drogą do samostijnej Ukrainy"”. Fotografia ta posłużyła za wzór Marianowi Koniecznemu, twórcy projektu pomnika ofiar UPA.

</doc>
<doc id="943447" url="https://pl.wikipedia.org/wiki?curid=943447" title="Maud Adams">
Maud Adams

Maud Solveig Christine Wikström, bardziej znana jako Maud Adams (ur. 12 lutego 1945 w Luleå) – szwedzka aktorka i modelka, znana głównie z dwukrotnej roli dziewczyny Jamesa Bonda w filmach - "Człowiek ze złotym pistoletem" (1974) i "Ośmiorniczka" (1983). Wystąpiła również cameo w filmie "Zabójczy widok" (1985) z tej samej serii.
Życiorys.
Wczesne lata.
Urodziła się jako córka Thryri z Państwowej Inspekcji Podatkowej i kontrolera Gustava Wikströma. Mając 18 lat została wybrana Miss Szwecji i w 1963 przyciągnęła uwagę organizatora konkursu oraz magazynu mody „Allers”.
Kariera.
Przeprowadziła się do Paryża, a później do Nowego Jorku, gdzie stała się jedną z bardziej rozchwytywanych modelek tamtej ery, po podpisaniu kontraktu z prestiżową agencją Ford Models. Po ślubie z sędzią Royem Adamsem i przyjęciu amerykańskiego nazwiska Adams, uczyła się aktorstwa pod kierunkiem znanej trenerki Stelli Adler. Zadebiutowała na ekranie jako fotomodelka w dramacie Williama Friedkina "Chórzyści" ("The Boys in the Band", 1970) z udziałem Leonarda Freya i Roberta La Tourneauxa.

</doc>
<doc id="943457" url="https://pl.wikipedia.org/wiki?curid=943457" title="Neper (bóg)">
Neper (bóg)



</doc>
<doc id="943459" url="https://pl.wikipedia.org/wiki?curid=943459" title="Jarosław Góra">
Jarosław Góra

Jarosław Marek Góra (ur. 17 października 1964 w Lublinie) – piłkarz występujący na pozycji pomocnika, reprezentant Polski, trener.
Przebieg kariery.
W I lidze rozegrał 193 mecze i strzelił 27 bramek. W sezonie 1990/91 w barwach Zagłębia Lubin zdobył mistrzostwo Polski.
W reprezentacji narodowej rozegrał cztery mecze, ale tylko jeden oficjalny – 5 lipca 1992 w Gwatemali z reprezentacją Gwatemali (2:2).
Od 2008 do 30 listopada 2010 był trenerem czwartoligowego Startu Krasnystaw.

</doc>
<doc id="943465" url="https://pl.wikipedia.org/wiki?curid=943465" title="Robaczkowo">
Robaczkowo

Robaczkowo (dodatkowa nazwa w j. kaszub. Robôczkòwò) – osada wsi Przytarnia w Polsce, położona w województwie pomorskim, w powiecie kościerskim, w gminie Karsin, na obrzeżach Wdzydzkiego Parku Krajobrazowego, w kompleksie leśnym Borów Tucholskich. Osada jest częścią składową sołectwa Przytarnia.
W latach 1975–1998 osada należała administracyjnie do województwa gdańskiego.

</doc>
<doc id="943475" url="https://pl.wikipedia.org/wiki?curid=943475" title="Florence Foster Jenkins">
Florence Foster Jenkins

Florence Foster Jenkins, "de domo" Foster, "primo voto" Jenkins (ur. 19 lipca 1868 w Wilkes-Barre, zm. 26 listopada 1944 w Nowym Jorku) – amerykańska sopranistka amatorka. Znana jako „najgorsza śpiewaczka świata”, która pomimo całkowitego braku talentu wokalnego cieszyła się dużą popularnością, a jej koncerty miały zawsze pełną widownię. Dała nawet recital w Carnegie Hall 25 października 1944. Swoją karierę muzyczną finansowała ze środków, jakie dostała w spadku po ojcu – bankierze.
Młodość.
Przyszła na świat jako Narcissa Florence Foster w Wilkes-Barre, jako córka Charlesa Dorrance'a Fostera i Mary Jane Hoagland. Jako dziecko otrzymywała lekcje muzyczne, w późniejszym wieku deklarowała chęć wyjazdu za granicę, aby studiować operę. Jej zamożny ojciec odmówił opłacenia nauki, więc Florence uciekła do Filadelfii z lekarzem Frankiem Thorntonem Jenkinsem, którego była żoną w latach 1885–1902. Po rozwodzie z Jenkinsem zarabiała, pracując jako nauczycielka i pianistka. W 1908 zamieszkała z aktorem estradowym St. Clairem Bayfieldem (który później został jej menedżerem) – ten związek przetrwał do końca jej życia.
Po śmierci ojca w 1909 otrzymała znaczny spadek, który pozwolił jej na rozpoczęcie długo odwlekanej kariery śpiewaczki. Pobierała nauki śpiewu w Filadelfii oraz Nowym Jorku, gdzie założyła i łożyła na utrzymanie „Klubu Verdiego” (ang. Verdi Club). Recitale rozpoczęła w 1912. Śmierć matki w 1928 przyniosła jej dodatkowe pieniądze, dzięki którym mogła finansować karierę.
Kariera.
Po wysłuchaniu nagrań oczywistym się staje, iż zdolności rytmiczno-wokalne Jenkins pozostawiały wiele do życzenia, zaś jej łamiący się głos ledwie potrafił utrzymywać dźwięki. Akompaniujący muzyk starał się dostosować do zmian tempa i pomyłek rytmicznych. Na jaw wychodzi także słaba dykcja, zwłaszcza w językach obcych. Pomimo tych oczywistych braków zyskała popularność, gdyż dostarczała widzom rozrywkę. Krytycy opisywali jej dokonania w sposób niejednoznaczny, co zapewne przyczyniło się do podsycenia zainteresowania publiki.
Mimo braku talentu Jenkins była przekonana o swojej wielkości. Chętnie porównywała się do sopranistek Friedy Hempel oraz Luisy Tetrazzini, zaś gromkie śmiechy dobiegające z widowni traktowała jako „profesjonalną zazdrość”. Była świadoma istnienia swoich krytyków, jednak nie pozwoliła, aby wstrzymali rozwój jej kariery.
Jej recitale składały się po części ze standardów operowych Mozarta, Verdiego oraz Straussa, jak również utworów Brahmsa i „Clavelitos” Valverde Sanjuána, stanowiących ulubiony materiał na bisy. Często pojawiały się utwory skomponowane przez nią samą oraz akompaniującego pianistę Cosmé McMoona. Na scenie Jenkins nosiła wymyślne kostiumy, które sama projektowała, często dekorując je piórami i świecidełkami; podczas „Clavelitos” zwykła rzucać w widownię kwiatami z kosza. Po każdym występie McMoon zbierał rozrzucone kwiaty i przygotowywał je do następnego spektaklu.
Po wypadku w taksówce w 1943 roku odkryła, iż jest w stanie zaśpiewać „wyższe F niż poprzednio”, za co wynagrodziła kierowcę feralnej taksówki kosztownymi cygarami.
Pomimo wielkiego popytu na koncerty śpiewaczki, Jenkins koncertowała tylko w ulubionych miejscach oraz raz do roku w sali balowej hotelu Ritz-Carlton w Nowym Jorku. Na widowni zasiadało ścisłe grono oddanych jej klubowiczek oraz wybrańców – bilety rozdawane były przez samą divę. W wieku 76 lat, na żądanie publiczności wystąpiła w Carnegie Hall. Bilety zostały wyprzedane wiele tygodni przed pokazem. Zmarła miesiąc później w swojej rezydencji, w Hotelu Seymour na Manhattanie.
Odniesienia w kulturze popularnej.
Florence Foster Jenkins jest bohaterką komedii "Boska!" (ang. "Glorious!") Petera Quiltera, której prapremiera miała miejsce w Birmingham Repertory Theatre w 2005. W Polsce sztuka ta znana jest przede wszystkim ze spektaklu w Teatrze „Polonia” (premiera 27 kwietnia 2007) i Teatrze Telewizji (24 października 2011) z Krystyną Jandą w roli Jenkins.
19 sierpnia 2016 w Polsce, a 23 kwietnia 2016 r. na świecie, miał premierę film "Boska Florence" z Meryl Streep w roli głównej.

</doc>
<doc id="943482" url="https://pl.wikipedia.org/wiki?curid=943482" title="Rogalewo">
Rogalewo

Rogalewo (dodatkowa nazwa w j. kaszub. Rogalewò) – osada leśna wsi Wiele w Polsce, położona w województwie pomorskim, w powiecie kościerskim, w gminie Karsin, na obrzeżach Wdzydzkiego Parku Krajobrazowego, w kompleksie leśnym Borów Tucholskich, nad zachodnim brzegiem jeziora Wielewskiego. 
Osada jest częścią składową sołectwa Wiele. 
Znajduje się tu m.in. ośrodek wypoczynkowy Stoczni Północnej z Gdańska.
W latach 1975–1998 osada należała administracyjnie do województwa gdańskiego.

</doc>
<doc id="943485" url="https://pl.wikipedia.org/wiki?curid=943485" title="Sułtan Girej-Kłycz">
Sułtan Girej-Kłycz

Sułtan-Girej Kłycz, ros. Султан-Гирей Клыч (ur. w 1880 r. w Ujala lub Majkopie w Rosji, zm. 17 stycznia 1947 r. w więzieniu w Moskwie) – rosyjski wojskowy pochodzenia czerkieskiego, dowódca tzw. "Dzikiej" Dywizji Kawalerii podczas wojny domowej w Rosji w latach 1917-1921, biały emigrant polityczny, jeden z działaczy i wojskowych współpracujących z Niemcami podczas II wojny światowej
Pochodził z książęcego rodu. Ukończył korpus kadetów i akademię wojskową w Grodnie. Uczestniczył w tłumieniu wystąpień rewolucyjnych w latach 1905-1907. Podczas I wojny światowej służył w rosyjskiej kawalerii. Latem 1917 r. awansował do stopnia pułkownika. Na pocz. 1918 r. brał udział rzekomej "w próbie puczu" przeprowadzonej przez gen. Ławra Korniłowa jako dowódca czerkieskiego pułku kawaleryjskiego. 25 marca 1918 r. został mianowany generałem majorem i jednocześnie głównodowodzącym siłami białych na obszarze Kubania. Jesienią tego roku objął funkcję dowódcy 2 Brygady 1 Dywizji Kawalerii, a 21 grudnia – tzw. "Dzikiej" Czerkieskiej Dywizji Kawalerii. W 1920 r. po klęsce wojsk białych i ich ewakuacji na Krym, przekroczył wraz z resztkami swojej dywizji granicę z Republiką Gruzińską za zgodą miejscowego rządu, gdzie został internowany. Następnie udał się na Krym, a stamtąd z rozkazami gen. Piotra Wrangla z powrotem na północny Kaukaz. Sformował partyzanckie oddziały do walki z bolszewikami. Po niepowodzeniach ponownie zbiegł do Gruzji.
Wiosną 1921 r. wyemigrował do Jugosławii, a następnie Francji. Na emigracji został jednym z przywódców Ludowej Partii Górali Północnokaukaskich, która walczyła o odłączenie się północnego Kaukazu od ZSRR i utworzenie Republiki Północnokaukaskiej. Był też członkiem Kaukaskiego Komitetu Niepodległościowego skupiającego przywódców gruzińskich, armeńskich, azerskich i górali kaukaskich.
Podczas II wojny światowej podjął współpracę z Niemcami, przebywając w Berlinie. Współorganizował tzw. "komitety narodowe" złożone z działaczy kaukaskich, które organizowały oddziały do walki u boku armii niemieckiej. Został członkiem Centralnego Komitetu Górali Kaukaskich. Na pocz. 1943 r. brał udział w formowaniu ochotniczej jednostki północnokaukaskiej pod nazwą Kaukasischer-Waffen-Verband der SS, przerzuconej następnie do Włoch, a potem do Jugosławii, gdzie do końca wojny walczyła z komunistycznymi partyzantami. Po kapitulacji Niemiec 8/9 maja 1945 r., dostał się w miejscowości Oberdrauburg do niewoli brytyjskiej.
29 maja w Judenburgu został wraz z innymi kaukaskimi oficerami wydany Sowietom, przy czym przekazanie Sułtana Girej-Kłycza było niezgodne z porozumieniem brytyjsko-sowieckim. Wyrokiem Sądu Najwyższego ZSRR skazano go na karę śmierci i natychmiast powieszono.

</doc>
<doc id="943488" url="https://pl.wikipedia.org/wiki?curid=943488" title="Hagaw">
Hagaw

Hagaw (Asocjacja Hagaw) – polski zespół jazzu tradycyjnego.
Historia.
Grupa powstała w maju 1964 w klubie Stodoła jako kwintet. Pierwszy koncert dała jesienią 1964. 
W 1965 zdobyła IV nagrodę na wrocławskim festiwalu Jazz nad Odrą, w 1966 na tym samym festiwalu odebrała III nagrodę . Wielokrotnie uczestniczyła w festiwalach Jazz Jamboree, Old Jazz Meeting i Festiwalu Interwizji w Sopocie. Stylistycznie ewoluowała od happy-jazzu i dixielandu do swingu lat czterdziestych, wykonując także wraz ze swoim solistą, wokalistą Andrzejem Rosiewiczem, utwory muzyki popularnej.
Nazwa i skład.
Nazwa Hagaw powstała ze złożenia pierwszych liter imion członków zespołu (Henryk Kowalski, Andrzej Jastrzębski, Grzegorz Brudko, Andrzej Bielecki, Wiesław Papliński). Pierwszy koncert Hagawu odbył się w warszawskiej "Stodole" w listopadzie 1964. Zespół wystąpił tam w następującym składzie:
Skład zespołu wiele razy się zmieniał. Członkami Asocjacji Hagaw byli między innymi: Stanislaw Piwowarski, Stanislaw Jonak Krzysztof Adamek, Jerzy Kruszyński, Waldemar Wolski, Mariusz Wnuk, Jerzy Wysocki, Bernard Matracki, Bogdan Izdebski, Marek Strobel, Ryszard Kula, Tadeusz Federowski, Zbigniew Konopczyński, Włodzimierz Halik, Paweł Tartanus, Włodzimierz Sadowski, Stanisław Piotrowski, Przemysław Gwoździowski, Marek Kucharski, Stanisław Gąsienica-Brzega, Jerzy Dunin-Kozicki, Andrzej „Fats” Zieliński, Krystian Brodacki, Marian Sulerz, Izabela Kubacka, Zbigniew Kmiciński i Jan Gonciarczyk. W latach 1970–1978 członkiem Hagawu był wokalista Andrzej Rosiewicz.
Obecny skład zespołu: Stanisław Piwowarski (lider), Kaja Tyzenhauz, Stanisław Jonak, Przemysław Pogocki, Wiktor Zydroń, Dymitr Markiewicz, Wojciech Zalewski.

</doc>
<doc id="943490" url="https://pl.wikipedia.org/wiki?curid=943490" title="Asocjacja Hagaw">
Asocjacja Hagaw



</doc>
<doc id="943492" url="https://pl.wikipedia.org/wiki?curid=943492" title="Jahja I">
Jahja I



</doc>
<doc id="943496" url="https://pl.wikipedia.org/wiki?curid=943496" title="The Anthem">
The Anthem

The Anthem (ang. "hymn") – singel Good Charlotte z ich płyty The Young and The Hopeless. Klip został wyreżyserowany przez Smitha N'Bonina. Piosenka opowiada o codziennym życiu "popularnej" młodzieży z college'u. W teledysku Good Charlotte gra dla młodych ludzi w skateparku.

</doc>
<doc id="943498" url="https://pl.wikipedia.org/wiki?curid=943498" title="Targi tuningu komputerów">
Targi tuningu komputerów

Targi Tuningu Komputerów to promująca nietypowe rozwiązania komputerowe. Organizowana była od 2005 do 2007 roku naprzemiennie we Wrocławiu i Krakowie.
Na Targi składały się trzy uzupełniające się wzajemnie części:
Odbyło się pięć edycji Targów Tuningu Komputerów:

</doc>
<doc id="943499" url="https://pl.wikipedia.org/wiki?curid=943499" title="Gubernatorzy Brytyjskich Wysp Dziewiczych">
Gubernatorzy Brytyjskich Wysp Dziewiczych

Gubernator Brytyjskich Wysp Dziewiczych jest reprezentantem monarchy brytyjskiego. Sprawuje on "de facto" funkcję głowy państwa. Monarcha brytyjski wyznacza Gubernatora za radą brytyjskiego rządu. Obecnie funkcję tę sprawuje David Pearey
Historia.
Aż do 1971 Administratorem Brytyjskich Wysp Dziewiczych był Gubernator Wysp Podwietrznych, do których wówczas należały Brytyjskie Wyspy Dziewicze.

</doc>
<doc id="943501" url="https://pl.wikipedia.org/wiki?curid=943501" title="Droga wojewódzka nr 897">
Droga wojewódzka nr 897

Droga wojewódzka nr 897 - droga wojewódzka o długości 111 km w południowo-wschodniej części województwa podkarpackiego, łącząca Tylawę z granicą państwa na przełęczy Beskid na południe od Wołosatego.
Droga biegnie przez obszar Bieszczadzkiego Parku Narodowego. Jej odcinek między Cisną i Ustrzykami Górnymi jest fragmentem wielkiej obwodnicy bieszczadzkiej.
Dojazd ze wsi Wołosate do samej przełęczy jest zamknięty dla ruchu kołowego.

</doc>
<doc id="943502" url="https://pl.wikipedia.org/wiki?curid=943502" title="DW897">
DW897



</doc>
<doc id="943505" url="https://pl.wikipedia.org/wiki?curid=943505" title="Jahja II">
Jahja II



</doc>
<doc id="943513" url="https://pl.wikipedia.org/wiki?curid=943513" title="100 naboi">
100 naboi

100 naboi (tytuł oryginału: "100 Bullets") – amerykańska sensacyjna seria komiksowa, której autorami są Brian Azzarello (scenariusz) i Eduardo Risso (rysunki). Ukazywała się co miesiąc od czerwca 1999 do kwietnia 2009 nakładem wydawnictwa DC Comics w imprincie Vertigo; łącznie powstało 100 zeszytów. W 2014 ukazała się kontynuacja w postaci miniserii "Brat Lono" ("Brother Lono"). Po polsku pierwsze 42 zeszyty wydała Mandragora w tomach zbiorczych w latach 2002–2006, jednak przerwała publikację wskutek zawieszenia działalności. Wydania całości serii w Polsce podjęło się wydawnictwo Egmont Polska w latach 2018–2020.
Opis fabuły.
Tajemniczy Agent Graves kontaktuje się z osobami, którym przydarzyło się okropne zło i daje im szansę na wyrównanie rachunków. Wybrańcy otrzymują aktówkę zawierającą pistolet, 100 naboi, fotografię osoby odpowiedzialnej za wyrządzoną krzywdę i zapewnienie o tym, że naboje są całkowicie nie do namierzenia i każde policyjne dochodzenie zostanie natychmiast wstrzymane po odkryciu choćby jednego z nich. Wszystkie morderstwa spowodowane przez agenta Gravesa przedstawione są jako sprawiedliwe, wybrańcy nie są potem karani ani nagradzani i nie zyskują nic poza własną satysfakcją. W dalszej części komiksu Agent Graves i aktówka okazują się tylko częścią znacznie szerszej historii.

</doc>
<doc id="943515" url="https://pl.wikipedia.org/wiki?curid=943515" title="Lipa (Wdzydze Tucholskie)">
Lipa (Wdzydze Tucholskie)

Lipa (dodatkowa nazwa w j. kaszub. Lëpa; niem. "Lippa") – osada leśna wsi Wdzydze Tucholskie w Polsce, położona w województwie pomorskim, w powiecie kościerskim, w gminie Karsin, nad wschodnim brzegiem jeziora Wdzydze, u nasady "Półwyspu Lipa", na obszarze Wdzydzkiego Parku Krajobrazowego. Osada jest częścią składową sołectwa Wdzydze Tucholskie.
W latach 1975–1998 osada administracyjnie należała do województwa gdańskiego.

</doc>
<doc id="943524" url="https://pl.wikipedia.org/wiki?curid=943524" title="The Creepshow">
The Creepshow

The Creepshow – zespół psychobilly z Burlington, Ontario, w Kanadzie. Powstał w 2005 roku gdy przyszli członkowie The Creepshow" zebrali się z zamiarem grania "hellbilly". The Creepshow tworzy większość piosenek o horrorach, z muzyką odpowiadającą gatunkowi psychobilly – stąd "hellbilly".
Większość członków zespołu, przed powstaniem The Creepshow, brała udział w pomniejszych projektach muzycznych. McNab był wokalistą i gitarzystą, Rowles pisał teksty piosenek w "Outspan", Gee gra również w punk-rockowym zespole "Rehab for Quitters".
Ponieważ Hellcat zaszła w ciążę, w 2007 roku jej młodsza siostra Sarah ("Sin") jest główną wokalistką i gra na gitarze zamiast niej.
Obecnie wokalistką grupy jest Kenda Legaspi, która gra również na gitarze.
Trasy koncertowe.
Zespół zakończył swoją pierwszą trasę koncertową w maju 2006 roku, zaczynając w Toronto,a kończąc w Vancouver.
We wrześniu 2006 roku zakończyli swoją drugą trasę, również w Kanadzie (zaczęli 2 września w Toronto, a skończyli 16 września w Vancouver)

</doc>
<doc id="943528" url="https://pl.wikipedia.org/wiki?curid=943528" title="Estrydsenidzi">
Estrydsenidzi

Estrydsenidzi – dynastia królewska panująca w Danii (1047–1412), Norwegii (1387–1412) i w Szwecji (1125–1130 i 1389–1412).
Estrydsenidzi wywodzili się z pierwszej dynastii królów duńskich Skjoldungów. Ich protoplastą był Swen II Estrydsen, syn Estrydy Małgorzaty, od imienia której wywodzi się nazwa dynastii, siostrzeniec Kanuta Wielkiego, który przejął władzę w Danii po Magnusie Dobrym.
Najwybitniejszymi przedstawicielami Estrydsenidów byli Waldemar I Wielki oraz Małgorzata I, której rządy na przełomie XIV i XV wieku doprowadziły do zjednoczenia wszystkich krajów skandynawskich w ramach unii kalmarskiej.

</doc>
<doc id="943531" url="https://pl.wikipedia.org/wiki?curid=943531" title="Jahja III">
Jahja III



</doc>
<doc id="943534" url="https://pl.wikipedia.org/wiki?curid=943534" title="Vasco">
Vasco

Vasco – belgijska, historyczno-przygodowa seria komiksowa, stworzona przez Gilles'a Chailleta, publikowana od 1983 do 2019 nakładem wydawnictwa Le Lombard. Chaillet był scenarzystą wszystkich tomów i rysownikiem tomów 1–21. Autorem ilustracji do tomów 22–24 jest Frédéric Toublanc, a do tomów 25–30 Dominique Rousseau. Mimo śmierci Chailleta w 2011 seria była kontynuowana, ponieważ zachowały się jego niezrealizowane wcześniej scenariusze kolejnych części. Po polsku dwa pierwsze tomy ukazały się nakładem wydawnictwa Pegasus w 1990, a od 2016 serię publikuje wydawnictwo Kurc w albumach zbiorczych liczących po trzy tomy każdy.
Fabuła.
Cykl rozpoczyna się w Rzymie w 1347 roku. Opowiada o przygodach młodego florentczyka Vasco Baglioni, członka rodziny bankierskiej, uwikłanego w intrygi, których stawką są władza i pieniądze.

</doc>
<doc id="943537" url="https://pl.wikipedia.org/wiki?curid=943537" title="Strydulacja">
Strydulacja

Strydulacja ("stridulatio") – wydawanie dźwięków poprzez pocieranie różnych części ciała. Wiele zwierząt bezkręgowych, głównie owady, skorupiaki i pajęczaki, wykształciło wyspecjalizowane aparaty strydulacyjne – najczęściej znajdują się na skrzydłach i odnóżach. 
Do kręgowców, u których stwierdzono obecność struktur umożliwiających strydulację, należą niektóre:

</doc>
<doc id="943539" url="https://pl.wikipedia.org/wiki?curid=943539" title="Edward Prus">
Edward Prus

Edward Prus (ur. 1931 w Załoźcach, zm. 31 grudnia 2007) – polski historyk, politolog, działacz i aktywista narodowy, doktor habilitowany nauk humanistycznych, profesor Wyższej Szkoły Planowania Strategicznego w Dąbrowie Górniczej oraz Wyższej Szkoły Pedagogicznej TWP w Warszawie, wykładowca w Wyższej Szkole Kultury Społecznej i Medialnej w Toruniu.
Życiorys.
W latach 1944–1946 był żołnierzem Istrebitielnego Batalionu () – formacji pomocniczej w strukturach NKWD. Po 1989 roku zaczął twierdzić, że walczył przeciwko UPA jako żołnierz Szarych Szeregów, jednakże nie pamięta go żaden z kombatantów tej organizacji, a w wymienionych przez Prusa miejscach bitew nie działały Szare Szeregi.
W 1946 przesiedlony do Polski. Ukończył studia na Uniwersytecie Warszawskim. Autor publikacji oraz szkiców historycznych poświęconych zbrodniom dokonanym na kresowej ludności polskiej przez Ukraińców z OUN i UPA, oraz prac na temat martyrologii Żydów i Polaków w czasie II wojny światowej na Kresach Wschodnich Rzeczypospolitej. Jego publikacje są przedmiotem krytyki m.in. Instytutu Pamięci Narodowej, Timothy Snydera i innych historyków, ale Karol Grünberg i Bolesław Sprengel w pracy "Trudne sąsiedztwo", wymieniają go wśród „autorów wartościowych prac”. Według Andrzeja Zięby Prus był związany z najbardziej lojalnym wobec ZSRR stronnictwem PZPR.
Działacz Zjednoczenia Patriotycznego „Grunwald”. W stanie wojennym należał do grupy narzuconej Stowarzyszeniu PAX po odwołaniu przewodniczącego Ryszarda Reiffa. Stopień doktora habilitowanego uzyskał na Uniwersytecie im. Adama Mickiewicza w 1986 na podstawie pracy "Z dziejów współpracy nacjonalistów ukraińskich z Niemcami w okresie II wojny światowej i okupacji". W 2001 został odznaczony Medalem Polonia Mater Nostra Est.
Jego prace charakteryzuje specyficzny język, nieużywany przez zawodowych historyków w swoich polemikach z innymi autorami (zob. hasło w Wikicytatach). Jest podejrzewany o sfabrykowanie antypolskiej uchwały krajowego prowidu OUN z 22 czerwca 1990 roku, mającej zawierać podstawowe założenia i cele polityki ukraińskich nacjonalistów wobec Polski po upadku bloku wschodniego.
Bliski współpracownik Radia Maryja. Znany z antyunijnych i antyukraińskich poglądów, doradca Stowarzyszenia Nie dla Unii Europejskiej w Krakowie. Był również przeciwny wstąpieniu Polski do NATO. 
Publicysta pism: „Nasz Dziennik”, „Myśl Polska”, „Tygodnik Ojczyzna”, „Weteran”, „Wspólnota” (miesięcznika wydawanego przez Polską Wspólnotę Narodową). Był także wiceprezesem Stowarzyszenia Ofiar Wojny w Bielsku Białej, oraz członkiem Stronnictwa Narodowego Ojczyzna. Blisko współpracował z wydawnictwami Nortom i Ojczyzna. Był członkiem rzeczywistym Światowego Forum Intelektualistów Słowiańskich z siedzibą w Smoleńsku.
Członek stowarzyszenia Nasza Przyszłość – Polska. Mieszkał i pracował w Gliwicach. Popierał Jana Kobylańskiego. Krytycznie oceniał działalność ukraińskiej publicystyki historycznej w Polsce.
Przez Pawła Bohdanowicza, zajmującego się tematyką fałszerstw fotografii, został nazwany „autorem o bardzo wątpliwej wiarygodności”.

</doc>
<doc id="943545" url="https://pl.wikipedia.org/wiki?curid=943545" title="Książę krwi imperatorskiej">
Książę krwi imperatorskiej

Książę krwi imperatorskiej (), księżna krwi imperatorskiej () – tytuł członków domu panującego w Imperium Rosyjskim, nabywany z faktu urodzenia jako potomek cesarza Rosji w stopniu dalszym niż wnuk.
Wprowadzenie tytułu.
Wraz z rozrastaniem się domu Romanowów nastała potrzeba ograniczenia kręgu osób, którym przysługiwać miał tytuł i prawa (w tym majątkowe) wielkiego księcia (великий князь). Bezpośrednią przyczyną podjęcia kroków w tym kierunku było pierwsze małżeństwo wielkiego księcia, którego ojciec jeszcze nie objął władzy – Konstantyna Konstantynowicza – z Elżbietą Augustą Sachsen-Altenburg (w 1884). 24 stycznia 1885 cesarz Aleksander Aleksandrowicz ograniczył wspomniany krąg wyłącznie do dzieci i wnuków panującego, nie wprowadzając jednak żadnego tytułu w zamian.
Błąd ten cesarz naprawił ukazem z 2 lipca 1886, kiedy to wprowadzono kategorię księcia krwi imperatorskiej i jej atrybuty. Pierwszą osobą, której nadano ten tytuł, był Ioann Konstantynowicz (Iwan Konstantynowicz), urodzony w 1886.
Atrybuty.
W odróżnieniu od wielkich książąt, których tytułowano Wasza Imperatorska Wysokość (Его/Её Императорское Высочество), książąt krwi imperatorskiej miano odtąd tytułować Wasza Wysokość (Его/Её Высочество), o ile byli prawnukami cesarza lub ich najstarszymi synami, lub Jaśnie Panie (Его/Её Светлость, dosłownie Wasza Światłość lub Wasza Jasność) w pozostałych przypadkach.
Książęta krwi imperatorskiej zyskiwali także własny herb, odrębny od wielkoksiążęcego.
Jeszcze inną oznaką obniżenia statusu książąt w stosunku do wielkich książąt było przeniesienie momentu dekorowania ich Orderem św. Andrzeja Apostoła Pierwszego Powołania (w przypadku chłopców) i Orderu św. Katarzyny Męczennicy (w przypadku dziewcząt) z chwili chrztu na moment osiągnięcia pełnoletniości. Dotyczyć to miało ponadto tylko wspomnianych wyżej prawnuków cesarza lub ich najstarszych synów, bowiem pozostałych książąt krwi imperatorskiej dotyczyć miały odtąd ogólne zasady przyznawania orderów.
Małżeństwa.
Małżonki książąt krwi imperatorskiej miano tytułować Ich Wysokościami. Tylko jeden z książąt krwi imperatorskiej, wspomniany wyżej Ioann Konstantynowicz, wstąpił w małżeństwo dynastyczne z członkiem domu panującego. Jego syn Wsiewołod Ioannowicz jest jedynym prawnukiem cesarza, który został uznany Jego Imperatorską Wysokością. Z kolei córka Ioanna, Katarzyna Ioannowna, jest ostatnią żyjącą (w 2007) księżną krwi imperatorskiej urodzoną przed rewolucją lutową i ostatnią osobą, co do której nie pozostają żadne wątpliwości co do jej statusu księcia czy księżnej krwi imperatorskiej.
Od 1911 książętom krwi imperatorskiej wolno było wstępować w związki nierównoprawne – z zachowaniem członkostwa w rodzie Romanowów, ale przy rezygnacji z praw do sprawowania władzy i dziedziczenia tronu. Z prawa tego zdążyła w 1915 skorzystać księżna krwi imperatorskiej Tatiana Konstantynowna, która wydała się za księcia gruzińskiego z domu Bagration-Muchrański.
Po 1917.
Ostatnią osobą, która urodziła się w domu Romanowów z bezspornie dynastycznego małżeństwa, był Włodzimierz Cyrylowicz. Urodził się on jednak już po abdykacji Michała II i według niektórych opinii nie jest księciem krwi imperatorskiej. Prawa wszystkich pozostałych osób do tego tytułu, poza wspomnianą Katarzyną Ioannowną, są kontestowane z różnych powodów. Część z członków rodu Romanowów sięgnęła zatem po, niemający oparcia w wydanych do rewolucji aktach prawnych, tytuł połączony z nazwiskiem: książę Romanow.

</doc>
<doc id="943548" url="https://pl.wikipedia.org/wiki?curid=943548" title="Hugo (komiks)">
Hugo (komiks)

Hugo – belgijska, francuskojęzyczna seria komiksowa z gatunku fantasy autorstwa Bernarda Dumonta, tworzącego pod pseudonimem "Bédu". Seria powstała w 1981 roku jako cykl ukazujący się w odcinkach w czasopiśmie komiksowym "Tintin". W latach 1986–1990 wydawnictwo Le Lombard publikowało ją też w formie indywidualnych tomów. Po polsku całą serię wydała w 1990 roku oficyna Orbita, a w 2016 wydawnictwo Egmont Polska wznowiło ją w jednym tomie zbiorczym wraz z towarzyszącym albumem "Hugo – Przewodnik po krainie fantazji", zawierającym dwie dodatkowe, krótkie historie o głównym bohaterze.
Fabuła.
Jest to opowieść z dużą dawką humoru, nawiązująca do baśni i podań. Jej głównym bohaterem jest młody trubadur Hugo, który wraz z towarzyszem niedźwiedziem Biskoto, latającym stworkiem zwanym Narcyzem i wróżką Śliweczką przeżywa rozmaite przygody.

</doc>
<doc id="943550" url="https://pl.wikipedia.org/wiki?curid=943550" title="Księżna krwi imperatorskiej">
Księżna krwi imperatorskiej



</doc>
<doc id="943554" url="https://pl.wikipedia.org/wiki?curid=943554" title="Torpo stavkirke">
Torpo stavkirke

Kościół klepkowy w Torpo ("Torpo stavkirke") – kościół klepkowy (słupowy), znajdujący się w norweskiej miejscowości Torpo, w gminie Ål, w okręgu Buskerud.
Kościół został wzniesiony w 1192 roku. Jest najstarszym spośród siedmiu kościołów klepkowych w dolinie Hallingdal, które zachowały się do naszych czasów. Na stropie świątyni zachowały się XIII-wieczne zdobienia. Jest jednym z dwóch zachowanych "podpisanych" kościołów klepkowych. Runiczny inskrypcja brzmi: "Thorolf zbudował ten kościół". 

</doc>
<doc id="943556" url="https://pl.wikipedia.org/wiki?curid=943556" title="Poziewnik szorstki">
Poziewnik szorstki

Poziewnik szorstki ("Galeopsis tetrahit" L.) – gatunek rośliny należący do rodziny jasnotowatych. Występuje w Europie i północnej części Azji. W Polsce jest bardzo pospolity na terenie całego kraju.
Biologia i ekologia.
Roślina jednoroczna. W Polsce kwitnie od czerwca do października. 
Rośnie w widnych lasach, na polach, zrębach, przydrożach na niżu i w górach. Gatunek azotolubny. W uprawach rolnych jest chwastem. 
Jest gatunkiem charakterystycznym dla Cl. "Stellarietea mediae"
Zmienność.
Tworzy mieszańce z poziewnikiem dwudzielnym i p. miękkowłosym.
Wyróżniana jest odmiana "G. tetrahit" var. "arvensis" o liściach zaokrąglonych w nasadzie. 

</doc>
<doc id="943557" url="https://pl.wikipedia.org/wiki?curid=943557" title="Hybrydy">
Hybrydy



</doc>
<doc id="943558" url="https://pl.wikipedia.org/wiki?curid=943558" title="Marine">
Marine

Marine – francuska seria komiksowa dla dzieci i młodzieży autorstwa François Corteggianiego i Pierre'a Tranchanda (rysunki), stworzona w 1979 jako "Marine fille de pirate" (pol. "Marine, dziewczynka-piratka") i ukazująca się pierwotnie do 1982 w odcinkach w czasopiśmie "Pif Gadget", a następnie wydawana w indywidualnych tomach w latach 1984–1992 nakładem wydawnictw Hachette i Le Lombard. Po polsku w latach 1990–1991 ukazały się dwa pierwsze tomy nakładem wydawnictwa Pegasus.
Fabuła.
Seria, której akcja toczy się w drugiej połowie XVIII w., opowiada o małej sierocie Marinelli, zwanej Marine, która trafia wśród piratów i marynarzy. Zainteresowani nią są dwaj mężczyźni: złowrogi Pająk, chcący odebrać dziewczynce tajemniczy talizman, i rubaszny Tafia, który obiecał zmarłemu ojcu dziewczynki, że się nią zaopiekuje po jego śmierci.

</doc>
<doc id="943564" url="https://pl.wikipedia.org/wiki?curid=943564" title="Galeopsis tetrahit">
Galeopsis tetrahit



</doc>
<doc id="943571" url="https://pl.wikipedia.org/wiki?curid=943571" title="203 mm armata forteczna wz. 1877">
203 mm armata forteczna wz. 1877

203 mm armata forteczna wz. 1877 – rosyjska armata kalibru 203,2 mm z dwuściennym łożem fortyfikacyjnym. Armata wz. 1877 miała lufę stalową, wzmocniona pierścieniem. Amunicja rozdzielnego ładowania, ładunek miotający zmienny.

</doc>
<doc id="943572" url="https://pl.wikipedia.org/wiki?curid=943572" title="Ratchet">
Ratchet

Ratchet – jedna z postaci uniwersum Transformery. Pełni funkcję głównego oficera medycznego Autobotów. Potrafi transformować się w ambulans.
Transformers Generation 1.
Postać Ratcheta pojawia się zarówno w wersji komiksowej jak i w serialu animowanym. Jednakże większą rolę odgrywa on w komiksie gdzie kilkakrotnie staje się centralną postacią całej historii.
Ratchet jest lekarzem, jego zadaniem jest przywracanie do stanu "używalności" Autoboty uszkodzone w walce z Deceptikonami. Sam nie czuje się wojownikiem, jednak musi wejść w tę rolę, gdy Autoboty zostają pokonane przez Deceptikona Shockwave'a i stają się więźniami. Ratchet ocalał, ponieważ w czasie bitwy odwoził Sparpluga Witwicky'ego, ojca przyjaciela Autobotów, Bustera Witwickiego, do szpitala. Gdy Ratchet odkrywa, co się stało z jego przyjaciółmi, jest załamany, jednak dowódca Autobotów, Optimus Prime, któremu Deceptikony pozwoliły funkcjonować, by użyć posiadanej przez niego Matrycy Stworzenia (głowa Optimusa została oddzielona od reszty ciała), przekonuje Ratcheta, że musi on stać się wojownikiem, by ocalić przyjaciół. Wkrótce potem Ratchet wpada w ręce Megatrona jednak unika zniszczenia przekonując wroga, że może pomóc mu pokonać Shockwave'a, który wcześniej pozbawił Megatrona dowództwa nad Deceptikonami i upokorzył go. Ratchet wmawia Megatronowi, iż wie jak 4 miliony lat wcześniej Shockwave został pokonany przez Dinoboty (w rzeczywistości wówczas nic o tym nie wiedział) i może sprawić by pokonały go powtórnie. Megatron zgadza się na układ, uwolni Autoboty (pozostawione na statku kosmicznym Arka pod jego strażą) w zamian za zniszczenie Shockwave'a. Ratchet choć jest świadom, że Deceptikon umowy nie dotrzyma, rusza jednak na zaginiony ląd niedaleko Antarktydy, by odnaleźć Dinoboty. Udaje mu się to, jednocześnie z pamięci komputerowej robotów odczytuje obraz ich walki z Shockwavem, 4 miliony lat wcześniej, która zakończyła się pogrzebaniem wrogów pod lawiną (Shockwave został po 4 milionach lat aktywowany, przez sondę którą zresztą wysłał Ratchet szukający zaginionych Dinobotów). Ratchet aktywuje Dinoboty a następnie przekazuje Megatronowi transmisję z ich poprzedniej walki z Shockwavem twierdząc iż jest to obraz z teraźniejszości. Na ośnieżonej górze Ratchet zastawia zasadzkę na Megatrona i gdy ten zjawia się z zamiarem zniszczenia Autobota, zostaje zaatakowany przez ukryte w śniegu Dinoboty. Megatron jednak zwycięża je i Ratchet musi sam stawić czoło potężnemu Deceptikonowi. Desperackim ciosem próbuje zepchnąć go w przepaść (wiedząc, że sam również spadnie), jednak Megatron utrzymuje się na nogach. Zanim jednak zdążył zniszczyć Ratcheta występ skalny na którym stał naruszony wskutek siły ciosu Autobota odłupał się i Megatron runął w przepaść. Przed upadkiem zdążył transformować się do postaci pistoletu i pochłoną go śnieg( jak się później okazało Megatron przetrwał, choć został uszkodzony i zniknął na jakiś czas). Ratchet mógł więc uwolnić przyjaciół uwięzionych na Arce.
Ratchet musi po raz drugi stawić czoło Megatronowi, gdy ten podstępem zwabia go na Cybertron w celu realizacji przebiegłego planu zemsty na swych wrogach. Ratchet zostaje zmuszony do naprawienia Starscreama, zniszczonego po tym jak próbował przejąć całą energię tzw. Bazy Podstawowej. Musi zgodzić się na żądana Megatrona ponieważ na statku kosmicznym Autobotów, Arce współpracownicy Megatrona pozostawili ładunki wybuchowe które zostaną zdetonowane jeśli Ratchet nie będzie współpracował. Wybuch oznaczałby śmierć pozostałych na arce nieprzytomnych Autobotów. Chcąc nie chcąc Ratchet musi przywrócić do życia Starscreama, wzmacniając jego możliwości (ma zrobić z niego Pretendera - robota który jest skrywany pod zewnętrzną ludzką powłoką która może sterować także po wyjściu z niej co podwaja jego siłę) a przy tym wyczyścić jego umysł by służył wiernie Megatronowi. Gdy Starsceam zostaje naprawiony Megatron wysyła go przeciw Autobotom i Deceptikonom które toczą bitwę na Ziemi. Bitwa ta też jest wynikiem podstępu Megatrona który przy pomocy posłusznych sobie Deceptikonów zwabił obecnego ich dowódcę Scorponoka oraz Optimusa Prime w pułapkę. Walczący przeciwnicy zostają zaatakowani przez Starscreama, jednak Optimus Prime orientuje się w podstępie (zresztą Starscream ujawnia komu służy). Wspólnymi siłami Autoboty i Deceptikony uderzają na Starscreama, który uszkodzony błaga o litość. Ratchet bowiem wyczyścił jego pamięć ale pozostawił cechy osobowe wiedząc, że jako tchórz Starscream podda się przy pierwszym niepowodzeniu. Jednocześnie Autoboty na Arce uwalniają się spod "opieki" żołnierzy Megatrona, jednak mechanizm zapalnika czasowego ładunków wybuchowych zostaje uruchomiony. Tymczasem Ratchet szykuje Megatronowi kolejną niespodziankę. W tajemnicy przed wrogiem naprawił i uczynił Pretenderami trzy uszkodzone i przypadkowo sprowadzone wraz z nim na Cybertron Autoboty: Grimlocka, Jazza i Bumblebee. Nie są one jednak w stanie zniszczyć Megatrona, ale radzą sobie z jego współpracownikami. Megatron rusza w pościg za Ratchetem i znajduje go przy otwartych wrotach czasoprzestrzennych. Ratchet nie zamierza jednak uciec. Przez wrota sprowadza ładunki wybuchowe pozostawione na Arce. Przerażony Megatron rzuca się w stronę wrót ale Ratchet zatrzymuje go. Chwilę później bazę Megatrona niszczy eksplozja. Ratchet i Megatron zostają uznani za zmarłych.

</doc>
<doc id="943573" url="https://pl.wikipedia.org/wiki?curid=943573" title="Tetfol">
Tetfol

Tetfol – belgijska seria komiksowa autorstwa scenarzysty Frédérica Delzanta, tworzącego pod pseudonimem Eric, i rysownika Jeana-Luca Vernala. Stworzona w 1978 i ukazująca się do 1985 w odcinkach w czasopiśmie "Le Journal de Tintin", została też opublikowana w siedmiu tomach w latach 1981–1986 nakładem wydawnictwa Le Lombard. Po polsku oficyna Pegasus wydała dwa pierwsze tomy w 1990.
Fabuła.
Akcja serii, utrzymana w konwencji fantasy i rozgrywająca się w średniowieczu, opowiada o przygodach chłopca imieniem Tetfol, który został wychowany przez wilki, umie się z nimi porozumiewać i żyje z nimi w stadzie w górach. Stroni od ludzi, a kontakty z nimi często kończą się konfliktem: Tetfol sprzeciwia się ludzkiemu okrucieństwu i zachłanności i broni przed nimi świat natury.

</doc>
<doc id="943575" url="https://pl.wikipedia.org/wiki?curid=943575" title="Chruszczowowie">
Chruszczowowie

Chruszczowowie (ros. Хрущёвы) – rosyjski ród szlachecki. 
Założyciel rodu, Iwan Iwanowicz Chruszcz, wyjechał z Polski do wielkiego księstwa moskiewskiego w 1493 roku, gdzie przyjął prawosławie i zmienił nazwisko. Wielki książę Iwan Wasylewicz przekazał mu liczne włości i przyjął na służbę dworską. Dzieci Iwana także zajmowały się służbą dworską i państwową. 
Istnieją jeszcze dwa inne rody o tym nazwisku, co do związków których zarówno ze sobą, jak i z powyższym antenatem brak jakichkolwiek relacji. Są to potomkowie Fatiana Chruszczowa, wymienianego w 1572 roku, oraz potomkowie Grigorija Chruszczowa, wymienianego w początkach XVII wieku. 
Chruszczowowie położyli liczne zasługi w kontaktach zagranicznych z ordą i Polakami, a także z Kozakami dońskimi i Siczą Zaporoską. 

</doc>
<doc id="943577" url="https://pl.wikipedia.org/wiki?curid=943577" title="Kaukaski Związek Bojowy SS">
Kaukaski Związek Bojowy SS

Kaukaski Związek Bojowy SS (), zwany też Freiwilligen Brigade "Nordkaukasien" – ochotnicza kolaboracyjna formacja zbrojna złożona z żołnierzy pochodzących z Kaukazu podczas II wojny światowej
Historia.
Formację rozpoczęto organizować pod koniec 1944 r. spośród ochotników pochodzących z Kaukazu, jak Ormianie, Azerowie, Gruzini i górale północnokaukascy. Na jej czele stanął niemiecki oficer SS-Standartenführer Arved Theuermann. Nieformalnym dowódcą ze strony kaukaskiej był gen. Łazar Biczerachow (Osetyńczyk), a następnie gen. Sułtan Girej-Kłycz (Czerkies). Kadra wywodziła się z tzw. Kadrowej Dywizji Piechoty (Frewilligen-Stamm-Division). Żołnierze przeszli początkowe szkolenie wojskowe w obozie w Neuhammer, a w styczniu 1945 r. skierowano ich do północnych Włoch. Formacja składała się wówczas z następujących pododdziałów:
We Włoszech prowadzono dalsze szkolenie, a także zwalczano komunistyczną partyzantkę aż do kapitulacji Niemiec 8/9 maja. Poddano się wojskom brytyjskim. Żołnierze i oficerowie zostali następnie wydani Sowietom w ramach Operacji Keelhaul.

</doc>
<doc id="943579" url="https://pl.wikipedia.org/wiki?curid=943579" title="76 mm armata ambrazurowa wz. 1927">
76 mm armata ambrazurowa wz. 1927

76 mm armata ambrazurowa wz. 1927 – radziecka armata forteczna kalibru 76,2 mm. Armata wz. 1927 miała łoże ambrazurowe i była zasilana amunicją scaloną.

</doc>
<doc id="943580" url="https://pl.wikipedia.org/wiki?curid=943580" title="Ian Kaledine">
Ian Kaledine

Ian Kaledine – belgijska seria komiksowa z gatunku science fiction, której autorami są Jean-Luc Vernal (scenariusz) i Ferry, czyli Paschalis Van Vosselen (rysunki). Seria ukazała się w 10 tomach nakładem wydawnictwa Le Lombard w latach 1983–1992. Po polsku ukazały się dwa pierwsze tomy nakładem oficyny Pegasus w 1990 roku
Fabuła.
Akcja serii rozpoczyna się w 1908 roku w Paryżu. Głównym bohaterem jest tytułowy Ian Kaledine – rosyjski książę, który ma za zadanie dostarczyć broń armii kozackiej dowodzonej przez jego ojca. W tym samym czasie w tajdze dochodzi do wielkiej eksplozji (widocznej nawet w Paryżu). Zainteresowany tym książę postanawia zbadać sprawę. Towarzyszy mu angielska reporterka Jane Headlong oraz wynajęty człowiek, irlandzki emigrant Ferragus. Po wielu przygodach docierają w do epicentrum wybuchu, gdzie znajdują fragmenty dziwnej maszyny.

</doc>
<doc id="943589" url="https://pl.wikipedia.org/wiki?curid=943589" title="Teodorów Mały">
Teodorów Mały

Teodorów Mały – kolonia wsi Smotryszów w Polsce, położona w województwie łódzkim, w powiecie radomszczańskim, w gminie Kodrąb.
W latach 1975–1998 kolonia administracyjnie należała do województwa piotrkowskiego.

</doc>
<doc id="943592" url="https://pl.wikipedia.org/wiki?curid=943592" title="Teodorów Duży">
Teodorów Duży

Teodorów Duży&lt;ref name="DU/2019/2435"&gt;"Rozporządzenie Ministra Spraw Wewnętrznych i Administracji z dnia 13 grudnia 2019 r. w sprawie ustalenia, zmiany i zniesienia urzędowych nazw niektórych miejscowości oraz obiektów fizjograficznych" ().&lt;/ref&gt; (do 2019: Teodorów Wielki) – wieś w Polsce, położona w województwie łódzkim, w powiecie radomszczańskim, w gminie Kodrąb.
W latach 1975–1998 wieś administracyjnie należała do województwa piotrkowskiego.

</doc>
<doc id="943593" url="https://pl.wikipedia.org/wiki?curid=943593" title="Jama opłucnej">
Jama opłucnej



</doc>
<doc id="943598" url="https://pl.wikipedia.org/wiki?curid=943598" title="Zalesie (gmina Kodrąb)">
Zalesie (gmina Kodrąb)

Zalesie – wieś w Polsce położona w województwie łódzkim, w powiecie radomszczańskim, w gminie Kodrąb.
W latach 1975–1998 miejscowość administracyjnie należała do województwa piotrkowskiego.

</doc>
<doc id="943601" url="https://pl.wikipedia.org/wiki?curid=943601" title="Antoniów (powiat radomszczański)">
Antoniów (powiat radomszczański)

Antoniów – wieś w Polsce położona w województwie łódzkim, w powiecie radomszczańskim, w gminie Kodrąb.
W latach 1975–1998 miejscowość administracyjnie należała do województwa piotrkowskiego.

</doc>
<doc id="943611" url="https://pl.wikipedia.org/wiki?curid=943611" title="Klub Riviera Remont">
Klub Riviera Remont

Klub Riviera Remont, dawniej klub Remont – klub studencki znajdujący się przy ul. Waryńskiego 12a w Warszawie, w kompleksie Domu Studenckiego „Riviera”.
Historia.
Klub „Remont” powstał w 1973. Jednym z jego założycieli i dyrektorem w latach 1973–1979 był Waldemar Dąbrowski, minister kultury w latach 2002–2005. W „Remoncie” swoją siedzibę miał DKF „Kwant”, w którym gościli m.in. Michelangelo Antonioni, Julio Cortazar i Andrzej Wajda.
W latach 70. w klubie organizowano m.in. festiwal piosenki studenckiej „Kij w mrowisko”. W 1977 w „Remoncie” debiutowała Martyna Jakubowicz. Klub organizował liczne koncerty zarówno znanych, jak i początkujących zespołów muzycznych. Jednym z nich był Kult, którego debiut miał miejsce w Remoncie w lipcu 1982. Zespołem zaczynającym wspólną grę właśnie w Remoncie jest Kobranocka, której pierwszy koncert odbył się w 1985. W 1982 rozpoczął tam swoją działalność zespół Daab. W klubie, wiosną 1983 zagrał swój pierwszy koncert. Z Remontem był związany do 1987.
Z klubem związane były również pierwsze punkrockowe zespoły: TZN Xenna, Tilt, Kryzys, Brygada Kryzys, Poland Kazika Staszewskiego.
Remont to także kolebka niektórych kabaretów. Na scenie teatralnej w Remoncie zaczynał m.in. kabaret OTTO (ówcześni studenci Wydziału Elektroniki Politechniki Warszawskiej). Materiał, którym wtedy debiutowali, został później nagrany na albumie "Faux-pas".
W Remoncie miały miejsce nagrania albumów niektórych znanych zespołów muzycznych. Trzecia płyta zespołu Wilki "Acousticus Rockus" została nagrana podczas jednego z koncertów. Album koncertowy "Natural Way (Full Noize)" grupy Houk. Podobne płyty nagrały zespoły Krzak oraz Kult. Pierwszą po okresie jeżdżenia po świecie płytę nagrał w Remoncie również Jacek Kaczmarski ("Live", 1990).
13 grudnia 2013, z okazji 40-lecia klubu, odbył się w nim koncert zespołu Lady Pank.
Z końcem 2018 Riviera wypowiedziała umowę dotychczasowemu właścicielowi, przez co klub zawiesił działalność. W lipcu 2019 roku została podpisana umowa z nowym najemcą.

</doc>
<doc id="943614" url="https://pl.wikipedia.org/wiki?curid=943614" title="Riviera-Remont">
Riviera-Remont



</doc>
<doc id="943615" url="https://pl.wikipedia.org/wiki?curid=943615" title="Uno (film)">
Uno (film)

UNO – norweski dramat filmowy z 2004 roku. Reżyserem, scenarzystą, a także odtwórcą głównej roli w filmie jest Aksel Hennie.
Akcja filmu toczy się w Oslo. Młody chłopak David musi wybrać, czy być lojalnym wobec kolegów z siłowni czy wydać ich policji, aby ostatni raz zobaczyć się z umierającym ojcem.

</doc>
<doc id="943616" url="https://pl.wikipedia.org/wiki?curid=943616" title="Ewa Siemaszko">
Ewa Siemaszko

Ewa Siemaszko (ur. 27 października 1947 w Bielsku-Białej) – polska inżynier technolog żywienia, od 1990 roku również badaczka ludobójstwa dokonanego na wołyńskich Polakach podczas II wojny światowej.
Życiorys.
Jest córką Władysława Siemaszki, absolwentką Wydziału Technologii Rolno-Spożywczej Szkoły Głównej Gospodarstwa Wiejskiego w Warszawie i Podyplomowego Studium Pedagogicznego. W latach 1970-1973 była asystentką w Wyższej Szkole Ekonomicznej w Katowicach, później pracowała w pozaszkolnej oświacie żywieniowej i jako nauczycielka.
Od 1990 zbiera i opracowuje dokumenty dotyczące losów ludności polskiej na Wołyniu podczas II wojny światowej. Była współautorką wystaw „Zbrodnie NKWD na Kresach Wschodnich II RP: czerwiec-lipiec 1941” w Muzeum Niepodległości w Warszawie w 1992 oraz „Wołyń naszych przodków” zorganizowanej w październiku 2002 w Domu Polonii w Warszawie. Od 2002 roku, wspólnie z Jarosławem Kosiatym, prowadzi serwis internetowy "Wołyń naszych przodków", gdzie udostępnionych zostało ponad pół tysiąca starych fotografii, wspomnień i innych dokumentów, poświęconych życiu Polaków na kresowym Wołyniu. Współpracuje z Towarzystwem Miłośników Wołynia i Polesia, Stowarzyszeniem „Wspólnota Polska” oraz IPN.
Członkini Kapituły Nagrody „Semper Fidelis” przyznawanej przez Instytut Pamięci Narodowej.

</doc>
<doc id="943621" url="https://pl.wikipedia.org/wiki?curid=943621" title="Step irlandzki">
Step irlandzki

Step irlandzki – styl tańca irlandzkiego. 
Step dzieli się na set dance i tańce solowe dzielące się pod względem rytmów (jest to reel, hornpipe i jig). Tańczy się go w specjalnych butach, które mają obcas i klocek (z przodu). W trakcie tańca tancerz musi być wyprostowany, mieć ręce przy sobie, uśmiech na twarzy oraz mieć odkręcone i skrzyżowane stopy. Ważne jest, aby wystukiwać wszystkie uderzenia i tańczyć w rytmie. 
Nazewnictwo elementów stepu jest bardzo różne. W Polsce używa się przeważnie określeń angielskich, np. uderzenie klockiem o podłogę to "treble" (polskie zespoły wykonujące step irlandzki to m.in. Comhlan, Elphin, Reelandia, Treblers), a uderzenie obcasem o obcas to "click".
Step jest efektowną formą tańca, dlatego jest używany w show, takich jak Riverdance, Lord of the Dance, Gaelforce Dance czy Feet of Flames.
Tancerz i twórca show Lord of the Dance oraz Feet of Flames, Michael Flatley, potrafi zrobić 37 uderzeń stopą na sekundę. Został wpisany do księgi rekordów Guinnessa.

</doc>
<doc id="943628" url="https://pl.wikipedia.org/wiki?curid=943628" title="Barwinek (Gembartówka)">
Barwinek (Gembartówka)

Barwinek – kolonia kolonii Gembartówka w Polsce, położona w województwie łódzkim, w powiecie radomszczańskim, w gminie Kodrąb.
W latach 1975–1998 kolonia administracyjnie należała do województwa piotrkowskiego.

</doc>
<doc id="943633" url="https://pl.wikipedia.org/wiki?curid=943633" title="Bugaj Zakrzewski">
Bugaj Zakrzewski

Bugaj Zakrzewski – część kolonii Antopol w Polsce, położona w województwie łódzkim, w powiecie radomszczańskim, w gminie Kodrąb.
W latach 1975–1998 Bugaj Zakrzewski administracyjnie należał do województwa piotrkowskiego.

</doc>
<doc id="943638" url="https://pl.wikipedia.org/wiki?curid=943638" title="Jabberjaw">
Jabberjaw

Jabberjaw – amerykański serial animowany wyprodukowany przez studio Hanna-Barbera w 1976-1978 roku. Zawiera 16 odcinków. Serial emitowany jest przez Boomerang w języku polskim.
Bohaterowie serialu wystąpili gościnnie w odcinku "Międzystanowe finały detektywów" serialu "Scooby Doo i Brygada Detektywów".
Fabuła.
Serial - o fabule nieco zbliżonej do innej produkcji wytwórni Hanna-Barbera, "Scooby-Doo", opowiada o przygodach członków grupy muzycznej „Neptunsi”, którzy podróżując po podwodnym świecie wzorowanym na dzisiejszym natrafiają na różne afery kryminalne. Zazwyczaj są to próby zawładnięcia nad światem. Członkowie grupy walczą, by plany złoczyńców się nie spełniły.
Wersja polska.
Wersja polska: na zlecenie Warner Bros. – Studio Genetix Film Factory
Reżyseria: Agnieszka Matysiak
Dialogi polskie: Joanna Kuryłko
Realizacja dźwięku: Zdzisław Zieliński
Kierownictwo produkcji: Agnieszka Sokół, Róża Zielińska
Udział wzięli:
i inni

</doc>
<doc id="943640" url="https://pl.wikipedia.org/wiki?curid=943640" title="Undredal stavkirke">
Undredal stavkirke

Kościół klepkowy w Undredal ("Undredal stavkirke") - kościół klepkowy (słupowy), znajdujący się w norweskiej miejscowości Undredal, w gminie Aurland, w okręgu Sogn og Fjordane.
Jest świątynią jednonawową. Pierwsze wzmianki o kościele pochodzą z roku 1331. Na sklepieniu zapisano rok 1147, który można uznawać za czas powstania współczesnej świątyni. Kościół został przebudowany w 1722 roku. W czasie prac restauracyjnych w 1962 roku odkryto najstarsze średniowieczne malowidła ścienne przedstawiające mityczne zwierzęta, które do tej pory ukryte były pod kilkoma warstwami farby. W 1913 roku planowano przeniesienie go do skansenu. Świątynia należy dziś do najmniejszych kościołów Norwegii.

</doc>
<doc id="943648" url="https://pl.wikipedia.org/wiki?curid=943648" title="Synchronizacja pionowa">
Synchronizacja pionowa

Synchronizacja pionowa () – synchronizacja wyświetlania obrazu przez urządzenie wyświetlające z dopływającymi do niego danymi o obrazie.
W tradycyjnych telewizorach oraz monitorach kineskopowych CRT, wyświetlanie obrazu odbywa się poprzez przemiatanie powierzchni luminofora strumieniem elektronów, a napływający sygnał bezpośrednio steruje luminancją plamki. Zapewnia on synchronizację układu odchylania pionowego z napływającą informacją o obrazie, a tym samym stabilizuje obraz na ekranie.
W monitorach LCD, których wyświetlanie obrazu nie jest realizowane przez strumień elektronów, układ synchronizacji zapewnia synchronizację wyświetlania z odświeżaniem pamięci obrazu monitora, która wynika z ustawień generatora klatek (np. dekodera, karty graficznej itp.). Przy wyłączonej synchronizacji pionowej, jeśli urządzenie obsługuje taką możliwość, zazwyczaj można zauważyć błędy wyświetlania obrazu (artefakty) takie jak rozrywanie ekranu (ang. screen tearing) i migotanie (ang. flickering).

</doc>
<doc id="943649" url="https://pl.wikipedia.org/wiki?curid=943649" title="Władysław Siemaszko">
Władysław Siemaszko

Władysław Siemaszko, pseudonim "Wir" (ur. 8 czerwca 1919 w Kurytybie) – polski prawnik, działacz kresowy, od lat 80. XX w. badacz tragedii polskiej ludności na Wołyniu w okresie II wojny światowej. Kawaler Orderu Orła Białego.
Życiorys.
Syn polskiego dyplomaty. Mieszkał na Wołyniu w latach 1924–1944. W 1940 skazany przez sąd sowiecki na karę śmierci (zamienioną później na 10 lat łagru). Osadzony w więzieniu w Łucku do czerwca 1941, uniknął masowej egzekucji przeprowadzonej przez NKWD. W latach 1942–1944 walczył w AK jako oficer 27. Wołyńskiej Dywizji Piechoty. W 1945 aresztowany ponownie przez władze radzieckie, a następnie przekazany polskim władzom komunistycznym. W więzieniu przebywał do 1948. Po wojnie ukończył studia na Wydziale Prawa i Administracji Uniwersytetu Jagiellońskiego w Krakowie. Do chwili przejścia na emeryturę pracował jako radca prawny.
W 1984 po opublikowaniu w czasopiśmie „Nurt” artykułu Jerzego Tomaszewskiego, w którym autor oskarżył Armię Krajową o mordowanie ukraińskich cywilów środowisko kombatanckie żołnierzy 27. Wołyńskiej Dywizji AK przystąpiło do zbierania relacji świadków na temat wydarzeń z okresu 1943–1944. Efektem zainicjowanych wtedy prac dokumentacyjnych były publikacje Władysława Siemaszko oraz jego córki Ewy Siemaszko dotyczące zbrodni popełnionych przez ukraińskich nacjonalistów na Polakach na Wołyniu.
Jego opracowanie wydane w 1990 r. "Zbrodnie nacjonalistów ukraińskich dokonane na ludności polskiej na Wołyniu 1939–1945" napisane wraz z J. Turowskim zostało krytycznie ocenione przez Andrzeja Leona Sowę, krytyczne uwagi do książki „Ludobójstwo dokonane przez nacjonalistów ukraińskich na ludności polskiej Wołynia 1939–1945” miał również ukraiński historyk Ihor Iljuszyn. Z kolei opracowanie to pozytywnie oceniają polscy historycy – Grzegorz Hryciuk i Grzegorz Motyka. Entuzjastyczną ocenę wystawił mu także Ryszard Szawłowski.
Niejednokrotnie osobiście świadczył pomoc na rzecz Polaków zamieszkujących Wołyń, poprzez dostarczanie im niezbędnej pomocy materialnej.

</doc>
<doc id="943654" url="https://pl.wikipedia.org/wiki?curid=943654" title="Ejsymont">
Ejsymont



</doc>
<doc id="943657" url="https://pl.wikipedia.org/wiki?curid=943657" title="Krysznadźanmasztami">
Krysznadźanmasztami

Krysznadźanmasztami (dewanagari: कृष्णजन्माष्टमी, trl. "kṛṣnajanmaṣṭami", ang. Krishna Janmasthami, także: "Krisznasztami", "Gokulasztami", Śrikryszna Dźajanti, "Śri Dźajanti") – hinduistyczne święto, upamiętniające narodziny boga Kryszny, obchodzone w lecie według kalendarza księżycowego.
Data.
Święto Narodzin Kryszny obchodzone jest ósmego dnia tzw. „ciemnej połowy” ("Kryszna Paksza") miesiąca Bhadrapada według kalendarza hinduskiego, kiedy Nakszatra Rohini jest w fazie wstępującej. Daty świętowania zmieniają się co roku: w 2006 przypadały na 15 i 16 sierpnia.
Świętowanie.
Pobożni wyznawcy Kryszny poprzedzają święto całodobowym postem ścisłym (nie pijąc nawet wody). Po tym następuje całonocne czuwanie, upamiętniające narodziny Kryszny w celi więziennej w Mathurze i jego cudowne uratowanie przez natychmiastowe przeniesienie do rodziny zastępczej we Vrindavanie.
O północy posążek Kryszny-dziecka jest kąpany, umieszczony w kołysce, a następnie oddaje mu się cześć.
W południowych Indiach wczesnym rankiem na zewnątrz domu kobiety usypują z mąki ryżowej ślady dziecięcych stóp, zmierzających w stronę drzwi. To symbolizuje schronienie się boga w domu rodziców zastępczych. Po ablucjach i porannych modlitwach przerywany jest post i jedzone jest "prasadam" (jedzenie poświęcone Bogu). Potem następuje południowa uczta, gromadząca całe rodziny, które raczą się głównie słodyczami z masła i mleka (ulubionymi przez Krysznę w dzieciństwie).
W Indiach północnych święto „Dahi-Handi” ma mniej rodzinny, a bardziej dewocyjny charakter; w miejscach, związanych z życiem boga (Vrindavan i Mathura) świątynie Kryszny są miejscem kilkudniowych, barwnych i hałaśliwych obchodów, podczas których wierni tańczą i śpiewają pieśni religijne. Inscenizuje się "rasa lila" transcendentne rozrywki z życia Kryszny, obrazujące jego miłość do Radhy (to uczucie symbolizuje wzajemną miłość Boga i jego wyznawców). Jest to jedyna okazja do takich inscenizacji, które wymagają szczególnej atmosfery duchowej i odcięcia się od materialnego świata.
W stanie Maharashtra święto „Dahi-Handi” koncentruje się na inscenizacjach scen z młodości Kryszny, gdy wspólnie z towarzyszami zabaw psocił w domach sąsiadów, zabierając im np. masło. Gliniane naczynia z masłem zawiesza się wysoko nad ziemią, a tłum rozbawionych młodych mężczyzn i chłopców, krzycząc „Gowinda, Gowinda” (jeden z tytułów Kryszny), tworzy „ludzką piramidę” i usiłuje stłuc naczynia.
W Bombaju i Punie święto obchodzi się z wielkim entuzjazmem: grupy młodzieży, zwane "Govinda Patak" (Oddziały Pana Kryszny) objeżdżają miasto ciężarówkami, usiłując przeszkodzić w tworzeniu „ludzkich piramid”. Ta zabawa jest często formą rywalizacji o nagrody.

</doc>
<doc id="943661" url="https://pl.wikipedia.org/wiki?curid=943661" title="Helenio Herrera">
Helenio Herrera

Helenio Herrera (ur. 10 kwietnia 1910 w Buenos Aires, zm. 9 listopada 1997 w Wenecji) – argentyński piłkarz i trener piłkarski, nazywany „magiem futbolu”.
Kariera piłkarska.
Helenio Herrera urodził się w Argentynie, ale już w wieku 4 lat wraz z rodzicami przeniósł się do Casablanki w Maroku, gdzie wszyscy przyjęli obywatelstwo Francji.
Jako piłkarz grał na pozycji obrońcy w marokańskim klubie RC Casablanca, skąd w 1932 przeniósł się do francuskiego klubu CASG Paryż. Potem grał kolejno w: Stade Français, FCO Charleville, Excelsior Roubaix, Red Star Saint-Ouen, Stade Francais, EF Paris-Capitale, Puteaux, w którym rozpoczął karierę trenerską.
Kariera trenerska.
Po pracy trenerskiej z Puteaux i Club Francais, oraz reprezentacją Francji (1946–1948), z którymi nie odniósł wielkich sukcesów, Herrera przeniósł się do Hiszpanii, gdzie przez 6 lat trenował kolejno: Real Valladolid, Atlético Madryt, Deportivo La Coruna, Sevilla FC. w 1956 wyjechał na 2 lata do Portugalii, gdzie trenował CF Os Belenenses. W latach 1958–1960 trenował FC Barcelona, ale po konflikcie z jej największą gwiazdą Ladislao Kubalą, podał się do dymisji i przeniósł się do Interu Mediolan, z którym osiągnął swoje największe sukcesy trenerskie.
W Interze zaczął stosować taktykę zwaną "Catenaccio" (wł. "rygiel, zasuwka"). Polegało to oparciu taktyki przede wszystkim na obronie, w myśl motto Herrery: „jeśli nie stracimy bramki, nie przegramy meczu”. Przez catenaccio przylgnęło do niego etykietka „grabarza futbolu”, gdyż drużyny z Włoch zaczęły szybko naśladować taktykę Herrery, choć trzeba przyznać, że Inter pod jego wodzą prezentował całkiem widowiskowy styl gry, co zaowocowało sukcesami we Włoszech i w Europie. Równolegle z pracą w FC Barcelona i Interze, Herrera pracował z reprezentacją Hiszpanii (1959–1962), z którą gościł w Chorzowie w 1959 roku, na meczu w eliminacjach Pucharu Narodów. W latach 1966–1967 wspólnie z Ferruccio Valcareggim, prowadził reprezentację Włoch.
Po konflikcie z kierownictwem Interu, Herrera przeniósł się w 1968 do AS Roma. Z tego okresu najbardziej pamiętają go kibice w Polsce, za sprawą meczów Romy z Górnikiem Zabrze w półfinale Pucharu Zdobywców Pucharów. Po okresie pracy w Romie, powrócił w 1973 roku do Interu, ale nie odniósł tam już sukcesów, co spowodowane było atakiem serca po którym wycofał się z pracy trenerskiej. Powrócił do niej jeszcze dwa razy w 1978 w Rimini i w 1979 w FC Barcelona. W 1981 ostatecznie wycofał się z pracy trenerskiej. Resztę życia spędził na emeryturze w Wenecji.

</doc>
<doc id="943662" url="https://pl.wikipedia.org/wiki?curid=943662" title="V-sync">
V-sync



</doc>
<doc id="943663" url="https://pl.wikipedia.org/wiki?curid=943663" title="Dmenin-Józefka">
Dmenin-Józefka

Dmenin-Józefka (do 2019: Józefka) – część wsi Dmenin w Polsce, położona w województwie łódzkim, w powiecie radomszczańskim, w gminie Kodrąb.
W latach 1975–1998 jako Józefka administracyjnie należał do województwa piotrkowskiego.

</doc>
<doc id="943664" url="https://pl.wikipedia.org/wiki?curid=943664" title="Vsync">
Vsync



</doc>
<doc id="943665" url="https://pl.wikipedia.org/wiki?curid=943665" title="Dmenin-Władysławów">
Dmenin-Władysławów

Dmenin-Władysławów (do 2019: Władysławów) – część wsi Dmenin w Polsce, położona w województwie łódzkim, w powiecie radomszczańskim, w gminie Kodrąb.
W latach 1975–1998 jako Władysławów administracyjnie należał do województwa piotrkowskiego.

</doc>
<doc id="943666" url="https://pl.wikipedia.org/wiki?curid=943666" title="Frachowiec">
Frachowiec

Frachowiec – część wsi Gosławice w Polsce, położony w województwie łódzkim, w powiecie radomszczańskim, w gminie Kodrąb.
W latach 1975–1998 przysiółek administracyjnie należał do województwa piotrkowskiego.

</doc>
<doc id="943667" url="https://pl.wikipedia.org/wiki?curid=943667" title="Sicz tomakiwska">
Sicz tomakiwska

Sicz tomakowska (ukr. Томаківська Січ) – jedna z historycznie poświadczonych lokalizacji siczy zaporoskich, około 60 km na południe od Chortycy. Sicz ta powstała w 1581 roku na dnieprzańskiej wyspie Tomakówka przy prawnym brzegu rzeki w pobliżu dzisiejszego miasta Marganiec. 
W 1593 roku zdobyli i zrujnowali ją Tatarzy. 
Siczowcy brali czynny udział w powstaniu Kosińskiego. Po utracie siczy, założyli oni nową na wyspie Bazawłuk, nazywaną stąd bazawłucką. 
W latach 50. XX wieku, przy zalaniu większości wyspy wodami Zbiornika Kachowskiego, postawiono na niej kamień pamiątkowy dla upamiętnienia siczy. 

</doc>
<doc id="943668" url="https://pl.wikipedia.org/wiki?curid=943668" title="Kościół św. Maksymiliana Marii Kolbe w Lubinie">
Kościół św. Maksymiliana Marii Kolbe w Lubinie

Kościół św. Maksymiliana Marii Kolbe w Lubinie – kościół parafialny parafii pw. św. Maksymiliana Marii Kolbego w Lubinie, w dekanacie Lubin Wschód należącym do diecezji legnickiej.
Historia.
Parafia została powołana do życia 12 czerwca 1981 r. dekretem erekcyjnym, który wszedł w życie 29 czerwca 1981 r. Już 5 lipca 1981 r. odbyła się pierwsza msza pod gołym niebem. Natomiast 29 listopada 1981 r. ziemia pod budowę kościoła została uroczyście poświęcona przez księdza arcybiskupa-prymasa Polski Józefa Glempa. Na przełomie marca i kwietnia 1982 r. rozpoczęto wykopy pod budowę świątyni. 21 czerwca 1983 r. we Wrocławiu, papież Jan Paweł II, poświęcił kamień węgielny z Niepokalanowa, który w dniu 6 grudnia 1986 r. wraz z aktem erekcyjnym został wmurowany w ścianę kaplicy głównej przez arcybiskupa metropolitę wrocławskiego ks. kardynała Henryka Gulbinowicza. Pierwsze nabożeństwo odprawiono w kaplicy „dolnej” 6 maja 1984 r., a uroczystej konsekracji świątyni dokonał 24 października 1999 r. biskup legnicki Tadeusz Rybak.
Architektura.
Monumentalna świątynia jest dwukondygnacyjna. Na poziomie sutereny znajduje się mała kaplica i inne pomieszczenia parafialne. Natomiast główna kaplica znajduje się na wysokim parterze. Jest ona jednonawowa o charakterze halowym. Nad jej wejściem znajduje się chór do którego prowadzą schody dwubiegowe powrotne, znajdujące się po prawej stronie od wejścia. Chór wsparty jest podwójną kolumnadą. Kaplice pokrywa strop kasetonowy. Długie i wąskie okna witrażowe przedstawiają prosty motyw kwiatowy.
Portal kościoła jest znacznie wysunięty od fasady. Do wnętrza prowadzą potrójne drzwi dwuskrzydłowe. Ściany okładane są cegłą o wątku polskim (gotyckim). Świątynia skierowana jest na południe. Od strony zachodniej znajduje się wejście boczne do głównej kaplicy z podjazdem dla wózków. Elewacja zachodnia wsparta jest licznymi lizenami. Wschodnia natomiast urozmaicona jest ryzalitami narożnymi i środkowymi. Ta część budowli to pomieszczenia zamieszkane przez księży. Kościół pokrywa dach dwuspadowy.
Powierzchnia zabudowy świątyni to 2550 m², kubatura to 49 tys. m³. Wielkością przewyższa wrocławską katedrę pw. św. Jana.
Dzwonnica.
Obok kościoła stoi żelbetonowa dzwonnica o wysokości 34 m, na której znajdują się trzy spiżowe dzwony: „Maksymilian” o wadze 305 kg, „Niepokalana” – 700 kg i „Jan Paweł II” – 1300 kg.
Wyposażenie.
W centralnej części nad prezbiterium umieszczona jest monumentalna rzeźba (ok. 6 m) przedstawiająca Jezusa Chrystusa na krzyżu. Po lewej stronie prezbiterium w niszy stoi drewniana rzeźba św. Marii, a po prawej rzeźba Maksymiliana Kolbego. Obie rzeźby są naturalnych rozmiarów. Po prawej stronie od wejścia, na ścianie bocznej wmurowany jest wcześniej wspomniany kamień z Niepokalanowa.

</doc>
<doc id="943669" url="https://pl.wikipedia.org/wiki?curid=943669" title="Klizin-Brzezinki">
Klizin-Brzezinki

Klizin-Brzezinki&lt;ref name="DU/2019/2435"&gt;"Rozporządzenie Ministra Spraw Wewnętrznych i Administracji z dnia 13 grudnia 2019 r. w sprawie ustalenia, zmiany i zniesienia urzędowych nazw niektórych miejscowości oraz obiektów fizjograficznych" ().&lt;/ref&gt; (do 2019: Brzezinki) – przysiółek wsi Klizin w Polsce, położony w województwie łódzkim, w powiecie radomszczańskim, w gminie Kodrąb.
W latach 1975–1998 przysiółek administracyjnie należał do województwa piotrkowskiego.

</doc>
<doc id="943670" url="https://pl.wikipedia.org/wiki?curid=943670" title="Klizin-Chaba">
Klizin-Chaba

Klizin-Chaba&lt;ref name="DU/2019/2435"&gt;"Rozporządzenie Ministra Spraw Wewnętrznych i Administracji z dnia 13 grudnia 2019 r. w sprawie ustalenia, zmiany i zniesienia urzędowych nazw niektórych miejscowości oraz obiektów fizjograficznych" ().&lt;/ref&gt; (do 2019: Chaba Klizińska) – przysiółek wsi Klizin w Polsce, położony w województwie łódzkim, w powiecie radomszczańskim, w gminie Kodrąb.
W latach 1975–1998 przysiółek administracyjnie należał do województwa piotrkowskiego.

</doc>
<doc id="943671" url="https://pl.wikipedia.org/wiki?curid=943671" title="Klizin-Kopaliny">
Klizin-Kopaliny

Klizin-Kopaliny&lt;ref name="DU/2019/2435"&gt;"Rozporządzenie Ministra Spraw Wewnętrznych i Administracji z dnia 13 grudnia 2019 r. w sprawie ustalenia, zmiany i zniesienia urzędowych nazw niektórych miejscowości oraz obiektów fizjograficznych" ().&lt;/ref&gt; (do 2019: Kopaliny) – przysiółek wsi Klizin w Polsce, położony w województwie łódzkim, w powiecie radomszczańskim, w gminie Kodrąb.
W latach 1975–1998 przysiółek administracyjnie należał do województwa piotrkowskiego.

</doc>
<doc id="943676" url="https://pl.wikipedia.org/wiki?curid=943676" title="Kuchary (Gosławice)">
Kuchary (Gosławice)

Kuchary – część wsi Gosławice w Polsce, położona w województwie łódzkim, w powiecie radomszczańskim, w gminie Kodrąb.
W latach 1975–1998 Kuchary administracyjnie należały do województwa piotrkowskiego.

</doc>
<doc id="943679" url="https://pl.wikipedia.org/wiki?curid=943679" title="Młyńczysko">
Młyńczysko

Młyńczysko – przysiółek wsi Zapolice w Polsce, położony w województwie łódzkim, w powiecie radomszczańskim, w gminie Kodrąb.
W latach 1975–1998 przysiółek administracyjnie należał do województwa piotrkowskiego.

</doc>
<doc id="943680" url="https://pl.wikipedia.org/wiki?curid=943680" title="E3">
E3



</doc>
<doc id="943684" url="https://pl.wikipedia.org/wiki?curid=943684" title="Zamach w Mińsku (1997)">
Zamach w Mińsku (1997)



</doc>
<doc id="943685" url="https://pl.wikipedia.org/wiki?curid=943685" title="Ray Wilson (piłkarz)">
Ray Wilson (piłkarz)

Ray Wilson, właśc. Ramon Wilson (ur. 17 grudnia 1934 w Shirebrook, zm. 15 maja 2018) – angielski piłkarz, lewy obrońca. Mistrz świata 1966.
Karierę zaczynał w Huddersfield Town FC. Zawodnikiem tego klubu został w 1952, w pierwszej drużynie debiutował w 1955. W 1964 odszedł do Everton FC, gdzie występował przez pięć sezonów (116 ligowych spotkań). Grał także w Oldham Athletic AFC oraz Bradford City AFC.
W reprezentacji Anglii debiutował w kwietniu 1960 w meczu przeciwko reprezentacji Szkocji. Brał udział w MŚ 62. Był najstarszym członkiem kadry na zwycięskie dla Anglii MŚ 66 i miał miejsce w podstawowym składzie. W 1968 zdobył brązowy medal mistrzostw Europy. W tym samym roku zakończył reprezentacyjną karierę z bilansem 63 spotkań (bez goli).
Wilson oraz trzej piłkarze West Ham United: Martin Peters, Geoff Hurst i Bobby Moore są przedstawieni na pomniku mistrzów świata 1966 – wzorowanym na fotografii wykonanej po finale, który stoi przed stadionem WHUu w Londynie.

</doc>
<doc id="943688" url="https://pl.wikipedia.org/wiki?curid=943688" title="Ramon Wilson">
Ramon Wilson



</doc>
<doc id="943690" url="https://pl.wikipedia.org/wiki?curid=943690" title="Moczydła (Kodrąb)">
Moczydła (Kodrąb)

Moczydła – przysiółek wsi Kodrąb w Polsce, położony w województwie łódzkim, w powiecie radomszczańskim, w gminie Kodrąb.
W latach 1975–1998 przysiółek administracyjnie należał do województwa piotrkowskiego.

</doc>
<doc id="943695" url="https://pl.wikipedia.org/wiki?curid=943695" title="Olszowiec (Kodrąb)">
Olszowiec (Kodrąb)

Olszowiec – przysiółek wsi Kodrąb w Polsce, położony w województwie łódzkim, w powiecie radomszczańskim, w gminie Kodrąb.
W latach 1975–1998 przysiółek administracyjnie należał do województwa piotrkowskiego.

</doc>
<doc id="943696" url="https://pl.wikipedia.org/wiki?curid=943696" title="Pomnik Koalicji Antyhitlerowskiej w Głogowie">
Pomnik Koalicji Antyhitlerowskiej w Głogowie

Pomnik Koalicji Antyhitlerowskiej w Głogowie – najstarszy pomnik powojenny Głogowa. Usytuowany jest w Parku Słowiańskim przy zbiegu ulic: Al. Wolności i Jedności Robotniczej. Pomnik ma powierzchnię 1384 m² i 12 m wysokości.
Pierwotny pomnik.
Pomnik został wzniesiony w 1948 roku ku czci żołnierzy sowieckich. Upamiętniał poległych w czasie zdobywania miasta w lutym i marcu 1945 żołnierzy 3. Armii Gwardyjskiej, dowodzonej przez generała pułkownika Wasilija Nikołajewicza Gordowa, wchodzącej w skład 1 Frontu Ukraińskiego. Według R. Majewskiego poległo 116 oficerów, 20 podoficerów i 795 żołnierzy. Zostali oni pochowani w zbiorowych mogiłach w tymże parku. W latach 50. zwłoki ekshumowano i pochowano w Gorzowie Wielkopolskim, na centralnym cmentarzu wojskowym województwa zielonogórskiego, do którego wtedy należał Głogów.
Do budowy pomnika użyto kamienia, cegły i cementu. Przedstawiał on trzech żołnierzy radzieckich ze sztandarem. Zostali oni ustawieni na wysokim, czworobocznym cokole–mauzoleum, wraz z obeliskiem, zwieńczonym gwiazdą. Cały pomnik został usytuowany na dwupoziomowej płycie, do której prowadzą 3 stopnie szarego podejścia, wyrównującego pochyłość terenu. Rzeźby żołnierzy zostały wykonane oddzielnie. Po obu bokach cokołu zostały ustawione dwa lekkie działa polowe a poniżej dwa kwietniki i dwie czasze zniczy. Front pomnika został skierowany w stronę niewidocznej z parku Odry.
Czarna płyta znajdująca się na przedniej ścianie cokołu-mauzoleum, była opatrzona napisem w j. rosyjskim, przy likwidacji cmentarza w roku 1948:
Przebudowa pomnika.
Trzy tablice na pozostałych bokach cokołu, były puste, imitowały okienka mauzoleum. W kwietniu 1995 roku dokonano restauracji pomnika. Został poświęcony żołnierzom koalicji antyhitlerowskiej, z czym wiąże się zmiana nazwy, z Pomnika Zwycięstwa na „Pomnik Koalicji Antyhitlerowskiej”.
Autor tego pomnika to mgr inż. Sławomir Krawczyk, wykonawcą została firma KAMIREX S. C. K. P. Czawiak z Nowej Soli, a fundatorem – Urząd Miejski w Głogowie. Usunięto armaty, postacie żołnierzy oraz symbolikę totalitarną, dotyczącą Armii Czerwonej. Bryła pomnika pozostała bez zmian. Został zbudowany z cegły pełnej, na zaprawie cementowo-wapiennej. Skute zostały stare tynki, nałożono nowe i pomalowano na kolor żółto-brązowy. Zamontowano tablice z napisem. Wokół pomnika wyłożono płytki GRES, łącznie ze schodami.
Tablice z napisem zostały wykonane z czarnego marmuru. Został zmieniony napis:

</doc>
<doc id="943697" url="https://pl.wikipedia.org/wiki?curid=943697" title="Przydatki Dmenińskie">
Przydatki Dmenińskie

Przydatki Dmenińskie – przysiółek wsi Dmenin w Polsce, położony w województwie łódzkim, w powiecie radomszczańskim, w gminie Kodrąb.
W latach 1975–1998 przysiółek administracyjnie należał do województwa piotrkowskiego.
W okolicach przysiółka przepływa Struga, dopływ Pilicy.

</doc>
<doc id="943700" url="https://pl.wikipedia.org/wiki?curid=943700" title="Rogaszyn">
Rogaszyn

2 miejscowości w Polsce:

</doc>
<doc id="943706" url="https://pl.wikipedia.org/wiki?curid=943706" title="Rogaszyn (powiat radomszczański)">
Rogaszyn (powiat radomszczański)

Rogaszyn – osada w Polsce położona w województwie łódzkim, w powiecie radomszczańskim, w gminie Kodrąb.
W latach 1975–1998 miejscowość administracyjnie należała do województwa piotrkowskiego.
Zobacz też: Rogaszyn

</doc>
<doc id="943709" url="https://pl.wikipedia.org/wiki?curid=943709" title="Nore stavkirke">
Nore stavkirke

Kościół klepkowy w Nore ("Nore stavkirke") – kościół klepkowy (słupowy), znajdujący się w norweskiej miejscowości Nore, w dolinie Numedal, w gminie Nore og Uvdal, region Buskerud.
Świątynia wybudowana została około 1167 roku. Konstrukcja świątyni opiera się o centralny słup, który początkowo stanowił również oparcie dla kościelnej dzwonnicy. Ściany oraz sklepienie pokryte są po stronie wewnętrznej malowidłami przedstawiającymi sceny biblijne w formie zagadek. Prezbiterium zostało przebudowane w 1683 roku. 

</doc>
<doc id="943710" url="https://pl.wikipedia.org/wiki?curid=943710" title="Kerygma">
Kerygma



</doc>
<doc id="943720" url="https://pl.wikipedia.org/wiki?curid=943720" title="Stefania (Teodorów Duży)">
Stefania (Teodorów Duży)

Stefania – część wsi Teodorów Duży&lt;ref name="DU/2019/2435"&gt;"Rozporządzenie Ministra Spraw Wewnętrznych i Administracji z dnia 13 grudnia 2019 r. w sprawie ustalenia, zmiany i zniesienia urzędowych nazw niektórych miejscowości oraz obiektów fizjograficznych" ().&lt;/ref&gt; w Polsce, położona w województwie łódzkim, w powiecie radomszczańskim, w gminie Kodrąb.
W latach 1975–1998 Stefania administracyjnie należała do województwa piotrkowskiego.

</doc>
<doc id="943721" url="https://pl.wikipedia.org/wiki?curid=943721" title="Stefania (ujednoznacznienie)">
Stefania (ujednoznacznienie)



</doc>
<doc id="943722" url="https://pl.wikipedia.org/wiki?curid=943722" title="Ziemia łęczycka">
Ziemia łęczycka

Ziemia łęczycka (łac. "terra Lanciciensis") – jednostka terytorialna średniowiecznego państwa polskiego, kraina historyczna i region etnograficzny, opisany przez Oskara Kolberga w jego monumentalnym dziele „Lud” w tomie „Łęczyckie”, położona między Wielkopolską (Kaliskiem) a Mazowszem.
Historia.
W początkach regionu największym jego miastem była Łęczyca. Po śmierci Bolesława III Krzywoustego stała się oprawą wdowią jego żony, księżnej Salomei. Po jej śmierci (1144) stała się częścią dzielnicy senioralnej i przypadła Bolesławowi IV Kędzierzawemu. W latach 1231–1352 na obszarze ziemi łęczyckiej istniało Księstwo łęczyckie. W 1264 roku nastąpił jego podział na Księstwo Łęczyckie i Księstwo Sieradzkie. Weszła w skład Królestwa Polskiego po jego zjednoczeniu przez Władysława I Łokietka. Obecnie w niemal w całości leży na obszarze województwa łódzkiego, niewielki obszar należy do województwa mazowieckiego (powiat gostyniński) i województwa wielkopolskiego (gmina Kłodawa i gmina Grzegorzew). W okresie od 1352 r. do 1793 r. ziemia ta stanowiła odrębne Województwo Łęczyckie, które wchodziło w skład Prowincji Wielkopolskiej. Dzieliło się na 3 powiaty ze stolicami w Łęczycy, Orłowie i Brzezinach. Województwo Łęczyckie delegowało do Senatu aż 5 przedstawicieli. Byli to: wojewoda łęczycki, kasztelan łęczycki, oraz kasztelani: inowłodzki, konarski i brzeziński.
Herb.
Jan Długosz zawarł opis herbu ziemi łęczyckiej w XV-wiecznej kronice w tych słowach:
Herb stanowiła tarcza herbowa dzielona w pas, gdzie w prawym srebrnym polu połulew czerwony i w lewym czerwonym polu połuorzeł srebrny razem ukoronowane.
Herb był używane następnie przez województwo łęczyckie. Obecnie do herbu nawiązuje jeden z elementów herbu województwa łódzkiego.
Miasta ziemi łęczyckiej.
W ziemi łęczyckiej leżą następujące miasta:

</doc>
<doc id="943724" url="https://pl.wikipedia.org/wiki?curid=943724" title="Chortyca">
Chortyca

Chortyca (również Chortycia, ukr. Хо́ртиця) – największa wyspa na Dnieprze, znajdująca się naprzeciw nabrzeża miasta Zaporoże, poniżej DnieproGESu (największej elektrowni wodnej Ukrainy). Unikatowy rejon przyrodniczy oraz historyczny.
Rozciąga się z północnego zachodu na południowy wschód. Jej długość wynosi 12,5 km, średnia szerokość 2,5 km, powierzchnia około 2600 ha (26 km²).
Historia.
W latach 1553–1555 na pobliskiej wyspie "Mała Chortyca" Dymitr Bajda Wiśniowiecki zbudował drewniany zamek, po jego śmierci w 1563 roku zniszczony przez Tatarów. Z czasem Kozacy włączyli Chortycę w system umocnień, sięgający rzeczki Mokrej Moskawki i wioski Wozniesieniówka. W latach 1596–1648 (z krótkimi przerwami) była obsadzana przez opłacanych ze skarbca Rzeczypospolitej Kozaków rejestrowych. Stąd też wyruszali zbuntowani Kozacy Tarasa Fedorowicza w 1630 i Iwana Sulimy w 1635 roku. W 1648 roku Bohdan Chmielnicki rozgromił tu garnizon Kozaków rejestrowych wiernych Rzeczypospolitej. W latach 60. i 70. XVII w. stanowiła bazę oddziałów atamana Iwana Sirki.
Obok wyspy Tomakówka i Bazawłuku, Chortyca stała się jednym z głównych miejsc kozackiej Siczy.
W lipcu 1775 powracająca z wojny z Turcją armia rosyjska pod dowództwem gen. Piotra Tekely, na polecenie carycy Katarzyny II zniszczyła umocnienia Siczy na Chortycy.
Chortyca współcześnie postrzegana jest przez Ukraińców jako swego rodzaju symbol narodowy i historyczny. 
Jedna z najbardziej popularnych wódek ukraińskich nosi nazwę Chortyca.

</doc>
<doc id="943725" url="https://pl.wikipedia.org/wiki?curid=943725" title="Henri Barbusse">
Henri Barbusse

Henri Barbusse wym. // (ur. 17 maja 1873 w Asnières-sur-Seine, zm. 30 sierpnia 1935 w Moskwie) – francuski pisarz, dziennikarz i komunista.
Sławę przyniosła mu powieść "Ogień", oparta na jego doświadczeniach z okresu I wojny światowej. W sposób realistyczny ukazuje on w niej swoją nienawiść do militaryzmu. Książka ta zdobyła Nagrodę Goncourtów. W swoich kolejnych utworach prezentuje bardziej rewolucyjny punkt widzenia, a także swoją przychylność dla idei bolszewizmu, rewolucji październikowej a później stalinizmu. W 1923 wstąpił do Francuskiej Partii Komunistycznej. Podróżował po Związku Radzieckim. Był członkiem założonej w 1927 Ligi przeciw Imperializmowi. Został pochowany na paryskim cmentarzu Père-Lachaise.

</doc>
<doc id="943726" url="https://pl.wikipedia.org/wiki?curid=943726" title="Air Ukraine">
Air Ukraine

Air Ukraine – nieistniejące ukraińskie linie lotnicze. Powstałe w 1992, z siedzibą w Kijowie. Od 2003 zostały włączone do Aerosvit Cargo.
Linie lotnicze zostały powołane i rozpoczęły działalność w 1992 roku. Powstały wskutek połączenia podzielonego Aerofłot w Kijowie wraz z innymi ukraińskimi siedzibami.
Oznaczenia kodowe
Flota.
Flota Air Ukraine składała się następujących samolotów:
Przed bankructwem, które zmusiło linie lotnicze do sprzedaży lub likwidacji samolotów, flota była następująca:

</doc>
<doc id="943727" url="https://pl.wikipedia.org/wiki?curid=943727" title="Il buono, il brutto, il cattivo">
Il buono, il brutto, il cattivo



</doc>
<doc id="943730" url="https://pl.wikipedia.org/wiki?curid=943730" title="Wólka Pytowska">
Wólka Pytowska

Wólka Pytowska – wieś w Polsce, położona w województwie łódzkim, w powiecie radomszczańskim, w gminie Kodrąb.
W latach 1975–1998 wieś administracyjnie należała do województwa piotrkowskiego.

</doc>
<doc id="943735" url="https://pl.wikipedia.org/wiki?curid=943735" title="Heathcliff i Dingbat">
Heathcliff i Dingbat

Heathcliff i Dingbat (ang. "Heathcliff and Dingbat") – serial animowany produkcji amerykańsko-francuskiej z lat 1980-1981.
Serial był emitowany w Polsce z dubbingiem w Cartoon Network.
Kontynuacją przygód Heathcliffa były 2 seriale:
Wersja polska.
Udział wzięli:
i inni

</doc>
<doc id="943737" url="https://pl.wikipedia.org/wiki?curid=943737" title="Pularda">
Pularda

Pularda – młoda, nierozwinięta płciowo kura, tuczona w określony sposób celem uzyskania delikatnego i kruchego mięsa, a także nazwa przygotowywanych na bazie jej mięsa potraw. Znana i popularna w kuchni staropolskiej. Za najsmaczniejsze uchodziły kury o wadze 1,2–1,5 kg, bite w wieku 9 tygodni. Pieczono je w całości w piecu, podawano według różnych przepisów – z pieczarkami, warzywami, ziołami, itp.

</doc>
<doc id="943739" url="https://pl.wikipedia.org/wiki?curid=943739" title="Chortycia">
Chortycia



</doc>
<doc id="943741" url="https://pl.wikipedia.org/wiki?curid=943741" title="Zabłocie (Gosławice)">
Zabłocie (Gosławice)

Zabłocie – część wsi Gosławice w Polsce, położona w województwie łódzkim, w powiecie radomszczańskim, w gminie Kodrąb.
W latach 1975–1998 Zabłocie administracyjnie należało do województwa piotrkowskiego.

</doc>
<doc id="943743" url="https://pl.wikipedia.org/wiki?curid=943743" title="Czekaj (Zakrzew)">
Czekaj (Zakrzew)

Czekaj – przysiółek wsi Zakrzew w Polsce, położony w województwie łódzkim, w powiecie radomszczańskim, w gminie Kodrąb.
W latach 1975–1998 przysiółek administracyjnie należał do województwa piotrkowskiego.

</doc>
<doc id="943745" url="https://pl.wikipedia.org/wiki?curid=943745" title="Dariusz Łyszczarczyk">
Dariusz Łyszczarczyk

Dariusz Łyszczarczyk (ur. 17 lutego 1975 w Zakopanem) – polski hokeista, reprezentant Polski.
Jego syn Alan (ur. 1998) także został hokeistą.
Kariera.
Jako uczeń Szkoły Podstawowej nr 7 w Sanoku startował w zawodach dwuboju w łyżwiarstwie szybkim (1989). Przez całą karierę hokejową był związany z macierzystym Podhalem, zaś ostatni sezon rozegrał w barwach drużyny z Jastrzębia-Zdroju.
Występował w juniorskich kadrach Polski, w seniorskiej reprezentacji uczestniczył w turniejach mistrzostw świata Grupy B w 1996 i 1997.

</doc>
<doc id="943746" url="https://pl.wikipedia.org/wiki?curid=943746" title="Pani w Zielonej Szacie">
Pani w Zielonej Szacie

Pani w Zielonej Szacie ("Lady of the Green Kirtle") – czarownica pojawiająca się w "Srebrnym krześle" C.S. Lewisa, jako morderczyni matki królewicza Riliana i osoba, która porywa go i więzi przez dziesięć długich lat w Podziemiu. Przez cały ten czas przygotowuje się do ataku Nadziemia, wykorzystując pracę tysięcy Ziemistych. Jej okrucieństwo uwidacznia się również wtedy, gdy wysyła zmordowane długą wędrówką dzieci i Błotosmętka do Harfangu, na "Święto Jesieni", na niechybną śmierć, przed którą udaje im się uciec cudem. Ostatecznie zostaje pokonana i zabita przez odczarowanego królewicza, dzieci i Błotosmętka.

</doc>
<doc id="943747" url="https://pl.wikipedia.org/wiki?curid=943747" title="Heathcliff i Marmaduke">
Heathcliff i Marmaduke

Heathcliff i Marmaduke (ang. "Heatcliff and Marmaduke") – serial animowany produkcji amerykańskiej z 1981 roku. Serial emitowany na kanale Boomerang w języku polskim. Zawiera 39 odcinków. W skład jednego odcinka wchodzą 4 epizody, w tym 3 z Marmadukiem, i jeden z Heathcliffem.
Oprócz serii "Heathcliff i Marmaduke" powstały jeszcze:
Wersja polska.
Opracowanie i udźwiękowienie wersji polskiej: Studio Sonica
Reżyseria: Jerzy Dominik
Dialogi:
Dźwięk i montaż: Jerzy Januszewski
Organizacja produkcji: Elżbieta Kręciejewska
Udział wzięli:
i inni
Tekst piosenki: Marek Robaczewski
Śpiewał: Mieczysław Morański
Kierownictwo muzyczne: Marek Krejzler

</doc>
<doc id="943750" url="https://pl.wikipedia.org/wiki?curid=943750" title="Batalion ON „Dąbrowa Górnicza”">
Batalion ON „Dąbrowa Górnicza”

Dąbrowski Batalion Obrony Narodowej (batalion ON „Dąbrowa Górnicza”) – pododdział piechoty Wojska Polskiego II RP.
Formowanie jednostki batalionu rozpoczęto w pierwszej dekadzie sierpnia 1939 roku według etatu batalionu ON typ IV lub według etatu batalionu ON typ II. Jednostka wchodziła w skład Dąbrowskiej Półbrygady ON. Stacjonowała na terenie Okręgu Korpusu Nr V: dowództwo w Olkuszu, 1 kompania w Dąbrowie Górniczej, 2 kompania w Maczkach, a 3 kompania w Sławkowie.
24 sierpnia 1939 roku, po rozpoczęciu mobilizacji alarmowej, pododdział został przeformowany w I batalion 204 pułku piechoty. Organizacja jednostki zakończona została w pierwszych dniach września 1939 roku.

</doc>
<doc id="943752" url="https://pl.wikipedia.org/wiki?curid=943752" title="Batalion ON „Chrzanów”">
Batalion ON „Chrzanów”

Chrzanowski Batalion Obrony Narodowej (batalion ON „Chrzanów”) – pododdział piechoty Wojska Polskiego II RP.
Formowanie batalionu.
Formowanie jednostki batalionu rozpoczęto w pierwszej dekadzie sierpnia 1939 roku według etatu batalionu ON typ IV lub według etatu batalionu ON typ III. Jednostka wchodziła w skład Dąbrowskiej Półbrygady ON. Stacjonowała na terenie Okręgu Korpusu Nr V: 1 kompania w Chrzanowie, 2 kompania w Jaworznie, a 3 kompania w Trzebini.
24 sierpnia 1939 roku, po rozpoczęciu mobilizacji alarmowej, pododdział został przeformowany w III batalion 204 pułku piechoty. Organizacja jednostki zakończona została w pierwszych dniach września 1939 roku.

</doc>
<doc id="943758" url="https://pl.wikipedia.org/wiki?curid=943758" title="Łukasz Batkiewicz">
Łukasz Batkiewicz

Łukasz Batkiewicz (ur. 25 stycznia 1982 w Nowym Targu) – polski hokeista.
Kariera.
Absolwent NLO SMS PZHL Sosnowiec z 2001.

</doc>
<doc id="943760" url="https://pl.wikipedia.org/wiki?curid=943760" title="Nicolai Cleve Broch">
Nicolai Cleve Broch

Nicolai Cleve Broch (ur. 14 listopada 1975 w Oslo) – norweski aktor filmowy i teatralny.
Ma młodszą siostrę aktorkę Idę Elise (ur. 1987) i brata architekta Christiana Cleve. W 1999 roku ukończył Norweską Akademię Teatralną (norw. "Statens teaterhøgskole"). Od jesieni 2005 roku gra w Teatrze Narodowym, wcześniej związany był z Oslo Nye Teater i Teatrem Norweskim.
W grudniu 2004 ożenił się z aktorką Heidi Gjermundsen. Mają dwóch synów: Jacoba (ur. 23 lutego 2004) i Jurgena (ur. 5 sierpnia 2006).

</doc>
<doc id="943767" url="https://pl.wikipedia.org/wiki?curid=943767" title="Gayga">
Gayga



</doc>
<doc id="943768" url="https://pl.wikipedia.org/wiki?curid=943768" title="Język staroukraiński">
Język staroukraiński



</doc>
<doc id="943770" url="https://pl.wikipedia.org/wiki?curid=943770" title="Hippolyte Bernheim">
Hippolyte Bernheim

Hippolyte Bernheim (ur. 1837 w Miluzie, Alzacja, zm. 1919 w Nancy, Francja) – francuski lekarz i neurolog.
Bernheim studiował na uniwersytecie w Strasburgu, gdzie w 1867 roku uzyskał stopień doktora nauk medycznych. W tym samym roku został lektorem na uniwersytecie.
Kiedy w 1871 roku w wyniku wojny francusko-niemieckiej Strasburg został zajęty przez Niemców, Bernheim powrócił do Nancy – na tamtejszym uniwersytecie otrzymał profesurę.
Gdy w 1880 roku na wydziale medycznym zaczęto wykładać hipnozę, Bernheim, oczarowany nową dziedziną, niebawem stał się wiodącym badaczem tego zjawiska, dotychczas znanego jedynie jako sztuczka. Bernheim sprzeciwił się panującym wówczas poglądom, że tylko histerycy ulegają wpływowi hipnotycznemu. Uważał, iż hipnoza to normalne zjawisko niepatologiczne pojawiające się w formie reakcji na sugestię, że nie ma ona – w przeciwieństwie do panujących wówczas poglądów – nic wspólnego z magnesem i metalami.
W 1882 roku Bernheim asystował w pracach nad badaniem hipnozy prowadzonych przez Ambroise'a-Auguste'a Liébeaulta; w 1883 roku prowadził eksperymenty mające na celu zahipnotyzowanie zbrodniarzy – w pracach tych pomagali mu prawnik Jules Liégeois i lekarz Henri Beaunis. Razem z Liébeaultem, Liégeoisem i Beaunisem Bernheimem stworzył tzw. "Szkołę Nancy" czy "Szkołę Sugestii" przeciwstawianą "Szkole "Salpétriêre"", której głównym przedstawicielem był Jean-Martin Charcot. Bernnheim definiował hipnozę jako zwykły wytwór oniryczny stworzony pod wpływem sugestii, Charcot zaś uważał, że jest to zjawisko somatyczne.
W 1889 roku Bernheima odwiedził Zygmunt Freud, który zasięgnął u niego informacji na temat eksperymentu z tzw. "sugestią pohipnotyczną". Na podstawie eksperymentów Bernheima Freud doszedł do wniosku, że musi istnieć nieświadomość.
W 1903 roku, Bernheim uznał, że nie sposób odróżnić hipnozy od sugestii – stwierdził, że "sugestia narodziła się z dawnego hipnotyzmu, tak samo, jak chemia narodziła się z alchemii".
Pracując na uniwersytecie w Nancy (1910-1919) Bernheim był reprezentantem poglądu, iż nieświadomość to pomost pomiędzy lekarzem i pacjentem w sytuacji, gdy ten ostatni wmawia sobie choroby.

</doc>
<doc id="943771" url="https://pl.wikipedia.org/wiki?curid=943771" title="Mc Diva">
Mc Diva



</doc>
<doc id="943774" url="https://pl.wikipedia.org/wiki?curid=943774" title="Sexy Little Thug">
Sexy Little Thug

Sexy Little Thug – remiks piosenki "In da Club" która w oryginale była wykonywana przez amerykańskiego rapera 50 Centa. Utwór znalazł się na składance Speak My Mind (z 2005 roku). Piosenka miała znaleźć się na debiutanckim albumie Beyoncé Dangerously in Love (z 2003 roku), jednak ostatecznie tak się nie stało.

</doc>
<doc id="943775" url="https://pl.wikipedia.org/wiki?curid=943775" title="Galtat Zemmour">
Galtat Zemmour



</doc>
<doc id="943778" url="https://pl.wikipedia.org/wiki?curid=943778" title="Krakowska Spółka Tramwajowa">
Krakowska Spółka Tramwajowa

Krakowska Spółka Tramwajowa (KST) – nazwa spółki powstałej w roku 1900, która uzyskała zgodę na budowę i eksploatację linii tramwaju elektrycznego w Krakowie.
16 marca 1901 r. oddano do użytku pierwszą linię wąskotorową tramwaju elektrycznego. Pomimo że w kolejnych latach powstało kilka nowych linii tramwajowych (w tym normalnotorowych), to spółka nie wywiązała się z obietnic budowy wszystkich nowych linii, co doprowadziło do zatargu z władzami Krakowa. W 1910 r. Gmina Kraków wykupiła 95% akcji spółki, przejmując kontrolę nad jej działalnością.
W 1927 r. uruchomiono pierwszą linię autobusową.
W 1928 r. władze miasta powołały spółkę która po fuzji z KST przekształciła się w Krakowską Miejską Kolej Elektryczną (KMKE).
Pierwszym prezesem spółki (1900–1910) był Antoni Oborski.

</doc>
<doc id="943780" url="https://pl.wikipedia.org/wiki?curid=943780" title="Aerosvit">
Aerosvit

CJSC Kompania lotnicza Aerosvit – ЗАТ «авіакомпанія «Аеросвіт», działające jako Aerosvit-Ukrainian Airlines АероСвіт-Українські авіалінії – nieistniejące już linie lotnicze powstałe 25 marca 1994 na Ukrainie, z siedzibą w Kijowie. Jej biuro oraz główna baza operacyjna znajdowała się na lotnisku Kijów-Boryspol.
Linia złożyła wniosek o ogłoszenie upadłości w dniu 3 stycznia 2013 roku.
Aerosvit oferował najwięcej połączeń lotniczych z Ukrainy, oprócz wielu rejsów europejskich Aerosvit latał również do Pekinu, Bangkoku, Delhi, Kolombo, Toronto i do Nowego Jorku. Linie Aerosvit były pełnoprawnym członkiem IATA.
Historia.
Linie powstały 25 marca 1994, natomiast pierwsze połączenie na trasie Kijów – Moskwa zostało uruchomione miesiąc później za pomocą Boeinga 737-200. Następne połączenia z Kijowa otwarto do:
połączenia obsługiwane były w kooperacji z Air Ukraine. W 1995 z Kijowa linie otwierają nowe kierunki do:
W 1996 linia kontynuowała rozwój swojej siatki połączeń, Kijów zyskał nowe połączenia do:
W tym samym roku Aerosvit przystąpił do stowarzyszenia IATA. W 1997 do linii trafił kolejny Boeing 737-200. W 1998 linie znowu zwiększyły liczbę połączeń obsługiwanych z Kijowa. W 1999 do floty dołączył trzeci Boeing 737-200, i linia uruchomiła nowe loty do Budapesztu, Sofii i Stambułu. Nastąpiła również zmiana loga oraz nazwy na "Aerosvit". W 2000 do floty dołączyły dwa egzemplarze Boeingów 737-300, i dzięki temu Aerosvit zwiększył liczbę połączeń z Kijowa. Kolejnymi miastami w ofercie przewoźnika były Warszawa i Praga. W 2002 flota Aerosvit poszerzyła się o kolejny typ statku powietrznego, trzy sztuki Boeingów 737 w wersji 500. Również w roku 2002 Aerosvit pozyskał pierwszy samolot dalekiego zasięgu typu Boeing 767-300ER, który został skierowany do obsługi połączenia Kijów – Bangkok.
W roku 2003 następuje dalsze rozszerzenie siatki połączeń i zostają uruchomione połączenia do Nowego Jorku, Toronto oraz do Delhi. Również w tym roku Aerosvit obsługuje swojego dwumilionowego.
W roku 2004 zwiększono liczbę rejsów tygodniowo do Bangkoku, a do floty dołączył kolejny Boeing 737-300. Uruchomione zostały połączenia do Pekinu, Petersburga, Baku, Kairu i Kiszyniowa, a Aerosvit został oficjalnym przewoźnikiem kadry ukraińskiej na Letnie Igrzyska Olimpijskie w Atenach.
W 2005 Aerosvit podpisał umowę code-share z liniami Azerbaijan Airlines, które obowiązywała na trasie z Kijowa do Baku. Zostały również uruchomione loty do Hamburga.
W roku 2006 otwarte zostało bezpośrednie połączenie z Doniecka do Tel Awiwu oraz została podpisana umowa code-share z liniami FlyLAL na trasie Kijów – Wilno a linie obsłużyły swojego 6-milionowego pasażera, będąc już 12 lat na rynku.
W 2007 Aerosvit wraz z liniami DonbassAero wszedł w sojusz strategiczny, a do floty Aerosvitu dołączył trzeci Boeing 767-300ER oraz dwa Boeing 737-300. Zostały zapoczątkowane loty code-share z Kijowa do Mińska z liniami Belavia. W tym samym roku Aerosvit zaczął sprzedawać bilety za pomocą swojej strony internetowej oraz złożono zamówienie na 12 samolotów typu Boeing 737-800, które miały zostać dostarczone w 2012.
W 2008 roku zostały otwarte kolejne połączenia, m.in. z Kijowa do Tbilisi, a Aerosvit został oficjalnym sponsorem i przewoźnikiem reprezentacji Ukrainy na Letnich Igrzyskach Olimpijskich w 2008 roku w Pekinie. W związku z tym niektóre samoloty (w tym wszystkie Boeingi 767) latające na trasach Kijów – Pekin i Kijów – Szanghaj miały namalowane specjalne logo. Podobnie planowano postąpić w wypadku Zimowych Igrzysk Olimpijskich w 2010 roku w Vancouver, jednak zrezygnowano z tej koncepcji w późniejszym terminie.
W 2009 roku do Aerosvitu trafił pierwszy nowy samolot ukraiński typu An-148, który miał obsługiwać połączenia regularne, oraz zostało uruchomione kolejne nowe połączenie z Kijowa do Astany.
W 2010 linie Aerosvit uruchomiły wiele nowych połączeń z Ukrainy do miast europejskich. Zarząd linii złożył zamówienie na 4 samoloty Boeing 737-900ER, natomiast do sojuszu strategicznego dołączyła ukraińska linia Dniproavia oraz Wind Rose Aviation. Flotę zasiliły używane Boeingi 767-300ER.
Zadłużenie finansowe.
3 stycznia 2013 roku linia złożyła do sądu w Kijowie wniosek o upadłość. Zadłużenie przewoźnika ocenia się na ok. 1,6 mld zł. Rozpatrzenie sprawy o upadłości Aerosvitu rozpocznie się 23 stycznia 2013 r.
W dniu 7 stycznia 2013 r. samolot Boeing 737 linii Aerosvit został zatrzymany na Lotnisku Chopina w Warszawie w związku z nieuiszczonymi opłatami nawigacyjnymi dla Polskiej Agencji Żeglugi Powietrznej.
Obsługa.
W samolotach Aerosvit na wszystkich lotach międzynarodowych był podział na dwie klasy: "Business" i "Economy".
W klasie "Business" pasażerowie mieli (w większości przypadków) do wyboru menu, w którym były do wyboru trzy lub cztery warianty każdego rodzaju posiłku: pierwszego dania, drugiego dania, deseru oraz napoju. W klasie "Economy" pasażerowie mieli do wyboru dwa rodzaje posiłków. Linie lotnicze (w przeciwieństwie do wielu innych) oferowały posiłki w cenie biletu, bez konieczności specjalnej dopłaty za nie. W wypadku długich lotów dania były serwowane dwa razy, z przekąską pomiędzy nimi. Dodatkowo w klasie "Business" na długich lotach oferowane było osobiste menu audio/wideo.
Na wszystkich lotach międzynarodowych w samolotach Aerosvit prowadził sprzedaż wolnocłową.
Umowy Codeshare.
Linie lotnicze Aerosvit oferują również rejsy w formule codeshare z następującymi liniami lotniczymi:
Flota.
W dniu 10 lipca 2011 flota Aerosvit składała się następujących samolotów:

</doc>
<doc id="943781" url="https://pl.wikipedia.org/wiki?curid=943781" title="Gołąbkowo">
Gołąbkowo

Gołąbkowo (niem. "Golmkau über Praust") – opustoszały nieoficjalny przysiółek wsi Lublewo Gdańskie w Polsce położona w województwie pomorskim, w powiecie gdańskim, w gminie Kolbudy.
Ewangeliccy mieszkańcy przynależeli do parafii w Lublewie, zaś katolicy do kościoła w Świętym Wojciechu.
Prywatna wieś szlachecka położona była w drugiej połowie XVI wieku w powiecie gdańskim województwa pomorskiego. W latach 1945–1975 miejscowość administracyjnie należała do tzw. dużego województwa gdańskiego, a w latach 1975-1998 do tzw. małego województwa gdańskiego.
Na zdjęciu satelitarnym ślad po zabudowaniach jednego gospodarstwa rolnego.

</doc>
<doc id="943784" url="https://pl.wikipedia.org/wiki?curid=943784" title="Batalion ON „Olkusz”">
Batalion ON „Olkusz”

Olkuski Batalion Obrony Narodowej (batalion ON „Olkusz”) – pododdział piechoty Wojska Polskiego II RP.
Formowanie jednostki batalionu rozpoczęto w pierwszej dekadzie sierpnia 1939 roku na podstawie rozkazu Biura ds.ON MSWojsk. L.183 z dnia 2 sierpnia 1939według etatu batalionu ON typ IV lub według etatu batalionu ON typ II. Jednostka wchodziła w skład Dąbrowskiej Półbrygady ON. Stacjonowała na terenie Okręgu Korpusu Nr V: dowództwo i 1 kompania w Olkuszu, 2 kompania w Wolbromiu, a 3 kompania w Pilicy.
24 sierpnia 1939 roku, po rozpoczęciu mobilizacji alarmowej, pododdział został przeformowany w III batalion 204 pułku piechoty. Organizacja jednostki zakończona została w pierwszych dniach września 1939 roku.

</doc>
<doc id="943792" url="https://pl.wikipedia.org/wiki?curid=943792" title="Althusser">
Althusser



</doc>
<doc id="943795" url="https://pl.wikipedia.org/wiki?curid=943795" title="Batalion ON „Kępno”">
Batalion ON „Kępno”

Kępiński Batalion Obrony Narodowej (batalion ON „Kępno”) – pododdział piechoty Wojska Polskiego II RP.
Organizacja i formowanie.
Batalion został sformowany w maju 1939 roku, w składzie Kaliskiej Brygady ON, według etatu batalionu ON typ IV. Jednostka została zorganizowana w oparciu o nowo utworzony 161 Obwód Przysposobienia Wojskowego. Batalion stacjonował na terenie Okręgu Korpusu Nr VII: dowództwo i 1 kompania w Kępnie, 2 kompania w Bralinie, a 3 kompania w Rychtalu. Jednostką administracyjną i mobilizującą dla Kępińskiego batalionu ON był 60 pułk piechoty w Ostrowie Wlkp.
Kępiński batalion ON w kampanii wrześniowej.
Ponieważ batalion znalazł się w pasie działania Armii „Łódź”, został podporządkowany pod względem taktycznym, dowódcy 10 Dywizji Piechoty i w jej składzie walczył w kampanii wrześniowej. W dniu 31 sierpnia 1939 batalion wszedł w skład OW "Kępno" wzmocniony kompanią strzelecką z plutonem km z I/28 pułku strzelców Kaniowskich, 1 baterią armat 10 pułku artylerii lekkiej, Komisariatem Straży Granicznej "Mroczeń" i częścią plutonu saperów zajął stanowiska obronne w rejonie Kępna i wszedł w skład Zgrupowania płk. Jana Zientarskiego osłaniającego rozwinięcie sił głównych 10 DP w rejonie Sieradza. 

</doc>
<doc id="943796" url="https://pl.wikipedia.org/wiki?curid=943796" title="Batalion ON „Kłobuck”">
Batalion ON „Kłobuck”

Kłobucki Batalion Obrony Narodowej (batalion ON „Kłobuck”) – pododdział piechoty Wojska Polskiego II RP.
Batalion został sformowany w maju 1939 roku, w składzie Sieradzkiej Brygady Obrony Narodowej, według etatu batalionu ON typ IV.
Jednostka została zorganizowana w oparciu o nowo utworzony 127 Obwód Przysposobienia Wojskowego. Batalion stacjonował na terenie Okręgu Korpusu Nr IV: dowództwo oraz 1 i 2 kompania w Kłobucku, natomiast 3 kompania w Krzepicach.
Pod względem mobilizacji materiałowej Kłobucki Batalionu ON był przydzielony do 27 pułku piechoty w Częstochowie.
Ponieważ batalion znalazł się w pasie działania Armii "Kraków" został podporządkowany, pod względem taktycznym, dowódcy 7 Dywizji Piechoty i w jej składzie walczył w kampanii wrześniowej.

</doc>
<doc id="943798" url="https://pl.wikipedia.org/wiki?curid=943798" title="Batalion ON „Lubliniec”">
Batalion ON „Lubliniec”

Lubliniecki Batalion Obrony Narodowej (batalion ON „Lubliniec”) – pododdział piechoty Wojska Polskiego II RP.
Batalion został sformowany w maju 1939 roku, w składzie Sieradzkiej Brygady ON, według etatu batalionu ON typ IV. Jednostka została zorganizowana w oparciu o nowo utworzony 174 Obwód Przysposobienia Wojskowego. Batalion stacjonował eksterytorialnie w Okręgu Korpusu Nr V: dowództwo w Lublińcu, 1 kompania w Koszęcinie, 2 kompania w Woźnikach, a 3 kompania w Kamienicy Polskiej. Pod względem mobilizacji materiałowej batalion był przydzielony do 74 Górnośląskiego pułku piechoty w Lublińcu.
Ponieważ batalion znalazł się w pasie działania Armii „Kraków” został podporządkowany, pod względem taktycznym, dowódcy Krakowskiej Brygady Kawalerii i w jej składzie walczył w kampanii wrześniowej. Rozwiązany po walkach 5 września 1939 roku w rejonie Włoszczowy, z uwagi na okrążenie przez siły niemieckie.

</doc>
<doc id="943800" url="https://pl.wikipedia.org/wiki?curid=943800" title="Batalion ON „Wieluń I”">
Batalion ON „Wieluń I”

I Wieluński Batalion Obrony Narodowej (batalion ON „Wieluń I”) - pododdział piechoty Wojska Polskiego II RP.
Batalion sformowany został wiosną 1939, w powiecie wieluńskim, w składzie Sieradzkiej Brygady ON według etatu batalionu ON typ IV.&lt;br&gt;
Jednostką administracyjną i mobilizującą dla batalionu ON „Wieluń I” był 31 pułk Strzelców Kaniowskich.
W kampanii wrześniowej walczył w składzie Oddziału Wydzielonego nr 2 płk. dypl. Jerzego Grobickiego (10 Dywizji Piechoty, Armia „Łódź”).
Obsada personalna.
Dowództwo
1 kompanii ON „Wieluń I”
2 kompanii ON „Wieruszów”
3 kompanii ON „Rudniki”

</doc>
<doc id="943802" url="https://pl.wikipedia.org/wiki?curid=943802" title="Batalion ON „Wieluń II”">
Batalion ON „Wieluń II”

II Wieluński Batalion Obrony Narodowej (batalion ON „Wieluń II”) – pododdział piechoty Wojska Polskiego II RP.
Pododdział sformowany został wiosną 1939, na terenie powiatu wieluńskiego, w składzie Sieradzkiej Brygady ON według etatu batalionu ON typ IV. Dowództwo batalionu, 1 kompanię ON i pododdziały specjalne rozlokowano w Wieluniu, 2 kompanię ON w Osjakowie, a 3 kompanię ON w Działoszynie.
Jednostką administracyjną i mobilizującą dla II Wieluńskiego batalionu ON był 31 pułk Strzelców Kaniowskich w Sieradzu.
W kampanii wrześniowej walczył w składzie Oddziału Wydzielonego nr 2 10 Dywizji Piechoty (Armia „Łódź”). W dniach 30 sierpnia-1 września 1939 1 pluton kompanii ON „Działoszyn” ochraniał dowództwo OW nr 2 w Walichnowach.

</doc>
<doc id="943804" url="https://pl.wikipedia.org/wiki?curid=943804" title="Przylądek Północno-Wschodni">
Przylądek Północno-Wschodni

Przylądek Północno-Wschodni (duń. "Nordostrundingen") – najdalej wysunięty na wschód punkt Ameryki Północnej (według niektórych najdalej na wschód wysunięty jest Cape Spear, położony w Kanadzie), znajdujący się na północno-wschodnim krańcu Grenlandii przy współrzędnych 12°08'W.

</doc>
<doc id="943805" url="https://pl.wikipedia.org/wiki?curid=943805" title="Przylądek Nordost">
Przylądek Nordost



</doc>
<doc id="943806" url="https://pl.wikipedia.org/wiki?curid=943806" title="Nordost">
Nordost



</doc>
<doc id="943808" url="https://pl.wikipedia.org/wiki?curid=943808" title="Aeroklub ROW">
Aeroklub ROW

Aeroklub Rybnickiego Okręgu Węglowego (ROW) – stowarzyszenie, organizacja pożytku publicznego. Na początku przez krótki okres Aeroklub był filią Aeroklubu Gliwickiego, a później Aeroklubu Śląskiego i dopiero w listopadzie 1963 roku decyzją Zarządu Głównego Aeroklubu PRL został utworzony z dniem 1 stycznia 1964 roku, w Rybniku-Gotartowicach. Posiada certyfikat przewoźnika lotniczego AOC. Bazą aeroklubu jest lotnisko Rybnik-Gotartowice.
Szkolenia lotnicze.
Aeroklub prowadzi szkolenia lotnicze do uzyskania licencji:
Działalność lotnicza.
Aeroklub prowadzi w/w działalność w oparciu o posiadany Certyfikat AOC nr 45A/15
Władze stowarzyszenia.
Prezesi Zarządu
Historia.
Źródło

</doc>
<doc id="943809" url="https://pl.wikipedia.org/wiki?curid=943809" title="Luciano Castellini">
Luciano Castellini

Luciano Castellini (ur. 12 grudnia 1945 w Mediolanie) w latach 70. czołowy włoski bramkarz. 
Podczas kariery piłkarskiej grał w A.C. Monza Brianza 1912 (1965-1970), AC Torino (1970-1978) i SSC Napoli (1978-1985). Członek reprezentacji Włoch podczas mistrzostw świata w 1974.
Z Torino mistrz Włoch 1976, zdobywca Pucharu Włoch 1971.
Po zakończeniu kariery piłkarskiej, trener bramkarzy m.in. w Interze Mediolan.
Tymczasowy trener Interu w 1997, 1999 roku.

</doc>
<doc id="943812" url="https://pl.wikipedia.org/wiki?curid=943812" title="Krakowska Miejska Kolej Elektryczna">
Krakowska Miejska Kolej Elektryczna

Krakowska Miejska Kolej Elektryczna S.A. (KMKE) – nazwa spółki utworzonej przez Gminę Miasta Krakowa, zajmującej się komunikacją miejską w Krakowie, powstałej w latach 1928–1929 w wyniku fuzji z Krakowską Spółką Tramwajową.
Zlikwidowana jako spółka i upaństwowiona przez władze okupacyjne w 1940 r., odtąd pod nazwą "Städtische Strassenbahn Krakau", która na powrót stała się własnością miejską po ustąpieniu Niemców w 1945 r., przy czym nie wrócono już do statusu spółki akcyjnej. Nie później niż w 1946 r. zmieniła nazwę na Miejską Kolej Elektryczną (MKE). W latach 1949–1950 nastąpiło upaństwowienie firmy jako MPK. 17 stycznia 1927 roku na ulice wyjechał pierwszy autobus należący do KMKE.
Spółka funkcjonowała w trudnym okresie – początkowo kryzysu gospodarczego na świecie, a później II wojny światowej. Rozwój krakowskiej komunikacji był wówczas mocno spowolniony, choć powstawały nowe torowiska i kupowano nowe pojazdy.

</doc>
<doc id="943813" url="https://pl.wikipedia.org/wiki?curid=943813" title="Mirosław Kańtoch">
Mirosław Kańtoch

Mirosław Kańtoch (ur. 13 stycznia 1928 w Sosnowcu – zm. 5 maja 2007) – polski wirusolog, serolog i mikrobiolog, od 1978 prof. zwyczajny, od 2004 r., członek rzeczywisty PAN, autor blisko 140 publikacji, pionier zastosowania nowych metod diagnostycznych w Polsce.
Życiorys.
Absolwent Wydziału Lekarskiego – Akademii Medycznej we Wrocławiu, doktorat uzyskał w 1956 r., a habilitację w Instytucie Immunologii i Terapii Doświadczalnej PAN we Wrocławiu w 1961 r., gdzie pracował u boku światowej sławy bakteriologa prof. Ludwika Hirszfelda. W 1965 r., zakończył współpracę z Wrocławską placówką i objął kierownictwo nad Zakładem Immunologii Państwowego Zakładu Higieny w Warszawie. Członek Komitetu Immunologii i Etiologii Zakażeń Człowieka PAN. Był autorem książki „Wirusologia Lekarska” należącej do kanonu nauczania mikrobiologii w uczelniach medycznych.
Odbył stypendia naukowe w Bratysławie, Berlinie, oraz na Uniwersytecie Johnsa Hopkinsa w Baltimore, współpracował także z uniwersytetami brytyjskimi, duńskimi, francuskimi, niemieckimi i szwedzkimi.
W ramach badań i działalności naukowej zajmował się zagadnieniami z dziedziny etiopatogenezy, immunologii i immunoprofilaktyki chorób wirusowych człowieka. Na podstawie jego badań nad immunogennością i wirulencją wirusów poliomyelitis, WHO dokonała opracowania norm kontroli bezpieczeństwa odpowiednich szczepionek. Wysoką ocenę uzyskały również prace uczonego, nad metodami różnicowania in vitro wirusa ospy.

</doc>
<doc id="943814" url="https://pl.wikipedia.org/wiki?curid=943814" title="Hipolit Taine">
Hipolit Taine



</doc>
<doc id="943823" url="https://pl.wikipedia.org/wiki?curid=943823" title="Integrator">
Integrator



</doc>
<doc id="943824" url="https://pl.wikipedia.org/wiki?curid=943824" title="Ottavio Bianchi">
Ottavio Bianchi

Ottavio Bianchi (ur. 6 października 1943 w Brescii) – były włoski piłkarz i trener piłkarski.
W czasie kariery piłkarskiej grał m.in. w Brescii, Atalancie BC, SSC Napoli, AC Milan i Cagliari Calcio. Dwukrotnie zagrał w reprezentacji Włoch. Jako trener największe sukcesy odniósł z SSC Napoli, z którym sięgnął po mistrzostwo Włoch w 1987. Trenował także: Como, Atalantę, AS Roma, Inter Mediolan i Fiorentinę.

</doc>
<doc id="943825" url="https://pl.wikipedia.org/wiki?curid=943825" title="George Cohen">
George Cohen

George Reginald Cohen (ur. 22 października 1939 w Londynie, zm. 23 grudnia 2022) – angielski piłkarz, prawy obrońca. Mistrz świata z roku 1966.
Cohen całą karierę spędził w Fulham. Zawodowy kontrakt podpisał w 1956 i do 1969 w barwach londyńskiego klubu rozegrał 456 ligowych spotkań (6 bramek). Grał jako skrajny, ofensywnie usposobiony i często wspomagający skrzydłowych, obrońca.
W reprezentacji Anglii debiutował w 1964 w meczu z Urugwajem. Miał pewne miejsce w podstawowym składzie zespołu mistrzów świata. Reprezentacyjną karierę zakończył w 1967 z bilansem 37 spotkań (bez goli).

</doc>
<doc id="943832" url="https://pl.wikipedia.org/wiki?curid=943832" title="Chromosom 7">
Chromosom 7

Chromosom 7 – jeden z 23 parzystych ludzkich chromosomów. DNA tworzące chromosom 7 liczy ponad 158 milionów par zasad, co stanowi około 5-5,5% materiału genetycznego człowieka. Liczbę genów mających swoje "loci" na chromosomie 7 szacuje się na 1 000-1 400.
Choroby.
Niektóre choroby związane z mutacjami w obrębie chromosomu 7:

</doc>
<doc id="943833" url="https://pl.wikipedia.org/wiki?curid=943833" title="Dżanamasztami">
Dżanamasztami



</doc>
<doc id="943842" url="https://pl.wikipedia.org/wiki?curid=943842" title="Batalion ON „Kurpie”">
Batalion ON „Kurpie”

Kurpiowski Batalion Obrony Narodowej (batalion ON „Kurpie”) – pododdział piechoty Wojska Polskiego II RP.
Batalion został sformowany w maju 1939 roku, w Ostrołęce, w składzie Warszawskiej Brygady ON, według etatu batalionu ON typ IV. Pododdział był zorganizowany w oparciu o 133 Obwód PW.
Jednostką administracyjną i mobilizującą dla Kurpiowskiego batalionu ON był 5 pułk Ułanów Zasławskich.
Działania batalionu we wrześniu 1939.
W kampanii wrześniowej jednostka walczyła w składzie 18 Dywizji Piechoty. Batalion (bez 3 kompanii) zajmował pozycje w rejonie Dylewa. Trzecia kompania z plutonem lekkich karabinów maszynowych i plutonem ckm na taczankach została podporządkowana dowódcy Oddziału Wydzielonego „Myszyniec”, kpt. Str. Gran. Wacławowi Smakoszowi i zajęła pozycje na przedmieściach Myszyńca.
1 września 1939 roku około godz. 6.00 oddział niemieckiej 1 Brygady Kawalerii rozpoczął natarcie na Myszyniec. Około godz. 10.00 Niemcy wsparci pięcioma samochodami pancernymi przełamali polską obronę i zajęli miasto. Kompania por. Szewczyka nie wytrzymała niemieckiego natarcia i opuściła miasto w panice. OW „Myszyniec” wycofał się na drugą pozycję obrony w Wydmusach. Między godz. 13 a 14 kpt. Smakosz przeprowadził kontratak w celu odbicia Myszyńca, ale powodzenia nie uzyskał. Żołnierzom ON uzbrojonym w karabiny Lebela i Berthiera brakowało amunicji. OW „Myszyniec” wycofał się na III pozycję obronną w Siarczej Łące obsadzoną przez drugą kompanię ON, a w nocy wspartą przez 7 kompanię 42 pp.
2 września od godz. 8.00 oddziały polskie walczyły na pozycji pod Siarczą Łąką, a następnie w rejonie Kadzidła i Dylewa. W walkach w rejonie Kadzidła, 3 kompania ON po wyczerpaniu amunicji atakowała „na bagnety”. W południe porucznik Szewczyk stwierdził, że brakuje 40% stanu osobowego kompanii. Wymieniony oficer nieobecność tak dużej grupy podkomendnych tłumaczył tym, że pochodzili oni z miejscowości w rejonie, których prowadzone były działania wojenne. Widząc łuny pożarów, spowodowanych ogniem niemieckiej artylerii, udali się do swych domów by ratować rodziny i dobytek. Porucznik Szewczyk około godz. 20.00 został ciężko ranny.
W wyniku sporych strat oddział ten, wraz z dowódcą batalionu kpt. Nowickim, wycofał się na Nowogród. Po jego uporządkowaniu został włączony do 9 kompanii por. Pajka i skierowany na III linię obronną Nowogrodu.
Reakcją dowództwa polskiego na zajęcie Myszyńca było wysłanie 2 kompanii 71 pułku piechoty pod dowództwem kpt. Naparlińskiego, wzmocnionej dwoma działkami ppanc., do miejscowości Łyse. Postawiono przed nią zadanie opanowania Myszyńca. Natarcie 2 września zakończyło się jednak niepowodzeniem. Wskutek dużych strat kompania wycofała się do Nowogrodu. Jej żołnierzy wcielono do 8 kompanii por. Tarczałowicza w Szablaku.
Rano, 6 września, batalion ON „Kurpie” składający się w tym czasie z kompanii „Ostrołęka” i resztek kompanii kadzidlańskiej i myszynieckiej, został zluzowany przez III batalion 42 pułku piechoty i odszedł do odwodu 42 pp w lesie, na zachód od Czarnowca.

</doc>
<doc id="943847" url="https://pl.wikipedia.org/wiki?curid=943847" title="Batalion ON „Bydgoszcz”">
Batalion ON „Bydgoszcz”

Bydgoski Batalion Obrony Narodowej (batalion ON „Bydgoszcz”) – pododdział piechoty Wojska Polskiego II RP.
Historia batalionu.
Batalion został sformowany 2 kwietnia 1939 roku, w składzie Chełmińskiej Brygady ON, według etatu batalionu ON typ IV. Pod względem mobilizacji osobowej i materiałowej przydzielony do 61 pułku piechoty. Batalion był mobilizowany w Bydgoszczy w budynku gimnazjum przy ul. Pierackiego od godz. 6.00 24 sierpnia 1939. 25 sierpnia zakończył mobilizację, 26 sierpnia złożył przysięgę. Wieczorem 27 sierpnia batalion zebrał się w Lesie Gdańskim w pobliżu wiaduktu kolejowego, skąd wyruszył w rejon wyczekiwania. W nocy 27/28 sierpnia zajął rejon dwór Łącznica-Bożenkowo. Przez następne dni prowadzono szkolenie i zgrywanie pododdziałów. Wieczorem 31 sierpnia batalion zajął pozycje obronne. 
Bydgoski batalion ON w kampanii wrześniowej.
Podczas kampanii wrześniowej jednostka wchodziła w skład 15 Dywizji Piechoty. Batalion na przedmościu bydgoskim 1 września o świcie wzmocniony 2 kompanią ckm 6 batalionu km i br. tow. obsadził pozycję ryglową na odcinku Witoldowo-Wierzchucice-Wierzchucinek. Ok. godz. 17.00 pododdziały niemieckie przeprowadziły natarcie na przesmyk pomiędzy jeziorami Wierzchucińskim, a Słupowskim broniony przez 1 kompanię batalionu ON „Bydgoszcz“. Natarcie odparto. 2 września Bydgoski batalion ON odparł w ciągu dnia natarcia niemieckiej piechoty w Wierzchucinku, oprócz wsparcia 2 kompanii ckm 6 b km i br.t obronę wspierała bateria 9/15 pułku artylerii lekkiej. W późnych godzinach wieczornych batalion wycofał się na rozkaz po trasie Gogolinek, Tryszczyn do Bożenkowa. Od świtu 3 września batalion zajął obronę na odcinku Nekla-Augustowo-szosa gdańska. Do południa batalion został zluzowany przez 23 pułk piechoty 27 Dywizji Piechoty, znacznie uszczuplony walkami w Borach Tucholskich. Bydgoski batalion ON przeszedł do lasu Osowa Góra. Po południu batalion ON „Bydgoszcz“ wyruszył przez Niemcz, Myślęcinek w kierunku Bydgoszczy. W Bydgoszczy przy wiadukcie przy ul. Stepowej 3 kompanię zaatakowali dywersanci. Po rozbiciu grupy dywersyjnej 3 kompania przez Kapuściska Wielkie dotarła do folwarku Żółwin. Większość batalionu przeszło koło stacji kolejowej Bydgoszcz-Wschód, a następnie ul. Sporną i Toruńską. Przy ul. Toruńskiej batalion ostrzelali dywersanci. Następnie batalion skierował się do Czerska Polskiego. 5 września batalion został rozmieszczony na odcinku północnym w drugim rzucie obrony za 59 pułkiem piechoty we wschodniej części miejscowości Wypaleniska. Rano 6 września niemiecki 121 pp z 50 DP uderzył na stanowiska batalionu I/59 pp, ok. godz. 16.00 przełamał jego obronę i zajął wieś Otorowo. Przeprowadzony kontratak batalionu ON „Bydgoszcz“ i poprowadzony przez płk. Bolesława Mirgałowskiego ze wsparciem dywizjonu II/15 pułku artylerii lekkiej, doprowadził do odrzucenia pododdziałów niemieckich na pozycje wyjściowe i odzyskanie terenu. Ze względu na rozkaz o wycofaniu Armii “Pomorze” w kierunku Sochaczew, Warszawa, 59 pp oderwał się od nieprzyjaciela, a Bydgoski batalion ON stanowił jego straż tylną. Batalion wyruszył po godz. 22.00 po trasie Kabat, Osiek Wielki. W rejonie wsi Kabat znalazł się pod ostrzałem niemieckiej artylerii i poniósł straty osobowe. 7 września w południe batalion dotarł do wsi Zajezierze, gdzie odpoczywał. Nocą 7/8 września w szykach 15 DP batalion podjął marsz obsadzając do rana linię: Kanał Parchański-Bachorze-jezioro Gopło. Kolejnej nocy batalion odbył dalszy marsz przez Murzynno osiągając 8 września Ujmę Dużą nad Kanałem Bachorze. 8/9 września batalion wykonał nocny marsz do okolic Brześcia Kujawskiego. Bydgoski batalion ON wraz z 86 batalionem piechoty spec. stanowiły odwód dowódcy 15 DP, Batalion ON „Bydgoszcz“ zajął jako kwaterę cukrownię w Brześciu Kujawskim, 9 września po godz. 22.00 dywizja podjęła dalsze przemieszczanie się w kierunku Chodecz, Lubień Kujawski i Szczutkowo, wraz z nią przemieszczał się batalion. 10 września batalion ON „Bydgoszcz“ znalazł się w zgrupowaniu 62 pułku piechoty w lesie na wschód od Szczutkowa. Tam też przebywał 11 września. Nocą 11/12 września przegrupował się do rejonu Stawu Wielkiego gdzie zajął stanowiska obronne. Przez cały dzień 12 września batalion pozostawał na stanowiskach obronnych podlegając dowódcy 62 pp. 13 września batalion nadal pozostał w zgrupowaniu osłonowym walczącego z niemieckimi pułkami piechoty 122 i 123 ze składu 50 DP polskiego 62 pp jako odwód. Po godz. 22.00 zgrupowanie 62 pp wraz z Bydgoskim batalionem ON wycofało się do sił głównych 15 DP trasą: Kłóbka, dwór Pomorzany, Sokołów do lasów w pobliżu wsi Lubieniek. Po dotarciu w rejon docelowy 14 września batalion ON „Bydgoszcz“ wszedł w skład Zgrupowania batalionów ON płk. Stanisława Siudy. Z dniem 15 września mjr Jan Gawroński objął dowództwo nad odwodem Grupy Operacyjnej gen. Michała Karaszewicza-Tokarzewskiego; w skład odwodu oprócz Bydgoskiego batalionu ON wszedł 83 batalion piechoty. Oba bataliony zajęły obronę w rejonie Korzeń-Antoniów, z zadaniem zaryglowania przesmyku pomiędzy jeziorami Zdworskim i Łąckim. 16 września, po stoczeniu walk osłonowych na stanowiskach obronnych, Bydgoski batalion ON pomaszerował w ślad za 15 DP w rejon Iłowa i dołączył do niej po południu. 17 września, podczas marszu, batalion ON „Bydgoszcz“ został zaatakowany przez zmasowane bombardowania niemieckiego lotnictwa, w wyniku czego uległ rozbiciu. Większość żołnierzy dostała się do niewoli, nieliczni dotarli do broniących się Modlina i Warszawy. 
Żołnierze batalionu, jako jeńcy, przebywali w dniach 20-21 września 1939 roku na terenie stadionu w Żyrardowie. 21 września wszystkim żołnierzom batalionu kazano wystąpić z tłumu 30 tys. zatrzymanych, obiecując im powrót do domu. Wystąpiło około 200 żołnierzy, których skierowano do Sochaczewa, a następnie Boryszewa. Tam spośród wziętych do niewoli żołnierzy batalionu wytypowano 50, w tym niemal całą kadrę oficerską, po czym postawiono ich przed sądem polowym pod zarzutami złamania konwencji genewskiej poprzez „udział w masakrze ludności niemieckiej w Bydgoszczy”. 22 września 1939 roku zostali skazani na śmierć i tego samego dnia rozstrzelani.
29 grudnia 2015 na kamienicy przy ul. Zamoyskiego 4 w Bydgoszczy odsłonięto tablicę upamiętniającą organizatora i dowódcę batalionu mjr. Jana Gawrońskiego, który od 1931 zamieszkiwał pod tym adresem.

</doc>
<doc id="943849" url="https://pl.wikipedia.org/wiki?curid=943849" title="Osvaldo Bagnoli">
Osvaldo Bagnoli

Osvaldo Bagnoli (ur. 3 lipca 1935 w Mediolanie) – były włoski piłkarz oraz trener piłkarski. Trener m.in. Calcio Como, AC Cesena, Hellasu Werona, Genoa CFC, Interu Mediolan. Z Hellasem Werona mistrz Włoch 1985.

</doc>
<doc id="943850" url="https://pl.wikipedia.org/wiki?curid=943850" title="Batalion Szturmowy 16 DP „Grudziądz”">
Batalion Szturmowy 16 DP „Grudziądz”

Batalion Szturmowy 16 DP „Grudziądz”(batalion piechoty „Grudziądz”) – improwizowany pododdział piechoty Wojska Polskiego II RP.
Batalion sformowany został 27 sierpnia 1939 roku, w garnizonie Grudziądz z dwóch kompanii strzeleckich pochodzących z nadwyżek 64 i 65 pp oraz z dwóch zmobilizowanych kompanii dyspozycyjnych dowódcy 16 DP .
Organizacja i formowanie.
Batalion sformowany z nadwyżek, pozostałych po zmobilizowaniu 64 pułku piechoty i 65 pułku piechoty, oraz zmobilizowanych pododdziałów dywizyjnych 16 Dywizji Piechoty w garnizonie Grudziądz. Improwizowany z brakami w uzbrojeniu i wyposażeniu. Kompanie sformowane z nadwyżek posiadały broń strzelecką starych wzorów, nie posiadały rkm, granatników, hełmów, łopatek piechoty, masek pgaz., amunicji. Wyposażenie w oporządzenie niekompletne braki ładownic, plecaków, mundury nieodpowiednie. Kompanie dyspozycyjne 16 DP (kompania asystencyjna nr 183 i kompania km i br. tow. nr 83) wyposażone kompletnie zgodnie z należnościami mobilizacyjnymi. Formowany w okresie od 27 do 28 sierpnia 1939. Wymaszerował z Grudziądza 28 sierpnia 1939. Wszedł w skład Oddziału Wydzielonego „Jabłonowo”, jako I batalion 208 pp. Batalion po przybyciu do Świecia nad Osą, zajął pozycje obronną na lewym skrzydle I batalionu 14 pułku piechoty, w luce pomiędzy oddziałami 16 DP, a OW „Jabłonowo”. 
Batalion „Grudziądz” w kampanii wrześniowej.
W kampanii wrześniowej 1939 roku walczył w składzie 208 pułku piechoty, który stanowił trzon Oddziału Wydzielonego „Jabłonowo” Armii „Pomorze”. Batalion 1 września był zgrupowany częściowo w odwodzie dowódcy 208 pp, częściowo natomiast osłaniał lewe skrzydło OW „Jabłonowo”. 1 września w batalionie „Grudziądz” wystąpiły objawy rozprężenia, świadczące o niskim stanie moralno-bojowym. Powodem tego mogło być złe dowodzenie, słabe uzbrojenie i wyposażenie oddziału. Brakowało bagnetów, łopatek piechoty, masek gazowych, ładownic itp. wyposażenia. W nocy 1/2 września do batalionu przywieziono kilkanaście pistoletów i kilka lkm produkcji niemieckiej w złym stanie technicznym, bez amunicji. 2 września batalion znajdował się pod ostrzałem niemieckiej artylerii, od ostrzału zostało rannych kilku żołnierzy. O godz. 16.00 na pozycje batalionu uderzyły trzy niemieckie czołgi z niewielką grupą piechoty, batalion wycofał się z linii Świecie n/Osą- Rychnowo, ze stratą 6 żołnierzy rannych, wysadzając most w Świeciu/n Osą. Dalsze niemieckie natarcie zostało powstrzymane przez odwodową kompanię I/14 pułku piechoty. Uaktywniła się niemiecka dywersja. 2/3 września do świtu batalion zluzował w składzie 208 pp, I batalion 14 pułku piechoty na zachodnim odcinku obrony i zajął jego stanowiska. 3 września od godz. 15.00 kompanie batalionu przy wsparciu 4 baterii 4 pułku artylerii lekkiej broniły mostu nad rzeką Osą uniemożliwiając sforsowanie rzeki przez pododdziały z niemieckiej 228 DP. W późnych godzinach wieczornych batalion wraz z całym 208 pp wycofał się w rejon Osieczek, Brudzawy. Następnie dalszymi marszami nocnymi batalion przez Kikół i Szpetal Górny dotarł do Włocławka rano 7 września. Po przejściu przez most na Wiśle we Włocławku dotarł do rejonu Kruszyna, gdzie 8 września wraz z improwizowanym IV batalionem 67 pp został rozformowany batalion szturmowy 16 DP „Grudziądz”. Większość żołnierzy przekazano na uzupełnienie piechoty 64 i 65 pp 16 Dywizji Piechoty i niewielka część dla batalionu ON „Jabłonowo” i batalionu ON „Brodnica”. 
Obsada personalna.
według Grzegorza Ratajczyka 
według innych źródeł

</doc>
<doc id="943851" url="https://pl.wikipedia.org/wiki?curid=943851" title="Batalion ON „Jabłonowo”">
Batalion ON „Jabłonowo”

Jabłonowski Batalion Obrony Narodowej (batalion ON „Jabłonowo”) – pododdział piechoty Wojska Polskiego II RP.
Organizacja i formowanie.
Batalion sformowany został w Jabłonowie z dniem 31 maja 1939 roku, rozkazem Departamentu Piechoty Ministerstwa Spraw Wojskowych L.1601 z dnia 2 V 1939 w oparciu o 63 Obwód PW. W składzie Chełmińskiej Brygady ON, na podstawie etatu batalionu ON typ IV. Dowództwo i pierwsza kompania stacjonowały w Jabłonowie, druga kompania w Radzyniu, a trzecia kompania w Łasinie.
Jednostką administracyjną i mobilizującą dla Jabłonowskiego batalionu ON był 63 pułk piechoty w Toruniu. Po zmobilizowaniu batalionu na miejscu od 27 sierpnia wszedł w skład Oddziału Wydzielonego „Jabłonowo” pod dowództwem ppłk. dypl. Włodzimierza Brayczewskiego. Batalion został wzmocniony jednym działonem z plutonu artylerii piechoty 63 pp. Obsadził odcinek obrony „Górale” na linii jezioro Głowińskie - Pratynia Duża. Od 29 sierpnia Jabłonowski batalion ON wszedł w skład 208 pułku piechoty, wchodzącego w skład OW „Jabłonowo” wraz z IV batalionem 67 pułku piechoty i I batalionem 14 pułku piechoty oraz batalionem szturmowym 16 DP „Grudziądz”. 30 sierpnia dowództwo OW „Jabłonowo” objął dowódca 208 pp objął ppłk Jan Szewczyk, a ppłk dypl. Włodzimierz Brayczewski powrócił do swojego macierzystego 14 pp. 
Jabłonowski batalion ON w kampanii wrześniowej.
W kampanii wrześniowej jednostka walczyła w składzie 208 pułku piechoty (Oddział Wydzielony „Jabłonowo”). 1 września Jabłonowski batalion ON zajmował odcinek wschodni obrony 208 pp od rejonu wsi Buk Pomorski do jeziora Mieliwo. Zadaniem jego była obrona przesmyków pomiędzy łańcuchem jezior na tym odcinku (jeziora Duże, Zaleń, Prątynia, Płoczenko, Głowińskie i Mieliwo). Na rzecz batalionu miała działać jedna z baterii dywizjonu II/4 pułku artylerii lekkiej. Również na korzyść batalionu miał prowadzić ognie 4 dywizjon artylerii ciężkiej. Po potyczkach na przedpolu i walkach z niemieckimi patrolami, ostrzeliwany przez niemiecką artylerię i atakowany przez lotnictwo, batalion na swoich stanowiskach przebywał do wieczora 4 września. Nocą 4/5 września batalion w składzie 208 pp wycofał się w kierunku dworu Tomkowo i Półwiesk. Kolejnej nocy Jabłonowski batalion ON przeszedł do rejonu Kikół i Konotopie. O zmroku wyruszył do nocnego marszu do Szpetela Górnego, który osiągnął rano 7 września. Nocą 7/8 września batalion w składzie 208 pp przekroczył Wisłę, na zachodni brzeg we Włocławku i pomaszerował do rejonu Kruszyn, dwór Dębice. Po rozwiązaniu 8 września w Kruszynie 208 pp, utworzono w jego miejsce pułk Obrony Narodowej pod dowództwem ppłk Bohdana Sołtysa, w składzie: batalion ON „Jabłonowo”, batalion ON „Brodnica” i improwizowany batalionu IV/67 pp. W Mielęcinie w miejscu postoju pułku ON, 8 września batalion otrzymał niewielkie uzupełnienie z rozformowanych improwizowanych batalionów IV/67 pp i batalionu „Grudziądz” większość żołnierzy uzupełniła 67 pp. Nocnym marszem 8/9 września batalion osiągnął rejon Lubienia w składzie pułku ON, a następnej nocy dotarł do lasu koło wsi Ruszki, pozostał w odwodzie 4 DP. 10 września batalion odtwarzał zdolność bojową, wypoczywał. 
W nocy 10/11 września pułk ON ppłk Bohdana Sołtysa maszerował w bocznej kolumnie zgrupowania dowódcy 14 pułku piechoty ppłk dypl. Włodzimierza Brayczewskiego wraz z 7 baterią haubic 4 pal i 81 kompanią km i br. tow. w kierunku przeprawy przez Bzurę w rejonie Soboty. Po osiągnięciu północnego brzegu Bzury pułk ON ppłk Bohdana Sołtysa stanowił odwód dowódcy zgrupowania ppłk. dypl. Włodzimierza Brayczewskiego, natarcie w kierunku dworu Walewice prowadziły siły główne 14 pp. Batalion ON „Jabłonowo” stanowił odwód dowódcy zgrupowania. Zgrupowanie 14 pp prowadziło dalsze natarcie w kierunku wsi Gaj, rejon której osiągnięto wieczorem 11 września. Północny skraj wsi obsadził III/14 pp i Jabłonowski batalion ON zajmując stanowiska obronne. O godz. 20.00 dowódca 4 DP płk dypl. Mieczysław Rawicz-Mysłowski mianował ppłk. Bohdana Sołtysa dowódcą 14 pp, a pułk ON rozwiązał. 12 września o godz. 5.00 rano batalion wyruszył wraz z batalionami 14 pp na nowe stanowiska. O godz. 7.00 zajął nowe pozycje obronne na północno wschodnim skraju lasów Stanisławów. Z uwagi na planowane natarcie sił głównych 4 DP w kierunku Głowna, część sił 14 pp nie uczestniczących w natarciu zajęła do godz. 17.00 ubezpieczenie natarcia na wschodnich i południowo wschodnich skrajach lasów Stanisławów, a wśród nich batalion ON „Jabłonowo”. Wieczorem podczas próby dotarcia do walczącego w obronie zdobytych wsi Sapy i Strzebieszów II/14 pp, poległ ppłk Bohdan Sołtys. Z uwagi na zmianę planów operacyjnych, dowódca Grupy Operacyjnej gen. bryg. Mikołaj Bołtuć rozkazał powrót 4 DP na północny brzeg Bzury. 14 pp wraz z batalionami ON, w tym Jabłonowskim po godz. 5.00 13 września podjął marsz w kierunku mostu na Bzurze w Sobocie. Dowództwo 14 pp objął mjr Jan Łobza. Do przeprawy batalion dotarł ok. godz. 12.00. 
Z uwagi na planowane natarcie 4 DP, na zachód od Łowicza przez Bzurę, 14 pp wraz batalionem ON „Jabłonowo” wykonał marsz w rejon Zduny Parcele, Bogoria Dolna. W tym rejonie przystąpił do organizacji obrony na północnym brzegu Bzury. W odwodzie dywizji we wsi Wierznowice zajął stanowiska Jabłonowski batalion ON. Z powodu ciężkich walk zgrupowania uderzeniowego 4 DP o przełamanie niemieckiej obrony, nastąpiła potrzeba wzmocnienia atakujących sił. Batalion ON „Jabłonowo” został przydzielony do 67 pp. O godz. 16.00 wraz z 67 pp przeprowadził udane natarcie w rejonie Dąbkowic, w wyniku czego zdobył wzgórza na południe od wsi. Z powodu podejścia w rejon bitwy znacznych oddziałów pancernych decyzją gen. dyw. Władysława Bortnowskiego wycofano oddziały 4 DP z południowego brzegu Bzury. Wycofany został też Jabłonowski batalion ON, wraz z 67 pp ok. godz.20.00 zajął rejon Bogorii jako odwód 4 DP. 15 września wraz z I/14 pp, batalion przeszedł do odwodu 4 DP w miejscem postoju w Bogorii Dolnej. Ze względu na przełamanie obrony batalionów: III/14 pp i ON „Brodnica” z odwodu 4 DP płk Józef Werobej o godz. 8.00 skierował do walki Jabłonowski batalion ON. O godz. 9.00 pod ogólnym dowództwem mjr. Jana Łobzy kontratak wykonał na niemiecki przyczółek batalion jabłonowski, wraz z batalionami: brodnickim i III/14 pp ze wsparciem II/4 pal. Natarcie doszło do wzg. 95 i zaległo w silnym ogniu broni maszynowej i artylerii. Następnie batalion wycofał się do Bogorii Dolnej i zajął tam obronę. Po godz. 15.00 batalion wraz batalionami: II i III 14 pp oraz ON „Brodnica” przedarł się do rzeki Słudwi, którą sforsował ok. godz. 16.00 pod osłoną 67 pp. W rejonie Złakowa Borowego od ok. godz. 20.00 zbierał rozproszonych żołnierzy i koncentrował swoje pododdziały. Po północy 17 września batalion podjął marsz w kolumnie dywizji za batalionami 14 pp i batalionem ON „Brodnica” po trasie Sokołów, Kochanki, Witusza. Rano dotarł do wsi Witusza-Poprzeczka, gdzie wraz z 14 pp zajął obronę okrężną. Był ostrzeliwany ogniem nękającym przez niemiecką artylerię. W godz. 13.00-15.00 wykonał marsz do lasu Aleksandrów, miejsca koncentracji 4 DP. W trakcie tego marszu został zaatakowany przez niemieckie lotnictwo, część pododdziałów uległa rozproszeniu. Podczas reorganizacji w lesie Aleksandrów 14 pp przeformowano w batalion, a resztki batalionu ON „Jabłonowo” przydzielono pod dowództwo pułku. W nocnym marszu 17/18 września pozostałość batalionu maszerował w straży przedniej dywizji wspólnie z batalionem 14 pp poprzez Jamno, Iłów, łaziska, Budy Stare do gajówki Radziwiłka. W trakcie marszu pozostałości batalionu były atakowane kilkakrotnie przez lotnictwo, poniosły duże straty. Po dotarciu do gajówki Radziwiłka 18 września ok. godz. 6.00 resztki batalionu włączono w skład 14 pp.

</doc>
<doc id="943854" url="https://pl.wikipedia.org/wiki?curid=943854" title="Batalion ON „Kcynia”">
Batalion ON „Kcynia”

Batalion Obrony Narodowej „Kcynia” – (Kcyński batalion ON) batalion piechoty typ specjalny nr 83 – pododdział piechoty Wojska Polskiego w II Rzeczypospolitej. 
Formowanie i zmiany organizacyjne.
Batalion sformowano w 1937 roku. Podlegał gospodarczo 61 pułkowi piechoty. 26 listopada 1937 zmieniono podległość gospodarczą batalionu na 62 pułk piechoty. Batalion wchodził w skład Pomorskiej Brygady ON i składał się z czterech kompanii: „Kcynia”, „Żnin”, „Szubin” i „Chodzież”. Wiosną 1939 batalion przeorganizowano na typ II, w tym samym czasie brygada, której batalion podlegał, zmieniła nazwę na Chełmińska Brygada ON. Zgodnie z planem mobilizacyjnym „W“ w dniu 24 sierpnia 1939 podczas mobilizacji alarmowej na bazie batalionu ON „Kcynia“, sformowano batalion piechoty spec. nr 83.
Batalion piechoty spec nr 83 w kampanii wrześniowej.
W dniu 31 sierpnia 83 batalion piechoty był w składzie 26 Dywizji Piechoty, wchodzącej w skład Armii „Poznań”. Wchodził w skład odcinka „Gołańcz“ zajmowanego przez 10 pułk piechoty i dywizjon III/26 pułku artylerii lekkiej. 83 batalion bez 3 kompanii strzeleckiej bronił miasta Kcyni, zabarykadował wjazdy do miasta. 1 września podjął walki obronne z niemieckimi patrolami rozpoznawczymi. 3 kompania strzelecka stacjonowała w Chodzieży, 1 września stoczyła potyczkę w obronie mostu na Noteci w Miliczu. Z uwagi na znaczną przewagę ogniową i liczebną sił niemieckich kompania wycofała się z Chodzieży w kierunku Wągrowca, opóźniając posuwanie się patroli niemieckich. Następnie po zebraniu całości 3 kompanii nocą 1/2 września kompania pomaszerowała do Kcyni, gdzie dołączyła do batalionu. 2 września 83 batalion piechoty przemieścił się do Szubina, skąd 3 września 3 kompania strzelecka wykonała wypadu do rejonu Brzozy w pobliżu Bydgoszczy. W okolicach Brzozy stoczyła potyczkę z niemiecką kompanią piechoty zmuszając ją do odwrotu. 3 września po południu zgodnie z rozkazem dowództwa armii, 26 DP otrzymała rozkaz odwrotu na pozycję żnińską, wraz z dywizja maszerował 83 batalion z Szubina do Sosnowiec Małych w pobliżu Łabiszyna. Wydzielona 3 kompania wraz z 10 pp obsadziła odcinek „Królikowo“ na pozycji pośredniej, osłaniając manewr 26 DP. 
4 września 83 batalion, wraz ze zgrupowaniem płk. dypl. Tadeusza Parafińskiego z 26 DP obsadził odcinek „Łabiszyn“ na pododcinku Kołaczkowo-Drogosław. 5 września do batalionu dołączyła 3 kompania, pododdziały na pozycjach obronnych ryglowały ogniem broni maszynowej, północny skraj lasu nadleśnictwa Nakło. Od 5 września 26 DP, a wraz z nią 83 batalion piechoty wszedł w skład Armii „Pomorze“. 6 września 83 batalion piechoty, załamał natarcie niemieckiej piechoty, która od strony Bydgoszczy, po sforsowaniu Noteci w rejonie Nowe Dąbie, uderzyła na stanowiska obronne batalionu. Natarciu niemieckiemu zadano duże straty osobowe i zdobyto dużo broni. Po walkach nocą 6/7 września batalion wycofał się w kierunku Inowrocławia i 8 września rano osiągnął rejon majątku Żydowo. Następnie od 8 września Armia „Pomorze“ została podporządkowana gen. dyw. Tadeuszowi Kutrzebie. W dniu 9 września 83 batalion piechoty wraz z innymi jednostkami; batalionem ON „Żnin“, batalionem ON „Wągrowiec“, 6 batalionem strzelców, 67 dywizjonem artylerii lekkiej i kompaniami Straży Granicznej, został wyłączony z podporządkowania 26 DP i wszedł w skład Zgrupowania płk. Stanisława Siudy. 
Zadaniem Zgrupowania płk. Stanisława Siudy była osłona tyłów połączonych armii podczas ich bitwy nad Bzurą, od strony zachodniej i północnej. Jednostki te 10 września utworzyły improwizowany pułk Obrony Narodowej pod dowództwem mjr. Mariana Kwiatkowskiego. Pułk ten stanowił odwód dowódcy zgrupowania i zajął 11 września stanowiska w rejonie Kłodawy, z dowództwem pułku w kolonii Cząstków. Od 12 września Zgrupowanie ON płk. Stanisława Siudy podporządkowano dowódcy Grupy Operacyjnej gen. Michała Tokarskiego-Karaszewicza. 13 września pułk mjr. Mariana Kwiatkowskiego w składzie 6 bs, 83 bp, batalion ON „Żnin“ i 67 dal zajął obronę w kierunku północnym od Przedacza do Chodecza. Nawiązano kontakt ogniowy z podchodzącymi pododdziałami niemieckimi, rozpoznawano patrolami teren na północ od stanowisk obronnych. Nocą 13/14 września w ślad za obu armiami pułk mjr. Kwiatkowskiego i całe zgrupowanie płk. Siudy, odmaszerowało na następną rubież obrony. Pułk wraz z 83 bp zajął rejon lasów na północny wschód od folwarku Muchnice, jako odwód zgrupowania. 15 września dokonano dalszych przegrupowań do pułku mjr. Kwiatkowskiego włączono ponownie batalion ON „Wągrowiec“, a wyłączono 83 batalion piechoty. 
15 września 83 baon piechoty wraz z batalionem ON „Bydgoszcz” utworzył zgrupowanie pod dowództwem mjr. Jana Gawrońskiego. Miało ono przejść w rejon Korzeń - Antoninów i zabezpieczyć przesmyki między jeziorami Zdworskie i Łąckie oraz między jeziorem Łąckim i m. Stare Budy. Oba bataliony przejęły stanowiska obronne 15 Dywizji Piechoty, która pomaszerowała w kierunku Bzury, celem otwarcia przejścia dla jednostek obu armii do Puszczy Kampinoskiej. 83 batalion stoczył zwycięską potyczkę pod Łaniętami z oddziałami niemieckiej piechoty. Następnie przeszedł w rejon Gąbina, gdzie zajął pozycje obronne. 17 września do godzin popołudniowych, na stanowiskach obronnych odparł kilkakrotne natarcia piechoty niemieckiej . W trakcie walki poniósł ciężkie straty osobowe. Będąc w stałej styczności z nieprzyjacielem, pod jego naporem, cofał się nad Bzurę. Tu większość żołnierzy 83 batalionu piechoty dostała się do niewoli, niewielka grupa przebiła się do Puszczy Kampinoskiej i dotarła do Modlina, gdzie walczyła do jego kapitulacji.
Obsada personalna batalionu.
Obsada personalna batalionu w marcu 1939 roku
Obsada personalna we wrześniu 1939:
Uzbrojenie batalionu typu II.
Podczas mobilizacji alarmowej uzupełniono uzbrojenie batalionu zgodnie z etatem batalionu piechoty spec. Jednostka została zorganizowana według organizacji wojennej L. 3017/mob.org. baonu piechoty typ specjalny

</doc>
<doc id="943856" url="https://pl.wikipedia.org/wiki?curid=943856" title="Batalion ON „Wągrowiec”">
Batalion ON „Wągrowiec”

Batalion Obrony Narodowej „Wągrowiec” (batalion ON „Wągrowiec”) – pododdział piechoty Wojska Polskiego II RP.
Batalion walczył w składzie Chełmińskiej Brygadzie Obrony Narodowej płk. dypl. A. Żurakowskiego, wchodzącej w skład Armii Pomorze.
Skład organizacyjny.
Obsada dowódcza
Dowódca – mjr Franciszek Aleksander Lubik

</doc>
<doc id="943857" url="https://pl.wikipedia.org/wiki?curid=943857" title="Batalion ON „Żnin”">
Batalion ON „Żnin”

Żniński Batalion Obrony Narodowej (batalion ON „Żnin”) – pododdział piechoty Wojska Polskiego II RP.
Batalion sformowany został wiosną 1939, w składzie Chełmińskiej Brygady ON, na podstawie etatu batalionu ON typ „S”.
Jednostką administracyjną i mobilizującą dla Żnińskiego batalionu ON był 62 pułk piechoty w Bydgoszczy.
W trakcie organizacji pododdziału zakładano, że wraz z wągrowieckim i Bydgoskim batalionem ON utworzy Kujawską Brygadę ON. Dotychczasowa 3. kompania Kcyńskiego batalionu ON stacjonująca w Żninie została włączona do Żnińskiego batalionu ON, jako 1 kompania.
W kampanii wrześniowej jednostka walczyła w składzie 26 Dywizji Piechoty, a od 10 września w składzie Zgrupowania płk. Stanisława Siudy (Poznańska Brygada ON).
Obsada personalna.
Uzbrojenie (faktyczne)

</doc>
<doc id="943866" url="https://pl.wikipedia.org/wiki?curid=943866" title="Ivan Markulj">
Ivan Markulj

Iwan Markulj (ur. 11 lutego 1889 w Mostarze, zm. we wrześniu 1945 w Belgradzie) – oficer armii austro-węgierskiej i jugosłowiańskiej pochodzenia chorwackiego, generał Sił Zbrojnych Niepodległego Państwa Chorwackiego, dowódca 369 (Chorwackiego) Pułku Piechoty, komendant garnizonu Zagrzebia i dowódca III Korpusu NDH.
Życiorys.
Służył w armii austro-węgierskiej, w szeregach której walczył w I wojnie światowej jako oficer. Po jej zakończeniu przeszedł do nowo formowanej Królewskiej Armii Jugosłowiańskiej, dochodząc do stopnia pułkownika. Po najeździe wojsk niemieckich i kapitulacji Jugosławii w kwietniu 1941, podjął służbę w Siłach Zbrojnych NDH. Został dowódcą pułku piechoty w miejscowości Varaždin.
W lipcu objął dowodzenie 369 (Chorwackiego) Pułku Piechoty, zwanego też Legionem Chorwackim, który był formowany na potrzeby Wehrmachtu. Po przeszkoleniu na terytorium Niemiec na początku października przybył na jego czele na front wschodni z przydziałem do niemieckiej 100 Dywizji Strzeleckiej. Szlak bojowy Pułku wiódł przez miejscowości Petrusani, Kremenczuga, Połtawa, Saroki, Balti, Pierwomajsk, Kirowohrad, Pietropawłowsk, Taranowka, Grisin, Stalino, Wasiliewka, Aleksandrowka, Iwanowka, Garbatowo. W lipcu 1942 369 pp dotarł do linii rzeki Don.
W międzyczasie płk I. Markulj został awansowany do stopnia generała majora. 22 września przekazał dowództwo 369 pp płk Viktor Pavičiciowi. Następnie objął dowodzenie garnizonem Zagrzebia. Późnym latem 1943 został głównodowodzącym III Korpusu z siedzibą w Sarajewie. W kwietniu 1945 kierował odwrotem wojsk NDH na północ. W pierwszych dniach maja skapitulował przed wojskami brytyjskimi i został wkrótce wydany komunistycznym władzom jugosłowiańskim. Skazany na karę śmierci przez Najwyższy Sąd Wojskowy Jugosławii, którą wykonano we wrześniu.

</doc>
<doc id="943868" url="https://pl.wikipedia.org/wiki?curid=943868" title="Corrado Orrico">
Corrado Orrico

Corrado Orrico (ur. 16 kwietnia 1940 w Massa) włoski trener piłkarski, w sezonie 1991/1992 trener Interu Mediolan.

</doc>
<doc id="943874" url="https://pl.wikipedia.org/wiki?curid=943874" title="Deportivo Toluca FC">
Deportivo Toluca FC

Deportivo Toluca Fútbol Club (wym. []) – meksykański klub piłkarski z siedzibą w mieście Toluca, stolicy stanu Meksyk. Występuje w rozgrywkach Liga MX. Swoje domowe mecze rozgrywa na obiekcie Estadio Nemesio Díez.
Historia.
W marcu 1917 roku bracia Román i Gerardo Ferrat wraz z Filiberto Navasem utworzyli klub Deportivo Toluca Fútbol Club. W roku 1950 klub dołączył do niedawno utworzonej drugiej ligi meksykańskiej (Segunda División de México), a w roku 1953 awansował do pierwszej ligi (Primera División de México).
Klub z Toluki pod wodzą trenera Ignacio Trellesa dwa razy z rzędu (w roku 1966 i 1967) zdobył mistrzostwo Meksyku. W 1975 roku trener Ricardo de León, choć krytykowany za ultradefensywny styl gry prezentowany przez jego drużynę, doprowadził klub do trzeciego tytułu mistrza. W decydującym meczu Deportivo Toluca pokonał León 1:0 dzięki bramce Ekwadorczyka Ítalo Estupiñana.
W roku 1997, zaraz po tym jak klub dotarł do finału ligi meksykańskiej, w którym zmierzyć się miał z nieistniejącym już klubem Toros Neza, pieczę nad zespołem objął trener Enrique Meza. Zmienił on grę zespołu na bardzo ofensywną. Taka gra drużyny bardzo odpowiadała paragwajskiemu piłkarzowi klubu José Cardozo, który czterokrotnie został królem strzelców meksykańskiej ligi.
Swoje pierwsze od 20 lat mistrzostwo Deportivo Toluca zdobyła w roku 1998. Łącznie pod wodzą trenera Enrique Mezy klub został mistrzem Meksyku trzy razy w ciągu trzech lat.
W roku 2002 podczas turnieju Apertura trenerem drużyny został Ricardo Lavolpe. Jednak jeszcze przed zakończeniem sezonu został on trenerem reprezentacji Meksyku. Deportivo Toluca mimo to nadal grała znakomicie, docierając do finału w którym pokonał klub Monarcas Morelia.
Kolejny tytuł mistrza Meksyku klub zdobył podczas turnieju Apertura w roku 2005, kiedy to w finale Deportivo Toluca pokonał CF Monterrey (zdobywając w obu meczach 6 bramek i tracąc dwa razy mniej).
W turnieju Apertura roku 2006 klub Deportivo Toluca także dotarł do finału, gdzie po remisie w pierwszym meczu (1:1) przegrał 1:2 na Estadio Nemesio Díez z Guadalajarą i musiał zadowolić się tytułem wicemistrza Meksyku.
Kolejne tytuły Toluca zdobyła jesienią 2008, po pokonaniu Cruz Azul i wiosną 2010, po pokonaniu Santosu Laguna. Autor obydwóch sukcesów, trener José Manuel de la Torre, objął w styczniu 2011 reprezentację Meksyku.

</doc>
<doc id="943875" url="https://pl.wikipedia.org/wiki?curid=943875" title="Wielka Zbrojownia">
Wielka Zbrojownia



</doc>
<doc id="943877" url="https://pl.wikipedia.org/wiki?curid=943877" title="Jan Gotfryd Theiner">
Jan Gotfryd Theiner

Jan Gotfryd Theiner herbu Pszczyna (ur. listopad 1793 w Pszczynie, zm. 10 grudnia 1828 w Warszawie) – lekarz warszawski, luteranin.
Był synem Jana Henryka i Zofii z Kosmelów, więcej nic nie wiadomo o jego wczesnych latach. Medycynę studiował zapewne we Wrocławiu. W sierpniu roku 1811, już jako lekarz, wstąpił do 16 p. kawalerii wojsk polskich. Wziął udział w kampanii rosyjskiej Napoleona w r. 1812 i otrzymał wtedy złoty krzyż orderu Virtuti Militari. Po zakończeniu wojen napoleońskich osiadł w Warszawie i pozostając najwyraźniej nadal lekarzem wojskowym prowadził także praktykę prywatną, lecząc ubogich bez wynagrodzenia. W roku 1820 założył wraz z innymi stołecznymi lekarzami Towarzystwo Lekarskie Warszawskie, pozostając do śmierci jego sekretarzem.
W roku 1826 otrzymał "za zasługi dla wojska" szlachectwo z herbem Pszczyna. Ok. r. 1814 poślubił Annę z Schoesmanów (1795-1832) i miał dwóch synów, z których Feliks (1816-1836) w wieku lat 15 ukończył Liceum Warszawskie i w wieku lat 20 po studiach lekarskich w Berlinie uzyskał doktorat medycyny. Wkrótce potem zmarł.
W roku 1829, rok po śmierci doktora Theinera, wspominano go następująco (Szulc, zob. niżej): "Dziś rocznica zgonu śp. Jana Pszczyny-Theinera, dr med. i chirurgii. Rzadkie przymioty duszy i serca zmarłego, a szczególnie przykładna dla cierpiących nieinteresowność zasługują na chlubne i po zgonie jego wspomnienie. Śmierć zawczesna wydarła przyjaciela ludzkości i dobroczyńcę nieszczęśliwym, od których nieodstręczony niemożnością wynagrodzenia trudów swoich, niósł troskliwą pomoc. Wdzięczni nie przestaną wspominać i ronić łez żalu nad jego grobowcem, dopóki im starczyć będzie przez niego przedłużone życie".
Doktor Theiner został pochowany na cmentarzu ewangelickim w Warszawie w nieznanym dziś miejscu.
Bibliografia.
 

</doc>
<doc id="943880" url="https://pl.wikipedia.org/wiki?curid=943880" title="Batalion ON „Świecie”">
Batalion ON „Świecie”

Świecki Batalion Obrony Narodowej (batalion ON „Świecie”) – pododdział piechoty Wojska Polskiego II RP.
Batalion został sformowany wiosną 1939 roku, w Świeciu, w składzie Pomorskiej Brygady ON, według etatu batalionu ON typ IV. Jednostką administracyjną i mobilizującą dla batalionu był 66 Kaszubski pułk piechoty. Kampanię wrześniową 1939 roku jednostka rozpoczęła w składzie 16 Pomorskiej Dywizji Piechoty.

</doc>
<doc id="943887" url="https://pl.wikipedia.org/wiki?curid=943887" title="Jakub I Cypryjski">
Jakub I Cypryjski

Jakub I Cypryjski, Jakub I de Poitiers-Lusignan (1334 – 9 września 1398) – król Cypru w latach 1382–1398. Był czwartym synem króla Hugona IV (trzecim z drugiego małżeństwa), a królem został po śmierci swojego bratanka – Piotra II.
Po śmierci Hugona IV jego najstarszy syn – Gwidon, książę Galilei już nie żył, więc tron objął jego kolejny syn – Piotr I, który rządził przez 10 lat – aż został zamordowany. Wdowa po Piotrze I – Eleonora Aragońska z Gandii, aby pomścić śmierć męża poprosiła Genueńczyków, by napadli na Cypr. Atak ten nastąpił w kwietniu 1373. Genueńczycy podbili Famagustę, aresztowali Piotra II razem z jego matką i zamordowali rycerzy, którzy wcześniej zamordowali Piotra I. Jakub walczył z najeźdźcami w Kyrenii, ale musiał opuścić wyspę w 1374. Zamieszkał na Rodos, gdzie został aresztowany razem z żoną przez Genueńczyków i zabrany do Genui.
Po bezpotomnej śmierci Piotra II w 1382, cypryjski parlament zadecydował o przyznaniu korony Jakubowi. Ten musiał podpisać traktat pokojowy z Genueńczykami, którzy w końcu uwolnili go z niewoli w 1383. Jakub wrócił na Cypr, ale nie został tam zaakceptowany, opuścił więc wyspę. Wrócił ponownie w kwietniu 1385 i wtedy został przywitany bardzo entuzjastycznie. Został koronowany na króla Cypru w maju 1385 w Nikozji, w katedrze Mądrości Bożej, w 1389 został koronowany na króla Jerozolimy i w 1396 (po śmierci króla Leona VI w 1393) – na króla Małej Armenii.
Małżeństwo i potomstwo.
Jakub poślubił w 1372 swoją rodaczkę Helvis Brunswick-Grubenhagen (córkę Filipa Brunszwickiego, konstabla Jerozolimy, oraz Helizji de Dampierre). Z tej okazji Jakub sam został konstablem Cypru. Para miała 12 dzieci:

</doc>
<doc id="943899" url="https://pl.wikipedia.org/wiki?curid=943899" title="Bocianowo (Bęsia)">
Bocianowo (Bęsia)

Bocianowo – przysiółek osady Bęsia w Polsce, położony w województwie warmińsko-mazurskim, w powiecie olsztyńskim, w gminie Kolno.
W latach 1975–1998 przysiółek administracyjnie należał do województwa olsztyńskiego.
Obecnie w przysiółku nie ma zabudowy.

</doc>
<doc id="943913" url="https://pl.wikipedia.org/wiki?curid=943913" title="Wólka (powiat olsztyński)">
Wólka (powiat olsztyński)

Wólka – osada w Polsce położona w województwie warmińsko-mazurskim, w powiecie olsztyńskim, w gminie Kolno.
W latach 1975–1998 miejscowość administracyjnie należała do województwa olsztyńskiego.

</doc>
<doc id="943914" url="https://pl.wikipedia.org/wiki?curid=943914" title="Radio Bagdad">
Radio Bagdad

Radio Bagdad – rockowy zespół z Gdańska. Trio powstało w 2004 roku. 15 maja 2007 roku Radio Bagdad wydało swój debiutancki album pt. "Słodkie koktajle Mołotowa". Również w 2007 roku zespół zajął pierwsze miejsce na festiwalu Union Of Rock w Węgorzewie. W 2009 zespół wydał płytę "Kupując czerń" .

</doc>
<doc id="943917" url="https://pl.wikipedia.org/wiki?curid=943917" title="Otry">
Otry

Otry (dawniej: prus. "Ātris", "Āteris", niem. "Groß Ottern", 1928–1945 "Ottern") – wieś w Polsce położona w województwie warmińsko-mazurskim, w powiecie olsztyńskim, w gminie Kolno.
W latach 1975–1998 miejscowość administracyjnie należała do województwa olsztyńskiego. Wieś znajduje się w historycznym regionie Warmia.
Historia.
Wieś na obszarze 15 włók założył biskup warmiński Maurycy Ferber. Otry lokowane były na prawie chełmińskim.
W roku 1802 w Otrach funkcjonowała szkoła luterańska.

</doc>
<doc id="943922" url="https://pl.wikipedia.org/wiki?curid=943922" title="Augustówka (Górkowo)">
Augustówka (Górkowo)

Augustówka – część wsi Górkowo w Polsce, położona w województwie warmińsko-mazurskim, w powiecie olsztyńskim, w gminie Kolno.
W latach 1975–1998 Augustówka administracyjnie należała do województwa olsztyńskiego.

</doc>
<doc id="943923" url="https://pl.wikipedia.org/wiki?curid=943923" title="Gajówka Augustowska">
Gajówka Augustowska

Gajówka Augustowska – osada leśna w Polsce położona w województwie warmińsko-mazurskim, w powiecie olsztyńskim, w gminie Kolno.
W latach 1975–1998 miejscowość administracyjnie należała do województwa olsztyńskiego.

</doc>
<doc id="943924" url="https://pl.wikipedia.org/wiki?curid=943924" title="Jagex">
Jagex

Jagex Ltd – przedsiębiorstwo działające na terenie Wielkiej Brytanii, z siedzibą w Cambridge. Produkuje gry komputerowe oparte na języku programowania Java. Najbardziej znaną grą stworzoną przez Jagex jest gra typu MMORPG pt. "RuneScape". Na przełomie 2007 i 2008 roku Jagex stworzył FunOrb – stronę internetową z grami online, z których większość to klasyczne gry (np. szachy, cztery w rzędzie). 19 stycznia 2010 roku została wydana gra strategiczna osadzona w realiach antycznych Chin – "War of Legends". Obecnie Jagex pracuje nad nowym, sci-fi MMORPG – "Stellar Dawn". Premiera gry ma odbyć się w 2011 roku. Firma rozpoczęła także produkcję trzeciego MMO, który ma być osadzony w realiach fantasy.
26 lipca 2010 roku Jagex dokonał zakupu praw do gry "Planetarion". Wkrótce ma się pojawić jej sequel, "Galaxytarion".
5 maja 2011 roku ma pojawić się także planowana wersja beta gry "8Realms".
Jagex zatrudnia ponad 400 osób.

</doc>
<doc id="943925" url="https://pl.wikipedia.org/wiki?curid=943925" title="Kolenko">
Kolenko

Kolenko – osada w Polsce położona w województwie warmińsko-mazurskim, w powiecie olsztyńskim, w gminie Kolno.
W latach 1975–1998 miejscowość administracyjnie należała do województwa olsztyńskiego.

</doc>
<doc id="943927" url="https://pl.wikipedia.org/wiki?curid=943927" title="Ernst Wiechert">
Ernst Wiechert

Ernst Wiechert (ur. 18 maja 1887 w Piersławku koło Ządźborka, zm. 24 sierpnia 1950 w Uerikon w Szwajcarii) – pisarz niemiecki, który znaczącą część swojej twórczości poświęcił Mazurom.
Życiorys.
Jego ojciec był leśniczym. Pisarz przyszedł na świat w leśniczówce Piersławek koło Ządźborka (obecnie Mrągowa). Jego dziadkowie zostali pochowani na cmentarzu ewangelickim w Krutyni. W latach 1898-1905 uczęszczał do gimnazjum w Królewcu, a w latach 1905-1911 studiował na tamtejszym uniwersytecie przyrodoznawstwo, filozofię, filologię angielską i niemiecką. Po studiach Wiechert podjął pracę jako nauczyciel gimnazjalny w Królewcu. Po wybuchu I wojny światowej zgłosił się jako ochotnik do wojska, walczył pod Verdun i dosłużył się stopnia oficerskiego. Po wojnie nadal pracował jako nauczyciel w Królewcu, a w roku 1930 przeniósł się do Berlina. Po dojściu do władzy nazistów zrezygnował z pracy w szkolnictwie, przeniósł się do Ambach koło jeziora Starnberger See w Bawarii i żył od tej pory z pisarstwa.
Ze względu na krytyczną postawę wobec władz nazistowskich, której dawał wyraz w wystąpieniach publicznych, w roku 1938 trafił na cztery miesiące do obozu koncentracyjnego Buchenwald. Wstrząsającą relację stamtąd spisał przed wybuchem wojny i zakopał w ogrodzie – ukazała się drukiem dopiero w 1945 roku. Podczas II wojny światowej jego utwory z lat pokoju były wznawiane, nie ukazało się jednak nic nowego. Również lata powojenne nie były dla pisarza łatwe, mimo wydania kilku nowych utworów. Atakowany za „obrazę” narodu niemieckiego we wspomnieniach z Buchenwaldu oraz rozczarowany powierzchowną denazyfikacją pisarz wyemigrował w roku 1948 do Szwajcarii.
Dzieła.
Należał do najpoczytniejszych pisarzy niemieckich lat trzydziestych XX wieku. Zadebiutował powieścią "Die Flucht" („Ucieczka“) w 1916 roku, sławę pisarską przyniosła mu jednak dopiero powieść "Die Magd des Jürgen Doskocil" z 1932 roku. We wczesnych utworach z lat dwudziestych widoczne są wpływy ideologii neopogańskiej, pod koniec dziesięciolecia pisarz wraca jednak do oficjalnej religijności protestanckiej. Wiechert dał się poznać jako zawzięty krytyk cywilizacji i piewca tradycyjnej, hierarchicznej społeczności wiejskiej. W Niemczech niemal zupełnie zapomniany, w Polsce tradycyjnie cieszy się dużą poczytnością, głównie na terenie Warmii i Mazur. Jego imieniem nazwano jedną z ulic w olsztyńskiej dzielnicy Jaroty.
Inicjatywy.
W listopadzie 2008 z inicjatywy Magdaleny Gębki zostały wydane na płycie CD "Baśnie" E. Wiecherta. Czyta Wojciech Malajkat, Prof. Andrzej Strumiłło namalował na potrzeby wydania tej płyty Anioła nadziei, który widnieje na okładce. Płyty wydało Stowarzyszenie Leśniczówka Pranie przy udziale finansowym Fundacji Współpracy Polsko-Niemieckiej.

</doc>
<doc id="943933" url="https://pl.wikipedia.org/wiki?curid=943933" title="San Antonio (Mariany Północne)">
San Antonio (Mariany Północne)

San Antonio – miasto w Marianach Północnych, na wyspie Saipan. Według danych szacunkowych na rok 2009 liczy 6 421 mieszkańców Największe miasto kraju, ośrodek turystyczny.

</doc>
<doc id="943935" url="https://pl.wikipedia.org/wiki?curid=943935" title="Gira">
Gira

Gira, istniejący od 1905 niemiecki producent sprzętu elektrotechnicznego. Firma została założona w Wuppertalu, ale w 1912 jej siedziba została przeniesiona do Radevormwaldu. Początkowo GIRA produkowała wszelkiego rodzaju łączniki elektryczne i osprzęt konwencjonalny. Od samego początku firma odznaczała się dobrą jakością oferowanych produktów oraz szerokim asortymentem wyglądu urządzeń.
GIRA jest członkiem założycielem stowarzyszenia EIBA, twórcy systemu EIB oraz producentem inteligentnej instalacji elektrycznej - instabus EIB/KNX. Obecnie GIRA zatrudnia około 700 osób w Niemczech a swoje przedstawicielstwa posiada w większości państw na świecie, m.in. cała Europa, Chiny, Rosja, Tajwan, Zjednoczone Emiraty Arabskie, Iran czy Hongkong. W Polsce autoryzowanym przedstawicielem firmy GIRA od 1992 roku jest TEMA 2 Sp. z o.o., która zajmuje się m.in. handlem, doradztwem i wsparciem technicznym.

</doc>
<doc id="943937" url="https://pl.wikipedia.org/wiki?curid=943937" title="Port lotniczy Sarajewo">
Port lotniczy Sarajewo

Port lotniczy Sarajewo – międzynarodowy port lotniczy położony kilka kilometrów na południowy zachód od centrum Sarajewa. Jest największym portem lotniczym w Bośni i Hercegowinie. W 2013 obsłużył 665 638 pasażerów. Jest głównym węzłem linii lotniczych FLYBOSNIA

</doc>
<doc id="943941" url="https://pl.wikipedia.org/wiki?curid=943941" title="San Vicente (Mariany Północne)">
San Vicente (Mariany Północne)

San Vicente - miasto w Marianach Północnych, na wyspie Saipan; według danych szacunkowych na rok 2009 liczy 5 814 mieszkańców. Ośrodek turystyczny. Trzecie co do wielkości miasto kraju.

</doc>
<doc id="943942" url="https://pl.wikipedia.org/wiki?curid=943942" title="Real Girl">
Real Girl

Real Girl – debiutancki, solowy, studyjny album brytyjskiej wokalistki pop, Mutyi Bueny, wydany dnia 4 czerwca 2007 w Wielkiej Brytanii. Artystka po opuszczeniu zespołu Sugababes, dołączyła do dotychczasowej wytwórni płytowej, Universal Records.
Przy produkcji albumu, gościnny udział wzięły same sławy muzyki od duetu Groove Armada poprzez legendę muzyki pop George'a Michaela do zwyciężczyni nagrody "BRIT Awards" Amy Winehouse.
Pierwszy singel z albumu, utwór "Real Girl", ukazał się dnia 14 maja 2007 w systemie Download i 28 maja 2007 na CD. Singel wyprodukowany został przez Full Phatt, firmę działającą w Londynie. Piosenka jest samplem utworu Lenny'ego Kravitza "It Ain't Over 'Til It's Over".
Drugi singel z krążka, utwór "Song 4 Mutya (Out of Control)" ukazał się dnia 23 lipca 2007, singel zremiksowany i wyprodukowany został przez duet Groove Armada. Piosenka znalazła się na albumie zarówno Mutyi Bueny jak i samych producentów.
Odrzucone utwory.
W trakcie gdy Mutya nagrywała "Real Girl", co jakiś czas publikowała specjalnie dla swoich fanów dema utworów, które komponowała. Dzięki serwisowi "Myspace" fani zapoznali się z solową twórczością wokalistki. Większość z utworów jest oficjalnie wzięta pod prawa autorskie:

</doc>
<doc id="943945" url="https://pl.wikipedia.org/wiki?curid=943945" title="Szymon Sycylijski">
Szymon Sycylijski

Szymon de Hauteville (, ; ur. 1093, zm. 1105) – hrabia Sycylii od 1101.
Najstarszy syn i następca Rogera I, hrabiego Sycylii, oraz jego trzeciej żony Adelajdy del Vasto (regentki podczas rządów Szymona).
Urodził się prawdopodobnie w Mileto, w Kalabrii. Szymon był młodym chłopcem, kiedy odziedziczył hrabstwo po śmierci swojego ojca 22 czerwca 1101 i zmarł zaledwie cztery lata później w 1105, nie osiągnąwszy wieku dorosłego. Po śmierci Szymona hrabstwo Sycylii przypadło jego młodszemu bratu Rogerowi II.

</doc>
<doc id="943949" url="https://pl.wikipedia.org/wiki?curid=943949" title="Reakcja endoergiczna">
Reakcja endoergiczna



</doc>
<doc id="943953" url="https://pl.wikipedia.org/wiki?curid=943953" title="Asnières (ujednoznacznienie)">
Asnières (ujednoznacznienie)



</doc>
<doc id="943957" url="https://pl.wikipedia.org/wiki?curid=943957" title="Markt Einersheim">
Markt Einersheim

Markt Einersheim – gmina targowa w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Kitzingen, wchodzi w skład wspólnoty administracyjnej Iphofen. Leży w Steigerwaldzie, około 10 km na południowy wschód od Kitzingen, przy drodze B8.
Oświata.
W gminie znajduje się 75 miejsc przedszkolnych (z 46 dziećmi) oraz szkoła podstawowa (8 nauczycieli, 146 uczniów).

</doc>
<doc id="943959" url="https://pl.wikipedia.org/wiki?curid=943959" title="Batalion ON „Czersk”">
Batalion ON „Czersk”

Batalion Obrony Narodowej „Czersk” ("Czerski batalion ON") batalion piechoty typ specjalny nr 85 – pododdział piechoty Wojska Polskiego w II Rzeczypospolitej. 
Formowanie i zmiany organizacyjne.
Czerski batalion ON został sformowany latem 1937 roku, w składzie Pomorskiej Brygady ON z siedzibą dowództwa w Toruniu. W dniu 24 sierpnia 1939 roku podczas mobilizacji alarmowej zgodnie z planem mobilizacyjnym "W" na bazie w/w batalionu zmobilizowano, batalion piechoty typ spec. nr 85, jednostką mobilizującą był 1 batalion strzelców w Chojnicach. 
Batalion piechoty spec. nr 85 w kampanii wrześniowej.
Batalion walczył w sformowanym na bazie Pomorskiej Brygadzie Obrony Narodowej płk. Tadeusza Majewskiego, Zgrupowaniu „Chojnice“ wchodzącym w skład Grupy Operacyjnej „Czersk“, Armii „Pomorze”. Po zmobilizowaniu przybył w rejon Chojnic, prowadził dalszą rozbudowę stanowisk polowych. 85 batalion piechoty bronił odcinka północnego w I rzucie obrony zgrupowania; od północnego skraju jeziora Charzykowskiego do stawów przy szosie Chojnice-Bytów. 1 września o godz.6.00 po silnym ostrzale artyleryjskim nastąpiło natarcie 90 pułku piechoty zmotoryzowanej ze składu 20 Dywizji Piechoty Zmotoryzowanej. Gęsta mgła utrudniała obserwację i prowadzenie ostrzału oddziałów niemieckich. Po odparciu pierwszego natarcia ok. godz. 10.00 następuje drugie, które dokonało wyłomu na styku 85 batalionu piechoty i 1 batalionu strzelców. Kontratak odwodów przywrócił poprzednie położenie. Straty batalionu, to co najmniej 20 poległych, w tym ppor. rez. Edmund Kalinowski poległy w walce od ostrzału artyleryjskiego, 21 rannych i kilkunastu w niewoli. Po ustąpieniu mgieł ok. godz. 10.00 obronę batalionu wspierała jedna z baterii I/9 pułku artylerii lekkiej. Ok. godz. 14.30 batalion wycofał się na stanowiska II linii okopów. W trakcie osłony wycofania się na II linię poległ kpt. Alojzy Szczepański. Z uwagi na dokonujące się oskrzydlenie odcinka południowego obsadzanego przez 1 batalion strzelców w Chojnicach na rozkaz dowódcy GO Czersk, w ślad za 18 pułkiem ułanów na południe od Chojnic, zmuszona do wycofania jest obsada Chojnic. 85 batalion na rozkaz płk. Tadeusza Majewskiego bronił swojego odcinka do godz. 17.00. Następnie wycofał się w ślad za 1 batalionem strzelców w kierunku na Mylof. Batalion podczas obrony swojego odcinka poniósł wysokie straty osobowe. W trakcie wycofywania się, wysunięta najbardziej na południe 1 kompania strzelecka została rozbita. Wieczorem 1 września po sforsowaniu Brdy 85 batalion piechoty dotarł w rejon Mylofu. Podczas całodziennych walk i odwrotu wieczornego poległo, zostało rannych oraz dostało się do niewoli lub zagubiło się w nocy w lesie, około 50% stanu wyjściowego batalionu. Z 1 kompanii strzeleckiej zebrało się ok. 20 szeregowych z jednym oficerem. 
W nocy zajął stanowiska obronne za Brdą, na prawo od 1 batalionu strzelców. Porządkowano stany osobowe, uzupełniano amunicję i wydano posiłek. Wcielano nadciągających z przedpola zagubionych żołnierzy. Po godz. 2.00 2 września 85 batalion piechoty zebrano i wkrótce pomaszerował wraz z baterią 2/11 dywizjonu artylerii konnej, za 1 bs, a przed stanowiącego straż tylną 81 batalionem piechoty spec. trasą Gutowiec, Woziwoda, Biała, Kamionka, Gacno. 2 września ok. godz. 18.00 w rejonie Wielkiego Gacna, Zgrupowanie płk. Tadeusza Majewskiego, a w jego składzie 85 batalion piechoty, otrzymało rozkaz marszu nocnego do rejonu na południowy wschód od Błądzimia. Z uwagi na odwołanie natarcia z rejonu Błądzimia, 85 batalion piechoty pomaszerował w kierunku Świecia celem przeprawy przez Wisłę, a tabory na most w Grudziądzu. 3 września o godz.7.00 w Lubodzierzu 85 batalion piechoty został zbombardowany przez niemieckie lotnictwo, z uwagi na krańcowe wyczerpanie żołnierzy straty marszowe batalionu wyniosły 30% stanu osobowego. Podczas bombardowania batalion poniósł dalsze duże straty. Z uwagi na zamknięcie drogi na Świecie przez oddziały niemieckie, 85 batalion piechoty wycofał się na północ od Błądzimia. Część batalionu przy wsi Pięćmorgi dostała się do niewoli niemieckiej. Kpt. Feliks Szymański ze względu na sytuację wieczorem 3 września podzielił pozostałą część batalionu na grupki, którym nakazał przebijać się z okrążenia za Wisłę lub na południe. 
Obsada personalna.
Obsada personalna batalionu w marcu 1939 roku:
Obsada personalna we wrześniu 1939
Uzbrojenie batalionu typu II.
Po mobilizacji uzupełniono uzbrojenie zgodnie z etatem batalionu piechoty typ spec. organizacji wojennej L.3017/mob.org.

</doc>
<doc id="943964" url="https://pl.wikipedia.org/wiki?curid=943964" title="Willanzheim">
Willanzheim

Willanzheim – gmina targowa w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Kitzingen, wchodzi w skład wspólnoty administracyjnej Iphofen. Leży około 8 km na południowy wschód od Kitzingen.

</doc>
<doc id="943966" url="https://pl.wikipedia.org/wiki?curid=943966" title="Gubernator generalny">
Gubernator generalny

Gubernator generalny – historycznie najwyższy stopień gubernatorski, nadawany najwyższym urzędnikom administracji kolonialnej, szczególnie (ale nie tylko) na terenie Imperium brytyjskiego. Obecnie tytułu tego używają reprezentanci monarchy brytyjskiego w państwach Wspólnoty Narodów połączonych z Wielką Brytanią unią personalną (tzw. "Commonwealth realms"). 
Obecnie stanowisko to występuje w następujących państwach:
Do roku 1926 gubernatorzy generalni pełnili podwójną funkcję. Byli osobistymi przedstawicielami monarchy w dominiach brytyjskich, a równocześnie stanowili oddelegowanych tam reprezentantów brytyjskiego rządu, sprawującego nad dominiami pewną władzę polityczną. Podczas konferencji imperialnej w 1926 postanowiono o rozdzieleniu obu ról. Od tego czasu gubernatorzy są wyłącznie reprezentantami suwerena, zastępującymi go pod jego nieobecność w jego zamorskich "realms". Z kolei funkcje przedstawicieli rządu – tym razem już o charakterze czysto dyplomatycznym – przejęli wysocy komisarze. 
Gubernatorów generalnych powołuje formalnie monarcha brytyjski na wniosek rządu danego państwa. W praktyce decydujący głos przy obsadzie tego stanowiska należy do premiera każdego z "realms" lub też do jego parlamentu. Gubernatorzy posiadają w systemach politycznych "realms" pozycję analogiczną do tej zajmowanej przez monarchę w Wielkiej Brytanii. Ich formalne uprawnienia są niezwykle szerokie. Mogą m.in. powoływać i odwoływać premiera, skracać kadencję parlamentu, a także nadawać ordery i odznaczenia. W rzeczywistości (podobnie jak to się dzieje w Wielkiej Brytanii) wszystkie te kompetencje wykonują jedynie na wyraźny wniosek rządu, zaś ich samodzielna rola ogranicza się do zadań ceremonialnych i reprezentacyjnych. W brytyjskiej nauce prawa konstytucyjnego istnieje koncepcja tzw. "reserve powers", według której gubernatorzy są strażnikami stabilności swoich państw, zaś w razie jej zagrożenia (np. wskutek poważnego kryzysu politycznego) mają prawo użyć swoich prerogatyw zupełnie samodzielnie. W praktyce jednak dzieje się tak niezwykle rzadko. W większości państw od gubernatorów tradycyjnie wymaga się nie angażowania się w bieżącą politykę. 
Niemal wszyscy gubernatorzy generalni w trakcie swojej kadencji lub tuż po jej zakończeniu otrzymują brytyjski Order św. Michała i św. Jerzego, przeznaczony dla osób szczególnie zasłużonych dla Wspólnoty Narodów i brytyjskiej służby dyplomatycznej. Z chwilą objęcia urzędu są również dekorowani najwyższymi odznaczeniami swoich państw, a następnie stają się ich kanclerzami i podpisują decyzje o ich nadaniu kolejnym osobom. Formalnie wszystkie akty gubernatorów generalnych stanowią decyzje królewskie, podpisywane i ogłaszane przez nich jedynie w zastępstwie monarchy. 
Do 1981 obowiązywała nieformalna zasada, iż gubernatorami generalnymi zostają wyłącznie mężczyźni. Zwyczaj ten przełamała dopiero Elmira Gordon, która objęła wówczas urząd gubernator generalnej Belize. Od tego czasu funkcje te sprawuje coraz więcej kobiet.
Inne kraje.
Tytuł gubernatora generalnego odnosił się też do:

</doc>
<doc id="943967" url="https://pl.wikipedia.org/wiki?curid=943967" title="Batalion ON „Nakło”">
Batalion ON „Nakło”

Nakielski Batalion Obrony Narodowej (batalion ON „Nakło”) batalion piechoty typ specjalny nr 86 - pododdział piechoty Wojska Polskiego II RP.
Formowanie i zmiany organizacyjne.
Nakielski batalion Obrony Narodowej został sformowany w 1937 roku, w Nakle, w składzie Pomorskiej Brygady ON.
Wiosną 1939 roku przeformowany został na etat batalionu ON typ II. Po przemianowaniu Pomorskiej Brygady ON na Chełmińską Brygadę ON i utworzeniu nowej Pomorskiej Brygady ON w Świeciu, pozostał w składzie Chełmińskiej Brygady ON.
Zgodnie z planem mobilizacyjnym „W” Nakielski batalion ON był zawiązkiem dla batalionu piechoty typ specjalny nr 86, a 2 kompania ON „Wyrzysk” zawiązkiem dla 2 kompanii strzeleckiej tegoż batalionu piechoty. Jednostką mobilizującą batalion piechoty typ spec. nr 86 był 61 pułk Piechoty Wielkopolskiej w Bydgoszczy. Batalion mobilizował się w alarmie, w grupie jednostek oznaczonych kolorem niebieskim, w Nakle, w czasie A+24 (2 kompania strzelecka mobilizowała się w tym samym trybie i grupie, w Wyrzysku, w czasie A+18). Jednostka została zorganizowana według organizacji wojennej L. 3017/mob.org. baonu piechoty typ specjalny.
W założeniu batalion piechoty typ spec. nr 86 miał wejść w skład 208 pułku piechoty, jednak w kampanii wrześniowej walczył w składzie 15 Wielkopolskiej Dywizji Piechoty.
Mobilizacja batalionu rozpoczęła się 24 sierpnia 1939 roku około godz. 7.00-8.00, w trybie alarmowym. Karty mobilizacyjne zostały dostarczone dopiero po zakończeniu mobilizacji. Po ukończeniu mobilizacji cały stan osobowy batalionu złożył przysięgę, a następnie przemaszerował z Nakła do miejscowości Paterek, gdzie przygotowywał rowy strzeleckie wzdłuż południowego brzegu Noteci.
Batalion piechoty spec. nr 86 w kampanii wrześniowej.
1 września 1939 przebywający w rejonie Paterka 86 batalion piechoty wszedł w skład Oddziału Wydzielonego „Tur“, wspólnie z batalionem III/59 pułku piechoty. Dowódcą OW był ppłk Antoni Kaczmarczyk. 86 batalion zajął ugrupowanie bojowe; 1 i 3 kompanie strzeleckie z plutonem 2 kompanii strzeleckiej wzmocnione plutonami ckm, zajęły stanowiska na linii Noteci na przedpolu Nakła. Natomiast większość 2 kompanii strzeleckiej, dowództwo batalionu i plutony batalionowe przebywały w lesie proboszczowskim na południe od Paterka. Po dokonaniu zniszczeń przez saperów w okolicach Nakła, ok. godz. 15.00 kompanie 86 batalionu wycofały się z Nakła na południowy brzeg rzeki. Zajęto obronę całością batalionu wzdłuż Noteci. O świcie 2 września artyleria niemiecka ostrzelała pozycje 86 batalionu piechoty. Patrole 3 kompanii strzeleckiej penetrowały teren Nakła. 3 września batalion nadal pozostał na stanowiskach obronnych, dowództwo batalionu przeniosło się do Wieszczki. O godz. 4.30 na odcinku 86 batalionu oddziały niemieckie podjęły próby forsowania Noteci. Zostały odparte przez batalion, ze wsparciem artylerii. Rano 4 września niemiecka piechota przy wsparciu artylerii podjęła kolejną próbę forsowania Noteci na odcinku OW „Tur“, oba bataliony skutecznie udaremniły tą próbę. Z uwagi na wycofanie 15 DP z przedmościa bydgoskiego, rozwiązano OW „Tur“ i nakazano oderwać się od nieprzyjaciela. 
W godzinach wieczornych 86 batalion piechoty wykonał odwrót po trasie Samoklęski, Tur, Zamość, Ciele, po dotarciu do drogi Bydgoszcz-Inowrocław skierował się przez Brzozę, Chmielniki i dotarł do Jeziora Jezuickiego. W trakcie marszu w rejonie Rynarzewa i Brzozy został ostrzelany przez grupy dywersantów. Nie zdążył dołączyć do batalionu III pluton 2 kompanii, który pomaszerował do Szubina, gdzie dołączył do oddziałów 26 Dywizji Piechoty. Rano 5 września 86 batalion dotarł do Dobromierza. Wieczorem 6 września w ugrupowaniu 15 DP, 86 batalion piechoty podjął dalszy odwrót poprzez Złotniki Kujawskie, Rojewo, Szadłowice, Parchanie. Po odpoczynku kolejną nocą 7/8 września przeszedł przez miejscowości Rejna, Pieranie do rejonu Dąbrowy Biskupiej. Następna noc, to marsz po trasie Zakrzewo, Osięciny, Kąkowa Wola. 9 września 15 DP rozwinęła się do walki na stanowiskach, w linii Brześć Kujawski-Lubraniec, 86 batalion wraz Bydgoskim batalionem ON stanowiły odwód dywizji, stacjonował w majątku Falborek. Nowym rozkazem dowódcy Armii „Pomorze“, 15 DP przegrupowała się marszem nocnym w kierunku południowym. 86 batalion piechoty pomaszerował trasą przez Kruszyn, Śmiłowice do Bodzanowa. Po dotarciu do miejsca, 10 września batalion przemieścił się do rejonu Kępki Szlacheckiej, gdzie wszedł w skład zgrupowania 62 pułku piechoty. 
11 września oddziały 15 DP podjęły walkę z podchodzącymi jednostkami niemieckiego III Korpusu Armijnego. Odwodowy 86 batalion piechoty w godz. 16.00-17.00, przesunięty został w rejon Marysina, wykonał patrole bojowe, w trakcie których poległ por. Jan Bleja. 12 września 61 pułk piechoty toczył zacięte walki, z nacierającymi w rejonie Szczytna, niemieckimi 338 i 309 pułkami piechoty ze składu 208 DP. Z uwagi na trwający bój 86 batalion przesunięto w rejon majątku Borzymowiczki, a następnie ok. godz. 16.00 przejął pozycje obronne wyczerpanego walką batalionu III/61 pp. O zmroku niemiecki 338 pp podjął próbę natarcia na północnym skraju przesmyku szczytnowskiego, przez most w Borzymowicach, natarcie doszło do dworu Borzymowice. Kontratak 82 batalionu piechoty, bez wsparcia własnej artylerii, odrzucił pododdziały niemieckiego 338 pp, aż do linii Paruszowice-Sieroszewo. W trakcie walki poległ między innymi ppor. Feliks Sośnicki. Od świtu 13 września obronę całego odcinka dywizji po wycofaniu się większości 15 DP, przejął Oddział Wydzielony ppłk. Kazimierza Heilmana-Rawicza składał się z; 62 pp, 86 batalionu piechoty i Bydgoskiego batalionu ON oraz wspierającego dywizjonu II/15 pal. 86 bp wraz z baterią 5/15 pal, bronił poprzednio zajmowanego odcinka w Borzymiu. Na OW uderzyła niemiecka 50 DP. Z uwagi na przełamanie obrony batalionu II/62 pp w rejonie stacji kolejowej Czerniewice, przez niemiecki 123 pp, ok. godz.14.00 z nie atakowanego odcinka Szczytno-Borzym wycofano 86 bp. Kontratak batalionu nakielskiego wspartego 5/15 pal i dodatkowo kompanią ckm, zatrzymał natarcie niemieckiego 123 pp, a następnie odrzucił go na pozycje wyjściowe. O godz. 15.00 wprowadzono do natarcia niemiecki 121 pp, który uderzył na kierunku Grabkowo-Czerniewice na stanowiska batalionów II/62 pp i 86 bp, niemiecki atak załamano ze wsparciem 4 i 5 baterii 15 pal. Do rana 14 września 86 batalion przebywał na pozycjach osłonowych wraz z podporządkowaną mu 5/15 pal. Następnie po godz. 22.00 wycofał się poprzez dwór Pomorzany, Sokołów do lasów na południe od wsi Lubieniek. 
Rano 86 batalion poprzez Lubień Kujawski i Budy Kaleńskie doszedł do rejonu Korzenia. W godzinach popołudniowych batalion osłaniał z kierunku południowo wschodniego natarcie 59 pp mającego wspólnie z oddziałami 27 Dywizji Piechoty wyprzeć niemiecką 3 DP z Radziwia i Ciechomic za Wisłę. 16 września 86 bp wymaszerował w kierunku Iłowa miejsca koncentracji 15 DP, po drodze był kilkakrotnie bombardowany przez lotnictwo niemieckie i poniósł straty osobowe i w sprzęcie. Pomimo tego dotarł w rejon koncentracji ok. godz. 16.00. 17 września maszerujący ku Bzurze w rejon Witkowic, 86 batalion piechoty został zaatakowany przez zmasowane siły lotnictwa w rejonie Bud Iłowskich. Batalion został rozproszony i jako zwarta jednostka przestał istnieć. Jedynie 2 kompania strzelecka kpt. Piotra Lücka zachowała zwartość i dotarła do przeprawy w Witkowicach. Po przeprawie w bród o świcie 18 września, pomaszerowała do Puszczy Kampinoskiej. 19 września w rejonie leśniczówki Pociecha 2 kompania weszła w skład odtwarzanego 61 pp. Rozkazem dowódcy Armii „Poznań“, 15 DP miała opanować rejon Mościska-Laski. Nocą 19/20 września do natarcia w szykach 61 pp przystąpiła kompania kpt. Piotra Lücka. Obrona oddziałów niemieckiej 1 Dywizji Lekkiej na linii Laski-Wólka Węglowa, była silna. Za cenę dużych strat opór niemiecki został przełamany przez oddziały 15 DP w Wólce Węglowej 20 września w godzinach wieczornych. 21 września większość dywizji przeszła do Wawrzyszewa i na Bielany. Pozostałości 61 pp broniły wraz z załogą stolicy rejonu Wawrzyszewa i Placówki. Kompania z 86 batalionu piechoty została rozformowana, żołnierzy kompanii i przedzierających się znad Bzury pojedynczo i w grupkach z rozproszonego batalionu, zbierano w szeregach odtwarzanego 61 pp, który uczestniczył w obronie Warszawy na pododcinku „Północ“ do dnia kapitulacji. 
Obsada personalna.
Obsada personalna batalionu w marcu 1939 roku:
Faktycznie na uzbrojeniu batalionu typu II znajdowały się trzy ciężkie karabiny maszynowe, dziewięć lekkich karabinów maszynowych, jeden 81 mm moździerz, sześć granatników, 333 karabinów, 164 karabinków i 28 pistoletów. Opisane uzbrojenie obowiązywało jako etatowe dla batalionu ON typ II do mobilizacji. Po przeprowadzeniu mobilizacji zostało uzupełnione do etatu bp typ spec.

</doc>
<doc id="943970" url="https://pl.wikipedia.org/wiki?curid=943970" title="Rödelsee">
Rödelsee

Rödelsee – miejscowość i gmina w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Kitzingen, wchodzi w skład wspólnoty administracyjnej Iphofen. Leży około 6 km na wschód od Kitzingen.

</doc>
<doc id="943971" url="https://pl.wikipedia.org/wiki?curid=943971" title="Klub Proxima">
Klub Proxima

Klub Proxima (Klub Studentów Uniwersytetu Warszawskiego) – klub studencki w Warszawie mieszczący się przy ul. Żwirki i Wigury 99a. Jego właścicielem jest Fundacja na rzecz Studentów i Absolwentów Uniwersytetu Warszawskiego „Universitatis Varsoviensis”.
Działalność.
Działalność klubu skupiona jest wokół muzyki rockowej i jej pochodnych. Klub posiada pomieszczenia, sprzęt nagłośnieniowy i oświetlenie sceniczne pozwalające na organizowanie co roku kilkudziesięciu koncertów grup rockowych polskich i zagranicznych oraz prowadzenie cyklicznych imprez muzycznych.
Z infrastruktury „Proximy” zarówno do ćwiczeń, jak i podczas sesji nagraniowych, korzystają młode grupy muzyczne, nie tylko studenckie. W klubie odbywają się także konkursy i przeglądy muzyczne, m.in. jednodniowy festiwal PRL – Punk Rock Later. Oprócz koncertów, organizowane są tu również imprezy wydziałowe, bale i studenckie imprezy zamknięte. Dla kibiców sportowych klub udostępnia transmisje ważniejszych rozgrywek na telebimie.
Historia.
Klub Proxima istnieje od co najmniej 1974 roku. W 1993 Uniwersytet Warszawski użyczył budynek klubu Fundacji Samorządu Studentów UW, która w ciągu dwóch lat przeprowadziła remont i przebudowę ze środków własnych oraz dotacji z MEN i Zarządu Miasta Warszawy.
Regularną działalność klubu, w obecnej formie, datuje się od października 1996. W latach 1996–1998, oprócz imprez studenckich, klub organizował spotkania filmowe, projekcje filmów kina alternatywnego, m.in. „Trainspotting”. Klub był miejscem spotkań nie tylko studentów, ale również przedstawicieli mediów publicznych i prywatnych. W latach 1997–2000 przygotowano profesjonalne studio nagrań, dzięki czemu młode zespoły miały do dyspozycji salę prób muzycznych, wraz z możliwością nagrywania płyt demonstracyjnych. W latach 2000–2005 w „Proximie” odbywało się corocznie 35-50 koncertów zespołów należących do czołówki polskiej sceny rockowej.
Siedziba Proximy jest zlokalizowana na kampusie Uniwersytetu Warszawskiego na Ochocie, obok dwóch głównych akademików UW.

</doc>
<doc id="943972" url="https://pl.wikipedia.org/wiki?curid=943972" title="Batalion ON „Starogard”">
Batalion ON „Starogard”

Starogardzki Batalion Obrony Narodowej (Batalion ON „Starogard”) batalion piechoty typ specjalny nr 82 – pododdział piechoty Wojska Polskiego II RP.
Formowanie i zmiany organizacyjne.
12 czerwca 1937 roku Departament Piechoty Ministerstwa Spraw Wojskowych wydał wytyczne do organizacji jednostek Obrony Narodowej. Zgodnie z wytycznymi przystąpiono między innymi do organizacji Gniewskiego batalionu ON. Batalion podporządkowano dowódcy Pomorskiej Brygady ON w Toruniu. Na podstawie pisma L.dz. 3708/Tjn. Generalnego Inspektora Sił Zbrojnych z 4 września tego roku w sprawie zmiany dyslokacji oddziałów Pomorskiej Brygady ON jednostka została przemianowana na Starogardzki batalion ON. Dowództwo batalionu, oddział zwiadowców i 1 kompania zostały ulokowane w Starogardzie, 2 kompania w Tczewie, natomiast 3 kompania w Gniewie. Formowanie zakończono pod koniec roku.
1 maja 1938 roku wszedł w życie plan mobilizacyjny „W”. Zgodnie z tym planem 65 Starogardzki pułk piechoty miał zmobilizować w mobilizacji alarmowej, w grupie jednostek oznaczonych kolorem niebieskim nową jednostkę pod nazwą „baon piechoty typ spec. nr 82”. Batalion ten miał powstać na bazie Starogardzkiego batalionu ON.
2 kwietnia 1939 roku dotychczasowa Pomorska Brygada ON została przemianowana na Chełmińską Brygadę ON z miejscem postoju dowództwa w Toruniu. Nowe dowództwo Pomorskiej Brygady ON zostało sformowane w Świeciu. Podporządkowano mu między innymi Starogardzki batalion ON. Jednocześnie, w tym samym miesiącu, Starogardzki batalion ON został przeformowany na etat batalionu ON typ II tzw. „pomorski”. Od wiosny (marca/kwietnia) 1939 roku kompania ON "Tczew" została wyłączona ze składu batalionu ON "Starogard" i podporządkowana bezpośrednio pod dowództwo 2 batalionu strzelców w Tczewie jako jego wzmocnienie z uwagi na czekające go zadania. W jej miejsce w końcu marca 1939 r. do Starogardu przybyła zmobilizowana z rezerwistów 3 batalionu strzelców w rejonie Warszawy 100 osobowy zawiązek 2 kompanii strzeleckiej z plutonem km. Pododdział ten pod dowództwem ppor. sł. st. Michała Chomickiego zakwaterowany został w koszarach 2 pułku szwoleżerów. Dowództwo 2 kompanii sprawowali kolejno od końca marca por. sł. st. Marian Spławski z 2 bs, a od 24 sierpnia por. sł. st. Antoni Marian Tysowski z 3 bs. 2 kompania strzelecka została w mobilizacji alarmowej 24 sierpnia uzupełniona oficerami i szeregowymi rezerwy z okolic Starogardu. Kompania ckm miała ponadetatowy IV pluton ckm (w stosunku do etatu batalionu piechoty typu specjalnego, organizacji wojennej nr 3017), który przybył z Rembertowa wraz z zawiązkami 2 kompanii strzeleckiej.
15 maja 1939 roku weszła w życie nowa wersja planu mobilizacyjnego „W”. W tej wersji planu batalion piechoty typ spec. nr 82 miał być mobilizowany w mobilizacji niejawnej, w grupie jednostek oznaczonych kolorem zielonym. Proces mobilizacji został rozłożony na trzy jednostki mobilizujące:
Zawiązkiem batalionu piechoty typ spec. nr 82 był batalion ON „Starogard”. Dowódca batalionu ON „Starogard” podlegał całkowicie i bezpośrednio pod względem mobilizacyjnym komendantowi rejonu uzupełnień. Za mobilizację pododdziałów baonu w Starogardzie pod względem materiałowym był odpowiedzialny 2 pułk Szwoleżerów Rokitniańskich.Pod koniec sierpnia 1939 roku batalion został podporządkowany ppłk. Józefowi Popkowi, dowódcy 209 pułku piechoty. Razem z II batalionem 65 pułku piechoty i kompanią ON „Tczew” oraz 48 dywizjonem artylerii lekkiej tworzył Oddział Wydzielony „Wisła”, w składzie Armii „Pomorze”. 
batalion piechoty spec. nr 82 w kampanii wrześniowej.
1 września 1939 batalion bronił zachodniego brzegu Wisły przed pododdziałami niemieckimi od strony Prus Wschodnich na odcinku; na południe od Gniewa do Opalenie. Jeden z plutonów był wysunięty na wschodni brzeg Wisły, w rejon Janowa. Pod naporem niemieckich patroli, pluton bez strat własnych wycofał się na zachodni brzeg Wisły wraz z osłanianą grupą ludności cywilnej. Przez cały dzień 82 batalion wzmocniony baterią 48 dywizjon artylerii lekkiej i plutonem zwiadu konnego 209 pp dozorował powierzony odcinek obrony. Podobnie 2 września batalion dozorował Wisłę, był intensywnie atakowany przez lotnictwo niemieckie. Wieczorem 2 września z uwagi na zajęcie Gniewa przez wojska niemieckie, batalion wycofał się na południe w kierunku Grudziądza, celem przeprawy na prawy brzeg Wisły. Ze względu na wysadzenie mostu pomaszerował w kierunku Świecia. Gdy mjr Emil Niemiec dowiedział się, że w Świeciu nie ma przeprawy przez Wisłę, a dalszy marsz jest niemożliwy, ze względu na odcięcie dróg odwrotu przez wojska niemieckie. W dniu 3 września od godz. 11.00 w rejonie Sartowic, 82 batalion piechoty przeprawił się na środkach podręcznych (4 łodziach) na prawy brzeg Wisły. Na brzegu zachodnim pozostały tabory. O zmierzchu pod rejon przeprawy podeszły jednostki niemieckiej 3 Dywizji Pancernej, które ostrzelały ostatnie pododdziały kończącego przeprawę batalionu. Nocą 3/4 września batalion pomaszerował w kierunku Torunia. 4 września w rejonie Wabcza, pododdziały batalionu stoczyły potyczkę z grupą niemieckich spadochroniarzy i dywersantów, wzięto kilku z nich do niewoli. 
W dniu 6 września po dojściu do Torunia 82 batalion piechoty został przyporządkowany 27 Dywizji Piechoty. 82 batalion piechoty wszedł w skład 24 pułku piechoty ppłk. dypl. Juliana Grudzińskiego jako jego III batalion. Zajął stanowiska w rejonie cegielni Rudak jako odwód pułku. W nocy 7/8 września batalion przemieścił się marszem do miejscowości Zalesie na północ od Turzna. Kolejnej nocy w składzie pułku poprzez Aleksandrów Kujawski, Nieszawa pomaszerował do rejonu Machnacz, Krzywa Góra. 24 pp zajął stanowiska obronne, a III batalion ponownie znalazł się w odwodzie w lesie Mikanowo. 27 DP rozwinęła swoje jednostki do czekającej ją walki z jednostkami niemieckiego III Korpusu Armijnego. Z uwagi na powyższe popołudniem 9 września i nocą 9/10 września nastąpiło przegrupowanie jednostek. Batalion III/24 pp został skierowany do odwodu dywizji z miejscem postoju we Dworze Smólsk. Z uwagi na przełamanie obrony batalionu I/22 pułku piechoty broniącego odcinka Wieniec-Nowy Młyn i wdarciu się oddziałów niemieckiej 50 DP na południowy brzeg rzeki Zgłowiączki, do kontrataku został wyznaczony III/24 pp. Batalion został wsparty kompanią zwiadu i plutonem artylerii piechoty 22 pp oraz ogniem 27 dywizjonu artylerii ciężkiej, baterii; 2/68 dywizjonu artylerii lekkiej, 6/9 pułku artylerii lekkiej z kierunku wsi Słone wyrzucił nieprzyjaciela z przyczółku za rzekę Zgłowiączkę i przywrócił poprzednią linię obrony. Po walce w nocy 10/11 września nastąpiło przegrupowanie dywizji. Od rana 11 września III/24 pp zajął stanowiska obronne w szykach 24 pp, wzdłuż rzeczki Przypolnej, od ujścia do rzeki Zgłowiączki, do szosy Brześć Kujawski-Włocławek. Od rana batalion prowadził walki obronne z oddziałami Brygady Piechoty „Netze“, był atakowany przez niemieckie lotnictwo. W późnych godzinach popołudniowych, silne niemieckie natarcie wzdłuż szosy Brześć Kuj.-Włocławek spowodowało przełamanie obrony batalionu na skrzydle i zmusiło, go do wycofania się. Batalion III/24 pp i sąsiedni II/24 pp były zmuszone do odwrotu, uległy też częściowemu rozproszeniu. Wykonanie zawał leśnych na szosie spowolniło niemieckie natarcie i w rezultacie spowodowało zatrzymanie go na wysokości folwarku Łuby. W dniu 12 września batalion III wraz z II batalionem były porządkowane, natomiast reszta pułku prowadziła walki na odcinku obrony. 13 września III/24 pp wraz z resztą pułku przebywał w odwodzie, w rejonie Nowa Huta, Górki. Popołudniem i nocą 13/14 września bataliony III i II 24 pp przemaszerowały jako odwód 27 DP do rejonu Leśniewic. Następnie batalion III/24 pp dotarł do miejscowości Kozice jako odwód zajmującego pozycje obronne 23 pułku piechoty. 15 września wobec zaatakowania przez niemiecką 50 DP, pozycji 23 pułku piechoty odwodowy III/24 pp dokonał wypadu na oddziały niemieckie z rejonu Sokołowa, przez Zaborów w kierunku wsi Holendry. Po powrocie z tego rozpoznawczego wypadu, batalion przeszedł do odwodu 27 DP. 
Ze względu na przegrupowanie dywizji, w godzinach wieczornych batalion przeszedł z Leśniewic do Okolusz, osłaniając przemarsz całej dywizji z kierunku północnego. Na nowym miejscu organizował obronę do godzin popołudniowych 16 września. Kolejnymi zmiennymi rozkazami dowódcy Grupy Operacyjnej gen. bryg. Michała Karaszewicza-Tokarzewskiego wprowadzono zamieszanie i niepotrzebne przemarsze przemęczonych oddziałów. W trakcie dziennych przemarszów 17 września w rejonie Dworu Studzieniec batalion III/24 pp został silnie zbombardowany. Batalion poniósł bardzo duże straty osobowe, lecz zachował spoistość organizacyjną. Nocą 17/18 września batalion dołączył do resztek 4 Dywizji Piechoty i wraz z jej oddziałami sforsował Bzurę w rejonie Łaźnia, Witkowice. Po sforsowaniu rzeki, 18 września walczył we wsi Łasice. Następnie z resztkami 14 pułku piechoty, 19 września przebił się do Puszczy Kampinoskiej pod Hilarowem. 21 września pozostałości batalionu dotarły do Warszawy. W obronie Warszawy, jako kompania pozostałości 82 batalionu piechoty walczyły w składzie 29 pułku piechoty na odcinku Zachodnim-Wola do 28 września. 
Obsada personalna batalionu.
Obsada personalna batalionu w marcu 1939 roku:
Obsada personalna batalionu we wrześniu 1939:
dowódca batalionu – mjr Emil Niemiec
adiutant – por. Marian Spławski
dowódca 1 kompanii strzeleckiej (d. ON Gniew)
dowódca 2 kompanii strzeleckiej (sformowana z 3 bs) 
dowódca 3 kompanii strzeleckiej (d. ON Starogard) 
dowódca kompanii ckm 
dowódca plutonu przeciwpancernego NN
dowódca plutonu zwiadu – ppor. rez. Edmund Sadowski
dowódca plutonu łączności – ppor. rez. Wacław Adam Rokitowski
dowódca plutonu pionierów - NN

</doc>
<doc id="943979" url="https://pl.wikipedia.org/wiki?curid=943979" title="Malarnia Królewska w Warszawie">
Malarnia Królewska w Warszawie

Malarnia Królewska w Warszawie – szkoła malarska na Zamku Królewskim w Warszawie założona w 1766 przez Marcello Bacciarelliego na polecenie króla Stanisława Augusta Poniatowskiego. Przestała ona istnieć po III rozbiorze Polski. 
Bacciarelli pełnił funkcje dyrektora, a nauczycielami byli Jan Piotr Norblin, Ludwik Marteau, Antoni Albertrandi, Jan Bogumił Plersch, a także Jean Pillement z Francji i Per Krafft ze Szwecji. W II połowie lat 80. XVIII w. i w latach 90. nauczaniem młodzieży w Malarni zajmował się - pobierając miesięczną pensję 5 dukatów - Ferdynand Pinck, syn królewskiego rzeźbiarza Franciszka Pincka.
Uczniami Malarni byli m.in. Kazimierz Wojniakowski, Zygmunt Vogel.

</doc>
<doc id="943981" url="https://pl.wikipedia.org/wiki?curid=943981" title="Albertshofen (Bawaria)">
Albertshofen (Bawaria)

Albertshofen – miejscowość i gmina w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Kitzingen, wchodzi w skład wspólnoty administracyjnej Kitzingen. Leży około 2 km na północ od Kitzingen, nad Menem.

</doc>
<doc id="943983" url="https://pl.wikipedia.org/wiki?curid=943983" title="Koślaczek stożkowaty">
Koślaczek stożkowaty

Koślaczek stożkowaty ("Anacamptis pyramidalis" (L.) Rich.) – gatunek rośliny z rodziny storczykowatych ("Orchidaceae").
Rozmieszczenie geograficzne.
Centrum jego występowania stanowi obszar śródziemnomorski, gdzie rośnie we fryganie. Dalej na północ rzadszy, sięga do północnych krańców Wysp Brytyjskich oraz Estonii. Dawniej w Polsce występował w rozproszeniu na Pomorzu Zachodnim, Pojezierzu Mazurskim, w Wielkopolsce, w Ojcowie oraz w okolicach Przemyśla. Następnie zaniknął na tych stanowiskach i nie udawało się go odszukać przez ponad 70 lat. Przez długi czas uważany był za gatunek wymarły, aż do odnalezienia w 2009 r. w dolinie dolnej Odry.
Zagrożenia i ochrona.
Kategorie zagrożenia:
Prawdopodobnie przyczyną niemal całkowitego wyginięcia tego gatunku w Polsce była zmiana sposobu użytkowania łąk i pastwisk. Ponieważ gatunek ten został uznany za wymarły w Polsce, skreślono go z listy roślin chronionych. Ponownie odnaleziony został na zboczu kserotermicznym w dolinie dolnej Odry w 2009. Po tym odkryciu został objęty ochroną gatunkową najpierw na terenie województwa zachodniopomorskiego zarządzeniem Regionalnego Dyrektora Ochrony Środowiska w Szczecinie, a następnie na terenie całego kraju.

</doc>
<doc id="943984" url="https://pl.wikipedia.org/wiki?curid=943984" title="Biebelried">
Biebelried

Biebelried – miejscowość i gmina w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Kitzingen, wchodzi w skład wspólnoty administracyjnej Kitzingen. Leży około 6 km na zachód od Kitzingen, przy autostradzie A3, A7 i drodze B8.
Dzielnice.
W skład gminy wchodzą trzy dzielnice: Biebelried, Kaltensondheim i Westheim.
Oświata.
W gminie znajduje się przedszkole z 40 dziećmi.

</doc>
<doc id="943989" url="https://pl.wikipedia.org/wiki?curid=943989" title="Batalion ON „Tuchola”">
Batalion ON „Tuchola”

Tucholski Batalion Obrony Narodowej (batalion ON „Tuchola”) batalion piechoty typ specjalny nr 81 – pododdział piechoty Wojska Polskiego w II Rzeczypospolitej.
Formowanie i zmiany organizacyjne.
Tucholski batalion ON został sformowany latem 1937 roku, w składzie Pomorskiej Brygady ON z siedzibą dowództwa w Toruniu. Na podstawie rozkazu Departamentu Piechoty MSWojsk. L. dz. 3301/ON tjn. z 21 grudnia 1937 roku 2. kompania ON „Chojnice” została włączona w skład Czerskiego batalionu ON, jako 3 kompania, natomiast dotychczasowa 3 kompania baonu ON „Czersk” została włączona w skład baonu ON „Tuchola”. 
W maju 1939 roku dotychczasowa Pomorska Brygada ON została przemianowana na Chełmińską Brygadę ON, a obok niej została zorganizowana nowa Pomorska Brygada Obrony Narodowej z siedzibą dowództwa w Świeciu. Tucholski batalion ON został podporządkowany dowództwu nowej Pomorskiej Brygady ON. Jednocześnie batalion został przeformowany na etat baonu ON typ II. Pod względem gospodarczym batalion został przydzielony do 1 batalionu strzelców w Chojnicach.
1 batalion strzelców był także jednostką mobilizującą. Zgodnie z planem mobilizacyjnym „W” był odpowiedzialny między innymi za mobilizację jednostki pod nazwą „baon piechoty typ spec. nr 81”. Wspomniany batalion był mobilizowany w mobilizacji alarmowej, w grupie jednostek oznaczonych kolorem zielonym. Zawiązkiem baonu piechoty typ spec. nr 81 był baon ON „Tuchola”, a wchodzące w jego skład kompanie ON „Śliwice” i „Sępolno” były zawiązkami odpowiednio dla 2 i 3 kompanii strzeleckiej baonu piechoty typ spec. nr 81. Kompanie mobilizowały się w Śliwicach i Sępólnie. W 1940 roku planowano przygotować mobilizację rezerwowej 48 Dywizji Piechoty. W skład tej dywizji miał wejść baon piechoty typ spec. nr 81.
27 sierpnia 1939 roku batalion został zmobilizowany w ciągu 10 godzin. Był bardzo dobrze wyposażony z wyjątkiem broni przeciwpancernej, której w ogóle nie posiadał. Tego dnia batalion liczył 23 oficerów (w tym 17 rezerwy), 121 podoficerów (w tym 114 rezerwy) oraz 613 szeregowych. Jego uzbrojenie stanowiło 12 pistoletów, 653 karabiny i karabinki, 11 ręcznych i 9 ciężkich karabinów maszynowych, 2 moździerze, 6 rakietnic, 29 lornetek, 423 hełmy, 428 masek przeciwgazowych. 
Batalion piechoty spec. nr 81 w kampanii wrześniowej.
W czasie kampanii wrześniowej 1939 roku batalion wchodził w skład Oddziału Wydzielonego (Zgrupowania) „Chojnice”, który był jednym z elementów ugrupowania bojowego Grupy Osłonowej „Czersk”. 29 sierpnia 81 batalion piechoty skoncentrowany został w II rzucie obrony zgrupowania 2 i 3 kompanią z plutonami ckm odcinek leśny od jeziora Śpierewnik do szosy Chojnice-Czersk. 1 kompania z plutonem ckm zajęła obronę we wsi Rytel, z wydzieloną drużyną z jednym ckm do obrony śluzy w Mylofie na wschodnim brzegu Brdy. 1 września w godzinach wieczornych, 81 batalion prowadził potyczki z niemieckimi patrolami osłaniając wycofanie się dywizjonu I/9 pułku artylerii lekkiej, baterii 2/11 dywizjonu artylerii konnej, 1 batalionu strzelców i 85 batalionu piechoty spec. oraz 18 pułku ułanów. 2 września o godz.3.00 81 batalion pomaszerował w kolumnie zgrupowania płk. Tadeusza Majewskiego jako straż tylna osłaniany częściowo przez 18 p uł. trasą Gutowiec, Woziwoda, Biała, Kamionka, Gacno. W późnych godzinach popołudniowych 81 batalion piechoty wraz ze zgrupowaniem dotarł do Gacna. Wieczorem 2 września batalion załadował się na transport kolejowy w rejonie Gacna i późnym wieczorem odjechał w kierunku Torunia. Po dotarciu do mostu w Grudziądzu 3 września rano, okazało się, że most na Wiśle w rejonie Grudziądza jest zniszczony. Transport ruszył w kierunku Bydgoszczy. Między Terespolem a Osłowem został ostrzelany przez czołgi nieprzyjaciela. Została uszkodzona lokomotywa, a żołnierze zaczęli opuszczać wagony i gromadzić się w pobliskim lesie. Część żołnierzy przeprawiła się przez Wisłę na podręcznych środkach przeprawowych.
Obsada personalna.
Obsada personalna batalionu w marcu 1939 roku:
Obsada dowódcza batalionu we wrześniu 1939
Dowództwo batalionu 

</doc>
<doc id="943992" url="https://pl.wikipedia.org/wiki?curid=943992" title="José Antonio Roca">
José Antonio Roca

José Antonio Roca (ur. 26 maja 1928 w Meksyku – zm. 4 maja 2007 tamże) – meksykański piłkarz i trener.
Jako piłkarz Roca grał w reprezentacji narodowej Meksyku podczas mistrzostwach świata w piłce nożnej z 1950 w Brazylii, 1954 r., w Szwajcarii i 1958 r., w Szwecji. Po zakończeniu kariery piłkarskiej, Roca objął jako trener, kadrę narodową Meksyku, którą poprowadził na mundialu z 1978 r., w Argentynie, gdzie jego drużyna przegrała z reprezentacją Polski 1:3.

</doc>
<doc id="943996" url="https://pl.wikipedia.org/wiki?curid=943996" title="Mosh">
Mosh

Mosh – typ zachowania, rodzaj tańca na występach zespołów grających muzykę hardcore, heavymetalową, punkrockową czy podobną, zazwyczaj „ciężką”. "Moshujący" agresywnie wymachują kończynami, zazwyczaj przed sceną lub w specjalnie wyznaczonej części widowni. Jest to bardziej agresywny rodzaj tańca pogo. Polega on na agresywnym, szybkim i dynamicznym wyrzucaniu łokci i pięści oraz rzucaniu się całym ciałem na innych moshujących uczestników koncertu. Z reguły nie jest mile widziane używanie nóg, co można wywnioskować ze sloganu "no karate in the pit". 
W języku angielskim słowo pojawiło się częściowo za sprawą zespołu Bad Brains, wymawiane z jamajskim akcentem słowo „mash”, już wcześniej używane na określenie tego zjawiska, brzmi jak „osh” i w takiej formie zostało spopularyzowane w utworze „Total Mash” waszyngtońskiej grupy Scream.

</doc>
<doc id="943998" url="https://pl.wikipedia.org/wiki?curid=943998" title="Batalion ON „Kościerzyna”">
Batalion ON „Kościerzyna”

Kościerski Batalion Obrony Narodowej (batalion ON „Kościerzyna”) batalion piechoty typ specjalny nr 84 – pododdział piechoty Wojska Polskiego.
Formowanie i zmiany organizacyjne.
Kościerski batalion Obrony Narodowej został sformowany jesienią 1937 roku na podstawie rozkazu Departamentu Dowodzenia Ogólnego Ministerstwa Spraw Wojskowych L.dz. 1496/Org. Tjn. z 12 marca 1937 roku i wytycznych Departamentu Piechoty Ministerstwa Spraw Wojskowych L.dz. 1341/Tjn. do organizacji jednostek Obrony Narodowej z 12 czerwca 1937 roku. Batalion wszedł w skład Pomorskiej Brygady ON. Początkowo nosił nazwę wyróżniającą „Kościerzyński”, którą na początku września 1937 roku zmieniono na „Kościerski”.
W maju 1939 roku pododdział został przeformowany według etatu batalionu ON typ II i podporządkowany dowódcy nowo powstałej Pomorskiej Brygady Obrony Narodowej (dotychczasowa Pomorska Brygada ON została przemianowana na Chełmińską Brygadę ON). Jednostką administracyjną dla Kościerskiego Batalionu ON był 2 batalion strzelców w Tczewie.
24 sierpnia 1939 roku, w mobilizacji alarmowej, został sformowany batalion piechoty typ specjalny nr 84. Mobilizacja została przeprowadzona zgodnie z planem mobilizacyjnym „W” i zakończona w ciągu 24 godzin. Jednostką mobilizującą była Komenda Rejonu Uzupełnień Kościerzyna, która pod względem mobilizacji materiałowej przydzielona była z kolei do 2 pułku Szwoleżerów Rokitniańskich w Starogardzie. Batalion piechoty typ spec. nr 84 formował się w Kościerzynie z wyjątkiem 3 kompanii strzeleckiej, która była organizowana w Lipuszu. Zawiązkiem nowej jednostki był Kościerski batalion ON.
25 sierpnia 1939 roku batalion wszedł w skład Oddziału Wydzielonego „Kościerzyna” pod dowództwem podpułkownika Jerzego Janusza Staniszewskiego, dotychczasowego zastępcy dowódcy 8 pułku strzelców konnych. Podlegał on dowódcy Grupy Osłonowej „Czersk“. 
Batalion piechoty spec. nr 84 w kampanii wrześniowej.
Batalion stanowił główną siłę bojową Oddziału Wydzielonego „Kościerzyna“ wraz z 3 baterią 11 dywizjonu artylerii konnej, I plutonem 1 szwadronu 16 pułku ułanów, kompanii Straży Granicznej, plutonu żandarmerii, pół plutonu ppanc. 16 p uł. oraz od 1 września godziny 13.00 II Gdyńskim batalionem ON. 1 września batalion osłaniał rejon Kościerzyny bez styczności z jednostkami niemieckimi. 2 września w godz.1-2.00 batalion nr 84 przeszedł do Olpucha poprzez Rotembark, Juszki, gdzie został załadowany na transport kolejowy. O godz. 5.00 batalion odjechał transportem kolejowym w kierunku południowym, po drodze był atakowany przez lotnictwo niemieckie. Szczególnie w rejonie Wierzchucina, gdzie batalion poniósł straty. Został wyładowany w lesie pomiędzy stacjami w Wierzchucinem, a Lnianem. Po wykonaniu marszu, ok. godz. 18.00 batalion zajął przesmyk pomiędzy jeziorami Szewnik i Branickie, luzując bataliony 24 pułku piechoty 27 Dywizji Piechoty. Wieczorem 84 batalion piechoty spec. podporządkowano dowódcy 9 Dywizji Piechoty. 
Rano 3 września batalion został wyparty z zajmowanych stanowisk przez piechotę nieprzyjaciela i wycofał się do lasu przy szosie Błądzim-Branka, był dwukrotnie atakowany przez lotnictwo niemieckie. Przed południem batalion podjął marsz w kierunku Bukowca, po stwierdzeniu w nim obecności wroga batalion wykonał natarcie w wyniku którego wieś zdobył. W trakcie walki batalion poniósł straty, ale w opanowanej wsi zniszczono ok. 10 pojazdów niemieckich. Po południu na 84 batalion nieprzyjaciel uderzył pododdziałem piechoty ze wsparciem samochodów pancernych wypierając batalion z Bukowca. Usiłowano przedrzeć się w kierunku Przysierska, lecz ostrzał nieprzyjaciela uniemożliwił dalszy marsz. Dowódca batalionu zarządził postój w lesie pod Bramką, a sam udał się wieczorem na rozpoznanie drogi ku Wiśle. Kpt. Stanisław Borowski w trakcie rozpoznania dostał się do niemieckiej niewoli. Dowództwo batalionu objął kpt. Feliks Baśkiewicz. W dniu 4 września w godzinach popołudniowych, po przyłączeniu się do 84 batalionu zagubionej baterii artylerii i grup rozbitków, na skrzyżowaniu pod Przysierskiem batalion stoczył ciężki bój z grupą niemieckiej piechoty i czołgami, niszcząc ogniem armat i dwóch armat ppanc. 16 puł. kilka czołgów niemieckich. Wyparł nieprzyjaciela z rejonu skrzyżowania, ale dalsze natarcie zostało zatrzymane przez ostrzał wroga. Nocą 4/5 września 84 batalion wycofał się spod Przysierska w kierunku południowym, lecz droga na Gruczno była zablokowana przez oddziały niemieckie. 5 września część batalionu rozproszyła się, część usiłowała przedrzeć się z okrążenia, nielicznym się to udało. Większość 84 batalionu piechoty dostała się do niemieckiej niewoli. 
Organizacja wojenna batalionu.
Batalion piechoty typ specjalny nr 84 został sformowany według organizacji wojennej L. 3017/mob. org., która przewidywała w jego składzie:
Obsada personalna.
Dowódcy batalionu:
Obsada personalna batalionu w marcu 1939 roku:
Obsada personalna batalionu we wrześniu 1939 roku

</doc>
<doc id="944002" url="https://pl.wikipedia.org/wiki?curid=944002" title="Potrostek alpejski">
Potrostek alpejski

Potrostek alpejski ("Chamorchis alpina" (L.) Rich) – gatunek rośliny z rodziny storczykowatych ("Orchidaceae"). Reprezentuje monotypowy rodzaj potrostek ("Chamorchis"). Występuje w północnej Europie, w Karpatach i Alpach. W Polsce rośnie tylko w Tatrzańskim Parku Narodowym i ma status gatunku zagrożonego. 
Rozmieszczenie geograficzne.
Gatunek arktyczno-alpejski występujący wyłącznie w Europie. Główny zwarty obszar jego zasięgu znajduje się w północnej Skandynawii, gdzie sięga po 71° szerokości geograficznej, osiągając północny skraj kontynentu europejskiego. Ponadto występuje na kilku izolowanych obszarach zasięgu w środkowej Skandynawii i w górach Europy: w Alpach i Karpatach Zachodnich. Na Słowacji rośnie wyłącznie w Tatrach: Zachodnich i Bielskich. W Polsce również występuje wyłącznie w Tatrach i to tylko w Tatrach Zachodnich. Podano tutaj jego występowanie na ok. 20 stanowiskach: Wielka Turnia, Giewont, Mały Giewont, Dolina Mułowa, Dolina Litworowa, Ciemniak, Chuda Turnia, Upłaziańska Kopka, Gładkie Upłaziańskie, Twardy Grzbiet, Rzędy Tomanowe, Suchy Wierch, Stoły, Skupniów Upłaz, Skrajna Małołącka Turnia, Siwarowy Żleb, Tomanowy Niedźwiedź, Wielka Kopa Królowa. Większość tych stanowisk została podana po 1980, były one potwierdzone także później. 
Biologia i ekologia.
Bylina, geofit. W Tatrach występuje głównie w piętrze alpejskim i piętrze kosodrzewiny. Najniżej występuje na Skupniowym Upłazie (1370 m n.p.m.). Rośnie na wapiennym podłożu w murawach naskalnych i na różnego rodzaju trawiastych upłazach i półkach skalnych. Kwitnie od lipca do sierpnia, ale nieregularnie, nie w każdym roku. Roślina miododajna, zapylana przez chrząszcze i błonkówki. Przy braku owadów (np. przy dłuższej złej pogodzie), dochodzi do samozapylenia. Liczba chromosomów 2n = 42. Gatunek charakterystyczny zespołu "Caricetum firmae".
Systematyka.
Rodzaj "Chamorchis" Rich. należy do plemienia "Orchidinae" w obrębie podrodziny storczykowych ("Orchideae") z rodziny storczykowatych ("Orchidaceae"). Storczykowate są kladem bazalnym w rzędzie szparagowców "Asparagales" w obrębie jednoliściennych.
Zagrożenie i ochrona.
Roślina objęta w Polsce ścisłą ochroną gatunkową.
Kategorie zagrożenia gatunku:
Wszystkie stanowiska jego występowania w Polsce znajdują się na obszarze Tatrzańskiego Parku Narodowego, jednakże gatunek ten jest w Polsce zagrożony ze względu na niewielką liczbę miejsc, w których występuje, a także fakt, że niektóre ze stanowisk jego występowania są zagrożone zadeptaniem, gdyż znajdują się przy szlakach turystycznych. Najliczniejsza populacja pod Małym Giewontem w 2008 liczyła nieco ponad 100 osobników.

</doc>
<doc id="944010" url="https://pl.wikipedia.org/wiki?curid=944010" title="Take a Bow (singel Madonny)">
Take a Bow (singel Madonny)

Take a Bow – drugi singel promujący album Madonny pt. "Bedtime Stories". Ballada napisana przez Babyface'a i Madonnę jest dotychczas największym hitem piosenkarki w Stanach Zjednoczonych. Na początku 1995 roku piosenka spędziła na pierwszym miejscu listy Billboard Hot 100 7 tygodni z rzędu. Jednocześnie utwór odniósł umiarkowany sukces w Europie. Singel sprzedał się na całym świecie w ilości 1 mln egzemplarzy.
Nagranie i kompozycja.
"Take a Bow" został nagrany w studiu The Hit Factory w Nowym Jorku, a mastering i miks został przeprowadzony w Sterling Sound Studios w Nowym Jorku. Babyface wspomina, że był zdenerwowany nagrywaniem z Madonną, ponieważ obawiał się, że Madonna jest „perfekcjonistką” w studiu, przez co ostatecznie praca nad albumem będzie czasochłonna. Było to jednak jedno z najszybszych nagrań i miksów. Piosenka była wspierana przez pełne orkiestrowe smyczki i był to również pierwszy raz, kiedy Babyface pracował z żywymi smyczkami. Babyface wspomina także, że użycie w piosence strun było „sugestią [Madonny] i to Nellee Hooper faktycznie [ułożyła struny]. Pracowała z nimi już wcześniej, ale dla mnie było to nowe doświadczenie”. Wraz z Hooperem, Jessie Leavey, Craig Armstrong i Susie Katiyama pracowali również nad smyczkami i dyrygenturą.
Teledysk.
Teledysk do "Take a bow" Madonny został nakręcony na terenie areny walki byków Plaza de Toros w andaluzyjskiej miejscowości Ronda w Hiszpanii. Pierwotnie nagranie teledysku w tym miejscu stało pod znakiem zapytania ze względu na sprzeciw lokalnych działaczy, którym nie podobał się kontrowersyjny wizerunek Madonny. Ostatecznie jednak uznano, że pojawienie się w teledysku znanej piosenkarki zabytku miasteczka wpłynie pozytywnie na jego rozpoznawalność. W teledysku tym wystąpił prawdziwy torreador Emilio Muñoz, który otrzymał za to zapłatę w wysokości 7 mln hiszpańskich peset.

</doc>
<doc id="944016" url="https://pl.wikipedia.org/wiki?curid=944016" title="Batalion ON „Gdynia I”">
Batalion ON „Gdynia I”

I Gdyński Batalion Obrony Narodowej (batalion ON „Gdynia I”) 3 morski batalion strzelców – pododdział piechoty Wojska Polskiego II RP. 
Formowanie i zmiany organizacyjne.
Batalion został sformowany jesienią 1937 roku, w Gdyni, w składzie Morskiej Brygady ON. W maju 1939 roku jednostka została przeformowana według etatu batalionu ON typu IV. Podczas mobilizacji alarmowej osiągnął etat batalionu piechoty typ. spec.
Zgodnie z planem mobilizacyjnym „W” I Gdyński batalion ON był zawiązkiem 3 Morskiego Batalionu Strzelców – jednostki formowanej przez 2 Morski batalion strzelców w Gdyni, w mobilizacji alarmowej, w grupie jednostek oznaczonych kolorem zielonym. Batalion został zmobilizowany w/g etatu batalionu piechoty typ spec. organizacji wojennej 3017.
Organizacja i obsada personalna batalionu w dniu 25 sierpnia 1939 r..
Dowództwo 
Razem w dowództwie 7 oficerów, 30 szeregowych, 2 samochody ciężarowe, 1 motocykl, 1 samochód sanitarny, 10 wozów żywnosciowych, 2 wozy sanitarne, 1 wóz bagażowo-kancelaryjny, 4 konie wierzchowe i 26 koni taborowych.
Pluton łączności 
4 patrole telefoniczne, centrala, 6 rowerzystów, 6 łączników konnych (bez koni), 2 patrole sygnalizacji świetlnej (bez migaczy), patrol sygnalizacyjny z lotnikiem.
Razem w plutonie 1 oficer, 35 szeregowych, 1 wóz narzędziowy, 2 konie, 6 rowerów.
Pluton kolarzy 
Razem w plutonie 1 oficer, 32 szeregowych, 1 motocykl, 32 rowery, 2 rkm.
Pluton pionierów
Razem w plutonie 1 oficer, 22 szeregowych, 2 konie i wóz narzędziowy
1 kompania strzelecka
Razem w kompanii 4 oficerów, 155 szeregowych, 9 rkm, 1 kuchnia polowa, 3 wozy, 8 koni taborowych i 1 koń wierzchowy.
2 kompania strzelecka
Razem w kompanii 4 oficerów, 160 szeregowych, 9 rkm, 1 kuchnia polowa, 3 wozy, 8 koni taborowych i 1 koń wierzchowy.
3 kompania strzelecka
Razem w kompanii 4 oficerów, 160 szeregowych, 9 rkm, 1 kuchnia polowa, 3 wozy, 8 koni taborowych, 1 koń wierzchowy.
kompania ciężkich karabinów maszynowych
Razem w kompanii: 5 oficerów, 120 szeregowych, 9 ckm, 2 moździerze piechoty, 20 biedek, 1 kuźnia, 1 kuchnia polowa, 7 wozów taborowych, 38 koni taborowych, 1 koń wierzchowy.
Łącznie batalion liczył 26 oficerów oraz 714 podoficerów i szeregowych, a także 90 koni taborowych i 8 koni wierzchowych. Był uzbrojony i wyposażony w dziewięć ciężkich karabinów maszynowych wzór 1930, dwa 81 mm moździerze piechoty Stokes-Brandt, dwadzieścia dziewięć ręcznych karabinów maszynowych Browning wz. 1928, dwadzieścia biedek, trzydzieści jeden wozów, cztery kuchnie polowe, dwa samochody ciężarowe i jeden samochód sanitarny. 
Za kampanię wrześniową 1939 batalion został odznaczony Krzyżem Srebrnym Orderu Virtuti Militari.

</doc>
<doc id="944031" url="https://pl.wikipedia.org/wiki?curid=944031" title="Aleksander Knavs">
Aleksander Knavs

Aleksander Knavs (ur. 5 grudnia 1975 w Mariborze) – piłkarz słoweński grający na pozycji środkowego obrońcy.
Kariera klubowa.
Knavs urodził się w Mariborze, ale piłkarską karierę rozpoczynał w stolicy kraju, Lublanie, w tamtejszym klubie Olimpija Lublana. W jej barwach zadebiutował w 1993 roku w lidze słoweńskiej. W 1994 roku wywalczył mistrzostwo Słowenii, a w 1995 roku powtórzył ten sukces. Natomiast w 1996 roku zdobył swój jedyny Puchar Słowenii.
W czerwcu 1997 trener Tirolu Innsbruck, Kurt Jara, zauważył talent Knavsa i słoweński obrońca podpisał kontrakt z tym klubem. W Tirolu Knavs spędził cztery sezony, podczas których rozegrał 113 meczów i strzelił 6 goli. Największymi sukcesami były odniesione w 2000 i 2001 roku mistrzostwa Austrii oraz dotarcie do finału Pucharu Austrii w 2001 roku.
Latem 2001 Knavs przeszedł do 1. FC Kaiserslautern. W Bundeslidze zadebiutował 28 lipca w wygranym 4:0 wyjazdowym meczu z TSV 1860 Monachium. Przez pierwsze dwa sezony nie miał jednak pewnego miejsca w wyjściowej jedenastce i przegrywał rywalizację między innymi z Hanym Ramzym i Tomaszem Kłosem. W 2002 roku zajął 7. miejsce, co było jego najlepszym wynikiem w historii gry w Bundeslidze. Natomiast w 2003 roku dotarł do finału Pucharu Niemiec, jednak nie zagrał w nim. Latem 2004 Knavs przeniósł się do innego pierwszoligowca, VfL Bochum. W jego barwach zadebiutował 7 sierpnia w zremisowanym 2:2 meczu z Herthą BSC. Na koniec sezonu zajął z Bochum 16. miejsce, które równało się ze spadkiem drużyny do drugiej ligi.
W 2005 roku Knavs wrócił do austriackiej ligi. Jego nowym klubem został Red Bull Salzburg. W Red Bull zadebiutował 12 lipca w przegranym 1:3 meczu z Grazer AK i już w debiucie zdobył gola. Na koniec sezonu wywalczył wicemistrzostwo Austrii, a w sezonie 2006/2007 nie rozegrał żadnego spotkania, a Red Bull mistrzem tego kraju, po 10 latach przerwy. W trakcie sezonu 2007/2008 zakończył karierę z powodu kontuzji.
Kariera reprezentacyjna.
W reprezentacji Słowenii Knavs zadebiutował 5 lutego 1998 roku w wygranym 3:2 meczu z Islandią, rozegranym podczas turnieju na Cyprze. W tym samym roku zyskał miejsce w podstawowej jedenastce narodowej drużyny i wywalczył z nią awans do Euro 2000. W kwalifikacjach, w zremisowanym 1:1 meczu z Gruzją, strzelił swojego pierwszego gola w reprezentacji. W 2000 roku został powołany przez Srečko Katanca do kadry na mistrzostwa Europy. Zagrał na nich w dwóch meczach grupowych: przegranym 1:2 z Hiszpanią oraz zremisowanym 0:0 z Norwegią. Słowenia zdobywając 2 punkty nie wyszła z grupy.
Knavs grał także w udanych dla Słoweńców kwalifikacjach do mistrzostw świata 2002, a następnie został powołany przez Katanca do kadry na nie. Zagrał tam w przegranym 1:3 meczu z Hiszpanią oraz przegranym 0:1 z RPA. Słowenia przegrała jednak wszystkie mecze i odpadła z turnieju.
W latach 2002-04 Knavs wziął ze Słowenią udział w eliminacjach do Euro 2004, a następnie w kolejnych, tym razem do MŚ 2006 i Euro 2008. Do 2006 roku rozegrał w kadrze narodowej 65 meczów i strzelił 3 gole.

</doc>
<doc id="944033" url="https://pl.wikipedia.org/wiki?curid=944033" title="Ozorka zielona">
Ozorka zielona

Ozorka zielona ("Dactylorhiza viridis" (L.) R.M. Bateman, A.M. Pridgeon &amp; M.W. Chase, dawniej "Coeloglossum viride" (L.) Hartman) – gatunek rośliny z rodziny storczykowatych ("Orchidaceae"). W klasyfikacjach systematycznych XX wieku zaliczany do monotypowego rodzaju ozorka ("Coeloglossum" Hartm.). W wyniku odkrycia ścisłego pokrewieństwa z roślinami rodzaju kukułka ("Dactylorhiza") gatunek przeniesiony został przez taksonomów do tego rodzaju jako "Dactylorhiza viridis". Polska nazwa zwyczajowa stosowana jest w postaci tradycyjnej.
Rozmieszczenie geograficzne.
Występuje w górach i w tundrze Azji, Ameryki Północnej i Europy. W Europie południowa granica zasięgu biegnie przez góry środkowej Hiszpanii, południowych Włoch i północnej Grecji, dalej przez północną Turcję i Kaukaz. Zasięg pionowy w Europie wynosi 0–2970 m n.p.m., w Azji sięga do 4000 m. W Polsce występuje głównie w Sudetach i Karpatach, rzadko na niżu.
Systematyka i zmienność.
Gatunek (niezależnie od ujęcia w odniesieniu do rodzajów) należy do plemienia "Orchidinae" w obrębie podrodziny storczykowych ("Orchideae") z rodziny storczykowatych ("Orchidaceae"). Storczykowate są kladem bazalnym w rzędzie szparagowców "Asparagales" w obrębie jednoliściennych.
Pod względem filogenetycznym gatunek jest zagnieżdżony w obrębie grupy koronnej obejmującej przedstawicieli rodzaju kukułka ("Dactylorhiza"). Jest siostrzany dla większości kukułek, podczas gdy niektóre (np. kukułka krwista ("Dactylorhiza incarnata") tworzą starsze linie rozwojowe. W aktualizowanych bazach taksonomicznych opisywany jest zatem już pod nazwą "Dactylorhiza viridis" (L.) R.M. Bateman, A.M. Pridgeon &amp; M.W. Chase, Lindleyana 12: 129 (1997).
Zagrożenia i ochrona.
Roślina objęta w Polsce ścisłą ochroną gatunkową. W opracowaniu Czerwona lista roślin i grzybów Polski (2006) umieszczona w grupie gatunków zagrożonych wyginięciem (kategoria zagrożenia V), w wydaniu z 2016 roku otrzymała kategorię VU (narażony); według Światowej Unii Ochrony Przyrody w grupie VU. Głównymi czynnikami zagrożenia są: nadmierne nawożenie i intensywny wypas łąk, zalesianie oraz samorzutne ich zarastanie. Liczne jej stanowiska są dobrze chronione w parkach narodowych: Gorczańskim, Pienińskim i Tatrzańskim.

</doc>
<doc id="944036" url="https://pl.wikipedia.org/wiki?curid=944036" title="Voy Sobon">
Voy Sobon

Voy Sobon – urodził się 13 grudnia 1961 r. – amerykański poeta, malarz, scenarzysta i reżyser filmowy.
Zadebiutował w 1979 r. tomikiem poetyckim "„I am sorry that I dared” (Przepraszam, ze się ośmieliłem)". Książka ta została wydana przez niezależne wydawnictwo w Berlinie Zachodnim, została przetłumaczona na wiele języków zyskując sobie niezwykłą popularność. W latach 80. Sobon poświęcił się malarstwu i rzeźbie. Jego prace były pokazywane w wielu europejskich galeriach i trafiły w ręce kolekcjonerów w Stanach Zjednoczonych i Japonii. W tym samym czasie zaczął swe niezwykłe eksperymenty z fotografią i reżyserią filmową. Jest autorem wszystkich scenariuszy swoich filmów.
W połowie lat 90. zyskał światowa sławę pisząc swój „Bad Words Dictionary and even worse expressions” (Słownik wyrazów brzydkich i jeszcze gorszych wyrażeń) wydana w Nowym Jorku przez Bona Fide Press. Książka ta została sprzedana w milionach egzemplarzy zyskując sobie miano kultowej.
Napisał także scenariusze czekające na ekranizacje: "„Genet-Glory of a loser” (Genet-Chwala przegranego)", "„Kolbe”", "„P.S. Genius”". Ostatnio pracuje nad projektem "„Mandala”", który składa się z książki "„Mandala-the source of dreams” (Mandala-źródło marzeń)", filmu dokumentalnego "„Mandalas of the world” (Mandale świata)" i pokazu zdjęć pod tym samym tytułem.
Ożenił się z japońską pianistką i kompozytorem Michiho Wakabayashi.

</doc>
<doc id="944037" url="https://pl.wikipedia.org/wiki?curid=944037" title="Ilocos Region">
Ilocos Region



</doc>
<doc id="944040" url="https://pl.wikipedia.org/wiki?curid=944040" title="Batalion ON „Gdynia II”">
Batalion ON „Gdynia II”

II Gdyński Batalion Obrony Narodowej (batalion ON „Gdynia II”) – pododdział piechoty Wojska Polskiego II RP.
Historia batalionu.
Batalion został sformowany jesienią 1937 roku, w Gdyni, w składzie Morskiej Brygady ON. W sierpniu 1939 roku jednostka została przeformowana według etatu batalionu ON typu IV. Pod względem mobilizacji materiałowej pododdział został przydzielony do 2 Morskiego batalionu strzelców w Gdyni.
II Gdyński batalion ON w kampanii wrześniowej.
Do godzin południowych 1 września 1939 batalion wchodził w skład Oddziału Wydzielonego „Kartuzy“ wraz z 4 morskim batalionem strzelców (wcześniej Kartuski batalion ON) i plutonu artylerii na lorach kolejowych. 1 września 1939 ok. godz. 13.00 batalion został podporządkowany dowódcy GO „Czersk” i w jej składzie rozpoczął kampanię wrześniową. Po otrzymaniu tego rozkazu batalion ok. godz. 16.00 podjął marsz z Kartuz do Kościerzyny, gdzie miał wejść w skład Oddziału Wydzielonego „Kościerzyna“ pod dowództwem ppłk. Jerzego Staniszewskiego. W godzinach nocnych 2 września batalion ON Gdynia II dotarł do Kościerzyny, po wycofaniu się głównych sił oddziału z miasta. Następnie zgodnie z rozkazem podjął dalszy marsz trasą na Stawiska i Starą Kiszawę. Batalion samotnie dalej maszerował zachodnim skrajem Borów Tucholskich. Tempo marszu znacznie spadło z uwagi na długość marszu, bez dłuższych odpoczynków. W trakcie marszu utracono wszelką łączność z dowództwami OW „Kościerzyna“ i GO „Czersk”. 3 września ok. godz. 16.00 (po dwóch dobach marszu) dotarł w okolice miejscowości Osie. W trakcie domarszu patrol polskich saperów wysadził na rzece Wda most w miejscowości Czarna Woda. Podczas przeprawy w bród na jej brzegu pozostawił cały tabor. Na lewym brzegu napotkano patrol 4 czołgów niemieckich. Z uwagi na brak broni przeciwpancernej, II Gdyński batalion wycofał się do lasu i obszedł wieś Osie, z uwagi na obecność w niej niemieckich jednostek. 4 września rano batalion pomaszerował w kierunku wschodnim. 5 września z uwagi na okrążenie batalionu, niemożliwe stało się wyjście batalionu na otwarty teren. W rejonie leśniczówki Kwiatki mjr Władysław Sikorski rozwiązał II Gdyński batalion ON, żołnierzom nakazał w grupach przedzierać się do Gdyni lub na południe w kierunku Bydgoszczy. Jedna z grup pod dowództwem kpt. Michała Ziobrowskiego dostała się do niewoli 13 września pod Nowym Mostkiem koło Koronowa

</doc>
<doc id="944041" url="https://pl.wikipedia.org/wiki?curid=944041" title="Wybory do Parlamentu Europejskiego w Bułgarii w 2007 roku">
Wybory do Parlamentu Europejskiego w Bułgarii w 2007 roku

Wybory do Parlamentu Europejskiego w Bułgarii odbyły się 20 maja 2007 roku. Były to pierwsze tego typu wybory w tym kraju po akcesji Bułgarii do Unii Europejskiej 1 stycznia 2007 roku. Do podziału było 18 euromandatów. Poprzednio w Parlamencie Europejskim zasiadali reprezentanci nominowani przez bułgarski parlament. 
Uprawnionych do głosowania było 6,7 mln Bułgarów. O mandaty ubiegało się 218 kandydatów z 14 partii oraz dwóch kandydatów niezależnych. Otwartych było ponad 11,5 tysiąca lokali wyborczych, w których można było oddać głos między godziną 6.00 a 19.00 (5.00 a 18.00 czasu polskiego). Po raz pierwszy wprowadzone zostały ograniczenia dla Bułgarów zamieszkałych poza krajem. Aby głosować, musieli oni minimum dwa miesiące przed wyborami zamieszkiwać w Bułgarii albo innym kraju Unii Europejskiej. Na listach wyborczych znalazły się między innymi nazwiska pięciu byłych współpracowników służb specjalnych Bułgarii okresu komunistycznego. 
Frekwencja wyniosła 28,6%

</doc>
<doc id="944044" url="https://pl.wikipedia.org/wiki?curid=944044" title="Secret (singel Madonny)">
Secret (singel Madonny)

Secret – pierwszy singel zwiastujący album Madonny pt. "Bedtime Stories". Utwór zapowiada także kolejną zmianę w muzyce Madonny. Tym razem piosenkarka zdecydowała się zaczerpnąć dźwięki z muzyki R&amp;B. Piosenka została napisana przez Madonnę, Dallasa Austina oraz Shepa Pettibone'a, przy czym ten ostatni został uwzględniony jako autor na kompilacji GHV2. Singel bardzo długo utrzymywał się na listach przebojów, jednak na niewielu udało mu się zdobyć pierwsze miejsce. W Stanach Zjednoczonych utwór dotarł do trzeciego miejsca i został certyfikowany złotem. W Wielkiej Brytanii piosenka zajęła 5 miejsce i była trzydziestym piątym singlem w jej karierze z rzędu, który dotarł na tym rynku do pierwszej dziesiątki zestawienia. Slant Magazine umieścił „Secret" na 42. miejscu na liście na liście najlepszych piosenek lat 90.
Informacje.
W 1992 roku artystka wydała album "Erotica", kontrowersyjną książkę "Sex", oraz rok później zagrała w thrillerze erotycznym "Sidła miłości". Wszystkie trzy projekty zostały skrytykowane przez opinię publiczną oraz prasę muzyczną, która uważała, że jej kariera jest bliska końca. Na początku 1994 roku Madonna wydała singel "I’ll Remember", który został dobrze przyjęty i złagodził jej wizerunek. Jednakże niedługo po sukcesie piosenki piosenkarka wystąpiła w programie Davida Lettermana, który zakończył się skandalem, gdyż Madonna wielokrotnie używała przekleństw oraz odniesień do seksu, które musiały być cenzurowane. W trakcie roku rozpoczęła prace nad szóstym albumem studyjnym. Początkowo miał być stylistycznie podobny do poprzedniego albumu, "Erotica", ale na życzenie Madonny w pracę nad albumem zaangażowali się producenci specjalizujący się w muzyce R&amp;B. Sama piosenkarka przyjęła od tej pory bardziej dojrzały wizerunek. Piosenka „Secret" została wydana i ogłoszona jako pierwszy singel z najnowszej płyty "Bedtime Stories" 27 września 1994 roku. Na okładce singla Madonna jest wystylizowana jako aktorka Jean Harlow. Co było rzadkością w pierwszej połowie lat 90., piosenkarka opowiedziała o piosence przez internet, udostępniając jej 30-sekundowy fragment, okładkę nowego albumu oraz jej wiadomość dla fanów.
Recenzje.
Piosenka zyskała przychylne opinie prasy muzycznej, która doceniła zmianę w wizerunku artystki na dojrzalszy i bardziej łagodny. Magazyn "Slant Magazine" przyznał singlowi 42. miejsce w rankingu najlepszych piosenek wydanych w latach 90., uzasadniając to jej bardziej naturalnym brzmieniem oraz aranżacją. Alex Needham z NME uznał piosenkę za "niedoceniony skarb", dodając, że charakteryzuje się "wspaniałym, bluesowym rytmem". Zdaniem autora recenzji, tekst utworu jest peanem do heroiny i masturbacji. Barbara O"Dair z Rolling Stone określiła singel jako "zaraźliwy", jednocześnie zauważyła powściągliwość w śpiewie Madonny oraz smutną atmosferę, zwłaszcza we fragmencie tekstu "Happiness lies in your own hand/It took me much too long to understand". John Myers z "Yahoo! Music" porównał "Secret" do dokonań Madonny z poprzedniej płyty, "Erotica". Stephen Thomas Erlewine w recenzji AllMusic uznał piosenkę za jedną z lepszych na płycie, uzasadniając to tym, iż podobnie jak w innych piosenkach na niej zawartych, takich jak "Take a Bow", "Sanctuary", "Bedtime Story" linia melodyczna „prowadzi do podświadomości wraz z pulsowaniem basu". W recenzji z 2011 roku dziennikarz Brett Callwood z gazety "Detroit Metro Times" nazwał piosenkę "spektakularną". Charlotte Robinson z "Popmatters" uznała, że „łagodny groove piosenki, wraz z użyciem gitary akustycznej oraz delikatnie brzmiących smyczków czynią piosenkę uwodzicielską". W podobnym tonie "Secret" został oceniony przez magazyn Billboard, który dodatkowo określił singel jako przebojowy. Scott Kearnan z "Boston.com" umieścił piosenkę na 30 miejscu jego listy najlepszych piosenek artystki, podkreślając, że „zmysłowy groove muzyki R&amp;B uczynił piosenkę wyjątkową, mimo że nie ona kojarzona z żadnym skandalem. "Lubimy rozmawiać o jej zdolnościach do robienia szumu wokół własnej osoby, ale ta piosenka pokazuje, co Madonnie wychodzi najlepiej – tworzenie muzyki pop." W analogicznym zestawieniu "The Backlot", w którym piosenka zajęła 14 miejsce, uznano piosenkę za „refleksyjną, poruszającą i cholernie seksowną".
Teledysk.
Teledysk do utworu został nakręcony 10 września 1994 roku w nowojorskiej dzielnicy Harlem. Reżyserem czarno-białego wideoklipu został Melodie McDaniel. Później teledysk został także zremiksowany przez Dan-O-Ramę. Madonna wciela się w nim w rolę piosenkarki nocnego klubu. Teledysk rozpoczyna się występem Madonny w klubie. Następnie piosenkarka idzie ulicą, przy czym pokazywane są ujęcia ludzi stojących wzdłuż piosenki. W punkcie kulminacyjnym Madonna dociera do domu swojego kochanka (w tę rolę wcielił się model Jason Olive) i chłopca będącego jego synem. Według książki „Madonna's Drowned Worlds", to właśnie on, który pojawia się na końcu wideoklipu okazuje się być sekretem jej kochanka. Scena chrztu piosenkarki jaką można zaobserwować w teledysku symbolizuje oczyszczenie po seksualnej erze w karierze Madonny.

</doc>
<doc id="944051" url="https://pl.wikipedia.org/wiki?curid=944051" title="Batalion ON „Gdynia III”">
Batalion ON „Gdynia III”

III Gdyński Batalion Obrony Narodowej – pododdział piechoty Wojska Polskiego II RP.
Formowanie i zmiany organizacyjne.
Batalion został sformowany w okresie od 26 sierpnia do 11 września 1939 roku, w Gdyni, w składzie Morskiej Brygady ON, według etatu batalionu typu IV. Do 31 sierpnia 1939 roku jednostka nie osiągnęła gotowości bojowej. Stan ewidencyjny liczył około 70% stanu etatowego tj. 602 żołnierzy uzbrojonych początkowo w 370 kb różnych typów. Broń strzelecka (różnych typów) sukcesywnie uzupełniana z formacji tyłowych i zdobyczy w dniu 11-12 września pokrywała w całości potrzeby etatowe trzech kompanii strzeleckich i plutonu zwiadowców ponadto 3-5 ckm wz. 08 i kilkanaście rkm i lkm (Chauchat wz.1915 i Maxim wz. 08/15) jeden zdobyczny moździerz i hełmy na większość stanu osobowego. Braki w uzbrojeniu i umundurowaniu zmusiły dowództwo jednostki do zwolnienia części rezerwistów. W ostatniej dekadzie sierpnia 1939 roku, w Gdańsku, Niemcy zatrzymali transport z uzbrojeniem i wyposażeniem dla batalionu. Pod względem mobilizacji materiałowej pododdział był przydzielony do 2 Morskiego Batalionu Strzelców w Gdyni.
W kampanii wrześniowej jednostka walczyła w Obronie Wybrzeża.

</doc>
<doc id="944052" url="https://pl.wikipedia.org/wiki?curid=944052" title="Pole wzlotów">
Pole wzlotów

Pole wzlotów (ang. "landing area") – część pola manewrowego lotniska przeznaczona do startów i lądowań statków powietrznych.
W praktyce pole wzlotów oznacza drogę startową z jej pozbawionym przeszkód lotniczych otoczeniem, to znaczy, drogę startową usytuowaną w ramach pasa startowego (ang.: "strip"). Potocznie, termin "pas startowy" zakorzenił się jako określenie tożsame z drogę startową, jednak wymiary pasa startowego podawane w technicznym opisie lotnisk (np. AIP Polska) wyznaczają znacznie większy (szczególnie: szerszy) obszar.

</doc>
<doc id="944054" url="https://pl.wikipedia.org/wiki?curid=944054" title="Batalion ON „Kartuzy”">
Batalion ON „Kartuzy”

Kartuski Batalion Obrony Narodowej (batalion ON „Kartuzy” 4 morski batalion strzelców – pododdział piechoty Wojska Polskiego II RP.
Formowanie i zmiany organizacyjne.
Batalion został sformowany jesienią 1937 roku, w składzie Morskiej Brygady ON od maja 1939 roku przeformowany według etatu batalionu ON typ IV. Jednostką administracyjną i mobilizującą dla Kartuskiego Batalionu ON był 2 morski batalion strzelców. Podczas mobilizacji alarmowej z zawiązków Kartuskiego Baonu ON został sformowany i zmobilizowany według etatu batalionu piechoty typ spec. organizacji wojennej L. 3017. Otrzymał nową nawę 4 Morski Batalion Strzelców. We wrześniu 1939 roku batalion, w składzie macierzystej brygady, walczył w Obronie Wybrzeża.

</doc>
<doc id="944056" url="https://pl.wikipedia.org/wiki?curid=944056" title="Kaszubski Batalion Obrony Narodowej">
Kaszubski Batalion Obrony Narodowej

Kaszubski Batalion Obrony Narodowej (batalion ON „Kaszuby”) – pododdział piechoty Wojska Polskiego II RP.
Historia batalionu.
Kaszubski Batalion Obrony Narodowej został sformowany jesienią 1937 roku, w Pucku, Starzynie i Wejherowie, w składzie Morskiej Brygady ON. Wiosną 1939 roku przeformowany został na etat batalionu ON typ IV.
Jednostką administracyjną dla Kaszubskiego batalionu ON był 1 Morski batalion strzelców.
W kampanii wrześniowej jednostka walczyła w obronie Wybrzeża.
Organizacja i obsada personalna.
Organizacja i obsada personalna Kaszubskiego batalionu ON w 1939 roku

</doc>
<doc id="944060" url="https://pl.wikipedia.org/wiki?curid=944060" title="Elektrownia geotermiczna">
Elektrownia geotermiczna

Elektrownia geotermiczna (inaczej geoelektrownia) – rodzaj elektrowni, wytwarzającej prąd elektryczny z energii geotermalnej (ciepło wnętrza Ziemi).
Elektrownie geotermalne pracują w wielu krajach świata i uzyskują sprawność około 25%.
Największe to:

</doc>
<doc id="944061" url="https://pl.wikipedia.org/wiki?curid=944061" title="Pole manewrowe">
Pole manewrowe

Pole manewrowe (ang.: "manoeuvring area") – część lotniska przeznaczona do startów, lądowań i kołowania statków powietrznych, z wyłączeniem płyt postojowych samolotów. W praktyce pole manewrowe obejmuje pole wzlotów, z wyszczególnieniem dróg startowych i drogi kołowania.

</doc>
<doc id="944065" url="https://pl.wikipedia.org/wiki?curid=944065" title="Hrabstwo Woodbury">
Hrabstwo Woodbury

Hrabstwo Woodbury (ang. "Woodbury County") – hrabstwo w stanie Iowa w Stanach Zjednoczonych. Hrabstwo zajmuje powierzchnię lądową 2 260,00 km². Według szacunków US Census Bureau w roku 2006 liczyło 102 972 mieszkańców. Siedzibą hrabstwa jest miasto Sioux City.

</doc>
<doc id="944068" url="https://pl.wikipedia.org/wiki?curid=944068" title="Trolejbusy w Jeleniej Górze">
Trolejbusy w Jeleniej Górze

Trolejbusy w Jeleniej Górze – niezrealizowany pomysł wprowadzenia komunikacji trolejbusowej w Jeleniej Górze.
W 1943 roku, gdy Jelenia Góra znajdowała się na terenie Niemiec, została podjęta decyzja o uruchomieniu komunikacji trolejbusowej. Według planów trolejbusy miały być przyszłością komunikacji miejskiej i z czasem miały zająć miejsce komunikacji tramwajowej.
W 1944 roku wybudowano sieć trakcyjną od dworca kolejowego do Cieplic, jednak do miasta nigdy nie dotarł żaden trolejbus.
Po wkroczeniu 9 maja 1945 Armii Czerwonej do Jeleniej Góry trakcję trolejbusową rozebrano, a do koncepcji komunikacji trolejbusowej już więcej w historii miasta nie powrócono.

</doc>
<doc id="944076" url="https://pl.wikipedia.org/wiki?curid=944076" title="Yrjö Rantanen">
Yrjö Rantanen

Yrjö Aukusti Rantanen (ur. 23 kwietnia 1950 w Tampere, zm. 14 stycznia 2021) – fiński szachista, arcymistrz od 1981 roku.
Kariera szachowa.
Przez 20 lat, począwszy od pierwszych lat 70., należał do ścisłej krajowej czołówki. W roku 1981 został drugim Finem (po Heikkim Westerinenem), któremu Międzynarodowa Federacja Szachowa nadała tytuł arcymistrza. Dziewięciokrotnie (w latach 1972–1990) reprezentował swój kraj na szachowych olimpiadach, zdobywając 3 medale za uzyskane wyniki indywidualne: złoty w roku 1980 (na II szachownicy) oraz dwa srebrne, w latach 1972 (V szach.) i 1978 (II szach.). Poza tym na swoim koncie posiada również brązowy medal zdobyty za indywidualny wynik na VI szachownicy podczas drużynowych mistrzostwach Europy w roku 1989 w Hajfie, gdzie szachiści fińscy zajęli bardzo dobre IV miejsce w końcowej klasyfikacji. Wielokrotnie startował w finałach mistrzostw Finlandii, dwukrotnie (1978, 1986) zdobywając złote i trzykrotnie (1976, 1982, 1990) medale srebrne oraz w roku 1972 medal brązowy.
Zwyciężył bądź podzielił I miejsca w międzynarodowych turniejach rozegranych m.in. w Eksjö (1974, wraz z m.in. Romualdem Grąbczewskim i Istvanem Bilkiem), Londynie (1978, wraz z m.in. Paulem Littlewoodem), Narviku (1979, przed Johnem Fedorowiczem) oraz w Järvenpie (1982, przed Ivanem Farago). Do swoich sukcesów zaliczyć również może III miejsce w Helsinkach (za Johnem Nunnem i Milanem Matuloviciem).
Najwyższy ranking w karierze osiągnął 1 lipca 1981 r., z wynikiem 2465 punktów zajmował wówczas 1. miejsce wśród fińskich szachistów.

</doc>
<doc id="944078" url="https://pl.wikipedia.org/wiki?curid=944078" title="Bentivenga da Bentivengi">
Bentivenga da Bentivengi

Bentivenga da Bentivengi (ur. 1230, zm. 25 marca 1289) – włoski duchowny, kardynał. 
Pochodził z Aquasparta. W młodości wstąpił do zakonu franciszkanów. Zasłynął jako kaznodzieja. W 1276 został mianowany biskupem Todi, a dwa lata później (na konsystorzu 12 marca 1278) kardynałem biskupem Albano. Wielki penitencjariusz od 26 września 1279. Uczestniczył w redagowaniu dekretu "Exiit qui seminat" papieża Mikołaja III. Brał udział w papieskiej elekcji 1285 i 1287-88. Przypisuje mu się autorstwo zbioru kazań "Veritatis Theologicae Volumen".

</doc>
<doc id="944081" url="https://pl.wikipedia.org/wiki?curid=944081" title="Kenyu Chinen">
Kenyu Chinen

Kenyu Chinen (ur. 1944 na wyspie Okinawa) – mistrz karate Shōrin-ryū oraz kobudō. Posiada obecnie 9 dan w karate i 9 dan w kobudo. 
Założyciel i prezydent organizacji World Oshukai Dento Okinawa Shorin-Ryu Karate Kobudo Federation. W 1976 r. został wysłany do Europy, aby rozwijać Okinawa Shorin-Ryu Karate oraz Okinawa Kobudo. Treningi rozpoczął w 1958 r. w wieku 12 lat u mistrza Chōshina Chibany (10 dan). 
Jego nauczycielami byli też: Katsuya Miyahira (10 dan) i Shūgorō Nakazato (10 dan). Lekcje kobudo pobierał u mistrza Shinpō Matayoshi (10 dan) (1921-1997). Był jego prywatnym i najsłynniejszym uczniem. Przez wielu zwany „Matayoshi student number 1”. Napisał książkę "Kobudo Okinawa", która stała się bestsellerem.

</doc>
<doc id="944085" url="https://pl.wikipedia.org/wiki?curid=944085" title="Empedokles z Akragas">
Empedokles z Akragas



</doc>
<doc id="944087" url="https://pl.wikipedia.org/wiki?curid=944087" title="Fundacja Ochrony Twórczości Audiowizualnej">
Fundacja Ochrony Twórczości Audiowizualnej

Fundacja Ochrony Twórczości Audiowizualnej (FOTA) – utworzona w lipcu 1994 r. organizacja zajmująca się ochroną praw twórców filmowych w Polsce. Zakończyła działalność w 2014 r. Siedziba organizacji FOTA mieściła się w Warszawie, a dyrektorem Generalnym był Mariusz Kaczmarek.
Głównym celem organizacji było przeciwdziałanie zjawisku tzw. „piractwa audiowizualnego” i działanie w interesie podmiotów będących właścicielami praw autorskich do wydawnictw audiowizualnych (głównie filmów).
Działania:
W 2009 organizacja, we współpracy z ZPAV, policją i prokuraturą we Wrocławiu zorganizowała głośną konferencję prasową z okazji aresztowania właścicieli serwisu odSiebie.com m.in. pod zarzutem paserstwa. W 2013 roku właściciele zostali uniewinnieni i oczyszczeni ze wszystkich zarzutów, zaś sąd wskazał niekompetencję organów ścigania oraz oskarżycieli posiłkowych w tej sprawie.
29 lipca 2014 r. fundacja została wykreślona z Krajowego Rejestru Sądowego.

</doc>
<doc id="944092" url="https://pl.wikipedia.org/wiki?curid=944092" title="FOTA">
FOTA



</doc>
<doc id="944100" url="https://pl.wikipedia.org/wiki?curid=944100" title="Warszawski Międzynarodowy Festiwal Chóralny">
Warszawski Międzynarodowy Festiwal Chóralny

Warszawski Międzynarodowy Festiwal Chóralny – odbywający się w Warszawie od 2005 r. międzynarodowy festiwal: do 2008 r. pod nazwą Varsovia Cantus, obecnie Varsovia Cantat. Rokrocznie rywalizuje podczas tego festiwalu kilkanaście chórów z całego świata. Nagrodą główną w każdej kategorii (patrz niżej) jest statuetka Złotej Liry. Przyznawane są również nagrody pieniężne w zależności od liczby pozyskanych sponsorów.
Historia.
Festiwal jest organizowany w Warszawie od roku 2005.
Organizatorzy.
Towarzystwo Śpiewacze „Lira” im. Stefana Wasiaka w Warszawie
Sponsor: urząd Miasta Stołecznego Warszawy
Uczestnicy.
Festiwal jest otwarty dla wszystkich chórów amatorskich z Polski i z zagranicy.
Chóry mogą uczestniczyć w jednej z następujących kategorii:
Laureaci.
Pierwsze miejsca w kategoriach:
Chóry o głosach równych – młodzieżowe.
Nagrody dla dyrygentów:

</doc>
<doc id="944104" url="https://pl.wikipedia.org/wiki?curid=944104" title="Bedtime Story">
Bedtime Story

Bedtime Story – trzeci singel promujący album Madonny pt. "Bedtime Stories". Utwór został napisany przez Nellee Hoopera, Björk i Mariusa de Vriesa, a wyprodukowany przez Madonnę i Nellee Hoopera. Singel wypadł bardzo słabo na światowych listach przebojów. W Stanach Zjednoczonych stał się pierwszą piosenką Madonny od 11 lat, która ominęła pierwszą czterdziestkę najlepszych singli.
Wydanie.
Singel został wydany 13 lutego w Wielkiej Brytanii i dopiero 11 kwietnia 1995 roku w Stanach Zjednoczonych, ponieważ dopiero w lutym (wydany w grudniu) singel Take a Bow dotarł na szczyt zestawienia Billboard Hot 100 i pozostał tam przez następne siedem tygodni.
Oprócz wydania na szóstym albumie studyjnym "Bedtime Stories" w 1994 roku, piosenka znalazła się na drugiej kompilacji przebojów "GHV2" (Greatest Hits Volume 2), wydanej pod koniec 2001 roku.
Teledysk.
Do utworu został zrealizowany teledysk którego reżyserią zajął się Mark Romanek. Powstawał on aż 5 dni (5-10 grudnia 1994) w Universal Studios w Universal City (Kalifornia). Jego premiera odbyła się w specjalnie przygotowanym na tę okazję programie MTV "Madonna's Pyjama Party". Wideoklip, nakręcony z ogromnym rozmachem jest jedynym teledyskiem Madonny, w którym można zaobserwować taką mnogość wizerunków piosenkarki. Nakręcenie wypełnionego efektami specjalnymi, oryginalnego wideoklipu kosztowało blisko 5 mln $. Nikt do tej pory nie przeznaczył na nakręcenie teledysku aż tylu pieniędzy. Niestety ogromny wkład jaki włożono w jego produkcję nie został doceniony przez krytykę. Teledysk nie dostał ani jednej nominacji do nagród MTV Video Music Awards.
Oprócz wielu nawiązań do surrealizmu, w teledysku pojawia się również odwołanie do fenomenu świadomego snu, tj. takiego, w którym śniący jest świadomy, że śni (ang. lucid dream). Słowo "lucid" pojawia się na ekranie zaraz po komunikacie "welcome". Badania naukowe nad świadomym snem z udziałem ochotników rozpoczęły się w latach 70. XX wieku i polegały głównie na obserwacji śniących oraz próbach komunikacji, gdy wciąż pozostawali w fazie snu.
Inspiracją dla Madonny była sztuka obrazu. Doceniła wyrażane piękno takich artystów jak Leonora Carrington czy Remediosa Varo.
W drugiej wersji teledysku powstałej kilka lat później, Madonna ma proste włosy, biały kostium i kozaki. Wideo rozpoczyna scena, w której piękny, biały koń pędzi przez pustynię. Królowa Popu na białym tle śpiewa zachowawczo do lustra, a później rzuca się próbując się wydostać z czworokąta.
Inspiracją przy tworzeniu nowej wersji Bedtime Story, był teledysk do Human Nature, ponieważ wykorzystano ten sam pomysł z czworokątem, z którego gwiazda próbuje się wydostać.
Występy na żywo.
Po raz pierwszy Madonna wykonała Bedtime Story na rozdaniu brytyjskich nagród Brit Awards, 20 lutego 1995 roku, czyli kilka dni po wydaniu.
Gwiazda ubrana była w srebrną długą suknie, a jej włosy zostały specjalnie przedłużone, tak aby wyglądały jak anielskie. Podczas występu piosenkarka stała w jednym miejscu, a z każdej strony wiał wiatr. Obok niej oryginalną choreografię wykonywało dwóch tancerzy.
Występ na Brit Awards był jak na razie ostatnim wykonaniem piosenki. Dopiero podczas trasy Re-Invention w 2004 roku, Królowa Popu zdecydowała się umieścić piosenkę w setliście, ale tylko jako wideo interlude (nagranie, oddzielające jedną część show od drugiej). W tym celu wykorzystano remiks Orbital Mix, umieszczony na singlu CD.

</doc>
<doc id="944110" url="https://pl.wikipedia.org/wiki?curid=944110" title="Czerpadło pojemnikowe">
Czerpadło pojemnikowe

Czerpadło pojemnikowe – czerpadło stosowane obecnie w pogłębiarkach. Ten rodzaj czerpadła był już znany ok. 1000 lat p.n.e.

</doc>
<doc id="944116" url="https://pl.wikipedia.org/wiki?curid=944116" title="Batalion ON „Koronowo”">
Batalion ON „Koronowo”

Koronowski Batalion Obrony Narodowej (batalion ON „Koronowo”) - pododdział piechoty Wojska Polskiego II RP.
Koronowski Batalion ON sformowany został wiosną 1939, w składzie Pomorskiej Brygady ON na podstawie etatu batalionu ON typ „S”. Jednostką administracyjną i mobilizującą dla Koronowskiego batalionu ON był 61 pułk piechoty w Bydgoszczy.
Organizacja i formowanie.
W dniach 19 i 20 czerwca 1939 roku do batalionu dostarczono uzbrojenie głównie francuskie wycofane z jednostek wojska stałego, w postaci: kb wz. 1907/15 wraz z bagnetami - 500 szt., rkm Chauchat (Chauchard) wz. 1915 - 6 szt. garłacze karabinowe V.B. - 6 szt., ckm Hotchkiss wz. 1914 - 18 szt., moździerze Stockes-Brandt wz. 1918 - 2 szt oraz stosowną amunicję do niej. Zmobilizowano ponad 700 żołnierzy. 24 sierpnia batalion zostaje "skrzyknięty" i zmobilizowany. Do 31 sierpnia 1939 zajął odcinek obrony w pasie obrony 9 DP na linii jezior koronowskich od miejscowości Buszkowo do miejscowości Byszewo. Rejon obrony został ufortyfikowany umocnieniami polowymi w postaci transzei, rowów strzeleckich zapór, zasieków i 2-4 rzędowego płotu z drutu kolczastego oraz minami ppanc. sztucznymi spiętrzeniami wody. Przede wszystkim 6 wykończonymi i 3 nie wykończonymi schronami żelbetowymi oraz 3 schronami drewniano-ziemnymi. W kampanii wrześniowej walczył w składzie 9 Dywizji Piechoty (Armia „Pomorze"”). W kompaniach batalionu po 3 ckm wz. 1914 w dwóch plutonach ckm, dwa plutony strzeleckie w każdym 1 rkm wz. 1915.

</doc>
<doc id="944124" url="https://pl.wikipedia.org/wiki?curid=944124" title="Koalicja Antypiracka">
Koalicja Antypiracka

Koalicja Antypiracka – powstały w październiku 1998 r. związek trzech organizacji: Związku Producentów Audio-Video (ZPAV), Fundacji Ochrony Twórczości Audiowizualnej (FOTA) i Business Software Alliance (BSA). Celem działań Koalicji jest przeciwdziałanie naruszeniom prawa własności intelektualnej w Polsce (audiowizualnej, muzycznej i oprogramowania komputerowego), określanym przez Koalicję jako piractwo.
Działania Koalicji:
Nagradzanie policjantów („Złote Blachy”) za „ponadprzeciętne zaangażowanie” w zwalczaniu nielegalnego udostępniania plików budzi kontrowersje.

</doc>
<doc id="944125" url="https://pl.wikipedia.org/wiki?curid=944125" title="Seksualizm">
Seksualizm



</doc>
<doc id="944128" url="https://pl.wikipedia.org/wiki?curid=944128" title="Batalion ON „Chorzów”">
Batalion ON „Chorzów”

Chorzowski Batalion Obrony Narodowej (Batalion ON „Chorzów”) – pododdział piechoty Wojska Polskiego II RP.
Formowanie i zmiany organizacyjne.
Chorzowski batalion ON sformowany został we wrześniu 1937, w składzie Górnośląskiej Brygady ON, z czterech kompanii wydzielonych z batalionów ON: bielskiego, cieszyńskiego, oświęcimskiego i zawierciańskiego. Jednostką administracyjną i mobilizującą dla Chorzowskiego batalionu ON był 75 pułk piechoty.
Wiosną 1939 pododdział przeformowany został na etat batalionu ON typ „S”. Wiosną przezbrojono batalion w broń produkcji polskiej z broni francuskiej. Podczas mobilizacji alarmowej 24 sierpnia 1939 batalion został rozformowany, kompanie po zmobilizowaniu wcielone do batalionów km spec. nr I, II i III jako kompanie strzeleckie.
Działania batalionu we wrześniu 1939.
Na podstawie poprawek do planu mobilizacyjnego "W" batalion ON „Chorzów” został przewidziany do rozformowania. Natomiast poszczególne pododdziały batalionu podczas mobilizacji alarmowej 24 sierpnia 1939 roku (grupa zielona), posłużyły jako zawiązki do sformowania kompanii strzeleckich batalionów karabinów maszynowych specjalnych nr I, II i III. Kompania ON "Kochłowice" stanowiła zawiązek 10 kompanii strzeleckiej, kompania ON "Świętochłowice" 11 kompanii strzeleckiej II batalionu karabinów maszynowych specjalnych (pokojowy IV/73 pp), kompania ON "Bobrowniki" 10 kompanii strzeleckiej I batalionu km spec. (IV/11 pp), natomiast kompania ON „Chorzów” 10 kompanii strzeleckiej batalionu km spec. nr III (IV/75 pp). Po mobilizacji kompanie te, składały się z trzech plutonów każda, uzbrojone były w 1 ckm, 5 rkm i 2 moździerze, liczyły po 225 żołnierzy. W kampanii wrześniowej kompanie walczyły w składzie batalionów km spec. Grupy Fortecznej Obszaru Warownego „Śląsk” (Armia „Kraków”). 

</doc>
<doc id="944133" url="https://pl.wikipedia.org/wiki?curid=944133" title="Mont Blanc Tunnel">
Mont Blanc Tunnel



</doc>
<doc id="944140" url="https://pl.wikipedia.org/wiki?curid=944140" title="Marzana barwierska">
Marzana barwierska

Marzana barwierska, m. farbiarska ("Rubia tinctorum" L.) – gatunek rośliny z rodziny marzanowatych ("Rubiaceae"). W zależności od regionu Polski, marzana barwierska znana jest pod wieloma oryginalnymi nazwami: barwica, brocz, czerwone korzenie, czerwony gryk, knap, krap, marzanka, marzann, marzawu, marzanna, marzka, reta.
Zasięg występowania.
Marzana barwierska pochodzi z południowo-wschodniej Europy (Jugosławia, europejska część Rosji, Krym) oraz Azji Zachodniej (Cypr, Irak, Iran, Jordania, Liban, Syria, Turcja, Armenia, Gruzja) i Środkowej (Tadżykistan, Turkiestan, Uzbekistan). Rozprzestrzenia się gdzieniegdzie także poza tym obszarem swojego naturalnego występowania. Jest uprawiana w wielu krajach świata. Do początków XX w. była uprawiana na dużych przestrzeniach w wielu krajach europejskich, zwłaszcza we Francji i w Niemczech, do celów farbiarskich i farmaceutycznych. W Polsce jest uprawiana obecnie na plantacjach zielarskich.
Biologia i ekologia.
Bylina, hemikryptofit. Zakwita od czerwca do lipca. Rośnie m.in. nad brzegami rzek, kanałów nawadniających i wśród zarośli.

</doc>
<doc id="944143" url="https://pl.wikipedia.org/wiki?curid=944143" title="Batalion ON „Katowice”">
Batalion ON „Katowice”

Katowicki Batalion Obrony Narodowej (batalion ON „Katowice”), batalion piechoty typ specjalny nr 56 − pododdział piechoty Wojska Polskiego.
Formowanie i zmiany organizacyjne.
Batalion został sformowany w 1937 roku, w składzie Górnośląskiej Brygady ON. W maju 1939 roku pododdział został przeformowany na etat batalionu ON typ III. Jednostką administracyjną dla Katowickiego batalionu ON był 73 pułk piechoty w Katowicach.
Zgodnie z planem mobilizacyjnym „W” Katowicki batalion ON w wypadku zarządzenia mobilizacji alarmowej stawał się zawiązkiem baonu piechoty typ specjalny nr 56. Jednostką mobilizującą baon piechoty nr 56 była Komenda Rejonu Uzupełnień Katowice.
W dniach 24-26 sierpnia 1939 roku przeprowadzona została mobilizacja baonu piechoty nr 56. Po jej zakończeniu pododdział został włączony w skład 201 pułku piechoty, jako I batalion. W składzie tego pułku walczył kampanii wrześniowej.

</doc>
<doc id="944144" url="https://pl.wikipedia.org/wiki?curid=944144" title="Wiwekananda">
Wiwekananda

Wiwekananda, także Swami Wiwekananda (hindi स्वामी विवेकानंद, bengali স্বামী বিবেকানন্দ), właściwie Narendranath Datta (ur. 12 stycznia 1863, zm. 4 lipca 1902) – indyjski swami i mistrz duchowy. Był uczniem Paramahansy Ramakryszny z Kalkuty.
Jego największym osiągnięciem było rozpropagowanie filozofii hinduistycznej (jogi i wedanty) na Zachodzie. Założył dwie ważne hinduistyczne organizacje duchowe: Ramakrishna Math i Ramakrishna Mission.
Wiwekananda był też jedną z głównych postaci renesansu bengalskiego.

</doc>
<doc id="944148" url="https://pl.wikipedia.org/wiki?curid=944148" title="Batalion ON „Oświęcim”">
Batalion ON „Oświęcim”

Oświęcimski Batalion Obrony Narodowej (batalion ON „Oświęcim”), batalion piechoty typ specjalny nr 52 – pododdział piechoty Wojska Polskiego II RP.
Formowanie i zmiany organizacyjne.
Batalion został sformowany w 1937 roku, w Oświęcimiu, w składzie Śląsko-Cieszyńskiej Półbrygady Obrony Narodowej. W maju 1939 roku został przeformowany na etat batalionu ON typ III. Jednostką administracyjną dla Oświęcimskiego batalionu ON była kadra batalionu zapasowego 73 pułku piechoty w Oświęcimiu. Skrzyknięty 22 września 1938 roku przemieszczony w następnych dniach do rejonu Cieszyna. W dniu 2 października 1938 r. sforsował rzekę Olzę i zajął rejon umocniony od Bogumina do Trzyńcem z 200 schronami bojowymi na Zaolziu. Przed akcją na Śląsku Zaolziańskim w batalionie wymieniono uzbrojenie i skompletowano wyposażenie, otrzymał również hełmy wz. 31. Po 22 października powrócił do swojego miejsca postoju. Latem 1939 roku baon został podporządkowany dowódcy Górnośląskiej Brygady ON.
W dniach 24-25 sierpnia 1939 roku, zgodnie z planem mobilizacyjnym "W", skład osobowy Oświęcimskiego batalionu ON stał się zawiązkiem dla batalionu piechoty typu specjalnego nr 52, mobilizowanego w alarmie, w grupie jednostek oznaczonych kolorem żółtym przez 3 pułk Strzelców Podhalańskich w Bielsku .
Baon piechoty typ spec. nr 52 został włączony w skład 203 pułku piechoty jako II batalion.
Działania batalionu we wrześniu 1939.
W dniach 1, 2 i do rana 3 września 1939 batalion walczył w ramach zgrupowania 201 pp rez. Od godzin porannych 3 września włączony do macierzystego 203 pp rez.. 1 września batalion bronił się w rejonie Kobiora. 1 i część 3 kompanii obsadziła umocnienia na południe od miejscowości, pozostałość 3 kompanii i kompania ckm znajdowała się w rejonie tartaku, a w odwodzie, za kościołem, stanęła 2 kompania. Około godz. 12.00 od zachodu dotarły pod miasto niemieckie patrole rozpoznawcze. Dwa plutony z odwodowej 2 kompanii odrzuciły nieprzyjaciela. Rano, 2 września, wysunięta placówka z 1 kompanii odparła pierwsze niemieckie natarcie. Około 17.00 piechota niemiecka, wzmocniona samochodami pancernymi z pułku SS „Germania” zaatakowała pozycje polskie na północno-zachodnim odcinku obrony. Natarcie zostało odparte, a polski kontratak odrzucił żołnierzy niemieckich. 3 września około 6.00 batalion, maszerując w ariergardzie, opuścił rejon Kobióra i przeszedł w rejon Chełmka.
Obsada personalna.
Obsada personalna batalionu w marcu 1939 roku:
Organizacja i obsada personalna we wrześniu 1939 roku:

</doc>
<doc id="944151" url="https://pl.wikipedia.org/wiki?curid=944151" title="Batalion ON „Rybnik”">
Batalion ON „Rybnik”

Rybnicki Batalion Obrony Narodowej (batalion ON „Rybnik”) batalion piechoty typ specjalny nr 55 – pododdział piechoty Wojska Polskiego II RP.
Formowanie i zmiany organizacyjne.
Batalion został sformowany w 1937 roku, w Rybniku, w składzie Górnośląskiej Brygady ON. Wiosną 1939 roku został przeformowany na etat batalionu ON typ III. Jednostką administracyjną dla Rybnickiego batalionu ON był 75 pułk piechoty w Chorzowie.
W dniach 24-25 sierpnia 1939 roku, zgodnie z planem mobilizacyjnym „W”, skład osobowy Rybnickiego batalionu ON stał się zawiązkiem dla I rzutu batalionu piechoty typu specjalnego nr 55, mobilizowanego w alarmie, w grupie jednostek oznaczonych kolorem niebieskim przez 75 pułk piechoty, II rzut batalionu piechoty nr 55 w czasie A+30 mobilizowała Kadra Zapasowa Piechoty Oświęcim II.
Baon piechoty nr 55 został włączony w skład 203 pułku piechoty jako jego III batalion.
Działania batalionu we wrześniu 1939.
1 września batalion znajdował się w składzie Oddziału Wydzielonego „Rybnik”. 3 kompania ON obsadziła południowo-zachodnią część miasta, broniąc rejonu ulic Raciborskiej i Wodzisławskiej oraz nieukończone schrony bojowe na Maroku. We wczesnych godzinach rannych na pozycje kompanii skutecznie uderzył 15 pułk pancerny z 5 Dywizji Pancernej. Kompanii wycofała się do Żor. W Żorach 3 kompania broniła południowo-zachodniej części miasta, a 2 kompania ON obsadzała północno-wschodni rejon miasta. Natarcie niemieckie na miasto rozpoczęło się około godz. 10. W rejonie cegielni poległ ppor. rez. Pawlikowski i 6 żołnierzy. Ppor. rez. Kurtz rozwiązał swój pluton, odesłał żołnierzy do domu, a sam przeszedł na stronię niemiecką. Około godz. 14.00, żołnierze wycofali się w rejon Kleszczowa, gdzie znajdowało się mp. dowódcy batalionu, III pluton kompanii ON „Pszczyna” i kompania ckm. Po zajęciu Żor Niemcy zaatakowali Kleszczów. Zostało ono odparte. Dopiero kolejne uderzenie przeprowadzone siłami całego 15 ppanc. uzyskało powodzenie. Czołgi doszły, aż do Rudziczki. Dowódca batalionu zarządził odwrót na Kobiór. Tabory batalionu wycofały się w kierunku Pszczyny jeszcze przed rozpoczęciem niemieckiego natarcia.
Obsada personalna.
Obsada personalna batalionu w marcu 1939 roku:
Obsada personalna we wrześniu 1939

</doc>
<doc id="944152" url="https://pl.wikipedia.org/wiki?curid=944152" title="Kaarle Ojanen">
Kaarle Ojanen

Kaarle Sakari Ojanen (ur. 4 grudnia 1918 w Helsinkach, zm. 9 stycznia 2009) – fiński szachista, mistrz międzynarodowy od 1952 roku.
Kariera szachowa.
Jest jednym z najwybitniejszych fińskich szachistów, w latach 1950–1983 trzynastokrotnie zdobył złote, dwukrotnie srebrne oraz dwukrotnie brązowe medale w mistrzostwach swojego kraju, co czyni go absolutnym rekordzistą na liście wszech czasów. Pomiędzy 1937 a 1972 rokiem jedenastokrotnie reprezentował Finlandię na szachowych olimpiadach (w tym 5 razy na I szachownicy), w roku 1966 zdobywając brązowy medal za uzyskany wynik na I szachownicy. Łącznie rozegrał 146 olimpijskie partie, w których zdobył 85½ pkt.
Nie wystąpił w wielu międzynarodowych turniejach. Największy sukces osiągnął w roku 1946, zajmując III miejsce w Helsinkach. W latach 1959 (w Tallinnie) i 1960 (w Helsinkach) rozegrał dwa krótkie mecze z Paulem Keresem, oba remisując w stosunku 1 - 1. W 1991 wystąpił w I mistrzostwach świata "weteranów", rozegranych w Bad Wörishofen, zdobywając 7 pkt w 11 partiach i dzieląc XI-XXI miejsce.
Osiągał również sukcesy w grze korespondencyjnej, za które w roku 1981 otrzymał tytuł mistrza międzynarodowego w tej odmianie szachów. Na liście rankingowej ICCF w styczniu 2007 roku posiadał 2377 punkty.

</doc>
<doc id="944153" url="https://pl.wikipedia.org/wiki?curid=944153" title="Human Nature (singel Madonny)">
Human Nature (singel Madonny)

Human Nature – czwarty i ostatni singel promujący album Madonny pt. "Bedtime Stories". Singel poradził sobie na listach przebojów jeszcze gorzej niż jego poprzednik "Bedtime Story". Madonna zdecydowała się jednak wydać utwór na singlu by ostatecznie rozliczyć się ze swoją seksualną erą. Piosenkarka stwierdza w tekście piosenki, iż nie żałuje niczego co do tej pory zrobiła i otwarcie śmieje się w oczy tym, którzy spowodowali nagonkę na jej album "Erotica" wydany w 1992 roku. Piosenka ze względu na wulgarne słowa zawarte w tekście musiała zostać ocenzurowana zanim trafiła do stacji radiowych. Wersję ocenzurowaną umieszczono na kompilacji "GHV2" wydanej w 2002 roku.
Teledysk.
Wideoklip do utworu został wyreżyserowany przez Jeana Baptiste-Mondina. W teledysku piosenkarka odgrywa rolę surowej, ale wesołej dominy. Sześciany, w których Madonna tańczy, zaciskane na niej liny, łańcuchy, a także bat symbolizują brak wolności słowa oraz krytykę odważnych poglądów jakie Madonna wygłosiła na albumie "Erotica". W teledysku piosenkarka i tancerze wykonują bardzo skomplikowane i oryginalne układy choreograficzne. Wideoklip dostał dwie nominacje do nagród MTV Video Music Awards m.in. w kategorii za najlepszą choreografię.

</doc>
<doc id="944154" url="https://pl.wikipedia.org/wiki?curid=944154" title="Batalion ON „Sosnowiec”">
Batalion ON „Sosnowiec”

Sosnowiecki Batalion Obrony Narodowej (Batalion ON „Sosnowiec”) batalaion piechoty typ specjalny nr 53 – pododdział piechoty Wojska Polskiego II RP.
Formowanie i zmiany organizacyjne.
Batalion został sformowany w 1937 roku, w Sosnowcu, w składzie Górnośląskiej Brygady ON. Wiosną 1939 roku został przeformowany na etat batalionu ON typ III. Jednostką administracyjną dla Sosnowieckiego batalionu ON był 73 pułk piechoty w Katowicach.
W dniach 24-25 sierpnia 1939 roku, zgodnie z planem mobilizacyjnym „W”, skład osobowy Sosnowieckiego batalionu ON stał się zawiązkiem dla batalionu piechoty typu specjalnego nr 53, mobilizowanego w alarmie, w grupie jednostek oznaczonych kolorem niebieskim przez Komendę Rejonu Uzupełnień Sosnowiec.
Baon piechoty nr 53 został włączony w skład 201 pułku piechoty jako II batalion.
Obsada personalna.
Obsada personalna batalionu w marcu 1939 roku:
Obsada 1 września 1939:

</doc>
<doc id="944155" url="https://pl.wikipedia.org/wiki?curid=944155" title="Batalion ON „Tarnowskie Góry”">
Batalion ON „Tarnowskie Góry”

Tarnogórski Batalion Obrony Narodowej (batalion ON „Tarnowskie Góry”) batalion piechoty typ specjalny nr 57 – pododdział piechoty Wojska Polskiego II RP.
Formowanie i zmiany organizacyjne.
Batalion został sformowany w 1937 roku, w Tarnowskich Górach, w składzie Górnośląskiej Brygady ON. Wiosną 1939 roku został przeformowany na etat batalionu ON typ III. Jednostką administracyjną dla Tarnogórskiego batalionu ON był stacjonujący w tym samym garnizonie 11 pułk piechoty.
W dniach 24-25 sierpnia 1939 roku, zgodnie z planem mobilizacyjnym „W”, skład osobowy Tarnogórskiego batalionu ON stał się zawiązkiem dla I rzutu batalionu piechoty typ specjalny nr 57, mobilizowanego w alarmie, w grupie jednostek oznaczonych kolorem niebieskim przez 11 pułk piechoty.
Baon piechoty nr 57 został włączony w skład 203 pułku piechoty jako I batalion.
Działania batalionu we wrześniu 1939.
Kampanię wrześniową 1939 rozpoczął w składzie Oddziału Wydzielonego "Tarnowskie Góry" płk. dypl. Henryka Gorgonia.
Obsada personalna.
Obsada personalna batalionu w marcu 1939 roku:
Obsada we wrześniu 1939:

</doc>
<doc id="944156" url="https://pl.wikipedia.org/wiki?curid=944156" title="Batalion ON „Zawiercie”">
Batalion ON „Zawiercie”

Zawierciański Batalion Obrony Narodowej (batalion ON „Zawiercie”) batalion piechoty typ specjalny nr 51 – pododdział piechoty Wojska Polskiego II RP.
Formowane i zmiany organizacyjne.
Batalion został sformowany w 1937 roku, w Zawierciu, w składzie Górnośląskiej Brygady ON. Wiosną 1939 roku został przeformowany na etat batalionu ON typ III. Jednostką administracyjną dla Zawierciańskiego batalionu ON był 11 pułk piechoty w Tarnowskich Górach. Jego dowódcą został mianowany mjr Rudolf Geyer.
W dniach 24-25 sierpnia 1939 roku, zgodnie z planem mobilizacyjnym „W”, skład osobowy Zawierciańskiego batalionu ON stał się zawiązkiem dla batalionu piechoty typu specjalnego nr 51, mobilizowanego w alarmie, w grupie jednostek oznaczonych kolorem niebieskim przez Komendę Rejonu Uzupełnień Zawiercie.
Baon piechoty nr 51 został włączony w skład 201 pułku piechoty jako jego I batalion.
Obsada personalna.
Obsada personalna batalionu w marcu 1939 roku:
Obsada „wojenna”:

</doc>
<doc id="944169" url="https://pl.wikipedia.org/wiki?curid=944169" title="Rubia tinctorum">
Rubia tinctorum



</doc>
<doc id="944170" url="https://pl.wikipedia.org/wiki?curid=944170" title="Batalion ON „Bielsko”">
Batalion ON „Bielsko”

Bielski Batalion Obrony Narodowej (batalion ON „Bielsko”), batalion piechoty typ specjalny nr 50 – pododdział piechoty Wojska Polskiego II RP.
W kampanii wrześniowej 1939 baon walczył w składzie 202 pułku piechoty.
Formowanie i zmiany organizacyjne.
Batalion sformowany został w 1937 roku, w garnizonie Bielsko, w składzie Śląsko-Cieszyńskiej Półbrygady ON. We wrześniu 1937 roku pododdział wydzielił jedną kompanię, która wcielona została do Chorzowskiego batalionu ON. Od tego czasu w swojej strukturze organizacyjnej posiadał jedynie dwie kompanie. W 1938 roku zorganizowana została trzecia kompania, którą 29 kwietnia przeniesiono z Bielska do Jasienicy. Wiosną 1939 roku pododdział przeformowany został na etat batalionu ON typ III.
Jednostką administracyjną i mobilizującą dla Bielskiego batalionu ON był 3 pułk strzelców podhalańskich.
W sierpniu 1939 batalion został zmobilizowany w ramach mobilizacji alarmowej według etatu batalionu piechoty typ spec. nr 50 przeformowany w I batalion 202 pułku piechoty.

</doc>
<doc id="944171" url="https://pl.wikipedia.org/wiki?curid=944171" title="Hipoteza Czerwonej Królowej">
Hipoteza Czerwonej Królowej

Hipoteza Czerwonej Królowej – koncepcja wyjaśniająca między innymi proces „ewolucyjnego wyścigu zbrojeń”, powstała w 1973.
Twórca hipotezy Czerwonej Królowej, ewolucjonista Leigh Van Valen z uniwersytetu w Chicago, założył, że silna konkurencja wymusza stałe zmiany ewolucyjne o charakterze kierunkowym. Przykładem jest „wyścig zbrojeń” pomiędzy drapieżnikami i ich ofiarami (drapieżniki są coraz szybsze i sprawniejsze i lepiej „uzbrojone” dlatego, że ich ofiary są coraz szybsze i sprawniejsze). Nazwa hipotezy jest zapożyczeniem z powieści Lewisa Carrolla "Po drugiej stronie lustra" (w powieści Czerwona Królowa szachów, biegnąc bez przerwy wraz ze zmieniającym się otoczeniem, mówiła do Alicji: "Tutaj (...), aby utrzymać się w tym samym miejscu, trzeba biec ile sił.").
Koncepcja Czerwonej Królowej to koncepcja względności wszelkiego postępu. Zasada ta jest szczególnie dobrze obserwowana wśród drapieżników i ich ofiar bądź pasożytów i ich żywicieli, gdyż towarzyszy temu zjawisku ewolucyjnemu zarówno działanie antagonistyczne, jak i działanie polegające na współpracy. Inaczej mówiąc: wymierają te gatunki, które są mniej plastyczne od rywali.

</doc>
<doc id="944176" url="https://pl.wikipedia.org/wiki?curid=944176" title="Batalion ON „Cieszyn I”">
Batalion ON „Cieszyn I”

I Cieszyński Batalion Obrony Narodowej (batalion ON „Cieszyn I”) batalion piechoty typ spec. nr 54 – pododdział piechoty Wojska Polskiego II RP.
Formowanie i zmiany organizacyjne.
W lipcu 1937 roku, w Cieszynie, rozpoczęto formowanie jednostki Cieszyńskiego batalionu ON. Jednostka została zorganizowana w sile dwóch kompanii i podporządkowana dowódcy Śląsko-Cieszyńskiej Półbrygady ON. We wrześniu 1937 roku pododdział wydzielił ze swego składu jedną kompanię, która została włączona do nowo powstałego Chorzowskiego batalionu ON. Do 15 grudnia 1937 roku batalion odtworzył drugą kompanię i zakończył organizację.
W styczniu 1939 roku, w związku z rozpoczęciem formowania II Cieszyńskiego batalionu ON jednostka otrzymała numer pierwszy. W maju 1939 roku pododdział został przeformowany według etatu batalionu ON typ III.
Zgodnie z planem mobilizacyjnym „W” jednostka stanowiła zawiązek dla baonu piechoty typ specjalny nr 54 mobilizowanego w alarmie, w grupie jednostek oznaczonych kolorem żółtym przez 4 pułk Strzelców Podhalańskich w Cieszynie.
Baon piechoty nr 54 został sformowany w dniach 24–25 sierpnia 1939 roku i włączony w skład 202 pułku piechoty jako II batalion.
Obsada personalna.
Obsada personalna batalionu w marcu 1939 roku:
Obsada we wrześniu 1939:

</doc>
<doc id="944178" url="https://pl.wikipedia.org/wiki?curid=944178" title="Batalion ON „Cieszyn II”">
Batalion ON „Cieszyn II”

II Cieszyński Batalion Obrony Narodowej (batalion ON „Cieszyn II”) batalion piechoty typ spec. nr 58 – pododdział piechoty Wojska Polskiego II RP.
Formowanie i zmiany organizacyjne.
Batalion został sformowany na mocy rozkazu Departamentu Piechoty Ministerstwa Spraw Wojskowych L.4100/tj.ON z dnia 14 lutego 1939 w okresie od 10 stycznia do 27 marca 1939 roku, w składzie Śląsko-Cieszyńskiej Półbrygady ON. Jednostka stacjonowała na terenie Okręgu Korpusu Nr V: dowództwo i 1 kompania w Cieszynie natomiast pozostałe dwie kompanie na Zaolziu (2 kompania w Trzyńcu, 3 kompania w Jabłonkowie).
Pod względem dowodzenia i szkolenia batalion podlegał 21 Dywizji Piechoty w Bielsku.
W maju 1939 roku pododdział został przeformowany według etatu batalionu ON typ III.
Zgodnie z planem mobilizacyjnym „W” jednostka stanowiła zawiązek dla baonu piechoty typ specjalny nr 58 mobilizowanego w alarmie, w grupie jednostek oznaczonych kolorem żółtym przez 4 pułk strzelców podhalańskich w Cieszynie.
Baon piechoty nr 58 został sformowany w dniach 24–25 sierpnia 1939 roku i włączony w skład 202 pułku piechoty jako III batalion.
Organizacja i obsada personalna batalionu.
Obsada personalna batalionu w marcu 1939 roku:
Obsada personalna we wrześniu 1939:

</doc>
<doc id="944184" url="https://pl.wikipedia.org/wiki?curid=944184" title="Batalion ON „Oborniki”">
Batalion ON „Oborniki”

Obornicki Batalion Obrony Narodowej (batalion ON „Oborniki”) – pododdział piechoty Wojska Polskiego II RP.
Formowanie i zmiany organizacyjne.
Batalion został sformowany w maju 1939 roku, w składzie Poznańskiej Brygady ON, według etatu batalionu ON typ IV.
Jednostką administracyjną i mobilizującą dla Obornickiego batalionu ON był 57 pułk piechoty wielkopolskiej w Poznaniu.
Od 11 lipca 1939 roku batalion, pod względem taktycznym, został podporządkowany dowódcy 14 Wielkopolskiej Dywizji Piechoty. 
Obornicki batalion ON w kampanii wrześniowej.
W dniach 1-4 września batalion wchodził w skład Oddziału Wydzielonego płk. Stanisława Królickiego. Wspierał działania 7 pułku strzelców konnych w działaniach przeciw dywersyjnych, w pasie obrony pułku. Obsadził wybudowane w okresie lipca i sierpnia 1939 umocnienia polowe w rejonie Murowanej Gośliny i na północno zachodnich obrzeżach Puszczy Zielonki. Nocą 4/5 września ubezpieczał odejście 7 psk w kierunku Konina w ślad za Wielkopolską Brygadą Kawalerii. Następnie 5 września batalion odmaszerował do Zgrupowania Poznańskiej Brygady ON płk. Stanisława Siudy po trasie Bolechowo, Owińska, Czerwonak, Swarzędz, Paczkowo, Iwno w kierunku Wrześni. 
Organizacja i obsada personalna.
Obsada personalna 

</doc>
<doc id="944185" url="https://pl.wikipedia.org/wiki?curid=944185" title="Iwan Markulj">
Iwan Markulj



</doc>
<doc id="944187" url="https://pl.wikipedia.org/wiki?curid=944187" title="Batalion ON „Opalenica”">
Batalion ON „Opalenica”

Opalenicki Batalion Obrony Narodowej (batalion ON „Opalenica”) – pododdział piechoty Wojska Polskiego II RP.
Batalion został sformowany wiosną 1939 roku, w składzie Poznańskiej Brygady ON, według etatu batalionu ON typ IV.
Jednostką administracyjną i mobilizującą dla Opalenickiego batalionu ON był 57 pułk piechoty w Poznaniu.
Od 11 lipca 1939 roku batalion, pod względem taktycznym, został podporządkowany dowódcy 14 Wielkopolskiej Dywizji Piechoty. 24 sierpnia 1939 roku pododdział zajął stanowiska obronne wzdłuż linii jezior: Dębno – Bochenek – Lipno – Witobelskie – Dymaczewskie.
Kampanię wrześniową rozpoczął w składzie 14 DP, po czym został podporządkowany dowódcy improwizowanego pułku ON, ppłk dypl. Franciszkowi Junker. Oddział ten występował pod nazwą Zgrupowanie Obrony Narodowej „Rudzica” i wchodził w skład Zgrupowania płk. Stanisława Siudy.

</doc>
<doc id="944190" url="https://pl.wikipedia.org/wiki?curid=944190" title="Olgilvie Maurice Hedgehog">
Olgilvie Maurice Hedgehog



</doc>
<doc id="944191" url="https://pl.wikipedia.org/wiki?curid=944191" title="Batalion ON „Poznań I”">
Batalion ON „Poznań I”

Batalion ON „Poznań I” – pododdział piechoty Wojska Polskiego II RP.
Sformowany został wiosną 1939, w składzie Poznańskiej Brygady ON na podstawie etatu batalionu ON typ IV. Jednostką administracyjną i mobilizującą dla batalionu był 58 pułk piechoty w Poznaniu.
30 sierpnia 1939 r. szef Biura do Spraw Jednostek ON wydał zarządzenie o zreorganizowaniu I i II Poznańskiego batalionu ON na typ „S” w terminie do 12 września. Reorganizacji przeszkodził wybuch II wojny światowej.
Kampanię wrześniową rozpoczął w składzie 14 Wielkopolskiej Dywizji Piechoty (Armia „Poznań”) po czym włączony został do improwizowanego pułku ON ppłk rez. Bernarda Śliwińskiego, który z kolei wszedł w skład Zgrupowania płk Stanisława Siudy.

</doc>
<doc id="944192" url="https://pl.wikipedia.org/wiki?curid=944192" title="Batalion ON „Poznań II”">
Batalion ON „Poznań II”

II Poznański Batalion ON (batalion ON „Poznań II”) – pododdział piechoty Wojska Polskiego II RP.
Batalion został sformowany wiosną 1939 roku, w składzie Poznańskiej Brygady ON na podstawie etatu batalionu ON typ IV.
Jednostką administracyjną i mobilizującą dla II Poznańskiego Batalionu ON był 58 pułk piechoty wielkopolskiej w Poznaniu.
30 sierpnia 1939 roku szef Biura do Spraw Jednostek ON wydał zarządzenie o zreorganizowaniu I i II Poznańskiego batalionu ON według etatu baonu typ „S”, w terminie do 12 września. Reorganizacji przeszkodził wybuch II wojny światowej.
Kampanię wrześniową rozpoczął w składzie 14 Wielkopolskiej Dywizji Piechoty (Armia „Poznań”) po czym włączony został do improwizowanego pułku ON ppłk rez. Bernarda Śliwińskiego, który z kolei wszedł w skład Zgrupowania płk Stanisława Siudy.

</doc>
<doc id="944194" url="https://pl.wikipedia.org/wiki?curid=944194" title="Buchbrunn">
Buchbrunn

Buchbrunn – miejscowość i gmina w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Kitzingen, wchodzi w skład wspólnoty administracyjnej Kitzingen. Leży około 3 km na północny zachód od Kitzingen, przy drodze B8 i linii kolejowej Monachium – Norymberga – Würzburg, niedaleko autostrady A7.
Oświata.
W gminie znajduje się 50 miejsc przedszkolnych (z 48 dziećmi) oraz szkoła podstawowa (25 nauczycieli, 403 uczniów).

</doc>
<doc id="944196" url="https://pl.wikipedia.org/wiki?curid=944196" title="Batalion ON „Szamotuły”">
Batalion ON „Szamotuły”

Szamotulski Batalion Obrony Narodowej (batalion ON „Szamotuły”) – pododdział piechoty Wojska Polskiego II RP.
Pododdział sformowany został wiosną 1939, w składzie Poznańskiej Brygady ON według etatu batalionu ON typ IV. Dowództwo i pododdziały specjalne batalionu oraz 1 kompania ON stacjonowały w Szamotułach, 2 kompania ON we Wronkach, a 3 kompania ON w Pniewach.
Jednostką administracyjną i mobilizującą dla Szamotulskiego batalionu ON był 57 pułk piechoty wielkopolskiej w Poznaniu.
Kampanię wrześniową rozpoczął w składzie 14 Wielkopolskiej Dywizji Piechoty (Armia „Poznań”) po czym włączony został do improwizowanego Pułku ON ppłk rez. Bernarda Śliwińskiego, który z kolei wszedł w skład Zgrupowania płk Stanisława Siudy.

</doc>
<doc id="944197" url="https://pl.wikipedia.org/wiki?curid=944197" title="Szalom Ber Stambler">
Szalom Ber Stambler

Szalom Dow Ber Stambler (ur. 1982 w Kefar Chabad) – rabin chasydzki, obecny przewodniczący Chabad-Lubawicz w Polsce, rabin domu modlitwy Chabad-Lubawicz w Warszawie.
Życiorys.
Urodził się w Kefar Chabad w Izraelu w rodzinie należącej do ruchu Chabad-Lubawicz. Jego ojciec Zalman i bracia Meir i Lewi również są rabinami. Studiował w jesziwach w Tomchei Tmimim w Kefar Chabad, Migdal Haemek w Izraelu oraz w Montrealu. W 2004 otrzymał smichę rabinacką i od tego czasu był wykładowcą w jesziwie Chabadu w Londynie. Od 2005 jest przewodniczącym Chabad-Lubawicz w Polsce. 
Jego żoną jest Dina z domu Fleischman, z którą ma czterech synów oraz trzy córki. Płynnie mówi po hebrajsku, angielsku, rosyjsku, polsku i w jidysz.
W 2021 został odznaczony Odznaką Honorową „Bene Merito”.

</doc>
<doc id="944203" url="https://pl.wikipedia.org/wiki?curid=944203" title="Mainstockheim">
Mainstockheim

Mainstockheim – miejscowość i gmina w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Kitzingen, wchodzi w skład wspólnoty administracyjnej Kitzingen. Leży około 5 km na północ od Kitzingen, nad Menem (naprzeciw Albertshofen), przy autostradzie A3.
Polityka.
Wójtem jest Karl-Dieter Fuchs (FW). Rada gminy składa się z 12 członków:

</doc>
<doc id="944207" url="https://pl.wikipedia.org/wiki?curid=944207" title="Bieliński">
Bieliński

Bieliński (forma żeńska: Bielińska; liczba mnoga: Bielińscy) – polskie nazwisko i nazwa herbu własnego. Na początku lat 90. XX wieku w Polsce nosiło je 6112 osób.
Zobacz też.
Inne:

</doc>
<doc id="944208" url="https://pl.wikipedia.org/wiki?curid=944208" title="Skala hypolidyjska">
Skala hypolidyjska

Skala hypolidyjska– siedmiostopniowa starogrecka skala muzyczna, odmiana skali lidyjskiej.
Jest skalą pochodną, która złożona jest z dźwięków skali lidyjskiej. Przedrostek "hypo-" w nazwie znaczy "pod". Skala rozpoczyna się o kwintę w dół niż podstawowa skala diatoniczna, czyli od dźwięku f. Dzieli się na 2 tetrachordy. Zbudowana jest w kierunku opadającym.

</doc>
<doc id="944212" url="https://pl.wikipedia.org/wiki?curid=944212" title="Sulzfeld am Main">
Sulzfeld am Main

Sulzfeld am Main, Sulzfeld a. Main – miejscowość i gmina w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Kitzingen, wchodzi w skład wspólnoty administracyjnej Kitzingen. Leży około 4 km na południe od Kitzingen, nad Menem, przy autostradzie A7.
Współpraca.
Miejscowość partnerska:

</doc>
<doc id="944216" url="https://pl.wikipedia.org/wiki?curid=944216" title="Kościół św. Mikołaja w Bejscach">
Kościół św. Mikołaja w Bejscach

Kościół św. Mikołaja w Bejscach – gotycki kościół wybudowany w XIV w miejscowości Bejsce na Płaskowyżu Proszowickim, nad Nidzicą.
Historia.
Pierwsza wzmianka o parafii pochodzi z 1063 roku gdy biskup krakowski Lambert II Suła, dał kościołowi dziesięcinę z Młogolic, z czego wnioskować można, że wtedy pierwotny kościół w Bejscach był ufundowany. Następne wzmianki o parafii pochodzą z rejestru świętopietrza z 1326 roku. Obecny, gotycki kościół, wzniesiony został z cegły w II poł. XIV wieku przez dziedzica wsi, Ostasza (według Jana Długosza). Jest to świątynia jednonawowa, czteroprzęsłowa z niższym i zamkniętym wielobocznie prezbiterium. W świątyni znajduje się urna z sercem Marcina Badeniego, ministra sprawiedliwości Królestwa Polskiego.
Główna przestrzeń.
Początkowo prezbiterium w dwunawowej świątyni ozdobiono prostymi malowidłami ściennymi, które przedstawiały Jezusa Chrystusa jako sędziego w otoczeniu Marii i św. Jana (ok. 1380 rok). Prezbiterium i zakrystia były nakryte oryginalnymi gotyckimi sklepieniami krzyżowo-żebrowymi z rzeźbionymi zwornikami. Wsporniki również gotyckie, rzeźbione z ornamentacją maswerkowo-roślinną. Pod koniec XIX w. sklepienie przekształcono na styl neogotycki, przez co świątynia stała się jednonawowa.
Zachowały się także stare żelazne drzwi (do zakrystii), alabastrowa chrzcielnica (z końca XVI wieku) oraz kamienne portale gotyckie i 1 renesansowy z popiersiem św. Mikołaja. Do nawy przylegają dwie kaplice: późnorenesansowa Matki Boskiej oraz barokowa św. Anny.
Kaplica Matki Boskiej.
W 1590 wojewoda krakowski Mikołaj Firlej, ufundował dla swojej żony Elżbiety z Ligęzów pomnik nagrobny w prezbiterium. Po śmierci żony wojewoda podjął decyzję o wzniesieniu przy kościele 
kaplicy - mauzoleum rodowego (kaplica Matki Boskiej). Prace rozpoczęte pod koniec XVI w. ukończył w 1601 brat Mikołaja, Henryk. Wzorem dla budowli była Kaplica Zygmuntowska na Wawelu. Kaplica ma plan kwadratu, nakryta jest eliptyczną w przekroju kopułą opartą na pendentywach, ale bez tamburu. Na kopule wznosi się latarnia zapewniająca dodatkowy dopływ światła do wnętrza kaplicy, oświetlonego tylko dwoma okrągłymi otworami okiennymi umieszczonymi w ścianach bocznych . Do kaplicy prowadzi kamienna ażurowa bramka. Nieznany artysta wykonał wewnątrz liczne dekoracje rzeźbiarskie. Na jednej ze ścian kaplicy wykonał nagrobek klęczącego przed krzyżem wojewody i jego rodziny, przy drugiej wzniesiono ołtarz. Do budowy użyto kamienia pińczowskiego, który umożliwiał nadanie dekoracjom fantastycznych kształtów. Pojawiły się tam m.in.: kształty smoków, bazyliszków i falujących wici. Pomnik Firlejów jest jednym z pierwszych nagrobków z figurami klęczącymi. Kaplica Matki Boskiej jest najcenniejszym tego typu renesansowym obiektem w Polsce.
Kaplica św. Anny.
Od strony północnej dobudowano w roku 1649 barokową kaplicę pw. św. Anny.

</doc>
<doc id="944217" url="https://pl.wikipedia.org/wiki?curid=944217" title="Karol II de Bourbon">
Karol II de Bourbon

Karol II de Bourbon, fr. "Charles II de Bourbon" (ur. w 1434 w Château de Moulins, zm. 13 września 1488 w Lyonie) – trzeci syn Karola I, księcia Burbonii. Kardynał i arcybiskup Lyonu, książę Burbonii n i książę Owernii (1488).
Życiorys.
Jego matką była Agnieszka Burgundzka, córka księcia Jana bez Trwogi. Jako młodszy syn swoich rodziców, już we wczesnym dzieciństwie został przeznaczony na duchownego. Dzięki wpływom swojej rodziny w wieku 10 lat został mianowany arcybiskupem Lyonu, a 18 grudnia 1476 otrzymał kapelusz kardynalski z tytułem prezbitera Santi Silvestro e Martino ai Monti. Sam nie pragnął kariery duchownego i miał nieślubną córkę. W Lyonie patronował artystom i od 1486 rozpoczął budowę "Kaplicy Bourbon" w tamtejszej katedrze (której budowę ostatecznie dokończył jego młodszy brat).
1 kwietnia 1488, po bezdzietnej śmierci swojego starszego brata, Karol został księciem Burbonii i Owernii. Pretensje do rodzinnych tytułów zgłosił jednak równocześnie młodszy brat Karola, żonaty z ambitną Anną de Beaujeu, księżniczką francuską. 10 kwietnia Piotr i Anna siłą przejęli rządy w Burbonii. 15 kwietnia członkowie Rady Królewskiej wysłani przez Annę zmusili Karola do zrzeczenia się władzy w zamian za odszkodowanie finansowe i tytuł "barona Beaujolais". Karol zmarł jeszcze w tym samym roku w niewyjaśnionych okolicznościach, w wyniku nagłego zasłabnięcia, w swoim prywatnym domu w Lyonie. Jego krótkie rządy (1-15 kwietnia) zostały de facto potwierdzone w 1505 przez Karola de Montpensier, który zostawszy kolejnym księciem przyjął imię "Karola III".
Potomstwo.
Ze swoją metresą Gabrielle Bartine, Karol miał nieślubną córkę:

</doc>
<doc id="944218" url="https://pl.wikipedia.org/wiki?curid=944218" title="Dolnośląski Festiwal Chórów &quot;Silesia Cantat&quot;">
Dolnośląski Festiwal Chórów &quot;Silesia Cantat&quot;



</doc>
<doc id="944224" url="https://pl.wikipedia.org/wiki?curid=944224" title="Obernbreit">
Obernbreit

Obernbreit – gmina targowa w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Kitzingen, wchodzi w skład wspólnoty administracyjnej Marktbreit. Leży około 9 km na południe od Kitzingen, nad rzeką Breitbach, przy linii kolejowej Monachium – Ingolstadt – Würzburg.
Polityka.
Wójtem jest Bernhard Brückner (CSU). Jego poprzednikiem do 2002 był Friedrich Heidecker z SPD.
Oświata.
W gminie znajduje się 75 miejsc przedszkolnych (z 55 dziećmi).

</doc>
<doc id="944227" url="https://pl.wikipedia.org/wiki?curid=944227" title="Boeing 737-300">
Boeing 737-300



</doc>
<doc id="944228" url="https://pl.wikipedia.org/wiki?curid=944228" title="Boeing 737-500">
Boeing 737-500



</doc>
<doc id="944229" url="https://pl.wikipedia.org/wiki?curid=944229" title="Bielińska">
Bielińska



</doc>
<doc id="944233" url="https://pl.wikipedia.org/wiki?curid=944233" title="Boeing 767-300ER">
Boeing 767-300ER



</doc>
<doc id="944234" url="https://pl.wikipedia.org/wiki?curid=944234" title="Skala hyperlidyjska">
Skala hyperlidyjska

Skala hyperlidyjska – siedmiostopniowa starogrecka skala muzyczna.
Jest skalą pochodną, która złożona jest z dźwięków skali lidyjskiej. Przedrostek "hyper" w nazwie znaczy nad; skala rozpoczyna się o kwintę wyżej niż podstawowa skala diatoniczna. Dzieli się na 2 tetrachordy. Zbudowana jest w kierunku opadającym.

</doc>
<doc id="944236" url="https://pl.wikipedia.org/wiki?curid=944236" title="Obuwnik pospolity">
Obuwnik pospolity



</doc>
<doc id="944237" url="https://pl.wikipedia.org/wiki?curid=944237" title="House (marka)">
House (marka)

House – międzynarodowa marka odzieżowa skierowana do młodych kobiet i mężczyzn. W swojej ofercie posiada zarówno stylizacje codzienne, jak i zgodne z bieżącymi trendami.
Została założona przez krakowską firmę ARTMAN. Pierwszy sklep otwarto latem 2001 r. we Wrocławiu. W 2009 r. marka została przejęta przez spółkę LPP.
Zasięg.
W Polsce działają 181 salonów stacjonarnych i sklep internetowy.
Marka sukcesywnie rozwija sieć sklepów w innych krajach Europy Środkowo-Wschodniej, gdzie funkcjonuje obecnie 141 salonów stacjonarnych. 
Nagrody.
W 2017 roku film "House. For all of you" wyprodukowany na potrzeby kampanii SS17 House (reżyseria: Krzysztof Kosz i Kuba Bujas, zdjęcia Kacper Fertacz) otrzymał nagrodę Klubu Twórców Reklamy za najlepszy film modowy roku.

</doc>
<doc id="944240" url="https://pl.wikipedia.org/wiki?curid=944240" title="Franciszka Bragança">
Franciszka Bragança

Franciszka Karolina Joanna Leopoldyna Romana Ksawier de Paula Micaela Rafaela Gabriela Gonzaga de Bragança (ur. 2 sierpnia 1824 w Rio de Janeiro, zm. 27 marca 1898 w Paryżu) – księżniczka Brazylii i infantka Portugalii, księżna Joinville.
Życiorys.
Była córką Piotra I – króla Portugalii i cesarza Brazylii, i jego pierwszej żony – Marii Leopoldyny, arcyksiężniczki austriackiej. Wyszła za mąż za Franciszka Orleańskiego, księcia Joinville, syna króla Francuzów - Ludwika Filipa I i Marii Amelii Burbon. Ślub odbył się 1 maja 1843 w Rio de Janeiro. Para doczekała się trójga dzieci:
Poprzez swoją starszą córkę Franciszka została babką pretendenta do tronu Francji – Jana Orleańskiego, księcia de Guise. Jedyny syn Franciszki prawdopodobnie nigdy się nie ożenił, a dzieci doczekał się z konkubinatu. Młodsza córka Franciszki urodziła się w Anglii, gdzie francuska rodzina królewska udała się na wygnanie - rok później zmarł teść Franciszki - obalony Ludwik Filip I. Za czasów Drugiego Cesarstwa, Napoleon III zgodził się na powrót Burbonów do Francji i tak Franciszka zmarła w Paryżu, w wieku 73 lat. Jej mąż przeżył ją o dwa lata i zmarł w 1900 - również w Paryżu. 

</doc>
<doc id="944241" url="https://pl.wikipedia.org/wiki?curid=944241" title="Seinsheim (gmina)">
Seinsheim (gmina)

Seinsheim – gmina targowa w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Kitzingen, wchodzi w skład wspólnoty administracyjnej Marktbreit. Leży w Steigerwaldzie, około 12 km na południowy wschód od Kitzingen.
Dzielnice.
W skład gminy wchodzą następujące dzielnice: Iffigheim, Seinsheim, Wässerndorf, Tiefenstockheim i Winkelhof.

</doc>
<doc id="944243" url="https://pl.wikipedia.org/wiki?curid=944243" title="Finalis">
Finalis



</doc>
<doc id="944246" url="https://pl.wikipedia.org/wiki?curid=944246" title="Gaspar Rosés">
Gaspar Rosés

Gaspar Rosés i Arús (ur. w XIX w, zm. 24 września 1932 w Ribes de Freser) – hiszpański działacz sportowy i polityk. Był prezydentem katalońskiego klubu piłkarskiego FC Barcelona w latach 1916–1917, 1920–1921 oraz 1930–1931. Jako jeden z nielicznych prezydentów klubu, był na tym stanowisku trzy razy.
Został wybrany radnym Rady Miasta Barcelony dla dystryktu VI w wyborach lokalnych w 1911 roku. Był członkiem Ateneu Barcelonès i Societat Econòmica Barcelonesa d'Amics del País.
Był członkiem partii Lliga Regionalista w Arenys de Mar w wyborach parlamentarnych w Hiszpanii w 1918, członkiem Rady Prowincji w Barcelonie w 1921 roku. Protokoły pierwszego zarządu, któremu przewodniczył od 1 lipca 1916 były pierwszymi napisanymi w języku katalońskim w historii FC Barcelona, kiedy to rozpoczął on instytucjonalną katalizację klubu, z kilkoma działaniami pod jego mandatem. Podczas jego trzeciej kadencji na stanowisku prezydenta założyciel klubu Joan Gamper popełnił samobójstwo. Był także prezesem Katalońskiej Federacji Piłki Nożnej. Zginął w wypadku samochodowym.
Jego żoną była Maria Reverter z którą miał córkę.

</doc>
<doc id="944248" url="https://pl.wikipedia.org/wiki?curid=944248" title="DefJam Records">
DefJam Records



</doc>
<doc id="944249" url="https://pl.wikipedia.org/wiki?curid=944249" title="Kukułka bałtycka">
Kukułka bałtycka

Kukułka bałtycka ("Dactylorhiza baltica") - gatunek byliny z rodziny storczykowatych ("Orchidaceae"). Inne nazwy zwyczajowe w języku polskim: stoplamek bałtycki, storczyk bałtycki. Według nowszych ujęć taksonomicznych podgatunek kukułki szerokolistnej ("Dactylorhiza majalis" subsp. "baltica" (Klinge) H.Sund.). Występuje od Niemiec na zachodzie po środkową Azję na wschodzie. W Polsce jest rzadka; rośnie tylko na północnym wschodzie kraju.
Ochrona.
Gatunek objęty w Polsce ochroną ścisłą.
Roślina umieszczona na Czerwonej liście roślin i grzybów Polski (2006, 2016) w grupie gatunków narażonych na wyginięcie (kategoria zagrożenia V (VU)). Znajduje się także w Polskiej Czerwonej Księdze Roślin w tej samej kategorii.

</doc>
<doc id="944251" url="https://pl.wikipedia.org/wiki?curid=944251" title="Martinsheim">
Martinsheim

Martinsheim – miejscowość i gmina w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Kitzingen, wchodzi w skład wspólnoty administracyjnej Marktbreit. Leży około 12 km na południe od Kitzingen, przy autostradzie A7 (pomiędzy zjazdami 104 a 105).
Dzielnice.
W skład gminy wchodzą cztery dzielnice:

</doc>
<doc id="944252" url="https://pl.wikipedia.org/wiki?curid=944252" title="Tomàs Rosés">
Tomàs Rosés

Tomàs Rosés i Ibbotson (ur. 26 sierpnia 1883 w Liverpoolu, zm. 17 marca 1948 w Barcelonie) – hiszpański bankier, przemysłowiec i działacz sportowy.
Tomàs Rosés był synem przemysłowca w przemyśle tekstylnym Ramona Rosésa i Feliu, właściciela przedsiębiorstwa "Rosés i Companyia". Został wysłany przez ojca do Anglii, gdzie objął stanowisko dyrektora przędzalni. Po powrocie do Barcelony Tomàs Rosés poprawił wydajności i jakość produktów tamtejszej rodzinnej fabryki. W 1914 Ramon Rosés przekazał firmę trzem synom; Tomàsowi, Manuelowi i Antoniemu. W 1921 zmarł Ramon, a Tomàs wykupił od braci udziały w przedsiębiorstwie. w 1941 firma zmieniał nazwę na "Cotonera Tomàs Rosés SA".
23 marca 1929 Rosés został wybrany 19. prezydentem katalońskiego klubu piłkarskiego FC Barcelona. Jego poprzednikiem był Arcadi Balaguer. Podczas jego kadencji Barça wygrała pierwszą edycję Ligi Hiszpańskiej i mistrzostwa Katalonii w sezonie 1929/1930. W owym czasie nastąpił bunt zawodników przeciwko zarządowi klubu, który został następnie rozwiązany przez Josepa Sunyola, będącego wówczas mediatorem. 30 czerwca 1930 zakończył swoją prezydenturę, a jego następcą został Gaspar Roses.

</doc>
<doc id="944256" url="https://pl.wikipedia.org/wiki?curid=944256" title="Waldemar Piątek">
Waldemar Piątek

Waldemar Piątek (ur. 2 listopada 1979 w Dębicy) – polski piłkarz, grający na pozycji bramkarza.
Kariera piłkarska.
Wychowanek klubu Wisłoka Dębica, w roku 2001 przeszedł do KSZO Ostrowiec Świętokrzyski, w którym spędził 2 lata. Następnie zawodnik Lecha Poznań, z którym zdobył Puchar i Superpuchar Polski.
Dobre występy Piątka w Lechu zaowocowały powołaniem do reprezentacji Polski, w której ostatecznie nie zdołał zadebiutować - mecz ze Stanami Zjednoczonymi (11 lipca 2004 roku w Chicago) przesiedział na ławce rezerwowych, a 90 minut rozegrał zaczynający dopiero przygodę z reprezentacją Artur Boruc.
Dobrze zapowiadającą się karierę przerwała ciężka choroba - latem 2005 roku wykryto u niego wirusowe zapalenie wątroby typu C.
Kariera trenerska.
Po zakończeniu kariery piłkarskiej Piątek został trenerem bramkarzy. Do tej pory trenował m.in. bramkarzy Sandecji Nowy Sącz, Wisłoki Dębica, Czarnych 1910 Jasło, Kolejarza Stróże, Wisły Płock, Olimpii Elbląg, Stali Rzeszów i drugoligowej Siarki Tarnobrzeg.

</doc>
<doc id="944262" url="https://pl.wikipedia.org/wiki?curid=944262" title="Segnitz">
Segnitz

Segnitz – miejscowość i gmina w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Kitzingen, wchodzi w skład wspólnoty administracyjnej Marktbreit. Leży około 7 km na południe od Kitzingen, nad Menem, przy autostradzie A7.
Polityka.
Wójtem jest Rudolf Löhr. Jego poprzednikiem do 2002 był Heinrich Fischer.
Oświata.
W gminie znajduje się 27 miejsc przedszkolnych (z 26 dziećmi).

</doc>
<doc id="944264" url="https://pl.wikipedia.org/wiki?curid=944264" title="Chiazmy">
Chiazmy



</doc>
<doc id="944265" url="https://pl.wikipedia.org/wiki?curid=944265" title="Połonicznik nagi">
Połonicznik nagi

Połonicznik nagi ("Herniaria glabra" L.) – gatunek rośliny z rodziny goździkowatych ("Caryophyllaceae"). Występuje w Europie, północnej Afryce i zachodniej Azji. W Polsce rośnie na obszarze całego kraju, najobficiej jednak w północno-wschodniej części kraju. Jest dość pospolity.
Biologia i ekologia.
Roślina jednoroczna lub dwuletnia, rzadziej Bylina, hemikryptofit. Siedlisko: pola, pastwiska, przydroża, siedliska ruderalne. Rośnie na słonecznych, słabo wapiennych i piaszczystych glebach. W klasyfikacji zbiorowisk roślinnych gatunek charakterystyczny dla All. "Vicio lathyroidis-Potentilion" i Ass. "Sclerantho-Herniarietum". Kwitnie od czerwca do października.
Zastosowanie.
Roślina lecznicza

</doc>
<doc id="944266" url="https://pl.wikipedia.org/wiki?curid=944266" title="Jesionka (Jesiona)">
Jesionka (Jesiona)

Jesionka – przysiółek wsi Jesiona w Polsce, położony w województwie lubuskim, w powiecie nowosolskim, w gminie Kolsko nad jeziorem Rudno.
W latach 1975–1998 przysiółek administracyjnie należał do województwa zielonogórskiego.

</doc>
<doc id="944268" url="https://pl.wikipedia.org/wiki?curid=944268" title="Bogumił Brzeziński (prawnik)">
Bogumił Brzeziński (prawnik)

Bogumił Brzeziński (ur. 9 października 1948 w Elblągu) – polski prawnik, specjalizujący się w prawie finansowym i prawie podatkowym.
Życiorys.
Urodził się w rodzinie kolejarskiej Franciszka i Ireny z domu Wilewskiej. W 1967 roku ukończył Technikum Ekonomiczne w Elblągu i podjął pracę na PKP. Odbył służbę wojskową w oddziale saperów. W 1970 r. rozpoczął studia prawnicze na Uniwersytecie Mikołaja Kopernika w Toruniu. Studia ukończył w 1974 roku i podjął pracę na stanowisku asystenta stażysty w Zakładzie Prawa Finansowego Wydziału Prawa i Administracji UMK. W latach 1975–1977 odbywał aplikację sądową, zakończoną egzaminem sędziowskim, a 1978 roku zdał egzamin radcowski.
W 1979 roku zdobył stopień doktora nauk prawnych, tematem jego rozprawy doktorskiej była "Rola Sejmowej Komisji Planu Gospodarczego, Budżetu i Finansów w procesie budżetowym", a promotorem Jan Głuchowski. Stopień doktora habilitowanego uzyskał na UMK w 1989 roku, na podstawie rozprawy "Kompetencje prawotwórcze rad narodowych w dziedzinie podatków i opłat". Tytuł profesora otrzymał w 1997 roku.
W latach 1990–1996 pełnił funkcję prodziekana Wydziału Prawa i Administracji UMK. Od 1992 roku jest kierownikiem Katedry Prawa Finansów Publicznych UMK. Od 1994 roku pracuje też w Katedrze Prawa Finansowego Uniwersytetu Jagiellońskiego, od 1998 roku jest jej kierownikiem. W latach 2003–2004 pracował na stanowisku profesora nadzwyczajnego na Uniwersytecie Warmińsko-Mazurskim w Olsztynie.
Był ekspertem sejmu i senatu oraz Trybunału Konstytucyjnego w sprawach legislacji podatkowej. Członek zespołu problemowego Rady Legislacyjnej przy Prezesie Rady Ministrów VI kadencji, a w latach 1991–1999 powołanej przez ministra sprawiedliwości Komisji Reformy Prawa Karnego – Zespołu ds. Prawa Karnego Skarbowego. Był również członkiem Społecznej Rady Skarbowości przy Ministrze Finansów oraz Państwowej Komisji Egzaminacyjnej do spraw doradztwa podatkowego trzech pierwszych jej kadencji. Członek Sekcji I - Nauk Humanistycznych i Społecznych Centralnej Komisja do Spraw Stopni i Tytułów. W 2015 stanął na czele Rady Konsultacyjnej Prawa Podatkowego.
Jest przewodniczącym Komitetu Redakcyjnego oraz Rady Programowej dwumiesięcznika "Przegląd Orzecznictwa Podatkowego", redaktorem naczelnym "Kwartalnika Prawa Podatkowego", członkiem Rady Programowej Centrum Dokumentacji i Studiów Podatkowych oraz rad programowych czasopism "Prawo i Podatki" oraz "Monitor Podatkowy". Należy do Międzynarodowego Stowarzyszenia Podatków (IFA), Europejskiego Stowarzyszenia Profesorów Prawa Podatkowego (EATLP), oraz Towarzystwa Naukowego w Toruniu. Jest autorem ponad 500 publikacji z zakresu szeroko pojętego prawa podatkowego i finansowego.
8 listopada 2010 senat Uniwersytetu Łódzkiego przyznał mu tytuł doktora honoris causa. Odznaczony Krzyżem Kawalerskim Orderu Odrodzenia Polski (2004), Złotym Krzyżem Zasługi (1998) oraz Medalem Komisji Edukacji Narodowej. Senat Uniwersytetu Łódzkiego wyróżnił go w roku 2009 tytułem Universitatis Lodziensis Amico. Wyróżniony medalem Za Zasługi dla Wydziału Prawa i Administracji UMK, Złotą Odznaką Towarzystwa Naukowego Organizacji i Kierowania, Srebrną Odznaką Polskiego Towarzystwa Turystycznego oraz Srebrną Odznaką Akademickiego Związku Sportowego.
Brzeziński był siatkarzem AZS UMK Toruń, uzyskał także uprawnienia przewodnika PTTK.

</doc>
<doc id="944269" url="https://pl.wikipedia.org/wiki?curid=944269" title="Nordheim am Main">
Nordheim am Main

Nordheim am Main, Nordheim a.Main – miejscowość i gmina w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Kitzingen, wchodzi w skład wspólnoty administracyjnej Volkach. Leży około 13 km na północ od Kitzingen, nad Menem.

</doc>
<doc id="944270" url="https://pl.wikipedia.org/wiki?curid=944270" title="Herniaria glabra">
Herniaria glabra



</doc>
<doc id="944272" url="https://pl.wikipedia.org/wiki?curid=944272" title="Storczyca kulista">
Storczyca kulista

Storczyca kulista ("Traunsteinera globosa" (L.) Rchb.) – gatunek rośliny z rodziny storczykowatych ("Orchidaceae"). Łacińską nazwę rodzajową nadano jej dla uczczenia zasług austriackiego aptekarza Josepha Traunsteinera (przełom XVIII i XIX w.).
Rozmieszczenie geograficzne.
Występuje w górach Europy: w Alpach, Pirenejach, Apeninach, Jurze, w Karpatach i Sudetach. W Polsce występuje głównie w górach, gdzie jest dość częsta. Poza górami, na przylegającym niżu występuje znacznie rzadziej. Notowana tutaj była na Podkarpaciu oraz w Słubicach i na łąkach koło Ojcowa. W Sudetach obecnie występuje tylko na 2 izolowanych stanowiskach w obrębie Parku Narodowego Gór Stołowych. 
Zagrożenia i ochrona.
Roślina objęta w Polsce ścisłą ochroną gatunkową. W ostatnich latach notuje się spadek liczebności gatunku. Znaczna liczba jej stanowisk znajduje się w karpackich parkach narodowych. Zagrożone są jedynie stanowiska znajdujące się poza parkami, głównie wskutek zaorywania łąk i intensyfikacji gospodarki łąkowej.

</doc>
<doc id="944277" url="https://pl.wikipedia.org/wiki?curid=944277" title="Piotr II de Bourbon">
Piotr II de Bourbon

Piotr II de Bourbon (ur. 1 grudnia 1438, zm. 8 października 1503) – czwarty syn Karola I, księcia Burbonii, i Agnieszki Burgundzkiej (córki Jana bez Trwogi), książę Burbonii i Owernii w latach 1488–1503 (po bezpotomnej śmierci swoich dwóch starszych braci: Jana II i Karola II).
W 1472 w Gujennie, w imieniu króla, Piotr wypowiedział wojnę Janowi V, hrabiemu d'Armagnac, i poprowadził armię królewską przeciw Jackowi d'Armagnac, czwartemu księciu Nemours. Piotr zyskał sympatię i szacunek Ludwika XI Walezjusza, króla Francji. Zaręczony początkowo z Marią Orleańską, siostrą Ludwika, księcia Orleanu, zerwał zaręczyny na prośbę króla (który nie chciał dopuścić do przymierza dwóch najznakomitszych rodów Francji) i w 1473 ożenił się z córką królewską, Anną de Beaujeu (a Ludwik, książę Orleanu, ożenił się w tym samym czasie z siostrą Anny). Na znak łaski królewskiej Ludwik XI dał Piotrowi miejsce w Radzie Królewskiej i zmusił jeszcze jego starszego brata, Karola II, aby zrzekł się tytułów i ziem rodzinnych na rzecz Piotra.
Piotr II razem z Karolem Zuchwałym, księciem Burgundii, był członkiem Ligi Dobra Publicznego, ale wycofał się z niej po ślubie z córką króla. W 1477, po egzekucji „zdrajcy” Jacka d'Armagnac, Piotr otrzymał hrabstwo La Marche, należące do zmarłego. Po śmierci Ludwika XI Piotr i jego żona zostali regentami Francji podczas niepełnoletniości małego Karola VIII Walezjusza. Gdy podopieczny osiągnął pełnoletniość i przestał słuchać rad regentów, Piotr opuścił dwór. Był przeciwny zerwaniu zaręczyn króla z Małgorzatą Habsburg i jego ślubowi z Anną Bretońską, czym naraził się Karolowi VIII. Był również przeciwny udziałowi Francji w wojnach włoskich. 
Potomstwo.
Z Anną Piotr doczekał się dwojga dzieci:
Jedyny syn Piotra II, Karol, zmarł jako młody, nieżonaty mężczyzna. Dziedziczką Piotra została więc jego córka, Zuzanna. Piotr planował wydać ją za mąż za Karola IV, księcia Alençon, faworyta Ludwika XII. Kontrakt małżeński podpisano 21 marca 1501 roku w Moulins – a kiedy z formalności została już tylko sama ceremonia ślubna, Piotr zmarł. Zuzanna poślubiła później Karola. 

</doc>
<doc id="944281" url="https://pl.wikipedia.org/wiki?curid=944281" title="Arcadi Balaguer">
Arcadi Balaguer

Arcadi Balaguer i Costa (ur. 1886 w Castelldefels, zm. 1 stycznia 1973 w Sant Andreu de Llavaneres) – hiszpański przedsiębiorca, chemik, przemysłowiec i działacz sportowy.
Balaguer był pierwszym posiadaczem tytułu baronowskiego "barón de Ovilvar" oraz osobistym przyjacielem króla Alfonsa XIII i José Antonio Primo de Rivery. Był jednym z głównych właścicieli nieruchomości w mieście Seva pod koniec XIX wieku. Przekazał cześć swojego majątku pod budowę lokalnego kościoła i cmentarza. Uważany był za hiszpańskiego patriotę i zwolennika klubu FC Barcelona.
17 grudnia 1925 został prezydentem katalońskiego klubu piłkarskiego FC Barcelona. Jego tymczasowym poprzednikiem był Joan Coma, który zastąpił na stanowisku Joana Gampera. Został nim na tydzień przed zawieszeniem przez rząd wszystkich działań FC Barcelony na sześć miesięcy po wygwizdaniu hymnu Hiszpanii, które miało miejsce 14 czerwca 1925 na Les Corts. Dzięki jego wysiłkom sankcje nałożone na klub zostały złagodzone. Wraz z zarządem przezwyciężył problemy klubu i dokonał reorganizacji jego wewnętrznych struktur. Okres prezydentury Balaguera nazywany jest złotą erą FC Barcelony. Wówczas klub zdobył trzy mistrzostwa Katalonii oraz dwa mistrzostwa Hiszpanii. Podczas jego rządów postępowało wymuszone odejście od katalońskiej tożsamości klubu. Zrezygnował ze stanowiska 25 marca 1929. Po jego odejściu nowa rada dyrektorów wręczyła mu medal zasługi FC Barcelony. Jego następcą został Tomàs Rosés.
Był pierwszym prezydentem "Federació Catalana de Caça" (katalońskiej federacji łowieckiej) od 1940 do 1953. Piastował również stanowisko prezesa klubu sportowego Reial Club de Polo de Barcelona. Jego nazwiskiem została nazwana jedna z ulic w Castelldefels. Został odznaczony przez Francisco Franco orderem Medalla de la Campaña. Jego syn Josep Maria Balaguer de Pallejà podczas wojny domowej walczył po stronie sił nacjonalistycznych.

</doc>
<doc id="944282" url="https://pl.wikipedia.org/wiki?curid=944282" title="Roses (ujednoznacznienie)">
Roses (ujednoznacznienie)

Geografia:
Muzyka:
Osoby:

</doc>
<doc id="944283" url="https://pl.wikipedia.org/wiki?curid=944283" title="Eero Böök">
Eero Böök

Eero Böök (ur. 9 lutego 1910 w Helsinkach, zm. 7 stycznia 1990) – fiński szachista, arcymistrz od 1984 roku.
Kariera szachowa.
W latach 1931–1963 siedmiokrotnie zdobył medale w mistrzostwach Finlandii, w tym 6 razy (1931, 1934, 1935, 1936, 1946, 1963) złote. Pomiędzy 1935 a 1960 rokiem sześciokrotnie wystąpił na szachowych olimpiadach (w tym 3 razy na I szachownicy), łącznie rozgrywając 86 partii i zdobywając 46½ pkt. Największy indywidualny sukces osiągnął w roku 1947, dzieląc I-II miejsce (wraz z Göstą Stoltzem) w turnieju strefowym w Helsinkach i kwalifikując się do pierwszego w historii turnieju międzystrefowego, który rozegrany został w roku 1948 w Saltsjöbaden. W turnieju tym zaprezentował się bardzo dobrze, dzieląc wraz Vasją Pircem i Svetozarem Gligoriciem XI-XIII miejsce. Do innych znaczących turniejowych osiągnięć należy zwycięstwo w Helsinkach w roku 1935 (przed Paulem Keresem) oraz II miejsce w Krakowie w roku 1959 (za Wiktorem Korcznojem).
Böök był również autorem szachowych książek, poświęconych debiutom, grze środkowej, grze kombinacyjnej oraz komentowanym partiom. Wydał m.in. "Shakkipelin oppikirja" (1936-1937), "Ottelut Suomen shakkimestaruudesta" (1934), "Shakkistrategiaa ja -taktiikkaa. kokoelma pelejäni VV 1928-42" (1945), "120 lyhyttä loistopeliä" (1949) oraz "Mestarin mietteitä" (1985, ).
W roku 1950 otrzymał tytuł mistrza międzynarodowego, natomiast w 1984, za osiągnięcia z przeszłości, Międzynarodowa Federacja Szachowa przyznała mu honorowy tytuł arcymistrza.

</doc>
<doc id="944284" url="https://pl.wikipedia.org/wiki?curid=944284" title="Zlecenie">
Zlecenie



</doc>
<doc id="944286" url="https://pl.wikipedia.org/wiki?curid=944286" title="Sommerach">
Sommerach

Sommerach – miejscowość i gmina w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Kitzingen, wchodzi w skład wspólnoty administracyjnej Volkach. Leży około 10 km na północ od Kitzingen, nad Menem.

</doc>
<doc id="944287" url="https://pl.wikipedia.org/wiki?curid=944287" title="The Rox-Box">
The Rox-Box



</doc>
<doc id="944289" url="https://pl.wikipedia.org/wiki?curid=944289" title="Hits! A Collection Of Their 20 Greatest Songs">
Hits! A Collection Of Their 20 Greatest Songs



</doc>
<doc id="944291" url="https://pl.wikipedia.org/wiki?curid=944291" title="Zacisze (Konotop)">
Zacisze (Konotop)

Zacisze – przysiółek wsi Konotop w Polsce, położony w województwie lubuskim, w powiecie nowosolskim, w gminie Kolsko.
W latach 1975–1998 przysiółek administracyjnie należał do województwa zielonogórskiego.

</doc>
<doc id="944294" url="https://pl.wikipedia.org/wiki?curid=944294" title="Luigi Radice">
Luigi Radice

Luigi Radice (ur. 15 stycznia 1935 w Cesano Maderno, zm. 7 grudnia 2018 w Turynie) – włoski piłkarz i trener.
Jako piłkarz Radice grał m.in. w Milanie, Triestinie i Padovie. Z reprezentacją Włoch uczestniczył w mistrzostwach świata w 1962. Z powodu kontuzji musiał przedwcześnie skończyć karierę.
W 1976 roku zdobył z AC Torino mistrzostwo Włoch, pierwsze od 1949. Potem trenował takie kluby jak Milan, Inter Mediolan, AS Roma i AC Fiorentina.

</doc>
<doc id="944295" url="https://pl.wikipedia.org/wiki?curid=944295" title="Eero Book">
Eero Book



</doc>
<doc id="944296" url="https://pl.wikipedia.org/wiki?curid=944296" title="Strumiany (Konotop)">
Strumiany (Konotop)

Strumiany – przysiółek wsi Konotop w Polsce, położony w województwie lubuskim, w powiecie nowosolskim, w gminie Kolsko.
W latach 1975–1998 przysiółek administracyjnie należał do województwa zielonogórskiego.

</doc>
<doc id="944302" url="https://pl.wikipedia.org/wiki?curid=944302" title="Kukułka Ruthego">
Kukułka Ruthego

Kukułka Ruthego ("Dactylorhiza ruthei") - gatunek byliny z rodziny storczykowatych ("Orchidaceae"). Inne nazwy zwyczajowe w języku polskim: stoplamek Ruthego, storczyk Ruthego. W świetle nowszych ujęć taksonomicznych jest synonimem heterotypowym podgatunku typowego kukułki Traunsteinera "Dactylorhiza traunsteineri" subsp. "traunsteineri".
Zagrożenia i ochrona.
Roślina objęta w Polsce ścisłą ochroną gatunkową. Umieszczona w Polskiej Czerwonej Księdze Roślin oraz na polskiej czerwonej liście w grupie gatunków zagrożonych wyginięciem (kategoria zagrożenia EN).

</doc>
<doc id="944303" url="https://pl.wikipedia.org/wiki?curid=944303" title="Klub studencki">
Klub studencki

Klub studencki – klub związany z uczelnią (uniwersytetem, politechniką, akademią), przeznaczony na spotkania środowiskowe oraz wydarzenia inspirowane działalnością studentów i patronującej klubowi uczelni.

</doc>
<doc id="944305" url="https://pl.wikipedia.org/wiki?curid=944305" title="Sheela na Gig">
Sheela na Gig

Sheela na Gig (także: Sheela-na-Gig, Sheela na Gigs, Sheela-na-Gigs) – rodzaj maszkaronu przedstawiającego kobietę z szeroko rozwartym sromem. Najczęściej spotykane są na wspornikach, kapitelach, nad otworami drzwiowymi i obiektów sakralnych (kościoły) oraz budynkach cywilnych (zamki, mury miejskie itp).
Przedstawienia Sheela na Gig występują głównie w Anglii oraz Irlandii. Joanne McMahon i Jack Roberts w publikacji poświęconej Sheela na Gig ("The Sheela-na-Gigs of Ireland and Britain: The Divine Hag of the Christian Celts – An Illustrated Guide" 2001) wymieniają 101 przykładów z Irlandii i 45 z obszaru Wielkiej Brytanii, ale szacuje się, że ich liczba w Europie może sięgać ok. 1000.
Do najsłynniejszych można zaliczyć umieszczoną na wieży w Rattoo w hrabstwie Kerry w Irlandii oraz w angielskim Kilpeck w hr. Herefordshire na granicy z Walią.
Pochodzenie.
Pochodzenie Sheela na Gig nie jest jasne. Według hipotezy Jamesa Jermana i Anthony’ego Weira przedstawienia Sheela na Gigs po raz pierwszy pojawiły się w XI wieku na terenach dzisiejszej Francji i Hiszpanii, aby w XII wieku dotrzeć na Wyspy Brytyjskie. Badania Jeremana i Weira jest kontynuacją prac Jørgena Andersena, autora "The Witch on the Wall" (1977) – pierwszej poważnej publikacji dotyczącej Sheela na Gig. 
Podobnie Eamonn Kelly z Muzeum Narodowego Irlandii w swojej pracy "Sheela Na Gig: Origins and Functions" zwraca uwagę na rozmieszczenie Sheela na Gig na terenie Irlandii, podtrzymując hipotezę Jeremana i Wira. Według niej pojawienie się Sheela na Gig związane jest z najazdem normańskim na Wyspy Brytyjskie w XII wieku – tylko niewielka część Sheela znajduje się na "oryginalnych" celtyckich stanowiskach, przy czym znakomita większość występuje na stanowiskach związanych z normańskim podbojem. 
Jereman i Weir twierdzą, że umieszczenie tych wizerunków na murach kościołów miało przedstawiać pożądanie, obrzydliwość i grzeszność kobiet.
Hipoteza Joanne McMahon i Jacka Robertsa wskazuje na pochodzenie Sheela na Gig od przedchrześcijańskich wierzeń powiązanych z kultem płodności i Bogini Matki. Dla poparcia swoich wniosków przywołują różne przykłady Sheela, które często różnią się stylem, umiejscowieniem na różnych typach budowli oraz tym, że na terenach Europy kontynentalnej, w przeciwieństwie do Wysp Brytyjskich, występuje znacznie więcej przedstawień męskich.
Catherine Blackledge pisze o tym, że przedstawienia mogły nawiązywać do pradawnego aktu anasyrma, który miał zdolność zapobiegania złu, wzmagania płodności i ochrony. Funkcja strzeżenia miałaby swoje uzasadnienie poprzez umieszczanie Sheel na wspornikach, na zamkowych murach, czy na bramach wejściowych do miast. Kobiety przybywające do kościołów patrząc na Sheelę czy pocierając jej srom mogły w ten sposób również zapewniać sobie płodność.
Etymologia.
Istnieje kilka odmiennych interpretacji znaczenia Sheela na Gig. Nazwa ta po raz pierwszy pojawiła się w "Proceedings of the Royal Irish Academy" (1840–1844), jako lokalna nazwa rzeźby w Rochestown w irlandzkim hrabstwie Tipperary. Nazwa ta została również odnotowana w 1840 podczas aktualizacji map ("Ordnance Survey") i odnosiła się do figury w Kiltinane (hr. Tipperary). Istnieją kontrowersje odnośnie do znaczenia nazwy, która nie jest tłumaczona bezpośrednio na język irlandzki. Spotykane są także częste alternatywy "Sheela": Sheila, Síle lub Síla. Określenie "Seán-na-Gig" zostało użyte przez Jacka Robertsa jako nazwa dla postaci fallicznych, które na obszarze Europy kontynentalnej nierzadko umieszczone są w towarzystwie Sheela na Gig.
Jørgen Andersen tłumaczy nazwę pochodzeniem od zdania w języku irlandzkim "Sighle na gCíoch" – "stara wiedźma i piersi" / "starucha i piersi" lub "Síle ina Giob" – "Síle na kucaka" ("Síle" to irlandzka forma anglo-normańskiego imienia Cecile lub Cecilia). Inna wersja tłumaczy "Síle na gCíoċ" jako "kamienny fetysz reprezentujący płodną kobietę".
Według Catherine Blackledge niektórzy uczeni tłumaczą Sheela na Gig jako "kobieta z zamku". W drugiej poł. XX w. słowem "gig" zaczęto określać żeńskie narządy płciowe. Sheela na Gig może oznaczać "kobietę-waginę" bądź "waginalny symbol płodności". W Sumerze mieszkanki świątyni w Erech nazywano "nugig", czyli czyste, nieskalane. Niektórzy historycy uważają Sheele za symbol wielkiej bogini Celtów.
Obszar występowania.
Po rozpoczęciu szerzej zakrojonych badań wykazano, że wizerunki Sheela na Gig występują w dużej części Europy. Do dziś Sheela na Gig lub zbliżone reprezentacje kobiet zarejestrowano w następujących krajach:

</doc>
<doc id="944308" url="https://pl.wikipedia.org/wiki?curid=944308" title="Język alemański">
Język alemański



</doc>
<doc id="944310" url="https://pl.wikipedia.org/wiki?curid=944310" title="Muhammad V (Alawici)">
Muhammad V (Alawici)

Muhammad V (arab. محمد الخامس بن يوسف, "", fr. "Mohammed V", ur. 10 sierpnia 1909 w Fezie, zm. 26 lutego 1961 w Rabacie) – sułtan, a następnie król Maroka z dynastii Alawitów.
Zarys biografii.
Wstąpił na tron po śmierci swojego ojca Maulaja Jusufa w 1927. Był przychylny ruchom narodowym, dążącym do uniezależnienia Maroka od Francji.
Po klęsce Francji w 1940 r. Muhammad V uznał zwierzchnictwo władz marszałka Petaina co umożliwiło objęcie również tego regionu Afryki kontrolą niemiecką. Zarazem jednak sprzeciwił się naciskom władz w Vichy prowadzenia polityki antyżydowskiej. W listopadzie 1942 roku wojska amerykańskie wylądowały w Afryce Północnej i okupowały Maroko, które w ten sposób przeszło pod zwierzchnictwo Wolnej Francji gen. de Gaulle'a.
W 1944 roku Mohammed V poparł partię Istiqlal, którą założyli nacjonaliści marokańscy.
W 1947 roku podczas przemówienia w Tangerze otwarcie poparł inicjatywy niepodległościowe. Kiedy negocjacje Francuzów i naciski przychylnych Francji plemion berberskich nie zdołały zmienić polityki sułtana domagającego się możliwości prowadzenia suwerennej polityki, został on w 1953 roku odsunięty od władzy i wygnany na Madagaskar. Na marokańskim tronie zasiadł wówczas wybrany przez Francuzów marionetkowy sułtan Muhammad ibn Arafa. Wzbudziło to falę protestów i niepokojów społecznych, w wyniku czego już w 1955 ponownie intronizowano sprowadzonego z wygnania Muhammada V, który stał się narodowym bohaterem. 2 marca 1956 Francja uznała niepodległość Maroka. Wkrótce potem również Hiszpania zrzekła się swoich posiadłości w Maroku Hiszpańskim.
Od 1957 Muhammad V tytułowany był królem. Panował aż do swojej śmierci 26 lutego 1961. Tron objął następnie jego syn Hassan II. Ciało Muhammada V spoczęło w jego mauzoleum w Rabacie.

</doc>
<doc id="944311" url="https://pl.wikipedia.org/wiki?curid=944311" title="Geiselwind">
Geiselwind

Geiselwind – gmina targowa w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Kitzingen. Leży w Steigerwaldzie, około 21 km na północny wschód od Kitzingen, przy autostradzie A3.
Skład gminy.
W skład gminy wchodzą następujące miejscowości: Burggrub, Dürrnbuch, Ebersbrunn, Füttersee, Geiselwind, Gräfenneuses, Haag, Holzberndorf, Ilmenau, Langenberg, Rehweiler i Wasserberndorf.

</doc>
<doc id="944312" url="https://pl.wikipedia.org/wiki?curid=944312" title="Feliks Janiewicz">
Feliks Janiewicz

Feliks Janiewicz, także Felix Yaniewicz (ur. 1762 w Wilnie, zm. 21 maja 1848 w Edynburgu) – polski skrzypek, kompozytor, dyrygent, pedagog, organizator życia muzycznego.
Wysoki poziom gry na skrzypcach osiągnął Janiewicz już we wczesnej młodości. Jako piętnastolatek został zatrudniony do kapeli królewskiej w Warszawie. W 1784 uzyskał stypendium królewskie, które pozwoliło mu na podróż po Europie Zachodniej. W czasie swojego pobytu w Wiedniu przypuszczalnie pobierał lekcje kompozycji u Josepha Haydna, ale także kontaktował się z Wolfgangiem Amadeusem Mozartem, który zadedykował mu swoje "Andante" na skrzypce i orkiestrę (KV 470, druga wersja część II "Koncertu skrzypcowego D-dur" KV 218).
Kontynuując swoją europejską podróż Janiewicz na dłużej zagościł we Włoszech. Miał tu okazję zetknąć się z wielkimi autorytetami w dziedzinie kompozycji swojej epoki. We Włoszech Janiewicz zadebiutował jako skrzypek solista i tu powstały jego pierwsze kompozycje. Dalsza droga zaprowadziła Janiewicza do Paryża, gdzie koncertował jako solista, a do 1790 był członkiem orkiestry księcia orleańskiego w Paryżu. Być może w 1791 Janiewicz przebywał w Mediolanie, a przed 1792 także w Polsce.
W 1792 Janiewicz przybył do Wielkiej Brytanii. Po raz pierwszy publicznie wystąpił w Londynie 9 lutego. Od początku swego pobytu w Anglii Janiewicz odbywał wiele podróży jako koncertujący skrzypek i kierownik orkiestry.
12 października 1799 ożenił się z Elizą Breeze (zm. 27 maja 1862) i zamieszkał w Liverpoolu, gdzie prowadził aktywną działalność muzyczną, był przez wiele sezonów kierownikiem orkiestry na festiwalach oraz organizował własne cykle koncertów muzyki instrumentalnej. W 1813 był jednym z trzydziestu współzałożycieli Philharmonic Society w Londynie, z którym współpracował do 1815 jako jeden z kierowników orkiestry.
W 1815 przeniósł się do Edynburga, gdzie rozwinął działalność koncertową, m.in. brał udział w festiwalach (1815, 1819 i 1824), prowadził orkiestry koncertów subskrypcyjnych oraz organizował (od 1816) własne cykle koncertowe. W tym czasie występował też w innych miastach Szkocji (m.in. Glasgow, Aberdeen, Dundee) i Irlandii. W 1831 Janiewicz wycofał się z działalności koncertowej. Na temat ostatniego okresu jego życia brak informacji. Pochowany został na Warriston Cemetery w Edynburgu. Janiewicz miał dwie córki – starsza, Felicja, była pianistką i śpiewaczką, młodsza, Paulina – harfistką; syn Janiewicza, Felix, był znanym dentystą chirurgiem.
Dzieła.
oraz utwory kameralne, utwory fortepianowe i pieśni.

</doc>
<doc id="944315" url="https://pl.wikipedia.org/wiki?curid=944315" title="Marianki (Konotop)">
Marianki (Konotop)

Marianki – przysiółek wsi Konotop w Polsce, położony w województwie lubuskim, w powiecie nowosolskim, w gminie Kolsko.
W latach 1975–1998 przysiółek administracyjnie należał do województwa zielonogórskiego.

</doc>
<doc id="944316" url="https://pl.wikipedia.org/wiki?curid=944316" title="Varvara Lepchenko">
Varvara Lepchenko

Varvara Lepchenko (ros.: Варвара Петровна Лепченко, "Warwara Pietrowna Lepczenko", ukr.: Варвара Петрівна Лепченко, "Warwara Petriwna Łepczenko"; ur. 21 maja 1986 w Taszkencie) – amerykańska tenisistka pochodzenia ukraińskiego, do 2007 w narodowych barwach Uzbekistanu. Status profesjonalny posiada od 2001. Zawodniczka leworęczna z oburęcznym backhandem.
W 2022 roku została zdyskwalifikowana na cztery lata, z rozpoczęciem upływu kary datowanym na 19 sierpnia 2021 roku, za stosowanie dopingu.
Kariera tenisowa.
2000-2005.
Od 2000 roku Lepchenko startowała w rozgrywkach Międzynarodowej Federacji Tenisowej i próbowała swoich sił w eliminacjach do narodowej imprezy w Taszkencie. Turniejowy debiut w gronie profesjonalistek zaliczyła dopiero w sezonie 2005, kiedy to jako szczęśliwa przegrana dostała się do głównej imprezy w Los Angeles. W pierwszym zawodowym meczu wygrała z Galiną Woskobojewą 6:1, 7:6. W trzeciej rundzie przegrała z Francescą Schiavone.
2006.
Rok 2006 Lepchenko rozpoczęła od kwalifikacji w Gold Coast. Dotarła tam do trzeciej rundy, w której przegrała z Jarmilą Gajdošovą w trzech setach. Odpadła także w eliminacjach Australian Open 2006, przegrywając z Wiktoryję Azarankę.
W pierwszej rundzie eliminacji do Indian Wells, Lepchenko rozgromiła Tamarine Tanasugarn, oddając jej zaledwie jednego gema. W kolejnym meczu przegrała z Chinką Yuan Meng 4:6, 6:2, 7:5. Lepchenko zagrała w turnieju głównym podczas Sony Ericsson Open. Po przejściu kwalifikacji przegrała z Zheng Jie w dwóch setach.
W kwietniu Lepchenko zagrała w finale turnieju ITF w Dothan. W finale uległa jednak Julianie Fedak 6:4, 4:6, 2:6. W czerwcu Lepchenko wygrała 2 turnieje – w Allentown i College Park. Po tych turniejach Lepchenko pierwszy raz w karierze została sklasyfikowana w pierwszej setce rankingu WTA.
Ranking pozwolił Lepchenko na start w turnieju głównym w Cincinnati. Tam po pokonaniu w pierwszej rundzie Natalie Grandin, przegrała w swoim drugim meczu z Wierą Zwonariową 6:0, 6:2. Lepchenko zagrała także w Montrealu. W kwalifikacjach pokonała Miho Saeki oraz Wierę Duszewinę. W turnieju głównym przegrała z Szachar Pe’er 4:6, 4:6. Lepchenko przeszła także kwalifikacje US Open 2006. W pierwszej rundzie turnieju głównego pokonała Catalinę Castano. W drugiej rundzie zaś uległa Marion Bartoli 1:6, 2:6.
2007.
Pierwszym turniejem Lepchenko w roku 2007 była impreza w Gold Coast. W pierwszej rundzie kwalifikacji pokonała ją Wiktorija Kutuzowa 6:1, 3:6, 1:6. W pierwszej rundzie Australian Open Lepchenko nie dała rady Agnieszce Radwańskiej, z którą przegrała w trzech setach.
W Charleston Lepchenko po przejściu kwalifikacji przegrała w pierwszej rundzie turnieju głównego z Nicole Pratt 6:2, 2:6, 2:6.
Lepchenko nie poradziła sobie także podczas French Open oraz Wimbledonu. W obu turniejach odpadła już na samym początku.
Dwa tygodnie po Wimbledonie Lepchenko wygrała kolejny tytuł cyklu ITF, tym razem w Bostonie. Pokonałam w finale Kelly Liggan, która przy stanie 0:5 w trzecim secie skreczowała.
W Toronto Lepchenko kolejny raz przeszła kwalifikacje, w których pokonała Angelique Kerber oraz Cipporę Obziler. W turnieju głównym uległa Lucie Šafářovej 4:6, 7:6(2), 1:6. Nie przeszła kwalifikacji US Open.
W październiku Lepchenko po raz kolejny zagrała w finale imprezy ITF. Tym razem przegrała z Melindą Czink 1:6, 6:2, 4:6.
Rok 2007 Lepchenko zakończyła na 141. pozycji w rankingu.
2008.
Z powodu kontuzji Lepchenko opuściła początek sezonu, w tym Australian Open. Zagrała dopiero w turnieju ITF w Mildura, gdzie w peirwszej rundzie przegrała z Anastasiją Piwowarową 2:6, 2:6. Podczas turnieju w Memphis Lepchenko odpadła w drugiej rundzie kwalifikacji. W deblu zaś, w parze z Jewgieniją Rodiną dotarły do półfinału. Amerykanka ponownie awansowała do turnieju głównego w Charleston. Tam w pierwszej rundzie przegrała z Jill Craybas 2:6, 2:6.
Lepchenko ponownie zaliczyła finał w Dothan. Po pokonaniu Samanthy Stosur, przegrała w finale z Bethanie Mattek-Sands 2:6, 6:7(3).
Lepchenko grała w turnieju głównym w Barcelonie. W drugiej rundzie odpadła po meczu z Sarą Errani 4:6, 5:7.
Lepchenko nie przeszła kwalifikacji do Wimbledonu i US Open.
Pod koniec września Lepchenko wygrała turniej w Ashland. Tam w finale pokonała Carly Gullickson 5:7, 6:0, 6:2. Dwa tygodnie później zagrała w kolejnym finale turnieju ITF. W Pittsburghu przegrała z Melindą Czink 2:6, 6:3, 1:6.
Lepchenko awansowała także do turnieju głównego imprezy w Québec. W pierwszym meczu pokonała Rossane de los Ríos, zaś w kolejnym spotkaniu przegrała z Nadieżdą Pietrową 2:6, 4:6.
Na koniec 2008 roku Lepchenko została sklasyfikowana na pozycji numer 125.
2009.
Rok 2009 Amerykanka rozpoczęła od turnieju w Sydney. Tam w pierwszej rundzie kwalifikacji przegrała z Karin Knapp. Po raz kolejny Lepchenko nie awansowała do turnieju głównego Australian Open. W ostatniej rundzie eliminacji przegrała z Sesił Karatanczewą 4:6, 0:6.
Lepchenko awansowała do turnieju głównego w Indian Wells. Tam przegrała w pierwszej rundzie. W Ponte Vedra Beach po przejściu kwalifikacji dotarła do drugiej rundy. W pierwszym meczu turnieju głównego pokonała Patty Schnyder 6:2, 6:0. W kolejnym meczu przegrała z Tamirą Paszek 3:6, 6:3, 6:4. Tydzień później zagrała w Family Circle Cup. Pokonała tam Galinę Woskobojewą 6:1, 6:3, oraz Shenay Perry 6:2, 6:3, po czym przegrała w trzeciej rundzie z Jeleną Diemientjewą 1:6, 1:6. Amerykanka doszła do drugiej rundy turnieju w Madrycie.
W pierwszej rundzie French Open Lepchenko przegrała z Ałłą Kudriawcewą 3:6, 3:6.
W lipcu Lepchenko zagrała w finale w Cueno. Tam przegrała z Poloną Hercog.
Na sam koniec 2009 roku Lepchenko wygrała turniej w Phoenix. W finale pokonała Sachę Jones 0:6, 0:6.
2010.
Pierwszym turniejem Lepchenko w 2010 roku był wielkoszlemowy Australian Open. Tam w pierwszej rundzie Amerykanka przegrała z Albertą Brianti. W Ponte Vedra Beach Lepchenko obroniła punkty z zeszłego roku i awansowała do ćwierćfinału. Tam uległa Oldze Goworcowej.
Podczas French Open Lepchenko w pierwszej rundzie pokonała Christinę McHale 7:5, 6:3. Amerykanka odpadła w kolejnym meczu.
W czerwcu Lepchenko wygrała swój peirwszy mecz w turnieju głównym na Wimbledonie. W drugiej rudnzie przegrała z Aloną Bondarenko.
Zmiana obywatelstwa.
We wrześniu 2007, za przyzwoleniem organizacji WTA, Lepchenko zaczęła reprezentować Stany Zjednoczone w międzynarodowych rozgrywkach. Tenisistka i jej rodzina otrzymali azyl polityczny w Ameryce Północnej, gdyż ze względu na rosyjsko–ukraińskie pochodzenie byli obiektem prześladowań. 22 września 2011 otrzymała oficjalnie obywatelstwo amerykańskie.

</doc>
<doc id="944317" url="https://pl.wikipedia.org/wiki?curid=944317" title="Głuszyca (Konotop)">
Głuszyca (Konotop)

Głuszyca – przysiółek wsi Konotop w Polsce, położony w województwie lubuskim, w powiecie nowosolskim, w gminie Kolsko.
W latach 1975–1998 przysiółek administracyjnie należał do województwa zielonogórskiego.

</doc>
<doc id="944318" url="https://pl.wikipedia.org/wiki?curid=944318" title="Age of Silence">
Age of Silence

Age of Silence – norweski zespół wykonujący metal progresywny, założony w roku 2004 przez członka grupy Winds, Andiego Wintera.

</doc>
<doc id="944319" url="https://pl.wikipedia.org/wiki?curid=944319" title="Karszynek">
Karszynek

Karszynek – przysiółek wsi Uście w Polsce, położony w województwie lubuskim, w powiecie nowosolskim, w gminie Kolsko.
W latach 1975–1998 przysiółek administracyjnie należał do województwa zielonogórskiego.

</doc>
<doc id="944320" url="https://pl.wikipedia.org/wiki?curid=944320" title="Enric Cardona">
Enric Cardona

Enric Cardona i Panella (ur. 1871, zm. 1966 w Barcelonie) – hiszpański działacz sportowy.
29 lipca 1923 został prezydentem katalońskiego klubu piłkarskiego FC Barcelona. Jego poprzednikiem był Joan Gamper. Kilka miesięcy po objęciu stanowiska rozpoczęła się dyktatura José Antonio Primo de Rivery i Barça, jako klub faworyzujący kataloński nacjonalizm stał się prześladowany. Za jego kadencji FC Barcelona zdobyła mistrzostwo Katalonii z kompletem zwycięstw. Jednak porażka w półfinale Pucharu Króla z Real Unión (6:1) spowodowała konflikt pomiędzy zarządem a zawodnikami. Pomimo zażegnania sporów Cardona odszedł ze stanowiska 1 czerwca 1924. Jego następcą został Gamper.

</doc>
<doc id="944321" url="https://pl.wikipedia.org/wiki?curid=944321" title="Strumianki">
Strumianki

Strumianki – przysiółek wsi Konotop w Polsce, położony w województwie lubuskim, w powiecie nowosolskim, w gminie Kolsko.
W latach 1975–1998 przysiółek administracyjnie należał do województwa zielonogórskiego.

</doc>
<doc id="944322" url="https://pl.wikipedia.org/wiki?curid=944322" title="Anomalia Sprengla">
Anomalia Sprengla



</doc>
<doc id="944325" url="https://pl.wikipedia.org/wiki?curid=944325" title="Schwarzach am Main">
Schwarzach am Main

Schwarzach am Main, Schwarzach a.Main – gmina targowa w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Kitzingen. Leży około 10 km na północny wschód od Kitzingen, nad Menem, przy drodze B8.
Podział administracyjny.
W skład gminy wchodzą następujące dzielnice: Düllstadt, Gerlachshausen, Hörblach, Münsterschwarzach, Schwarzenau i Stadtschwarzach.

</doc>
<doc id="944328" url="https://pl.wikipedia.org/wiki?curid=944328" title="Szpital im. Jana Pawła II w Głogowie">
Szpital im. Jana Pawła II w Głogowie

Szpital im. Jana Pawła II w Głogowie został wybudowany w drugiej połowie lat 30. XX w. i oddany do użytku 1 września 1939 r.
Jest to jeden z największych obiektów na terenie miasta. Z lotu ptaka budynek szpitala kształtem przypomina samolot.
Historia.
Posiadał on 4 oddziały (oddział chirurgiczny, wewnętrzny, laryngologiczny i dermatologiczny). Początkowe sukcesy niemieckich wojsk na obu frontach spowodowały, że szpital nie był bardzo obciążony ilością pacjentów. Ze względu na położenie z dala od centrum miasta obiekt wyłączono z planu obrony twierdzy. 
W roku 1945 podjęto decyzję o ewakuacji pacjentów oraz personelu w głąb Rzeszy. W wyniku krótkotrwałych walk, w lutym 1945 roku szpital został nieznacznie uszkodzony. W kwietniu 1945 r. Rosjanie zajęli szpital i rok później oddali budynek władzom polskim wcześniej go doszczętnie ogołacając. Od 1947 r. pełnił funkcję Szpitala Powiatowego wraz z ambulatorium jako własność Wojska Polskiego. 22 sierpnia 1949 r. resort sprawiedliwości odremontował skrzydło szpitalne. Po wojnie szpital oprócz problemów lokalowych borykał się z brakiem aparatury leczniczej, wykwalifikowanej kadry lekarzy oraz brakiem pojazdu pogotowia ratunkowego. 
Stan obecny.
Dzisiaj budynek jest siedzibą Szpitala Powiatowego im. Jana Pawła II. Szpital składa się z budynku głównego, skrzydeł oraz łącznika, których łączna długość wynosi 228 m. Obiekt posiada podpiwniczenie oraz 3 piętra. Cały obiekt pomalowano na kolor jasnożółty.
Główna część budynku jest murowana i otynkowana, przykryta dachem czterospadowym z dachówki ceramicznej. W centralnej części elewacji znajduje się okazały ryzalit przykryty dachem trzyspadowym. W części parterowej ryzalitu znajduje się duże (frontowe) wejście, wraz z podjazdem dla ambulansów. Na ścianach bocznych (wschodniej i zachodniej) znajdują się identyczne, pojedyncze okna i podcień z obramieniem, a nad oknami proste gzymsy nadokienne. Okna bloku operacyjnego zdecydowanie większe niż pozostałe. W połaci dachowej znajduje się osiem symetrycznie rozmieszczonych lukarn z oknem przykrytych jednospadowym dachem.
Na szczytach wschodnim i zachodnim dobudowane (otwarte od strony szczytu) schody z drzwiami do budynku na każdym piętrze. Szczyt zachodni z dobudowaną poczekalnią izby przyjęć.
Główny budynek połączony jest łącznikiem z częścią tylną symetrycznie uformowanymi skrzydłem środkowym oraz po obu stronach skrzydłami wschodnim i zachodnim. Budynek szczytowo posadowiony do ul. Kościuszki. Przy szczytach węższy z cztero- lub pięciosiową kolumną jednoskrzydłowych okien. W połaci dachowej przy szczytach lukarny dachowe z oknami, zadaszone dachem jednospadowym. Część środkowa poszerzona przykryta dachem czterospadowym i wyniesiona powyżej kalenicy całego zespołu budynków. Okna w tej części łącznika dwuskrzydłowe. Zagospodarowana część poddasza w formie poziomej lukarny z rzędem okien tworzy dodatkową, górną kondygnację, nad którą znajdują się kominy wentylacyjne.
Skrzydło środkowe trzykondygnacyjne, najdłuższe - 95 m. Murowane, otynkowane, kalenicowo posadowione do ul. Kościuszki, przykryte dachem dwuspadowym z dachówki ceramicznej. Wszystkie okna na elewacji płn. i płd. są dwuskrzydłowe i prostokątne. Na elewacji południowej znajdują się trzy szeregi balkonów z metalową balustradą na każdej kondygnacji. W centralnej części parteru drzwi i schody z balkonu parteru na tereny parku szpitalnego. W linii wysunięcia ryzalitu dobudowano zakończenia skrzydeł na kierunku północno - południowym. Zakończenia skrzydeł przykryte dachem czterospadowym z dachówki ceramicznej. Skrzydła wschodnie i zachodnie symetryczne. Obiekty trzykondygnacyjne, murowane i otynkowane. Dach dwuspadowy z dachówki ceramicznej. 
Zakończenia skrzydeł z drzwiami i oknami międzykondygnacyjnymi w części północnej elewacji oraz dużymi oknami i wejściem na elewacji południowej. Część tylna szpitala jest rozczłonkowana. Uskoki, załamania i ryzality mieszczące klatki schodowe, skracają perspektywę dzieląc optycznie długi budynek w rytmiczny sposób.
Zasadnicza bryła zespołu budynków szpitalnych nie uległa zmianom. Pola międzyokienne w ryzalicie na elewacji płn. budynku głównego są wynikiem zbudowania wewnątrz stropu który potrzebny był do stworzenia pomieszczenia kaplicy szpitalnej na II piętrze. Również dobudowane (w miejsce otwartych balkonów) ryzality z otwartą klatką schodową na obu szczytach budynku głównego są dziełem z lat odbudowy powojennej. Porównując elewację południową szpitala przedwojennego ze współczesnym należy zauważyć zabudowę oknami narożnych balkonów w szkrzydłach wschodnim i zachodnim. 

</doc>
<doc id="944330" url="https://pl.wikipedia.org/wiki?curid=944330" title="Święte (Konotop)">
Święte (Konotop)

Święte – przysiółek wsi Konotop w Polsce, położony w województwie lubuskim, w powiecie nowosolskim, w gminie Kolsko.
W latach 1975–1998 przysiółek administracyjnie należał do województwa zielonogórskiego.

</doc>
<doc id="944335" url="https://pl.wikipedia.org/wiki?curid=944335" title="Rafael Llopart">
Rafael Llopart

Rafael Llopart i Vidaud (ur. 6 października 1875 w Guantánamo, zm. 23 czerwca 1951 w Barcelonie) – hiszpański działacz sportowy.
Jego ojciec pochodził z Sitges i wyemigrował na Kubę, gdzie się wzbogacił. On sam posiadał ziemię w Hawanie. 29 czerwca 1915 został wybrany prezydentem katalońskiego klubu piłkarskiego FC Barcelona. Jego poprzednikiem był Àlvar Presta. Podczas swojej prezydentury Llopart zażegnał spory wewnątrz klubu. W tym czasie pierwszy zespół zdobył mistrzostwo Katalonii z kompletem zwycięstw. Podczas mistrzostw Hiszpanii doszło do kontrowersji z powodu meczu z Realem Madryt, który był powtarzany czterokrotnie. Podczas ostatniego spotkania piłkarze Barçy zeszli z boiska, czego powodem były stronnicze decyzje sędziego. Pomimo próśb działaczy o pozostanie w klubie złożył rezygnację ze stanowiska 25 czerwca 1916. Jego następcą został Joan Gamper.

</doc>
<doc id="944345" url="https://pl.wikipedia.org/wiki?curid=944345" title="Corrado Verdelli">
Corrado Verdelli

Corrado Verdelli, (ur. 30 września 1963 w Lodi), włoski piłkarz i trener piłkarski. Jako piłkarz grał na pozycji obrońcy w Oltrepo, A.C. Monza, Interze Mediolan i US Cremonese. Z Interem sięgnął po mistrzostwo i Superpuchar Włoch w 1989 roku.
Po zakończeniu kariery piłkarskiej, szkolił młodzież w Interze. W 2003 roku tymczasowo prowadził Inter, po dymisji Héctora Cúpera.
Linki zewnętrzne.
Statystyki w bazie playerhistory.com

</doc>
<doc id="944348" url="https://pl.wikipedia.org/wiki?curid=944348" title="Maulaj Jusuf">
Maulaj Jusuf



</doc>
<doc id="944358" url="https://pl.wikipedia.org/wiki?curid=944358" title="Nikabrik">
Nikabrik



</doc>
<doc id="944359" url="https://pl.wikipedia.org/wiki?curid=944359" title="Józef Stemler">
Józef Stemler

Józef Stemler, ps. "Doliński", "Jan Dąbski", (ur. 17 października 1888 w Dolinie, zm. 9 września 1966 w Warszawie) – zastępca dyrektora Departamentu Informacji i Prasy Delegatury Rządu na Kraj od listopada 1944, pedagog, członek PCK, dyrektor Polskiej Macierzy Szkolnej.
Życiorys.
Syn Henryka i Karoliny z Hołyńców. Ukończył szkołę ludową w Dolinie (1902), Seminarium Nauczycielskie we Lwowie (1907), Uniwersytet Jana Kazimierza we Lwowie (1911) i Szkołę Nauk Politycznych w Warszawie (1923). Był członkiem Ligi Narodowej. W II Rzeczypospolitej był działaczem oświatowym, m.in. organizował walkę z analfabetyzmem i przeprowadził akcję popularyzacji czytelnictwa. 20 października 1920 został członkiem Obywatelskiego Komitetu Wykonawczego Obrony Państwa. W latach 1924–1939 redagował pismo „Oświata Polska” – organ Wydziału Wykonawczego Polskich Towarzystw Oświatowych. W grudniu 1926 został członkiem Wielkiej Rady Obozu Wielkiej Polski. W czasie II wojny światowej był więźniem niemieckiego obozu koncentracyjnego Auschwitz-Birkenau.
Był tłumaczem delegacji, która w marcu 1945 rozpoczęła rozmowy z przedstawicielem NKWD Iwanem Sierowem we Włochach pod Warszawą. Rozmowy miały się odbyć w willi w Pruszkowie przy ul. Pęcickiej 3. Aresztowany przez NKWD, w procesie szesnastu został uniewinniony. Od kwietnia 1951 był kierownikiem biura Rady Polonii Amerykańskiej na Polskę w Warszawie. Aresztowany przez władze komunistyczne, oskarżony o udział w siatce szpiegowskiej USA związanej z osobą biskupa kieleckiego Czesława Kaczmarka. 9 lutego 1955 skazany przez Wojskowy Sąd Rejonowy na karę 6 lat więzienia, obniżoną na mocy amnestii do lat trzech.
Zmarł w Warszawie. Został pochowany 14 września 1966 na cmentarzu w Józefowie.
Publikacje.
Opublikował książki i broszury, m.in.:

</doc>
<doc id="944360" url="https://pl.wikipedia.org/wiki?curid=944360" title="Kruszczyk połabski">
Kruszczyk połabski

Kruszczyk połabski ("Epipactis albensis") – gatunek rośliny z rodziny storczykowatych ("Orchidaceae").
Rozmieszczenie geograficzne.
Występuje tylko w środkowej części Europy, najliczniej na Czechach, szczególnie na Morawach i w dolinie rzeki Łaby i dolnych częściach dolin jej dopływów. Zachodnia granica zasięgu przebiega przez wschodnie obrzeża Saksonii i Brandenburgii w Niemczech, północna w Polsce przez Dolny Śląsk i południowo-zachodni koniec Lubelszczyzny, wschodnia przez zachodnią Słowację, południowa w okolicach granicy austriacko-węgierskiej. W Polsce gatunek ten został odkryty dopiero w 1988 roku. Do 2008 znaleziony został na około 30 nowych stanowiskach i jego występowanie na tych stanowiskach zostało potwierdzone. Największa grupa stanowisk znajduje się na Dolnym (10 stanowisk) i Górnym Śląsku (kilka stanowisk), pozostałe są rozproszone. W Karpatach znany jest z 7 stanowisk na Pogórzu Śląskim i Wielickim. Należy przypuszczać, że w wyniku badań terenowych odkryte zostaną w Polsce następne stanowiska.
Zagrożenia i ochrona.
Roślina objęta w Polsce ścisłą ochroną gatunkową.
Kategorie zagrożenia gatunku:
Zagrożony jest głównie przez meliorację lasów, regulację hydrotechniczną brzegów rzek i intensywny wyrąb lasów.

</doc>
<doc id="944361" url="https://pl.wikipedia.org/wiki?curid=944361" title="Józef Stemler-Dąbski">
Józef Stemler-Dąbski



</doc>
<doc id="944362" url="https://pl.wikipedia.org/wiki?curid=944362" title="T-34M">
T-34M

T-34M – projekt radzieckiego czołgu średniego z 1941 roku.
Po porównaniu T-34 z niemieckim PzKpfw III okazało się, że czołg radziecki ustępuje czołgowi niemieckiemu. Mimo lepszego uzbrojenia i opancerzenia, gorsze okazało się zawieszenie oparte na sprężynach śrubowych i organizacja pracy załogi. Postanowiono więc zmienić zawieszenie czołgu ze sprężyn na drążki skrętne i wprowadzić nową obszerniejszą wieżę ustawiona na poszerzonym kadłubie. W nowej wieży zajmować miejsce miało trzech, a nie jak w T-34 dwóch członków załogi. Dodatkowa osoba miała przejąć od dowódcy funkcję celowniczego działa, pozwalając mu się skupić na dowodzeniu czołgiem. Prace dowódcy miała także ułatwić wieżyczka dowódcy. Tak powstałą konstrukcję oznaczono T-34M.
W chwili ataku niemieckiego na ZSRR prace nad T-34M były słabo zaawansowane i dlatego zdecydowano o zakończeniu prac nad tym czołgiem i skoncentrowaniu się na modernizacji T-34.

</doc>
<doc id="944364" url="https://pl.wikipedia.org/wiki?curid=944364" title="Erazmów">
Erazmów

Erazmów – wieś w Polsce położona w województwie łódzkim, w powiecie łódzkim wschodnim, w gminie Koluszki.
W latach 1975–1998 miejscowość należała administracyjnie do województwa piotrkowskiego.

</doc>
<doc id="944365" url="https://pl.wikipedia.org/wiki?curid=944365" title="Francesc de Moxó">
Francesc de Moxó

Francesc de Paula de Moxó i de Sentmenat (ur. 1 marca 1880 w Barcelonie, zm. 13 kwietnia 1920 tamże) – hiszpański działacz sportowy.
Życiorys.
Był synem Dídaca Moxó i Cerdy (1857–1926), markiza Sant Mori, oraz Marii Mercè de Sentmenat i Patiño (1857–1935).
Związany ze sportem katalońskim Francesc de Moxó był prezydentem hiszpańskiego klubu piłkarskiego FC Barcelona od 30 czerwca 1913 do 30 lipca 1914. Jego poprzednikiem był Joan Gamper, a następcą Àlvar Presta. Pełnił funkcję prezesa Federació Catalana de Futbol (1913) i Reial Club de Tennis Barcelona w latach 1911–1920 oraz był współzałożycielem i prezesem "Federació de Societats Esportives" (1911). Trenował szermierkę i brał udział w licznych zawodach, a także był jednym z założycieli i pierwszym prezesem "Associació d'Esgrima Barcelonesa" (1913). Od 1914 kierował klubem "Yatch Club Barcelona".

</doc>
<doc id="944367" url="https://pl.wikipedia.org/wiki?curid=944367" title="Otto Gmelin">
Otto Gmelin

Otto Helmut Gmelin (ur. we wrześniu 1876 w Wangen im Allgäu, zm. 29 października 1925 w Esslingen am Neckar) – niemiecki kupiec, działacz i sędzia sportowy oraz tenisista. Był pierwszym niemieckim prezydentem klubu piłkarskiego FC Barcelona w latach 1909–1910. Jego poprzednikiem, jak i następcą był Joan Gamper.
Życiorys.
Urodzony w Niemczech Otto Gmelin zamieszkał w Barcelonie, aby poświęcić się importowi i handlowi produktami kolonialnymi. Dołączył do FC Barcelona przyjmując zaproszenie założyciela Joana Gampera. Zaprzyjaźnili się, odwiedzając niemiecko-szwajcarską społeczność protestancką w Barcelonie. Gmelin nigdy nie grał w koszulce Barçy, ale sędziował kilka gier.
14 października 1909 roku, kiedy Gamper zrezygnował z pierwszego mandatu prezydenckiego, został wybrany na prezydenta FC Barcelona, po czym zarządził aby Gamper nadal pełnił funkcję skarbnika. Podczas rządzenia przez Otto Gmelina klub miał najlepszy sezon sportowy od założenia w 1899 roku i zdobył swój pierwszy ważny trofeum – Puchar Króla.
Aby uczcić sportowe sukcesy sezonu, 17 lipca 1910 roku FC Barcelona przyjęła swój pierwszy oficjalny hymn skomponowany przez José Antonio Lodeiro Piñeirosa. To pierwszy hiszpański klub, który miał hymn. Podczas prezydentury Gmelina powstały inne nowości, takie jak herb w kształcie garnka do gotowania zaprojektowany przez Carlesa Comamala. Białe szorty zastąpiono niebieskimi szortami.
17 września 1910 roku, po jedenastomiesięcznej kadencji Gmelina zastąpił Gamper. Gmelin ponownie wchodził w skład komitetu klubowego w sezonie 1911/12.
Oprócz piłki nożnej Otto Gmelin był wielkim miłośnikiem tenisa, jako zawodnik, ale przede wszystkim jako sędzia. Jest jednym z pionierów sekcji tenisowej FC Barcelona, a wraz z Gamperem był dyrektorem "Asociación de Lawn-Tenis de Barcelona", który później stał się nazywać "Real Club de Tenis Barcelona".
Gmelin jest powszechnie znany jako „Wielki Otto” ze względu na jego budowę. Przez znaczną część swojego życia miał problemy zdrowotne. W ostatnich miesiącach życia z powodu długiej choroby wrócił do Niemiec, gdzie zmarł.

</doc>
<doc id="944369" url="https://pl.wikipedia.org/wiki?curid=944369" title="Freddie Highmore">
Freddie Highmore

Freddie Highmore, właściwie Alfred Thomas Highmore (ur. 14 lutego 1992 w Londynie) – brytyjski aktor filmowy, telewizyjny i dubbingowy.
Debiutował rolą Sama, syna samotnej matki w "Women Talking Dirty" (1999). Jego pierwsza duża rola w filmie pełnometrażowym to rola Raoula Normandina w "Dwóch braciach" (2004), natomiast rolą przełomową w jego karierze była rola Petera Llewelyna Daviesa w "Marzycielu" (2004). Następnie zagrał główną rolę w filmie "Charlie i fabryka czekolady" (2005). Tytułowy bohater w obrazie "Cudowne dziecko" ("August Rush", 2007).
W latach 2013–2017 występował w serialu telewizyjnym "Bates Motel" u boku Very Farmigi. W 2017 otrzymał główną rolę w serialu "The Good Doctor".

</doc>
<doc id="944370" url="https://pl.wikipedia.org/wiki?curid=944370" title="Leosin">
Leosin

Leosin – wieś w Polsce położona w województwie łódzkim, w powiecie łódzkim wschodnim, w gminie Koluszki.
Istniała już w 1827 r., kiedy w 14 domach mieszkało w niej 105 osób .
Teren turystyczny położony wzdłuż lasu przy paśmie spalskim. Przez wieś dojeżdża się do Traktu Królewskiego łączącego Stary Redzeń (leśniczówka) z Świnami (kościół)
W latach 1975–1998 miejscowość należała administracyjnie do województwa piotrkowskiego.

</doc>
<doc id="944378" url="https://pl.wikipedia.org/wiki?curid=944378" title="Aristolaos">
Aristolaos

Aristolaos, gr. Ἀριστόλαος (druga połowa IV wieku p.n.e.) – grecki malarz. Był synem i uczniem Pauzjasza z Sykionu.
Z przekazu Pliniusza ("Naturalis historia" XXV, 137) wynika, iż zaliczano go do najpoważniejszych artystów jako twórcę takich przedstawień jak Epaminondas, Perykles, Medea, Tezeusz, Personifikacja ludu ateńskiego, Ofiarowanie wołu (wyraźnie układających się w pary). Kopii jego obrazu dopatrywano się w kilku pompejańskich malowidłach przedstawiających Medeę.

</doc>
<doc id="944381" url="https://pl.wikipedia.org/wiki?curid=944381" title="KL">
KL

Zobacz też:

</doc>
<doc id="944382" url="https://pl.wikipedia.org/wiki?curid=944382" title="Spójnia Tomaszów Mazowiecki">
Spójnia Tomaszów Mazowiecki



</doc>
<doc id="944384" url="https://pl.wikipedia.org/wiki?curid=944384" title="Mario Corso">
Mario Corso

Mario Corso (ur. 25 sierpnia 1941 w Weronie, zm. 20 czerwca 2020) – włoski piłkarz grający na pozycji pomocnika, następnie trener piłkarski.
Corso w latach 1958–1973 grał w Interze Mediolan, sięgając 4-krotnie po mistrzostwo Włoch (1963, 1965, 1966, 1971) oraz dwukrotnie po Puchar Mistrzów (1964, 1965) i Puchar Interkontynentalny (1964, 1965). Na zakończenie kariery grał w Genoi (1973–1975).
23 razy wystąpił w reprezentacji Włoch. Po zakończeniu kariery piłkarskiej został trenerem, m.in. Interu Mediolan w 1986 roku, bez zbytnich sukcesów.

</doc>
<doc id="944385" url="https://pl.wikipedia.org/wiki?curid=944385" title="Vicenç Reig">
Vicenç Reig

Vicenç Reig i Falomir (ur. w 1866 w Borriol, zm. 18 grudnia 1918 w Barcelonie) – hiszpański piłkarz, działacz sportowy i przedsiębiorca.
Pod koniec 1900 roku przyjechał do Barcelony. Uprawiał takie sporty jak pelota, raqueta, kolarstwo, trekking i piłka nożna. Był zawodnikiem klubu piłkarskiego FC Barcelona w latach 1900–1903, gdzie występował jako bramkarz, sporadycznie także jako obrońca. Zadebiutował w meczu z Hispània AC 20 stycznia 1901. Śród sukcesów piłkarskich Reiga są zwycięstwa w Copa Macaya w sezonie 1901/1902 i Copa Barcelona 1902/1903, będących prekursorami mistrzostw katalonii. Ostatni mecz zagrał 26 kwietnia 1903 z Espanyolem. W FCB rozegrał w sumie 40 spotkań.
11 listopada 1908 został prezydentem FC Barcelony. Jego poprzednikiem był Juli Marial. Wówczas klub zmagał się z kryzysem, którego nowy przywódca nie zdołał zażegnać. Złożył rezygnację ze stanowiska 2 grudnia 1908. Jego kadencja trwała 22 dni i przeszła do historii Barçy jako najkrótsza. Następcą Reiga został Joan Gamper.
Prowadził sklep z odzieżą damską w Barcelonie o nazwie Reig &amp; Puig. Zmarł tamże bezpotomnie w 1918.

</doc>
<doc id="944388" url="https://pl.wikipedia.org/wiki?curid=944388" title="Christian Mayrleb">
Christian Mayrleb

Christian Mayrleb (ur. 8 czerwca 1972 w Wels) – piłkarz austriacki grający na pozycji napastnika.
Kariera klubowa.
Mayrleb piłkarską karierę rozpoczynał w klubie FC Linz, gdzie grał w zespole juniorów. Sezon 1993/1994 spędził w SV Ried, a barwach którego występował w drugiej lidze. Latem 1994 przeszedł do pierwszoligowego zespołu Admira Wacker Mödling. W Admirze spędził dwa sezony, w których to zdobył łącznie 15 bramek. W 1996 roku Mayrleb ponownie zmienił barwy klubowe i tym razem został piłkarzem Tirolu Innsbruck, z którym wystąpił w Pucharze UEFA, a w połowie sezonu 1997/1998 wyjechał do angielskiego Sheffield Wednesday, w którym wystąpił zaledwie w 3 ligowych meczach.
Latem 1998 Mayrleb wrócił do ojczyzny i podpisał kontrakt z Austrią Wiedeń. W Austrii od początku zaczął grać w pierwszej jedenastce i już w pierwszym sezonie zdobył 16 goli w lidze. W sezonie 1999/2000 zdobył ich 21, w sezonie 2000/2001 – 16, a w 2001/2002 – 12. W 2003 roku wywalczył swoje pierwsze mistrzostwo Austrii, jednak długo leczył kontuzję, a na dodatek w połowie sezonu przeszedł do SV Pasching. W sezonie 2003/2004 miał udział w historycznym sukcesie tego klubu, który pokonał Werder Brema w Pucharze Intertoto, a następnie awansował z nim do Pucharu UEFA. W sezonie 2004/2005 Mayrleb strzelił dla Pasching 21, dzięki czemu został królem strzelców pierwszej ligi Austrii.
Latem 2005 Christian za 500 tysięcy euro przeszedł do Red Bull Salzburg. W ataku klubu z Salzburga grywał najczęściej z Alexandrem Zicklerem i sam zdobył 7 goli w lidze przyczyniając się do wywalczenia wicemistrzostwa kraju. Po sezonie zakupiono jednak Szwajcara Johana Vonlanthena i Mayrleb powrócił do Pasching, z którym zajął 5. miejsce w lidze. W całym sezonie strzelił dla tego zespołu 11 goli. Latem 2007 przeszedł do beniaminka Bundesligi, LASK Linz. W 2011 roku został zawodnikiem FC Pasching.
Kariera reprezentacyjna.
W reprezentacji Austrii Mayrleb zadebiutował 19 sierpnia 1998 roku w zremisowanym 2:2 towarzyskim meczu z Francją. W swojej karierze ma za sobą występy w eliminacjach do Euro 2000, MŚ 2002 oraz Euro 2004, MŚ 2006. W kadrze narodowej od 1998 do 2005 roku rozegrał 30 meczów i strzelił 6 goli.

</doc>
<doc id="944390" url="https://pl.wikipedia.org/wiki?curid=944390" title="Dornier Do 215">
Dornier Do 215

Dornier Do 215 był niemieckim lekkim samolotem bombowym, rozpoznawczym oraz nocnym myśliwcem produkowanym przez Dornier Werke GmbH. Następcą Do 215 był Dornier Do 217. Użytkowany był przez Luftwaffe oraz Węgierskie Siły Powietrzne.

</doc>
<doc id="944391" url="https://pl.wikipedia.org/wiki?curid=944391" title="Juli Marial">
Juli Marial

Juli Marial i Mundet (ur. 3 kwietnia 1885 w Barcelonie, zm. 21 maja 1963 tamże) – hiszpański piłkarz i działacz sportowy.
Marial w latach 1903–1908 był zawodnikiem katalońskiego klubu piłkarskiego FC Barcelona, gdzie występował na pozycjach bramkarza i pomocnika. W 1905 zdobył mistrzostwo Katalonii. W Barçie zagrał 41 meczów i strzelił jedną bramę.
1 października 1906 został prezydentem klubu z Barcelony jako pierwszy w historii aktywnie grający piłkarz na tym stanowisku. Jego poprzednikiem był Josep Soler. Za jego kadencji klub zmagał się z problemami społecznymi i sportowym. Nie zdobył wówczas żadnego tytułu. Pod koniec jego prezydentury klub stracił jedną trzecią członków i był bliski upadku. Pozostało ich wówczas tylko 38. Marial przestał być prezydentem FCB 11 listopada 1908. Jego następcą został Vicenç Reig.

</doc>
<doc id="944394" url="https://pl.wikipedia.org/wiki?curid=944394" title="Szatniarz">
Szatniarz

Szatniarz, szatniarka – osoba pracująca w szatni instytucji o otwartym dostępie (teatry, szkoły), przyjmująca i wydająca odzież wierzchnią w trakcie pobytu klientów w tych instytucjach.
W okresie PRL ze względu na możliwość obserwowania osób wchodzących i wychodzących oraz bezpośredni kontakt niektórzy szatniarze bywali współpracownikami Służby Bezpieczeństwa. Niektórzy zajmowali się również sutenerstwem, handlem papierosami oraz walutami i udzielaniem wysoko oprocentowanych pożyczek.

</doc>
<doc id="944397" url="https://pl.wikipedia.org/wiki?curid=944397" title="Josep Soler">
Josep Soler

Josep Soler – hiszpański działacz sportowy.
Był prezydentem katalońskiego klubu piłkarskiego FC Barcelona od 6 października 1905 do 1 października 1906. Jego poprzednikiem był Arthur Witty, a następcą Juli Marial. Za czasów jego rządów zespół zmagał się ze słabymi wynikami sportowymi, problemami organizacyjnymi i społecznymi.
Soler jest jedną z najbardziej tajemniczych postaci wśród prezydentów Barçy. Oprócz tego, że stał na czele klubu nic o nim wiadomo. Przypuszcza się, że mógł być on także zawodnikiem tego klubu, ponieważ w owym czasie jego działacze często byli piłkarzami.

</doc>
<doc id="944398" url="https://pl.wikipedia.org/wiki?curid=944398" title="Gałęźnica szorstkołuska">
Gałęźnica szorstkołuska

Gałęźnica szorstkołuska ("Atheris squamigera") – gatunek jadowitego węża z rodziny żmijowatych.
Występowanie.
Występuje w Zachodniej Afryce a zasiedlane przez nią tereny rozciągają się od Gwinei po Benin. Wyizolowane kolonie można spotkać w Nigerii, Kamerunie, Gabonie i Gwinei Równikowej. Zamieszkuje tropikalne lasy, podmokłe zarośla na skraju lasów i zarośnięte krzewami bagna.
Cechy charakterystyczne.
Wąż jadowity o uzębieniu Solenoglypha. Jest to najwyższy stopień rozwoju aparatu jadowego u węży. Zęby te znajdują się w przedniej części otworu gębowego żmii, złożone pozostają równolegle do kości szczęki. Zęby są typu kanalikowego. Jest to wąż zwinny, szybki i dość agresywny. Gdy poczuje się zagrożony błyskawicznie atakuje.
Wygląd.
Dorosłe osobniki osiągają od 45 cm do 70 cm długości. Samice są zazwyczaj nieco większe od samców. Ciało szczupłe. Ogon dobrze umięśniony i chwytny. Głowa trójkątna, spłaszczona i wyodrębniona od reszty ciała. Barwa dorosłych osobników zmienna od jasnozielonej po brązową, często z bladożółtymi plamkami biegnącymi wzdłuż. Brzuch bladozielony, bladożółty czasem niebieskawy. Młode mogą być brązowe lub jasnobrązowe. W ciągu 24 godzin zmieniają kolor na żółto-zielony lub ciemny zielony.
Biotop.
Prowadzi nadrzewny tryb życia. Można ją spotkać w gęstych gałęziach, 1-2 metry nad ziemią. Czasem jednak poluje na ziemi.
Pokarm.
Jaszczurki, gryzonie, żaby nadrzewne.
Rozmnażanie.
Gody mają miejsce w okresie od września do listopada. Jak każdy przedstawiciel "Atheris" jajożyworodna. Samica rodzi 6-9 młodych na przełomie marca i kwietnia. Młode mają długość 13 cm do 19 cm.
Zagrożenie.
O jadzie przedstawicieli gatunku "Atheris" wiadomo stosunkowo niewiele, oprócz tego, że jest hemotoksyczny, zaś ukąszenie powoduje bolesny obrzęk i problemy z krzepliwością krwi. Niegdyś uważano, że jad jest niegroźny dla człowieka, ale odnotowano kilka przypadków poważnych komplikacji hematologicznych.
Podgatunki.
Wyróżniono dwa podgatunki:

</doc>
<doc id="944401" url="https://pl.wikipedia.org/wiki?curid=944401" title="Cytisus laburnum">
Cytisus laburnum



</doc>
<doc id="944402" url="https://pl.wikipedia.org/wiki?curid=944402" title="Arthur Witty">
Arthur Witty

Arthur Witty Cotton (ur. w 1878 roku, w Barcelonie, zm. w 1969) – znany również jako Don Arturo, zawodnik, a następnie, w latach 1903-1904, prezes hiszpańskiego klubu piłkarskiego FC Barcelona. Jego poprzednikiem był Pau Haas, a następcą Josep Soler.

</doc>
<doc id="944404" url="https://pl.wikipedia.org/wiki?curid=944404" title="Theologumenon">
Theologumenon



</doc>
<doc id="944405" url="https://pl.wikipedia.org/wiki?curid=944405" title="What Goes Around...">
What Goes Around...



</doc>
<doc id="944408" url="https://pl.wikipedia.org/wiki?curid=944408" title="What Goes Around">
What Goes Around



</doc>
<doc id="944411" url="https://pl.wikipedia.org/wiki?curid=944411" title="Krzysztof Czaplewski">
Krzysztof Czaplewski

Krzysztof Czaplewski (ur. 4 września 1965) – emerytowany oficer polskiej Marynarki Wojennej w stopniu komandora, doktor habilitowany nauk technicznych, profesor nadzwyczajny Akademii Marynarki Wojennej i Dolnośląskiej Szkoły Wyższej we Wrocławiu, w latach 2007–2010 Dziekan Wydziału Nawigacji i Uzbrojenia Okrętowego Akademii Marynarki Wojennej, odznaczony Srebrnym Krzyżem Zasługi. Od kwietnia 2012 Chairman of European Group of Institutes of Navigation (Europejskiej Asocjacji Nawigacyjnej).
Służba wojskowa.
Krzysztof Czaplewski urodził się 4 września 1965. Jest absolwentem Wydziału Nawigacji i Uzbrojenia Okrętowego Akademii Marynarki Wojennej im. Bohaterów Westerplatte w Gdyni. W okresie od 1991 do 1993 służył w 13 dywizjonie trałowców 9. Flotylli Obrony Wybrzeża w Helu, zajmując stanowiska dowódcy działu okrętowego i zastępcy dowódcy okrętu. W roku 1994 uczestnik misji pokojowej w Sudanie. Odznaczony za swój wkład w pomoc miejscowej ludności. Czynnie wspierał racjonowanie żywności w regionie i przyczynił się do powstania kilku studni. Następnie rozpoczął pracę naukowo-dydaktyczną w Akademii Marynarki Wojennej. W 2005 zastąpił kmdr. dra hab. inż. Wiesława Kicińskiego, prof. nadzw. Akademii Marynarki Wojennej na stanowisku zastępcy komendanta – prodziekana Wydziału Nawigacji i Uzbrojenia Okrętowego. W 2007 wyznaczono go komendantem-dziekanem Wydziału Nawigacji i Uzbrojenia Okrętowego Akademii Marynarki Wojennej. 30 listopada 2010 roku zakończył służbę wojskową, i zarazem pracę na stanowisku Dziekana Wydziału Nawigacji i Uzbrojenia Okrętowego. Aktualnie pracuje na stanowisku Profesora nadzwyczajnego w Akademii Marynarki Wojennej (Instytut nawigacji i Hydrografii Morskiej) i w Dolnośląskiej Szkole Wyższej (Instytut Geodezji).
W 2006 decyzją ministra nauki i szkolnictwa wyższego otrzymał Medal Komisji Edukacji Narodowej, natomiast postanowieniem prezydenta RP został odznaczony Srebrnym Krzyżem Zasługi. W 2010 roku uhonorowany Złotym Krzyżem Związku Piłsudczyków RP.
Praca naukowa.
Od 1993 pracuje w Instytucie Nawigacji i Hydrografii Morskiej Akademii Marynarki Wojennej, początkowo na stanowisku starszego asystenta. Po obronie w lutym 2000 rozprawy doktorskiej na temat "Optymalizacja systemu nawigacyjnego działającego w oparciu o iloraz odległości" (wyróżniona nagrodą rektorską) został wyznaczony na stanowisko adiunkta. W maju 2005 pomyślnie zdał kolokwium habilitacyjne przed Radą Wydziału Geodezji i Gospodarki Przestrzennej Uniwersytetu Warmińsko-Mazurskiego w Olsztynie. Rozprawa habilitacyjna zatytułowana była „Positioning with Interactive Navigational Structures Implementation” i została wyróżniona w 2006 przez ministra transportu i budownictwa w konkursie na najlepszą pracę habilitacyjną w dyscyplinie geodezja i kartografia. Opublikowano ją w Annual of Navigation no 7/2004. Od września 2006 jest profesorem nadzwyczajnym w Instytucie Nawigacji i Hydrografii Morskiej.
Jest specjalistą w zakresie nawigacji klasycznej. Zajmuje się zagadnieniami związanymi z problemami automatyzacji procesu nawigacji i projektowania systemów optycznego oznakowania nawigacyjnego. Był kierownikiem i członkiem zespołów badawczych ponad dwudziestu prac naukowo-badawczych realizowanych dla potrzeb ministra właściwego dla szkolnictwa wyższego oraz administracji morskiej. Brał udział w pracach związanych z wystawieniem polskiego systemu DGPS, modernizacją systemu optycznego oznakowania nawigacyjnego Zatoki Puckiej i Zalewu Wiślanego. Był członkiem zespołu naukowego projektu "Modernizacja infrastruktury niezbędnej do wyznaczania linii podstawowej morza terytorialnego" i jest współautorem metodyki wyznaczania linii podstawowej i brzegowej z wykorzystaniem systemu GPS-RTK. W Akademii Marynarki Wojennej prowadzi zajęcia z nawigacji morskiej, metod analizy danych nawigacyjnych, nawigacyjno-hydrograficznego zabezpieczenia oraz oznakowania nawigacyjnego. Jest autorem lub współautorem ponad 100 książek, artykułów, referatów, ekspertyz i opracowań naukowo badawczych opublikowanych w 10 krajach Afryki, Azji i Europy.

</doc>
<doc id="944412" url="https://pl.wikipedia.org/wiki?curid=944412" title="Bartomeu Terrades">
Bartomeu Terrades

Bartomeu Terrades i Brutau (ur. 1874 w Barcelonie, zm. 1948 tamże) – hiszpański piłkarz i działacz sportowy.
Był członkiem rady założycielskiej katalońskiego klubu piłkarskiego FC Barcelona, który powstał 29 listopada 1899. Kilka dni później wziął udział w pierwszym meczu zespołu odbywającym się na Velodromo de la Bonanova. W klubie występował na pozycji napastnika i pomocnika. Do 1903 rozegrał w nim 31 meczów. Był również pierwszym w historii skarbnikiem Barçy, a od 25 kwietnia 1901 drugim prezydentem po odejściu ze stanowiska Waltera Wilda. Przyczynił się do założenia organizacji "Asociación Catalana de Fútbol", która zrzeszała katalońskie kluby piłki nożnej. Podczas jego kadencji FCB zwyciężyła w rozgrywkach Copa Macaya w 1902, uważanych za prekursora mistrzostw Katalonii. Jako bogaty człowiek wspomagał klub finansowo, m.in. przeznaczył 1400 peset na spłatę długów. Ustąpił ze stanowiska prezydenta 5 września 1902. Jego następcą został Pau Haas. Podczas prezydentury Artura Witty’ego pełnił funkcję wiceprezydenta.

</doc>
<doc id="944416" url="https://pl.wikipedia.org/wiki?curid=944416" title="Virgilio Fossati">
Virgilio Fossati

Virgillio Fossati (ur. 12 września 1889, zm. 1918) – włoski piłkarz, pierwszy trener Interu Mediolan.
W Interze zagrał 97 razy strzelając 4 gole, był pierwszym piłkarzem Interu, który zagrał w reprezentacji Włoch.
Jego karierę zakończyła I wojna światowa, w której zginął walcząc w bitwie z wojskami Austro-Węgier.

</doc>
<doc id="944424" url="https://pl.wikipedia.org/wiki?curid=944424" title="Mścisław II Udały">
Mścisław II Udały

Mścisław II Udały (ur. 1180, zm. 1228) – książę ruski.
Mścisław II Udały w latach 1193–1211 rządził jako książę w Trypolu, Toropcu i Torczesku. Był księciem nowogrodzkim w latach 1210–1218. W latach 1216–1219 i 1221–1227 zasiadał na tronie halickim.
Życiorys.
Mścisław II Udały brał udział w wielu bitwach, m.in. z Połowcami w 1193 i 1203, z zakonem kawalerów mieczowych w Inflantach w latach 1212–1214. W 1216 pobił swojego konkurenta do tronu halickiego – Kolomana. W 1221 pobił go ponownie, wziął do niewoli i wypuścił za obietnicą zrzeczenia się Halicza przez Węgry. 
Swój przydomek zawdzięcza energii i pomysłowości, jaką wykazywał na polach bitew. Jego brawura stała się później główną przyczyną klęski wojsk ruskich w bitwie nad Kałką.

</doc>
<doc id="944435" url="https://pl.wikipedia.org/wiki?curid=944435" title="István Tóth">
István Tóth

István Tóth-Potya (ur. 28 lipca 1891 w Budapeszcie, zm. 6 lutego 1945 tamże) – węgierski piłkarz i trener.
Istvan Toth znajdował się w kadrze reprezentacji Węgier na Igrzyskach Olimpijskich w 1912 roku w Sztokholmie, jednakże nie zagrał tam ani minuty.
W reprezentacji Węgier zagrał w 18 meczach, strzelając 8 goli. Występował w Budapesti Torna Club, Nemzeti SC, Ferencvárosi TC
W latach 1931–1932 trenował Inter Mediolan.

</doc>
<doc id="944438" url="https://pl.wikipedia.org/wiki?curid=944438" title="Batalion ON &quot;Kaszubski V&quot;">
Batalion ON &quot;Kaszubski V&quot;



</doc>
<doc id="944444" url="https://pl.wikipedia.org/wiki?curid=944444" title="Istvan Toth">
Istvan Toth



</doc>
<doc id="944445" url="https://pl.wikipedia.org/wiki?curid=944445" title="Krzysztof Cezary Buszman">
Krzysztof Cezary Buszman

Krzysztof Cezary Buszman (ur. 17 lipca 1967 w Gdańsku) – polski poeta, autor piosenek, podróżnik.
Życiorys.
Dzieciństwo i młodość spędził w Gdyni. W 1997 wyjechał do Wielkiej Brytanii, gdzie w maju 2000 w Londynie powołał do życia Agencję Promocji Kultury Polskiej. W październiku 2001 został przyjęty do Związku Pisarzy Polskich na Obczyźnie z siedzibą w Londynie, w 2002 zasiadł w jego zarządzie. Należy także do Association Polonaise des Auteurs, Journalistes et Traducteurs en Europe – Polskiego Stowarzyszenia Autorów Dziennikarzy i Tłumaczy w Europie z siedzibą w Paryżu.

</doc>
<doc id="944450" url="https://pl.wikipedia.org/wiki?curid=944450" title="Birnlücke">
Birnlücke

Birnlücke – przełęcz w grani głównej Alp Centralnych, oddzielająca położone na wschód od niej Wysokie Taury od położonych na zachód od niej Alp Zillertalskich. Położona jest na wysokości 2665 m n.p.m.
Przejście przez przełęcz Birnlücke stanowi połączenie regionu Oberpinzgau w Austrii z doliną Ahrntal w Południowym Tyrolu ścieżką dostępną jedynie dla pieszych turystów. Brak drogi jezdnej odpowiedniej dla samochodów, nawet terenowych. Ze względu na ochronę przyrody oraz trudne warunki terenowe budowa takiej drogi nie jest planowana.

</doc>
<doc id="944456" url="https://pl.wikipedia.org/wiki?curid=944456" title="Bitwa pod Jordanowem">
Bitwa pod Jordanowem

Bitwa pod Jordanowem – bitwa kampanii wrześniowej stoczona w dniach 1–3 września 1939 r.
Obrona Jordanowa i okolic.
1 września 1939 roku niemieckie zgrupowanie pancerne 14 Armii w składzie 2 Dywizji Pancernej, 4 Dywizji Lekkiej i 3 Dywizji Górskiej (XVIII Korpus Armijny gen. Eugena Beyera) ruszyło ze Słowacji w górę szerokiej doliny Orawy na Chabówkę i Nowy Targ. Broniący tego kierunku 1 pułk piechoty KOP dowodzony przez ppłk. Wojciecha Wójcika nie był w stanie długo utrzymać wyznaczonych pozycji, a w wypadku ich przełamania Niemcy mogli wyjść na tyły Armii „Kraków” gen. bryg. Antoniego Szyllinga.
W związku z tą sytuacją 10 Brygada Kawalerii płk. dypl. Stanisława Maczka otrzymała zadanie zamknięcia kierunku na Jordanów i Rabkę. Była to jedna z dwóch brygad pancerno-motorowych, którymi dysponowały siły polskie we wrześniu. W jej skład wchodziły różne formacje, które posiadały bardzo różnorodne uzbrojenie, m.in. przestarzałe czołgi Vickers E oraz tankietki TKS i TK-3. Płk dypl. Stanisław Maczek zainstalował swój sztab i stanowisko dowodzenia w Krzeczowie.
Przebieg działań.
1 września rano 1 pułk piechoty KOP w walkach zniszczył 3–5 czołgów niemieckich i wycofał się na swoją główną linię obrony, prosząc o wsparcie. Po południu większość oddziałów 10 BKZmot. dotarła do Jordanowa – Rabki i prosto z marszu około godz. 19.00 odparła pierwsze natarcie czołgów niszcząc kilka z nich. W nocy przygotowano stanowiska obronne i 2 września rano 10 Brygada KZmot. była na swoich pozycjach. Prawie natychmiast rozpoczęły się walki, w których Brygada poniosła duże straty. Ze szczególną zaciętością walczono o wzgórza na południe od Jordanowa. Bronił ich 24 pułk ułanów płk. dypl. Kazimierza Dworaka, kompania Obrony Narodowej i 1 szwadron przeciwpancerny.
Już o godzinie 5.00 Niemcy rozpoczęli artyleryjskie przygotowanie natarcia sześcioma dywizjonami artylerii lekkiej i średniej. Następnie ruszyły czołgi i piechota 2 Dywizji Pancernej. Szwadron ułanów przeciwnacierał na piechotę zmotoryzowaną i poniósł straty od ognia czołgów, ale zatrzymał rozpęd natarcia. Rozgorzały zacięte walki o Wysoką. Około południa atak niemiecki odparto. Przewaga artylerii i broni pancernej Niemców była jednak duża. Pomimo znacznych strat (ponad 30 czołgów) i dwóch nieudanych atakach Niemcy zdobyli wieczorem Wysoką. Wieczorem Polacy wycofali się, ponosząc duże straty w ułanach i ON. Kilka działek przeciwpancernych zostało rozjechanych przez czołgi.
Brygadę Kawalerii wspierał w walkach pod Jordanowem pociąg pancerny Nr 51 (dawny „Pierwszy Marszałek”). Od 2 września znajdował się on w rejonie Jordanowa wspierając wojska walczące z 2 Dywizją Pancerną ogniem artyleryjskim. Ostrzał był korygowany ze stanowiska obserwacyjnego. Po pewnym czasie pociąg sam znalazł się pod ostrzałem, a dowódca został ranny (kpt. Leon Cymborski). Po południu Niemcy zniszczyli punkt obserwacyjny oraz wysłaną dla rozpoznania w rejon Chabówki drezynę Renault. Na samej tylko pozycji „Wysoka” polscy żołnierze zniszczyli około 50 czołgów niemieckich ogniem działek ppanc, butelkami z benzyną i wiązkami granatów zaczepnych.
Oddziały polskie skierowały się do Jordanowa w obawie przed oskrzydleniem. Po odparciu uderzenia niemieckie oddziały kwatermistrzowskie i naprawcze zajęły wieś Wysoka. Nocą mieszkańcy wsi odkręcili zawory w dwóch cysternach z paliwem. Doszło do pożaru. W powietrze wyleciały czołgi uszkodzone w boju poprzedniego dnia i odpoczywający żołnierze 3 Dywizji Górskiej. Powracający z frontu Niemcy zboczyli z trasy i w październiku 1939 r. rozstrzelali kilkunastu mieszkańców. W odwecie za zdecydowany opór i walkę Niemcy całkowicie spalili wioskę Wysoka. Za bohaterstwo wieś została odznaczona Orderem Krzyża Grunwaldu w 1946 r. Na miejscu walk wzniesiono pomnik i cmentarz wojskowy.
Walcząc o każdą piędź ziemi brygada cofała się na północ, wykonując rozkaz opóźniania marszu nieprzyjaciela z Beskidu Wysokiego. Wycofany również został pociąg pancerny Nr 51. Polacy kontratakowali 3 września pod Lubniem i Suchą (współpraca rozpoznania 10 BK z pociągiem pancernym), 4 września pod Kasiną Wielką oraz na szosie myślenickiej 5 września.
3 września obrona 10 pułku strzelców konnych zaczęła się łamać pod naciskiem 2 Dywizji Pancernej pod Naprawą. Szwadron odwodowy rtm. Tomkowicza i kompania Vickersów uderzyły i odrzuciły Niemców. 24 pułk ułanów, kompania Vickersów, dywizjon rozpoznawczy, dywizjon rozpoznawczy bez baterii, dywizjon art. mot bez baterii, batalion saperów zostały nocą przerzucone łukiem Myślenice–Dobczyce na Mszanę do uderzenia na 4 Dywizję Lekką. Uderzenie nastąpiło pod Kasiną Wielką. Dywizja niemiecka została odrzucona aż do rejonu Mszany.
W rezultacie Niemcy zajęli Myślenice dopiero 5 września wieczorem. W tym czasie Armia „Kraków” wycofała się na wschód i uniknęła okrążenia.
10 BK kontynuowała odwrót wciąż walcząc z przeważającymi siłami wroga i kontratakując. Stoczyła wiele ciężkich bitew (m.in. pod Lwowem i Rzeszowem) tracąc dużo sprzętu (głównie z powodu braku paliwa oraz amunicji) i ludzi. Do końca jednak nie skapitulowała i zachowując formację z pozostałym sprzętem i sztandarami przekroczyła granicę węgierską w szyku defiladowym. Brygada do dnia 19 września – czyli momentu przekroczenia granicy – utraciła ponad 50% stanów osobowych.
Skład i uzbrojenie 10 Brygady Kawalerii.
Razem brygada miała 600 pojazdów mechanicznych, 25 czołgów i 3000 ludzi. Była słabo wyposażona w sprzęt komunikacyjny.
Żołnierze 10 BK kontynuowali później walkę na froncie zachodnim. Tak dobre wyniki możliwe były do osiągnięcia tylko dzięki geniuszowi taktycznemu płk dypl. Stanisława Maczka, szefa sztabu mjr dypl. Franciszka Skibińskiego oraz poświęceniu wszystkich żołnierzy 10 BK.

</doc>
<doc id="944458" url="https://pl.wikipedia.org/wiki?curid=944458" title="Florida Keys">
Florida Keys

Florida Keys – archipelag obejmujący około 1700 wysp koralowych i wysepek tworzących łańcuch długości 240 km od południowo-wschodniego krańca półwyspu Floryda (ok. 24 km na południe od Miami) po niezamieszkane wyspy Dry Tortugas. Wyspa Key West jest położona ok. 140 km na północ od Kuby. Łączna powierzchnia lądowa archipelagu wynosi 355,6 km². Archipelag jest położony na równoleżnikach o wartości między 23.5° a 25.5°, w klimacie podzwrotnikowym. Według klasyfikacji klimatów Köppena archipelag leży w strefie międzyzwrotnikowej. Według danych spisowych z 2000 roku wyspy zamieszkiwało 79 535 osób. Daje to średnią gęstość zaludnienia 223,66 os./km², jednakże rozmieszczenie ludności jest nierównomierne, największe miasto, Key West, skupia 32% mieszkańców archipelagu.
Niemal całe terytorium Florida Keys należy do hrabstwa Monroe z siedzibą władz w Key West, z wyjątkiem około 5% należących do hrabstwa Miami-Dade.
Historia.
Odkrycie archipelagu.
Wyspy były pierwotnie zamieszkane przez Indian Calusa i Tequesta. W 1513 roku archipelag został odkryty przez Juana Ponce de Leóna. De Leon nadał archipelagowi nazwę "Los Martires" (z jęz. hiszp. "męczennicy"), ponieważ z daleka wyspy przypominały mu cierpiących ludzi. Wyraz "Key" użyty w nazwie archipelagu pochodzi od hiszpańskiego słowa "Cayo", oznaczającego "małą wyspę. "Przez wiele lat Key West było największym miastem na Florydzie, utrzymując się z rozbiórki wraków statków. Dzięki swojemu położeniu archipelag był jednym z najważniejszych miejsc handlowych na szlaku handlowym prowadzącym z Nowego Orleanu do Bahamów. Mieszkańcy archipelagu dużo handlowali z mieszkańcami Kuby. Pod koniec XIX wieku ulepszono nawigację morską, dzięki czemu w Cieśninie Florydzkiej doszło do zmniejszenia ilości katastrof morskich, przez co zmniejszyły się dochody Key West z rozbiórki wraków – w ten sposób miasto straciło swoją ważną pozycję i doszło do znacznego zubożenia jego mieszkańców.
Overseas Railway.
Przez długi czas podróż pomiędzy wyspami archipelagu odbywała się morzem. Zmieniło się to po zakończeniu budowy linii kolejowej Overseas Railway w latach 10. XX w., prowadzonej przez Henry’ego Flaglera. Linia ta była najdalej wysuniętym na południe odcinkiem linii kolejowej Florida East Coast Railway, składającej się z dużej ilości estakad, która kończyła się w Key West. Budowę linii kolejowej znacząco utrudniały huragany, które uderzyły w archipelag w 1906, 1909 i 1910 roku.
Huragan Labor Day (1935).
Huragan Labor Day był jednym z najgorszych huraganów w historii USA, który uderzył w pobliżu miejscowości Islamorada, w grupę wysp Upper Keys w dniu 2 sierpnia, kiedy odbywało się święto Labor Day. Szacuje się, że prędkość wiatru osiągnęła 320 km/h, a fale morskie miały wysokość 5.3 m, przez co wyspy były dosłownie zalewane. Podczas huraganu zginęło ponad 400 osób. (Według innych źródeł: 600).
Huragan Labor Day był jednym z trzech huraganów kategorii piątej, które uderzyły w wybrzeże Stanów Zjednoczonych od lat 50. XIX w., kiedy rozpoczęto prognozowanie pogody. Pozostałe dwa huragany, które otrzymały kategorię piątą to Huragan Camilie (1969) i Huragan Andrew (1992).
W 1935 roku na terenie archipelagu trwała budowa nowego odcinka drogi międzystanowej U.S. Route 1 oraz mostów, które miały połączyć poszczególne odcinki tej magistrali. Ponad 200 weteranów, którzy walczyli podczas I wojny światowej i pomagali w budowie magistrali, zginęło podczas ataku huraganu. Ich śmierć spowodowała wiele kontrowersji, przez co doszło do dochodzenia przeprowadzonego przez Kongres Stanów Zjednoczonych.
Huragan ten zakończył również 23-letnią historię linii kolejowej Overseas Railway – jej uszkodzone odcinki nie zostały naprawione; wzdłuż niej wybudowano drogę U.S. Route 1 (Overseas Highway), która stała się głównym szlakiem komunikacyjnym biegnącym z Miami do Key West.
Seven Mile Bridge.
Seven Mile Bridge (siedmiomilowy most) po ukończeniu jego budowy był jednym z najdłuższych mostów na świecie. Łączy wyspy Knight's Key (stanowi część miasta Marathon) i Little Duck Key. Długość mostu wynosi 10 931 m. Wyspa Pigeon Key jest omijana przez Seven Mile Bridge od południa – przez teren wyspy biegnie niieistniejąca linia kolejowa Overseas Railway. Około 3,5-kilometrowy odcinek starego mostu, który biegnie z Knight’s Key do Pigeon Key, dostępny do przebycia dla turystów, jednak od 4 marca 2008 r. jest niedostępny dla ruchu kołowego – most został uznany przez Florida Department of Transportation za zbyt stary i niebezpieczny dla odbywania się na nim ruchu kołowego. Na lipiec 2008 był planowany początek remontu starego mostu, którego koszt był szacowany na 34 mln dolarów. Hrabstwo Monroe nie było w stanie zaciągnąć pożyczki o wysokości 17 mln dolarów, przez co początek remontu został przesunięty na kolejny rok. 14 czerwca 2008 roku, został wprowadzony zakaz połowów na starym moście. Jeśli stary most zostanie zamknięty na stałe, to jedynym sposobem na dostanie się na wyspę będzie podróż promem.
Po zniszczeniu w 1935 roku kolei Overseas Railway przez huragan Labor Day wszystkie mosty kolejowe (w tym stary Seven Mile Bridge) zostały przebudowane na drogi przeznaczone do ruchu kołowego. Aktualnie wyspy są połączone nowym mostem, który zastąpił stary.
Kubańscy emigranci.
Po zakończeniu rewolucji kubańskiej, wielu Kubańczyków uciekło do Południowej Florydy. Key West było mocno związane z mieszkańcami Kuby, dlatego wielu Kubańczyków osiedliło się tu. Archipelag wciąż jest jednym z najważniejszych kierunków migracyjnych Kubańczyków.
Geologia.
Florida Keys to odsłonięte fragmenty dawnej rafy koralowej. Najdalej wysuniętą na północ wyspą archipelagu jest Elliott Key – znajduje się w parku narodowym Biscayne. Na północ od Elliott Key znajduje się kilka małych wysepek zbudowanych z piasku. Na północ od nich znajduje się wyspa Key Biscayne oraz grupa wysp barierowych również powstałych z piasku.
Archipelag Florida Keys przyjął obecny kształt w wyniku drastycznych zmian w poziomie morza związanych z ostatnimi zlodowaceń i epokami lodowcowymi.
Około 130 tys. lat temu w interglacjale eemskim (ang. "Sangamonian Stage") poziom morza podniósł się o około 7,5 m powyżej obecnego poziomu wód, przez co cała południowa część Florydy została zalana przez ocean. Wzdłuż krawędzi zanurzonego Płaskowyżu Florydzkiego utworzyła się rafa koralowa ciągnąca się na zachód od obecnego Miami aż do obecnego archipelagu Dry Tortugas. Na powierzchni wyspy Key Largo będącej odkrytym fragmentem rafy można znaleźć wapień. Około 100 tys. lat temu, po rozpoczęciu się zlodowacenia Wisconsin obniżył się poziom mórz, jednocześnie odsłaniając rafę koralową i osady morskie. 15 tys. lat temu poziom wód podniósł się o 110 metrów powyżej obecnego poziomu wód, przez co odsłonięte rafy i osady poddały się działaniu erozji. Kwaśna woda, która mogła powstać z gnijącej roślinności, rozpuściła wapień, z którego składa się archipelag i południowa część Florydy.
Wzdłuż archipelagu Florida Keys, aż do wyspy Key Biscayne ciągnie się rafa koralowa znana jako Florida Reef, której długość wynosi 270 km. Jest to trzecia co do wielkości rafa koralowa na świecie.
Środowisko.
Archipelag znajduje się w strefie podzwrotnikowej, między 24 a 25 stopniem szerokości geograficznej północnej. Jego klimat i środowisko przypominają bardziej warunki obecne na Karaibach niż na Florydzie, choć w przeciwieństwie do wulkanicznych wysp na Karaibach, archipelag został zbudowany przez rośliny i zwierzęta.
Wyspy Upper Keys składają się z wapienia powstałego z roślin i organizmów morskich. Wyspy Lower Keys są pozostałością po wielkiej rafie koralowej, która wynurzyła się po obniżeniu poziomu morza.
Klimat.
Na terenie całego archipelagu panuje klimat sawann (oznaczenie "Aw" w klasyfikacji klimatów Köppena). Jest to jedyne miejsce na Florydzie, w którym nie występuje zjawisko zwane szronem, jednak występuje tu podział na porę mokrą i deszczową – pora deszczowa występuje w okresie od czerwca do października, natomiast pora sucha występuje od listopada do maja. Wiele znajdujących się tu roślin rośnie powoli, w porze suchej. Duża część znajdujących się tu drzew to drzewa liściaste, których liście spadają zimą.
Flora i fauna.
Na terenie archipelagu żyją rośliny i zwierzęta, które znajdują się jedynie na terenie tych wysp. Tutejszy klimat pozwala na rozwój wielu importowanych tu roślin: m.in. tych pochodzących z południowej części globu.
Tutejsza flora jest zróżnicowana – żyją tu takie rośliny jak: klon czerwony, sosna Elliotta, dąb oraz rośliny tropikalne takie jak: mahoniowiec właściwy, bursera simaruba, goździkowiec i Piscidia piscipula.
Kilka roślin, które są powszechnie uznawane jako wizytówki archipelagu, pochodzą z innych miejsc – są to m.in.: palma kokosowa, bugenwilla, papaja i ketmia.
Znana na całym świecie odmiana limonki zwana Key lime jest owocem pochodzącym z Malezji; Hiszpanie sprowadzili ten owoc do półwyspu Jukatan, a następnie na teren archipelagu. Ta odmiana limonki rośnie na kolczastych drzewach. Wewnątrz limonka ta ma żółty kolor i posiada kwaśny smak oraz przyjemny zapach. Od nazwy tej limonki pochodzi placek"Key lime pie".
Florida Keys jest również domem dla wielu gatunków zwierząt, takich jak: Key deer (odmiana jelenia) chroniony na terenie National Key Deer Refuge, krokodyl amerykański i Key Largo Woodrat (odmiana gryzonia). Key Largo Woodrat żyje w północnej części wyspy Key Largo.
Około 110 km na zachód od Key West znajduje się Park narodowy Dry Tortugas, jeden z najbardziej odizolowanych i najlepiej zachowanych parków na świecie. Nazwa wywodzi się od wyglądu wysp znajdujących się na terenie parku, które swoim wyglądem przypominają żółwie (hiszp. "Tortuga").
Wody otaczające archipelag są częścią obszaru chronionego Florida Keys National Marine Sanctuary.
Cyklony tropikalne.
Do archipelagu regularnie docierają huragany i cyklony tropikalne, przez które tutejsi mieszkańcy są zmuszani do ewakuacji na stały kontynent. Jednym z najgorszych huraganów w historii Florida Keys był huragan Georges, który w 1998 roku spowodował ogromne szkody i powodzie również na Karaibach oraz Missisipi. W 2005 roku archipelag nawiedziły huragany Katrina, Rita i Wilma, które również wyrządziły dużo szkód, mimo że nie przeszły bezpośrednio przez teren archipelagu. Najsilniejszym huraganem w historii archipelagu był huragan Labor Day (1935), który otrzymał piątą kategorię.
Cyklony tropikalne to szczególne zagrożenie dla Florida Keys. Wyspy należące do archipelagu osiągają wysokość nie większą niż sześć metrów, dlatego są one szczególnie narażone na powodzie. Z tego powodu tutejsze domy są budowane na betonowych palach, które podtrzymują konstrukcje. Według danych podanych w Federal Register, na terenie hrabstwa Monroe znajduje się ok. 8000 – 12000 pomieszczeń nielegalnie zamieszkanych przez ludzi.
Akcje ewakuacyjne przed nadejściem huraganu lub burzy tropikalnej są zlecane przez National Weather Service. Podczas ewakuacji mieszkańcy są transportowani na stały ląd za pomocą U.S. Route 1. Akcje ewakuacje z terenu archipelagu trwają od 12 do 24 godzin. Szacowany czas ewakuacji jest jednym z istotnych czynników wpływających na jej formę.
W 2004 i 2005 roku podczas trwania sezonu huraganowego zrealizowano kilka akcji ewakuacyjnych. W sierpniu 2004 r., archipelag nawiedził huragan Charley, którego centrum znajdowało się ok. 110 km na zachód od Key West. We wrześniu 2004 r. przeprowadzono akcję ewakuacyjną przed nadejściem huraganu Ivan; kolejną akcję przeprowadzono w lipcu 2005 r., przed nadejściem huraganu Dennis – huragan ten wyrządził dużo większe szkody niż dwa wcześniejsze huragany. Huragan Katrina, który w sierpniu 2005 r. spowodował ogromne zniszczenia w stanach Luizjana i Missisipi, na Florydzie i Florida Keys wyrządził niewielkie szkody i podtopienia. Huragan Rita, który spowodował zniszczenia na terenie Luizjany i Teksasu, po opuszczeniu Bahamów przerodził się z burzy tropikalnej w huragan kategorii 2., powodując powodzie i zniszczenia na terenie całego archipelagu. Huragan Wilma, który uderzył w archipelag w październiku 2005 r. był najbardziej niszczycielskim huraganem ostatnich lat – jego centrum znajdowało się na północny zachód od Key West. Niżej położone części miasta znajdowały się nawet dwa metry pod wodą.
Geografia.
Geograficznie archipelag Florida Keys wyznacza granicę między Zatoką Florydzką (część Zatoki Meksykańskiej) na północnym zachodzie, a otwartym Oceanem Atlantyckim na południowy wschodzie. Wyspy są pochodzenia koralowego, lecz pierwotna rafa została przykryta naniesionym przez prąd morski piaskiem. Geograficznie, wyróżnia się kilka grup wysp:
Wszystkie wyspy leżą w strefie zagrożenia cyklonami tropikalnymi, które są tu częstym zjawiskiem.
Przemyt narkotyków.
W pobliżu archipelagu często dochodzi do przemytu narkotyków – w ciągu ostatnich lat znacznie zmniejszyła się ich przemycana ilość. W latach 70 XX w. tutejsze organy ścigania zajmujące się tym rodzajem przestępstw praktycznie nie istniały, przez co przez tutejsze kanały przemycano tony marihuany. Po rozpoczęciu wojny z narkotykami w latach 80. Federalne i Stanowe Organy Ścigania rozpoczęły daremną akcję mającą na celu zaprzestanie przemytu. Grupy przemytnicze regularnie zmieniały taktykę i chociaż organy ścigania dokonywały aresztowań to nadal przemycano narkotyki z Key West do Everglades City. W latach 80. wzrosła ilość przemycanej kokainy, która była ukrywana w przegrodach łodzi.
Transport.
Transport drogą lądową zapewnia Overseas Highway (odcinek międzystanowej drogi U.S. Route 1, którego długość wynosi 204 km), która biegnie wzdłuż nieistniejącej linii kolejowej Overseas Railway. Wyspy są połączone mostami (w tym najsłynniejszym mostem Florydy – Seven Mile Bridge) oraz groblami po których przebiega ta droga. Istnieje także linia kolejowa, jednakże od 1935 roku, kiedy – zaledwie kilka lat po jej otwarciu – została zniszczona przez jeden z huraganów nie jest używana, a jej pozostałości – zwłaszcza zawalony most w Bahia Honda Key i stacja kolejowa w Key West – służą dziś jako atrakcja turystyczna. Istotnymi połączeniami komunikacyjnymi z Florida Keys, jest także transport lotniczy, zwłaszcza obsługiwany w przez lotnisko w Maraton oraz Międzynarodowy Port Lotniczy w Key West (EYW), a także komunikacja morska, zwłaszcza żegluga wycieczkowa statkami pasażerskimi typu Cruise Ship.
Drogi biegnące przez Florida Keys.
U.S. Route 1/Florida State Road 5
Florida State Road A1A
Monroe County Road 4A
Monroe County Road 5A
Monroe County Road 940
Transport publiczny.
Na całej długości Overseas Highway kursują autobusy należące do Key West Department of Transportation. Autobusy te kursują z Key West do Marathon, a następnie do Florida City i Miami.
Niebezpieczeństwa drogowe.
Duża część Overseas Highway to droga jednopasmowa. Ze względu na tutejszy klimat przyjeżdżają tu setki tysięcy turystów rocznie, których duża część przybywa tu za pomocą tej drogi. Duże korki spowodowane nieprzystosowaniem drogi do tak dużej liczby kierowców oraz brak alternatywnych dróg powodują, że droga ta posiada jeden z najwyższych wskaźników śmiertelnych wypadków samochodowych w stanie Floryda.
Conch Republic.
W 1982 roku, miasta Florida Keys ogłosiły niepodległość, deklarując powstanie Conch Republic. Deklaracja była żartem, jednakże była przede wszystkim formą protestu przeciwko dokonanej przez Straż Graniczną USA blokadzie drogi US-1. Blokada i szczegółowe kontrole każdego zmierzającego na północ pojazdu, miały na celu niedopuszczenie do przemieszczania się nielegalnych imigrantów na kontynentalne terytorium Stanów Zjednoczonych. Utrudnienia ruchu związane z blokadą uderzały w opartą w głównej mierze na turystyce gospodarkę Florida Keys. Społeczność lokalna poczuła się również urażona koniecznością udowadniania swojego obywatelstwa USA w trakcie szczegółowych kontroli, co odbierała jako traktowanie ich jak obywateli drugiej kategorii. Do dnia dzisiejszego, idea i symbolika Conch Republic są jedną z większych atrakcji turystycznych regionu.
Kultura i rekreacja.
Głównymi gałęziami przemysłu na terenie archipelagu są turystyka i rybołówstwo. Znaczącą pozycję w tutejszej gospodarce odgrywa ekoturystyka. Od pewnego czasu między miastami Key West i Fort Myers kursują również promy turystyczne.

</doc>
<doc id="944459" url="https://pl.wikipedia.org/wiki?curid=944459" title="Aleksander Zwierzyński">
Aleksander Zwierzyński

Aleksander Zwierzyński ps. „Aleksander”, „Tokarski” (ur. 3 lutego 1880 w Tuszynie k. Łodzi, zm. 3 lutego 1958 tamże) – polski prawnik i dziennikarz, wicemarszałek Sejmu I kadencji poseł na Sejm Ustawodawczy oraz I, II i III kadencji w II RP reprezentujący Związek Ludowo-Narodowy, następnie Stronnictwo Narodowe, przewodniczący Stronnictwa Narodowego w czasie II wojny światowej, kierownik Biura Wschodniego Departamentu Spraw Wewnętrznych Delegatury Rządu na Kraj, od września 1944 wiceprezes Rady Jedności Narodowej.
Życiorys.
Studiował na Wydziale Prawa Uniwersytetu Warszawskiego i w École d'études politiques. Od 1905 był członkiem Ligi Narodowej. W 1907 osiadł w Wilnie. Pisywał m.in. do "Dziennika Wileńskiego", "Pobudki", "Kuriera Litewskiego" i "Kuriera Małego". Po wybuchu I wojny światowej został członkiem Komitetu Polskiego w Wilnie. Był działaczem Stronnictwa Narodowo-Demokratycznego.
W styczniu 1922 wybrany do Sejmu Litwy Środkowej, w marcu 1922 wraz z innymi posłami tego Sejmu wszedł w skład Sejmu Ustawodawczego. W wyborach parlamentarnych w listopadzie 1922 uzyskał mandat poselski z listy Związku Ludowo-Narodowego, wybrany został na wicemarszałka Sejmu. Ponownie wybrany do Sejmu w wyborach 1928 i 1930 roku (w tych ostatnich z listy państwowej Stronnictwa Narodowego). Członek najwyższych władz ZLN, później Komitetu Politycznego i Komitetu Głównego Stronnictwa Narodowego.
14 lutego 1938 w redakcji "Dziennika Wileńskiego" w odwecie za zamieszczenie krytycznego artykułu o Józefie Piłsudskim został pobity przez oficerów Wojska Polskiego. Autor artykułu, redaktor naczelny gazety Stanisław Cywiński nie wymieniając Piłsudskiego z nazwiska użył określenia "kabotyn", uwłaczając – jak wtedy uważano – pamięci Marszałka.
W czasie II wojny światowej działał w konspiracji. Od połowy 1941 był pracownikiem Biura Wschodniego Delegatury Rządu na Kraj. W 1943 został prezesem Zarządu Głównego Stronnictwa Narodowego, we wrześniu 1944 powołany na wiceprezesa Rady Jedności Narodowej.
8 marca 1945 aresztowany przez NKWD i UB w Brwinowie, został wywieziony do Moskwy. Skazany w pokazowym procesie szesnastu na osiem miesięcy więzienia. W listopadzie 1945 powrócił do kraju.
Rodzina.
Był synem Kazimierza i Celestyny z Raczkiewiczów.

</doc>
<doc id="944461" url="https://pl.wikipedia.org/wiki?curid=944461" title="Giuseppe Chiappella">
Giuseppe Chiappella

Giuseppe Chiappella, pseudonim "Beppe" (ur. 8 września 1924 w Mediolanie, zm. 26 grudnia 2009 tamże) – włoski piłkarz występujący na pozycji środkowego obrońcy lub defensywnego pomocnika oraz trener. Jako piłkarz był mistrzem Włoch z Fiorentiną w 1956 roku. Występował w niej w latach 1949–1960, a wcześniej był piłkarzem Pisy Calcio (1946–1949). Następnie był trenerem kolejno takich klubów jak Fiorentina, SSC Napoli, Cagliari Calcio, Inter Mediolan, znów Fiorentina, Hellas, Pisa, Delfino Pescara 1936 i Arezzo.

</doc>
<doc id="944462" url="https://pl.wikipedia.org/wiki?curid=944462" title="Tłustogon afrykański">
Tłustogon afrykański

Tłustogon afrykański ("Pachyuromys duprasi") – gatunek niewielkiego gryzonia z podrodziny myszoskoczków (Gerbillinae) w obrębie rodziny myszowatych (Muridae), występujący w Afryce Północnej i Zachodniej.
Zasięg występowania.
Tłustogon afrykański występuje w suchych regionach Maroka, Sahary Zachodniej, północnej Mauretanii, Algierii, północnego Mali, Tunezji, Libii i Egiptu.
Taksonomia.
Rodzaj i gatunek po raz pierwszy zgodnie z zasadami nazewnictwa binominalnego opisał w 1880 roku francuski zoolog Fernand Lataste nadając im odpowiednio nazwę "Pachyuromys" i "Pachyuromys duprasi". Holotyp pochodził z Al-Aghwat, w Algierii. Jedyny przedstawiciel rodzaju tłustogon ("Pachyuromys").
Monotypowość rodzaju "Pachyuromys" wsparta jest cechami morfologicznymi, chromosomowymi i molekularnymi. Wydaje się być jednym z bazalnych członków plemienia Gerbillini i został umieszczony w podplemieniu Pachyuromina. Autorzy "Illustrated Checklist of the Mammals of the World" uznają ten takson za gatunek monotypowy.
Charakterystyka.
Tłustogon afrykański ma długie, puszyste futerko o zróżnicowanym kolorze. Od szarego podpalanego do czarnego. Umaszczenie bywa różne dla podgatunków. Oczy owalne, uszy sterczące różowawe. Ogon pełni funkcję magazynu tłuszczu i wody. Chudy ogon bywa oznaką niedożywienia.
Długość ciała (bez ogona) 93–120 mm, długość ogona 55–65 mm, długość ucha 12–16 mm, długość tylnej stopy 22–24 mm; masa ciała 22–65 g. Kariotyp wynosi 2n = 54, FNa = 62.
Ekologia.
Środowisko naturalne.
Tłustogon afrykański zamieszkuje piaszczyste tereny, pokryte skąpą roślinnością. Rzadziej na pustyniach skalistych. Żyją w norach o głębokości do 1 m. Znane są z tego, że zajmują również nory przygotowane przez inne zwierzęta. Aktywne są raczej w porach nocnych. W niewoli fazy aktywności są przedzielone dłuższymi drzemkami.
Zachowanie.
Tłustogon afrykański jest bardzo łagodny i łatwy w oswajaniu. W stosunku do człowieka nie jest raczej agresywny, ale w stosunku do członków gatunku może być napastliwy. Znane są przypadki zagryzania i zjadania młodych przez samicę.
Komunikacja.
Samce tłustogona afrykańskiego mają na brzuch gruczoły zapachowe. Wydzieliną oznaczają swoje terytorium. W komunikacji korzystają także z gamy dźwięków.
Żywienie.
Na wolności tłustogon afrykański jest owadożerny, choć stwierdzono także żerowanie na lokalnej roślinności. Między innymi zjadają "Anabasis articulata" i "Artemisia monosperma". W niewoli zjadają świerszcze, chrząszcze, ziarna, różne warzywa, owoce, nasiona. W sklepach zoologicznych są dostępne gotowe karmy dla gryzoni. 
Rozmnażanie.
Ciąża trwa od 19-22 dni. W niewoli stwierdzono, że rodzi się zazwyczaj 3-9 młodych. Zazwyczaj w okresie od kwietnia do listopada. Młode pozostają pod opieką samicy i karmione mlekiem do ok. 3-4 tygodni. Po urodzeniu są ślepe i nagie. Roli samca w opiece nad młodymi nie stwierdzono. Długość życia - tłustogon afrykański żyje ok. 2 lat, w niewoli dłużej.
Rozród na wolności nie został dobrze opisany w literaturze. Zaobserwowany w hodowli rytuał towarzyszący kopulacji jest zaskakujący. Samiec i samica stoją na tylnych łapach wydając okrzyki. Całość może być mylnie brana za walkę i zmaganie.
Hodowla.
Dla tłustogona afrykańskiego mieszkaniem może być klatka dla małych gryzoni lub terrarium. Obowiązkowo musi się tam znaleźć pojemnik z pokarmem oraz poidło. Zwierzęta wymagają ruchu, więc należy im zapewnić dostęp do wybiegu oraz wyposażyć klatkę kołowrotek dla gryzoni. Klatkę należy wyścielić ściółką. Żeby zapobiec przykrym zapachom można w kątach, gdzie zwierzak urządzi sobie toaletę posypać koci żwirek, na niego ściółkę. Tłustogony chętnie moszczą sobie gniazdo. Namiastką nory może być mały domek.

</doc>
<doc id="944466" url="https://pl.wikipedia.org/wiki?curid=944466" title="Ulica Świętego Ducha w Gdańsku">
Ulica Świętego Ducha w Gdańsku

Ulica Świętego Ducha (dawniej platea Sancti Spiritus, ulica Św. Ducha, niem. "Heilige Geistgasse") – jedna z ulic w Gdańsku na Głównym Mieście.
Najstarsze wzmianki o ulicy pochodzą z roku 1336. Nazwa wiąże się prawdopodobnie ze szpitalem św. Ducha, który w roku 1357 został przeniesiony w pobliże Bramy Zamkowej.
Ulica zaczyna się przy Targu Drzewnym i przebiega w kierunku Motławy. Początkiem ulicy była rozebrana w roku 1804 "Brama Dzwonna" (nazywana również "Ludwisarską") zaś końcem wychodząca na Długie Pobrzeże nadmotławska Brama Świętego Ducha. Obowiązujący miejscowy plan zagospodarowania przestrzennego zakłada odtworzenie zabudowy w dolnym przebiegu ulicy (m.in. "Ław Mięsnych"). Przy ulicy św. Ducha w domu o numerze 47 urodził się filozof Arthur Schopenhauer. Dorocznie na ulicy odbywa się tradycyjny Jarmark św. Dominika.
W roku 2015 przystąpiono do odbudowy 6 kamienic zlokalizowanych po południowej stronie ulicy. W przypadku dwóch na podstawie zachowanej dokumentacji nastąpiła pełna rekonstrukcja elewacji, natomiast pozostałe cztery posiadają współczesną formę architektoniczną z przeszkleniami parteru i jego posadzki (w celu uzyskania wglądu do historycznych piwnic). Nawiązanie do obiektów znajdujących się po przeciwnej stronie ulicy zapewniło zachowanie historycznej wysokości zabudowy. Zgodnie z planem miejscowym w budynkach miała nastąpić odbudowa przedproży, przynajmniej w symbolicznej formie. W piwnicach zachowane zostały fragmenty gotyckich murów. Odbudowa zakończyła się w końcu 2016 roku.
W maju 2017 rozpoczęła się przebudowa ulicy (przywrócenie brukowanej nawierzchni, nowe nasadzenia, likwidacja krawężników i in.), której zakończenie nastąpiło w grudniu 2017.
15 września 2018 nieopodal Kaplicy Królewskiej odsłonięto rekonstrukcję kamienia, wyznaczającego środek historycznego Gdańska.
Kamieniczki i obiekty przy ul. św. Ducha.
Znajdują się przy niej liczne kamieniczki, utrzymane w różnych stylach architektury (w większości odbudowane po II wojnie światowej) i często należące do znanych historycznych gdańskich osobistości. Do ciekawszych należą:

</doc>
<doc id="944467" url="https://pl.wikipedia.org/wiki?curid=944467" title="Łąki Nowohuckie">
Łąki Nowohuckie

Łąki Nowohuckie – obszar łąk znajdujący się w Krakowie pomiędzy centrum Nowej Huty a wiślanym wałem przeciwpowodziowym. W 2003 roku został uznany za użytek ekologiczny. Obszar użytku wynosi 57,17 ha.
Położenie.
Łąki Nowohuckie znajdują się na terenie dzielnicy XVIII Nowa Huta. Jest to rozległe obniżenie terenu, oddzielone od centrum Nowej Huty kilkunastometrową skarpą.
Północną granicę użytku stanowi krawędź stoku. Powyżej znajdują się: osiedle Na Skarpie, osiedle Centrum E, Nowohuckie Centrum Kultury i Szpital Specjalistyczny im. Stefana Żeromskiego.
Od wschodu granicę stanowi zabudowa przy ul. Odmętowej i ogródki działkowe, od zachodu bloki osiedla przy ul. Padniewskiego.
Historia.
Łąki Nowohuckie powstały w miejscu dawnego koryta rzeki Wisły, która płynęła tędy jeszcze w XVIII wieku. Po zmianie jej biegu, po jednym z większych wezbrań rzeki, odcięta od głównego nurtu część dawnego koryta utworzyła na obszarze Łąk tzw. starorzecze. Powstał wtedy niewielki zbiornik wodny o charakterystycznym „sierpowatym” kształcie odpowiadającym staremu zakolu rzeki. Z biegiem lat zbiornik ten stopniowo zmniejszał się wskutek zarastania roślinnością bagienną. Pozostałością starorzecza jest obecnie małe oczko wodne widoczne od strony wschodniej (od strony szpitala im. Żeromskiego).
Ten podmokły teren stopniowo zarastał roślinnością bagienną, co sprawiało, że powierzchnia zbiornika kurczyła się na korzyść trzcinowiska i lądu stałego. Późniejsze prace melioracyjne zmieniały poziom wód gruntowych, co spowodowało wkraczanie roślinności wymagającej mniejszej wilgotności.
W latach 50. XX wieku na obszarze zajmowanym przez Łąki Nowohuckie planowano utworzenie zalewu rekreacyjnego, mającego stanowić integralną część dzisiejszej tzw. Starej Nowej Huty. Plany te nie zostały zrealizowane.
W 2001 roku powstała inicjatywa zachowania tego terenu w stanie niezmienionym dla potrzeb edukacji ekologicznej i rekreacji oraz jego ochrony prawnej. Do 2003 roku trwały badania prowadzone przez specjalistów botaników, ornitologów, geologów i hydrologów, które zaowocowały kompleksową inwentaryzacją zasobów przyrodniczych. 7 maja 2003 roku na sesji Rady Miasta Krakowa podjęto uchwałę uznającą Łąki Nowohuckie za użytek ekologiczny, pierwszy tego typu położony w całości na terenie Krakowa obszar podlegający ochronie, w celu zachowania różnorodności biologicznej. Stopniowo zaczął się proces zagospodarowania terenu: powstała ścieżka przyrodnicza, pomosty widokowe, została utwardzona nawierzchnia wału po stronie południowej.
W 2011 roku Łąki Nowohuckie zostały też włączone do ogólnoeuropejskiej sieci obszarów Natura 2000 (Obszar Natura 2000 Łąki Nowohuckie PLH120069) chroniących szczególnie cenne i zagrożone w Europie siedliska przyrodnicze oraz gatunki roślin i zwierząt.
Roślinność łąk nowohuckich.
Na terenie użytku potwierdzono ponad 370 gatunków roślin kwiatowych m.in. rzadkie, chronione: storczyki krwiste, goździki kropkowane, rutewka wąskolistna i kozłek lekarski.
O tak dużym zróżnicowaniu gatunkowym decyduje tu występowanie różnych warunków siedliskowych, od wilgotnych łąk poprzez bardziej suchą skarpę po siedliska ruderalne. Utrzymanie różnorodności gatunkowej flory jest możliwe dzięki czynnej ochronie.
Na Łąkach udokumentowano ponad 370 gatunków roślin kwiatowych m.in. rzadkie chronione storczyki krwiste, goździki kropkowane i kozłki lekarskie. Występuje tu przeszło 20 zróżnicowanych zbiorowisk roślinnych – szuwary wysokich turzyc, część szuwarów trzcinowych oraz liczne i bogate zespoły półnaturalne.
Najbardziej charakterystyczne to:
Fauna łąk.
Łąki Nowohuckie mają również bogatą awifaunę – zanotowano 37 lęgowych gatunków ptaków, wśród nich zagrożone w skali Europy: derkacz, dzierzba gąsiorek i bączek. Derkacz, gąsiorek i bączek wymienione są w załączniku nr. 1 Dyrektywy ptasiej unijnego programu Natura 2000, jako gatunki, które powinny być chronione, poprzez ochronę ich siedlisk.
Wraz z migrującymi ptakami na Łąkach i w ich bezpośrednim sąsiedztwie stwierdzono 78 gatunków ptaków. (rok 2017). Według innego źródła bogactwo siedlisk pozwala na obserwację kilkudziesięciu gatunków, z czego gniazda zakłada na Łąkach ponad 30, a pozostałe mają tu swoje żerowiska, noclegowiska lub zalatują.
Przedstawicielami ptaków gniazdujących na terenie użytku są: rokitniczka, trzcinniczek, łozówka, brzęczka, cierniówka, świerszczak, strumieniówka, perkozek, kokoszka, potrzos, kapturka, błotniak stawowy. Ptakiem, który poluje na terenie łąk jest pustułka i krogulec.
Nielicznie występują tu także czajki i skowronki. W okresie wiosennych przelotów spotyka się mewy śmieszki i mewy białogłowe. Przy krawędzi skarpy północnej żerują ptaki: kawki, sroki, gawrony, a także sierpówki, kwiczoły, kosy, wróble, gołębie grzywacze, szpaki. Od zachodniej strony, w pobliżu lasku łęgowego i na jego terenie spotyka się słowika rdzawego, wilgę, remiza, ziębę, szczygła, dzwońca i kulczyka.
Bączek odbywa lęgi w sąsiedztwie łąk, przy ul. Lesisko, gdzie znajduje się dawne starorzecze Wisły.
Bogactwo gatunków dotyczy również owadów. Występują licznie rzadkie gatunki motyli dziennych: modraszek telejus i modraszek nausitous oraz czerwończyk fioletek i czerwończyk nieparek. Wymienione motyle są zagrożone wyginięciem w większości krajów Europy. Dlatego w sposób szczególny chroni się je na obszarach Natura 2000, jako tzw. przedmioty ochrony, a także podlegają one ścisłej ochronie na terenie naszego kraju.
Modraszki spotyka się zwłaszcza w południowo-zachodniej części łąk, gdzie w lipcu kwitnie krwiściąg lekarski, ich roślina żywicielska, na której składają jaja.
Czerwończyka fioletka można zaobserwować na łąkach głównie późną wiosną (pierwsze pokolenie) oraz w pełni lata (drugie pokolenie). Rośliną żywicielską dla jego gąsienic jest rdest wężownik, który kwitnie w maju (licznie na łące ostrożeniowej), pojedyncze kwiatostany widoczne są nawet do jesieni.
Z kolei gąsienice czerwończyka nieparka żerują wyłącznie na kilku gatunkach szczawiu, głównie na szczawiu lancetowatym, który rośnie wzdłuż wypełnionych wodą rowów.
Na terenie łąk spotyka się także bardziej pospolite gatunki: bielinek kapustnik, latolistek cytrynek, rusałka pawik, paź królowej, Rusałka kratkowiec, rusałka admirał, przestrojnik trawnik.
Zaobserwowano tu także w niewielkiej liczbie płazy. Występuje tu głównie ropucha szara.
Gady to: jaszczurka żyworodna i jaszczurka zwinka, widywany był także zaskroniec.
Na łąkach spotyka się także sarny i dziki.
Ścieżka przyrodnicza.
Wokół Łąk Nowohuckich biegnie ścieżka przyrodnicza, która składa się z 7 przystanków. Na ścieżce zamontowano tablice, na których umieszczono informacje dotyczące zbiorowisk roślin i gatunków zwierząt występujących na trasie.
Rozpoczyna się ona od tablicy umieszczonej przy budynku NCK, biegnie na zachód u podnóża skarpy w kierunku ul. Padniewskiego, gdzie na skraju lasu łęgowego znajdują się trzy przystanki. Następnie prowadzi wałem od strony południowej w kierunku wschodnim. Na tym odcinku trasy znajdują się cztery przystanki oraz dwa pomosty widokowe, które umożliwiają bliższą obserwację terenu, zwłaszcza ptaków.
Łąki razem z Laskiem Mogilskim i korytarzem rzeki Dłubni stanowią jedne z najbogatszych miejsc pod względem przyrodniczym w Krakowie. Są także cenne pod względem dydaktycznym i umożliwiają prowadzenie zajęć dla studentów kierunków ekologicznych na krakowskich uczelniach. Służą również rekreacji.
Zagrożenia i ochrona czynna.
Łąki Nowohuckie zostały włączone do ogólnoeuropejskiej sieci obszarów Natura 2000 głównie w celu ochrony rzadkich motyli występujących na tym terenie oraz siedlisk łąkowych, które stwarzają warunki ich życia i rozwoju. Stąd zagrożenia występujące na obszarze łąk zostały opisane w projekcie Planu zadań ochronnych dla obszaru Natura 2000 Łąki Nowohuckie PLH120069.
Degeneracja siedliska może nastąpić w przypadku zdominowania roślin żywicielskich dla motyli przez rośliny inwazyjne takie jak: trzcina pospolita, nawłoć kanadyjska. Podstawowe zabiegi prowadzone na terenie użytku to koszenie. Regularnie koszone są tereny zajęte przez trzcinę pospolitą i zmniejszanie jej areału do poziomu koniecznego do gniazdowania ptaków. Łąki świeże kosi się głównie późną jesienią, inne tereny raz do roku lub rzadziej w zależności od potrzeb, skoszona roślinność jest usuwana. Ważna jest też wysokość koszenia (minimum 15 cm), bez uszkadzania kopców mrówek wścieklic, które biorą udział w cyklu rozwojowym modraszków. 
Kolejnym zagrożeniem jest obniżenie poziomu wód gruntowych, od których zależne są siedliska łąk z roślinami żywicielskimi dla motyli.
Istotne znaczenie ma odpowiednie czyszczenie rowów melioracyjnych z zachowaniem na skarpach szczawiu ze względu na motyla czerwończyka nieparka a także wykonanie na rowach odprowadzających wody z obszaru Łąk Nowohuckich zastawek, z możliwością regulacji przepływu wody na poszczególnych odcinkach. Istniejące na terenie łąk oczko wodne jest okresowo odmulane i pogłębiane ( ostatnio w 2015 roku).
Plany.
W planach jest stworzenie zespołu przyrodniczo-krajobrazowego „Park Starorzecza Wisły w Nowej Hucie” przylegającego do Łąk Nowohuckich, który ma obejmować między innymi dzisiejszy teren Lasku Łęgowskiego (informacja z 2017 roku).
Dokument „Kierunki Rozwoju i Zarządzania Terenami Zieleni w Krakowie na lata 2019–2030” przyjęty Zarządzeniem Prezydenta Miasta Krakowa we wrześniu 2019 roku wskazał na terenie Nowej Huty stanowiska z ekosystemami zasługującymi na ochronę w formie użytku ekologicznego: Lasek Łęgowski, Lasek Mogilski i Starorzecze w Mogile, tereny w pobliżu Łąk Nowohuckich. W dokumencie tym jest także wzmianka o planowanym powiększeniu powierzchni użytku do 59,75 ha (tereny dobrze zachowanych łąk stanowiących siedlisko chronionych motyli).

</doc>
<doc id="944469" url="https://pl.wikipedia.org/wiki?curid=944469" title="Batalion ON „Mazury I”">
Batalion ON „Mazury I”

I Mazurski batalion Obrony Narodowej (batalion ON „Mazury I”) – pododdział piechoty Wojska Polskiego II RP.
Batalion został sformowany w maju 1939, w Działdowie, w składzie Warszawskiej Brygady ON. Jednostka została zorganizowana według etatu batalionu ON typ IV oraz w oparciu o nowo powstały 132 Obwód Przysposobienia Wojskowego. Jednostką administracyjną dla I Mazurskiego batalionu ON był III batalion 32 pułku piechoty w Działdowie.
W skład batalionu wchodziły trzy kompanie ON: „Działdowo I”, „Działdowo II” i „Lidzbark”. Dowódcą baonu i jednocześnie komendantem obwodu PW był kpt. Kazimierz Mordzewski.
Batalion został podporządkowany dowódcy Nowogródzkiej Brygady Kawalerii i w jej składzie rozpoczął walki w kampanii wrześniowej.

</doc>
<doc id="944481" url="https://pl.wikipedia.org/wiki?curid=944481" title="Herbert Fandel">
Herbert Fandel

Herbert Fandel (ur. 9 marca 1964 roku w Kyllburg) - niemiecki sędzia piłkarski.
Wirtuoz fortepianu; prowadzi własną szkołę muzyczną. Żonaty, ma dwójkę dzieci.
Sędzia piłkarski od 1989 roku. W Bundeslidze debiutował w 1996 roku. Od 1998 roku sędzia międzynarodowy FIFA.
Prowadził mecze na kilku ważnych turniejach m.in. Igrzyska Olimpijskie w 2000 roku oraz Puchar Konfederacji w 2005 roku. Nigdy nie sędziował podczas Mistrzostw Świata, gdzie niemiecki związek nominował Markusa Merka.
Więcej szczęścia miał na arenie klubowej. W 2006 roku sędziował finał Pucharu UEFA pomiędzy Sevilla FC a Middlesbrough FC. W kolejnym sezonie został wyznaczony na arbitra głównego meczu finałowego Ligi Mistrzów pomiędzy AC Milan oraz .
12 września 2007 roku był sędzią głównym meczu eliminacyjnego Mistrzostw Europy pomiędzy Polską i Finlandią, który odbył się w Helsinkach.
Sędziował II półfinał Ligi Mistrzów 2007/2008 Manchester United-FC Barcelona.
Nominowany jako sędzia główny do Euro 2008.

</doc>
<doc id="944483" url="https://pl.wikipedia.org/wiki?curid=944483" title="Stanisław Mierzwa">
Stanisław Mierzwa

Stanisław Mierzwa (ur. 27 stycznia 1905 w Biskupicach Radłowskich, zm. 10 października 1985 w Krakowie) – polski adwokat i działacz ludowy. Członek Stronnictwa Ludowego, zastępca sekretarza generalnego Polskiego Stronnictwa Ludowego, członek Rady Naczelnej PSL, członek Zarządu Wojewódzkiego PSL w Krakowie, członek Wojewódzkiej Rady Narodowej w Krakowie (1945–1946). 
Życiorys.
Kierownik Związku Akademickiej Młodzieży Ludowej w latach 1932–1933.
W 1934 ukończył prawo na Uniwersytecie Jagiellońskim. W latach 1934–1939 odbył aplikację adwokacką.
Żonaty z Heleną z domu Ściborowską.
Występował jako obrońca w procesach uczestników strajku chłopskiego w 1937.
W 1940 wszedł w skład podziemnego Krakowskiego Komitetu Międzypartyjnego z ramienia Stronnictwa Ludowego. 28 marca 1945 aresztowany w Pruszkowie przez NKWD, wywieziony na Łubiankę, w czerwcu 1945 sądzony w pokazowym procesie szesnastu w Moskwie, w którym został skazany na 4 miesiące więzienia. Zwolniony w sierpniu 1945. Został wiceprezesem Zarządu Wojewódzkiego Polskiego Stronnictwa Ludowego (mikołajczykowskiego) w Krakowie i zastępcą sekretarza generalnego Naczelnego Komitetu Wykonawczego PSL. Prowadził praktykę adwokacką w Krakowie.
17 września 1946, przed zbliżającymi się wyborami do Sejmu Ustawodawczego, został aresztowany przez MBP. Był sądzony w trwającym od 11 sierpnia 1947 procesie pokazowym siedemnastu członków II Zarządu Głównego Wolność i Niezawisłość (WiN) i działaczy Polskiego Stronnictwa Ludowego w Krakowie razem m.in. z płk Franciszkiem Niepokólczyckim, ppłk Alojzym Kaczmarczykiem, mjr. Walerianem Tumanowiczem i Józefem Ostafinem. Oskarżycielem był Stanisław Zarakowski, późniejszy naczelny prokurator wojskowy. Wyrokiem Wojskowego Sądu Rejonowego w Krakowie z dnia 10 września 1947 (sygn. akt Sr 978/47) w składzie sędziowskim pod przewodnictwem Romualda Klimowieckiego został skazany na 10 lat więzienia. Wyrok na mocy amnestii obniżono do 7 lat. 
W 1953 wyszedł na wolność. W latach 1956–1975 pracował jako adwokat w Krakowie. Był inicjatorem utworzenia Muzeum Wincentego Witosa w Wierzchosławicach. Został pochowany w kaplicy grobowej rodziny Witosów na cmentarzu w Wierzchosławicach.
W 100. rocznicę odzyskania przez Polskę niepodległości Prezydent RP Andrzej Duda odznaczył go pośmiertnie Orderem Orła Białego.

</doc>
<doc id="944484" url="https://pl.wikipedia.org/wiki?curid=944484" title="Eugenio Bersellini">
Eugenio Bersellini

Eugenio Bersellini (ur. 10 czerwca 1936 w Borgotaro zm. 17 września 2017) – włoski piłkarz i trener.
Grał w takich klubach jak: Fidenza, Brescia Calcio, A.C. Monza, Pro Patria Calcio, ponownie Monza i US Lecce, w którym w 1968 roku zakończył karierę. Trenował m.in. US Lecce, Ceseny, Sampdorii (Puchar Włoch 1985), Interu Mediolan (mistrzostwo Włoch 1980, Puchar Włoch 1978, 1982), Torino FC, ACF Fiorentina, US Avellino, Pisa Calcio, Modena FC, FC Bologna.

</doc>
<doc id="944485" url="https://pl.wikipedia.org/wiki?curid=944485" title="Hokejówka amazońska">
Hokejówka amazońska

Hokejówka amazońska, hokejówka ("Thayeria boehlkei") – gatunek słodkowodnej ryby z rodziny kąsaczowatych (Characidae). Hodowana w akwariach.
Zasięg występowania.
Występuje w dorzeczach Amazonki i Araguaia.
Charakterystyka.
Wzdłuż jej ciała, od pokrywy skrzelowej do końca dolnego płata płetwy ogonowej, biegnie ciemny pas przypominający kij do hokeja. Lubi przebywać w liczniejszych grupach, niemal zawsze trzymają się w ławicy. Ryba nie jest agresywna. Hokejówka amazońska dorasta do około 4 cm, maksymalnie do 6 cm długości ciała. Ryba ta jest wyjątkowo wrażliwa na niektóre lekarstwa i choroby. Rozmnaża się łatwo w temperaturze 24–28 °C, w miękkiej i lekko kwaśnej wodzie. 
W naturze żywi się larwami owadów i skorupiakami.

</doc>
<doc id="944488" url="https://pl.wikipedia.org/wiki?curid=944488" title="Parasympatykomimetyk">
Parasympatykomimetyk



</doc>
<doc id="944489" url="https://pl.wikipedia.org/wiki?curid=944489" title="David Cobeño">
David Cobeño

David Cobeño Iglesias (ur. 6 kwietnia 1982 w Madrycie) – hiszpański piłkarz grający na pozycji bramkarza w Rayo Vallecano.
Wcześniej występował w Realu Madryt Castilla, SD Ponferradina, Sevilli i Almerii.

</doc>
<doc id="944490" url="https://pl.wikipedia.org/wiki?curid=944490" title="2007 w grach komputerowych">
2007 w grach komputerowych

Trendy.
Sprzedaż gier w Ameryce Północnej.
Dziesięć najlepiej sprzedawanych gier komputerowych: 
Dziesięć najlepiej sprzedawanych gier na platformę PS2: 
Dziesięć najlepiej sprzedawanych gier na platformę PS3: 
Dziesięć najlepiej sprzedawanych gier na platformę PSP: 
Dziesięć najlepiej sprzedawanych gier na platformę Xbox 360: 
Dziesięć najlepiej sprzedawanych gier na platformę Wii: [zarchiwizowano z tego adresu (2012-07-11)]
Dziesięć najlepiej sprzedawanych gier na platformę DS: 

</doc>
<doc id="944494" url="https://pl.wikipedia.org/wiki?curid=944494" title="Komediopisarz">
Komediopisarz



</doc>
<doc id="944504" url="https://pl.wikipedia.org/wiki?curid=944504" title="Temesvar">
Temesvar



</doc>
<doc id="944508" url="https://pl.wikipedia.org/wiki?curid=944508" title="Alpy Wschodnie">
Alpy Wschodnie

Alpy Wschodnie (, , , ) – wschodnia część Alp, położona na terenie Włoch, Szwajcarii, Austrii, Niemiec, Słowenii, Liechtensteinu oraz w minimalnym stopniu na Węgrzech. Od Alp Zachodnich różnią się budową geologiczną oraz geologicznym czasem powstania.
Alpy Wschodnie dzieli się na:
według SOIUSA (IVOEA):
według AVE:
Najwyższy szczyt, Piz Bernina (4049 m), leży w Szwajcarii, w pasmie Alpi del Bernina.
Inne ważne szczyty to: Ortler (3908 m) we Włoszech i Großglockner (3798 m), który jest najwyższym szczytem Austrii. 
Granica podziału między Alpami Wschodnimi i Zachodnimi biegnie według linii: Jezioro Bodeńskie – dolina górnego Renu – przełęcz Splügenpass – jezioro Lago di Como.

</doc>
<doc id="944513" url="https://pl.wikipedia.org/wiki?curid=944513" title="Marko Baša">
Marko Baša

Marko Baša (cyr. Марко Баша, ur. 29 grudnia 1982 w Trsteniku) – czarnogórski piłkarz grający na pozycji środkowego obrońcy.
Kariera klubowa.
Baša w połowie Czarnogórcem po ojcu i w połowie Serbem po matce. Marko jest wychowankiem klubu Prva Petoletka Trstenik, z którą grał w rozgrywkach czwartej ligi. W 2000 roku Marko przeszedł do stołecznego OFK Beograd, jednak jako 18-latek nie zagrał w nim żadnego meczu w sezonie 2000/2001 i był tylko zawodnikiem drużyny młodzieżowej. Na rundę jesienną sezonu 2001/2002 został wypożyczony do Proleteru Zrenjanin, w którym grał w pierwszej lidze, a wiosną wrócił do OFK i w jego barwach zadebiutował w ekstraklasie Jugosławii. Już w sezonie 2002/2003 Baša wywalczył miejsce w podstawowej jedenastce OFK i przez trzy kolejne sezony był filarem linii obrony tego klubu. Największym sukcesem w tym okresie było zajęcie 3. miejsca w lidze w 2003 roku oraz występy w Pucharze UEFA.
Latem 2005 Baša przeszedł do francuskiego beniaminka Ligue 1, Le Mans FC. W lidze Serb zadebiutował 31 lipca w przegranym 1:2 meczu z Olympique Lyon. W Le Mans od początku sezonu zaczął grać w pierwszym składzie i zajął z tym klubem 11. pozycję w lidze. Przed sezonem 2006/2007 został wybrany kapitanem zespołu, a z Le Mans utrzymał się w lidze.
Latem 2008 roku Baša odszedł z Le Mans i podpisał czteroletni kontrakt z rosyjskim Lokomotiwem Moskwa. Kosztował 5,5 miliona euro.
Kariera reprezentacyjna.
W 2004 roku Baša został powołany do kadry olimpijskiej reprezentacji Serbii i Czarnogóry na Letnie Igrzyska w Atenach. Tam zagrał we wszystkich grupowych meczach, ale jego drużyna odpadła już w pierwszej fazie turnieju przegrywając wszystkie spotkania.
W pierwszej reprezentacji Serbii i Czarnogóry Baša zadebiutował 8 czerwca 2005 w zremisowanym 1:1 towarzyskim meczu z Włochami.

</doc>
<doc id="944521" url="https://pl.wikipedia.org/wiki?curid=944521" title="Marko Basa">
Marko Basa



</doc>
<doc id="944524" url="https://pl.wikipedia.org/wiki?curid=944524" title="Ilario Castagner">
Ilario Castagner

Ilario Castagner (ur. 18 grudnia 1940 w Vittorio Veneto, zm. 18 lutego 2023) – włoski piłkarz, trener i komentator piłkarski.
Castagner grał w Regginie, Parmie i Perugii.
Był trenerem m.in. Perugii, AC Pisa 1909, A.C. Milan, Interu Mediolan oraz S.S. Lazio.

</doc>
<doc id="944527" url="https://pl.wikipedia.org/wiki?curid=944527" title="Dekanat Kętrzyn II - Północny-Wschód">
Dekanat Kętrzyn II - Północny-Wschód



</doc>
<doc id="944530" url="https://pl.wikipedia.org/wiki?curid=944530" title="Józef Chaciński">
Józef Chaciński

Józef Chaciński (ur. 13 marca 1889 w Warszawie, zm. 6 maja 1954 w Górze Kalwarii) – dwukrotny prezes Stronnictwa Pracy: od listopada 1920 do listopada 1922 i od stycznia 1927 do kwietnia 1928, poseł na Sejm II Rzeczypospolitej I i II kadencji w latach 1922–1930, prezes klubu sejmowego w kadencjach 1922–1927 i 1928–1930, członek Rady Jedności Narodowej, polski adwokat.
Był synem Antoniego i Adelajdy z domu Bloch. Nauki pobierał w Szkole Handlowej A. Jeżewskiego w Warszawie. Był członkiem Sekcji Koronnej Organizacji Młodzieży Narodowej. W 1909 był osadzony w X Pawilonie Cytadeli Warszawskiej. Studiował prawo w Szwajcarii, Kijowie, Warszawie. Od lat młodzieńczych czynny w organizacjach społeczno-politycznych. Od 1915 roku był członkiem Ligi Narodowej. W 1918 ożenił się z Ludwiką Rogozińską.
W Sejmie Rzeczypospolitej Polskiej I kadencji był członkiem klubu Chrześcijańsko-Narodowego Stronnictwa Pracy.
Krótko przed przewrotem majowym powierzono mu misję utworzenia rządu jednak wobec sprzeciwu Prezydenta wobec kandydatury gen. Sikorskiego na stanowisko Ministra Spraw Wewnętrznych (pod wpływem Piłsudskiego) zrzekł się misji.
W czasie II wojny światowej był w latach 1940–1942 więźniem niemieckiego obozu koncentracyjnego Auschwitz-Birkenau. Aresztowany 28 marca 1945 przez NKWD, został skazany w procesie szesnastu na 4 miesiące więzienia. Spoczywa na cmentarzu Powązkowskim w Warszawie (kwatera 227-6-9).

</doc>
<doc id="944533" url="https://pl.wikipedia.org/wiki?curid=944533" title="Goytacaz Futebol Clube">
Goytacaz Futebol Clube



</doc>
<doc id="944538" url="https://pl.wikipedia.org/wiki?curid=944538" title="Root Down">
Root Down

Root Down – minialbum hip-hopowego zespołu Beastie Boys wydany w 1995 roku.

</doc>
<doc id="944541" url="https://pl.wikipedia.org/wiki?curid=944541" title="Carlo de’ Medici (kardynał)">
Carlo de’ Medici (kardynał)

Carlo de Medici (ur. 19 marca 1595 we Florencji, zm. 17 czerwca 1666 tamże) – włoski kardynał z rodu Medyceuszy. Syn kardynała Ferdinando I de' Medici, który zrezygnował z godności kardynalskiej w 1588 aby zapewnić przetrwanie rodu.
Życiorys.
W grudniu 1615 w wieku 20 lat został kreowany kardynałem diakonem Santa Maria in Domnica przez papieża Pawła V. Przez wiele lat działał w kurii jako protektor Hiszpanii, reprezentując jej interesy wobec Stolicy Apostolskiej. Opat komendatoryjny wielu opactw. Jako protodiakon Św. Kolegium koronował papieża Innocentego X w październiku 1644, a 2 miesiące później przeszedł do rangi kardynała prezbitera San Sisto. W 1645 uzyskał dalszą promocję do rangi kardynała biskupa, będąc kolejno biskupem Sabiny (6 marca – 23 października 1645), Frascati (23 października 1645 – 29 kwietnia 1652), Porto e Santa Rufina (29 kwietnia – 23 września 1652) oraz biskupem Ostia e Velletri (od 23 września 1652). Jako dziekan Świętego Kolegium przewodniczył konklawe 1655. W latach 1653–1655 był prefektem Kongregacji ds. Obrzędów. Zmarł w rodzinnej Florencji.

</doc>
<doc id="944547" url="https://pl.wikipedia.org/wiki?curid=944547" title="Dolina rynnowa">
Dolina rynnowa



</doc>
<doc id="944549" url="https://pl.wikipedia.org/wiki?curid=944549" title="São José EC">
São José EC

São José Esporte Clube – brazylijski klub piłkarski z siedzibą w São José dos Campos, w stanie São Paulo.
Historia.
Sportowiec Galiano Alves z powodu nieporozumień z klubem Associação Esportiva São José założył 13 sierpnia 1933 roku klub Esporte Clube São José. Klub 8 marca 1964 roku stał się klubem zawodowym.
W grudniu 1976 roku z powodu kryzysu finansowego klub popadł w długi. By ich nie spłacać zmieniono nazwę klubu na São José Esporte Clube, a ponadto barwy z czarno-białych na obecnie stosowane niebiesko-żółto-białe. Zmienione zostało także logo klubu.
W 1989 roku klub został wicemistrzem stanu São Paulo (Campeonato Paulista), przegrywając w finale ze słynnym São Paulo. W tym samym roku São José został wicemistrzem drugiej ligi brazylijskiej (Campeonato Brasileiro Série B) po porażce w finałowym meczu z klubem Bragantino Bragança Paulista. W następnym roku klub zadebiutował w pierwszej lidze brazylijskiej (Campeonato Brasileiro Série A).
W roku 2003 klub zmienił nazwę na Esporte São José, jednak w 2005 roku wrócił do poprzedniej nazwy - São José Esporte Clube.
W roku 2006 klub spadł do drugiej ligi stanowej (Campeonato Paulista A-2).

</doc>
<doc id="944551" url="https://pl.wikipedia.org/wiki?curid=944551" title="Alpy Południowe">
Alpy Południowe

Alpy Południowe, Alpy Nowozelandzkie (ang. "Southern Alps", maori "Kā Tiritiri o Te Moana") − łańcuch górski ciągnący się z północnego wschodu na południowy zachód przez całą długość (około 750 km) Wyspy Południowej Nowej Zelandii. Północne stoki łańcucha schodzą stromo do Morza Tasmana.
Najwyższym szczytem Alp Południowych, a zarazem najwyższym szczytem Nowej Zelandii jest Góra Cooka (Aoraki/Mount Cook) (3 754 m). W sumie 23 szczyty wznoszą się na wysokość ponad 3 000 metrów n.p.m.
W Alpach Południowych znajduje się dziewięć parków narodowych. Są to: Fiordland National Park, Arthur’s Pass National Park, Abel Tasman National Park, Park Narodowy Góry Cooka, Nelson Lakes National Park, Westland Tai Poutini National Park, Mount Aspiring National Park, Kahurangi National Park, Paparoa National Park.
Geografia i geologia.
Alpy Południowe zbudowane są w większości z łupków krystalicznych i gnejsów z intruzjami granitoidów i skał wulkanicznych. Dzielą się na kilkadziesiąt pasm górskich.
Na południowym zachodzie zbocza pasm (m.in. Darran Mountains i Kepler Mountains), schodzące stromo do morza, tworzą liczne fiordy. Znajduje się tu Fiordland National Park. Na wschód od nich ciągną się m.in. pasma Takitimu Mountains i Eyre Mountains.
Dalej na północny wschód, w grzbiecie głównym, znajdują się m.in. pasma Snowdrift Range i Barrier Range. a na północny zachód od niego m.in. pasma Mark Range, Browning Range, Selbourne Range, Drake Range, Waipara Range, Haast Range, Five Fingers Range, Olivine Range, Stafford Range, Bryneira Range oraz Skippers Range. Na południowy wschód od grani głównej znajdują się m.in. pasma Young Range, McKerrow Range, Barrier Range, Harris Mountains, Richardson Mountains i Humboldt Mountains. 
Dalej na północny wschód znajdują się najwyższe pasma Alp Południowych. Są to m.in. Mount Cook Range, Arrowsmith Range, Two Thumb Range. a także m.in. Burnett Mountains, The Sierra Range, Ben Ohau Range, Baird Range, Fritz Range, Victoria Range, Hooker Range, Banks Range, Liebing Range i Malte Brun Range.
Na północy Alpy Południowe dzielą się na dwie części. Południowo-wschodnia część to m.in. pasma Spenser Mountains i Richmond Range, a północna to m.in. Arthur Range i Tasman Mountains.
Alpy Południowe to także około 360 lodowców, z których największy to Lodowiec Tasmana (29 km długości).
Góry zostały nazwane przez Jamesa Cooka 23 marca 1770.

</doc>
<doc id="944552" url="https://pl.wikipedia.org/wiki?curid=944552" title="Sao Jose EC">
Sao Jose EC



</doc>
<doc id="944554" url="https://pl.wikipedia.org/wiki?curid=944554" title="Budowlani Poznań">
Budowlani Poznań

Budowlani Poznań – poznański, wielosekcyjny klub sportowy. Założony w 1940 jako KS Strzelecka.
Historia.
Podczas okupacji hitlerowskiej uczestniczył w rozgrywkach konspiracyjnych o mistrzostwo Poznania. Podczas pierwszych mistrzostostw w 1940 roku, KS Strzelecka zdobyła wicemistrzostwo Poznania tuż za KS Chwaliszewo. W następnych mistrzostwach rozgrywanych w 1941 roku, KS Strzelecka zakwalifikowała się do finałowej czwórki. Rozgrywki zostały jednak przerwane po pięciu rozegranych kolejkach, przez interweniujące władze okupacyjne. Szóstą brakującą kolejkę rozegrano dopiero po zakończeniu wojny w 1945 roku, kolejność była następująca: 1). Dębiec, 2). Górczyn, 3). Wilda, 4). Strzelecka.
W 1945 roku (17.III) wznowił działalność jako KS Dąb i jako jeden z silniejszych klubów rozpoczął rozgrywki w klasie "A".
W 1952 roku Dąb zdobył mistrzostwo kl. A i awansował do nowo powstałej ligi międzywojewódzkiej (ówczesna III liga), w której grał przez trzy sezony: 1953 – 4 miejsce, 1954 – 8 miejsce, 1955 8 miejsce. W 1956 roku, po likwidacji ligi międzywojewódzkiej, KS Dąb występował w nowo powstałej lidze okręgowej, skupiającej najsilniejsze drużyny ówczesnego województwa poznańskiego i zajął – 10 miejsce, spadając do kl. A.
W 1957 roku klub zmienia nazwę na KS Budowlani i pod tą nazwą występował, aż do zaprzestania działalności. W sezonie 1960/1961 klub zajął – 9 przedostatnie miejsce w kl. A i został zdegradowany do kl. B. Odtąd, aż do końca swojej działalności klub nie odzyskał już dawnej świetności grając na przemian w kl. A i kl B, sporadycznie awansując do ligi okręgowej.

</doc>
<doc id="944557" url="https://pl.wikipedia.org/wiki?curid=944557" title="Entertainment for All">
Entertainment for All

Entertainment for All lub E for All – targi gier komputerowych stworzone 5 stycznia 2007 przez IDG World Expo. Targi wspierane przez Entertainment Software Association zastąpiły targi GamePro Expo i są następcami E³. Targi odbywały się od 18 do 21 października 2007 w Los Angeles Convention Center. Wstęp był płatny, lecz obecność nie będzie ograniczona jedynie do producentów, wydawców i dziennikarzy. 

</doc>
<doc id="944558" url="https://pl.wikipedia.org/wiki?curid=944558" title="E for All">
E for All



</doc>
<doc id="944560" url="https://pl.wikipedia.org/wiki?curid=944560" title="Wilhelm Killing">
Wilhelm Killing

Wilhelm Karl Joseph Killing (ur. 10 maja 1847 w Burbach w Nadrenii Północnej-Westfalii, zm. 11 lutego 1923 w Münster) – niemiecki matematyk, autor istotnych prac z zakresu teorii algebr i grup Liego oraz geometrii nieeuklidesowej.
Życiorys.
Killing studiował na uniwersytecie w Münster, a następnie przygotował rozprawę doktorską pod kierunkiem Karla Weierstrassa, którą obronił w Berlinie w 1872 roku. Następnie nauczał w gimnazjach, a w 1882 został profesorem "Lyceum Hosianum" w Braunsberdze (ówcześnie, w okresie zaborów – Braunsberg, obecnie – Braniewo). Zasiadał we władzach "Lyceum" i miasta. Jako profesor i przełożony był powszechnie szanowany i lubiany. W 1892 otrzymał katedrę profesorską na uniwersytecie w Münster.
Z żoną Anną Commer miał sześcioro dzieci (dwoje zmarło w wieku dziecięcym). Wraz z małżonką wstąpił w roku 1886 do Trzeciego Zakonu Franciszkańskiego.
Działalność naukowa.
W okolicy roku 1880 Killing wprowadził, niezależnie od Sophusa Lie, pojęcie algebry Liego. Biblioteka uniwersytecka do której miał dostęp, nie zawierała skandynawskich czasopism naukowych, w których Lie opublikował swój artykuł. Lie dość pogardliwie odnosił się do osiągnięć Killinga twierdząc, że wszystko co było w nich poprawne, zostało wcześniej dowiedzione przez niego, a cała reszta jest niepoprawna. Mimo że prace Killinga były mniej ścisłe niż Liego, to dotyczyły szerszego zakresu zagadnień (obejmujących teorię klasyfikacji grup), a z czasem wykazano poprawność wielu nieudowodnionych przypuszczeń. Sam Killing pozostawał skromny w ocenie swojego dorobku.
W latach 1888–1890 sklasyfikował zespolone proste algebry Liego, wprowadzając obiekty znane obecnie jako podalgebra Cartana i macierz Cartana. (Późniejsze prace Élie Cartana polegały w znacznej mierze na ścisłym uporządkowaniu wyników uzyskanych przez Killinga). Zdefiniował także pojęcia wektorów pierwiastkowych i ich układu. W 1887 odkrył specjalną algebrę Liego "g"2. Jego metoda klasyfikacji oparta o wektory pierwiastkowe przewidywała istnienie wszystkich przypadków specjalnych prostych algebr Liego. Zostały one skonstruowane przez innych matematyków w późniejszym okresie.
Killing był także pierwszym, który użył nazwy „równanie charakterystyczne” dla określenia równania formula_1

</doc>
<doc id="944562" url="https://pl.wikipedia.org/wiki?curid=944562" title="Związek Chórów Kościelnych „Caecilianum”">
Związek Chórów Kościelnych „Caecilianum”

CAECILIANUM to Ogólnopolski Związek Chórów Kościelnych.
Historia.
Historia organizacji cecyliańskich sięga wieku XVI, kiedy Giovanni Pierluigi da Palestrina zorganizował w Rzymie związek służący muzyce kościelnej, zatwierdzony przez papieża Grzegorza XIII.
W 1884 roku idee ruchu cecyliańskiego próbował w Polsce wprowadzić ks. Józef Surzyński. W 1950 roku działający Związek Chórów Kościelnych został rozwiązany.
CAECILIANUM działa w Polsce od roku 1994. 
Od 2009 r. stowarzyszenie nosi nazwę Federacja Caecilianum
Cele.
Celem związku jest zwrócenia większej uwagi na rodzaj i jakość śpiewu wykonywanego podczas liturgii.
Działalność.
Związek organizuje seminaria i warsztaty dla dyrygentów i chórzystów, a także przeglądy i konkursy muzyki chóralnej.

</doc>
<doc id="944565" url="https://pl.wikipedia.org/wiki?curid=944565" title="Bitwa pod San Jacinto">
Bitwa pod San Jacinto

Bitwa pod San Jacinto – starcie zbrojne, do którego doszło 21 kwietnia 1836 roku w dzisiejszym Harris County w Teksasie w trakcie powstania teksańskiego. Prowadzona przez generała Sama Houstona armia teksańska starła się i pokonała meksykańską armię pod dowództwem generała Antonia Lópeza de Santa Anny.
Setki meksykańskich żołnierzy zostało zabitych albo schwytanych do niewoli. Straty w armii teksańskiej były minimalne, tylko 9 zabitych i 26 rannych. Ranny w nogę został Sam Houston.
Antonio López de Santa Anna, prezydent Meksyku, został schwytany. Wkrótce podpisał traktat pokojowy, zgodnie z którym Meksyk zrzekł się praw do Teksasu i uznał niepodległość Republiki Teksańskiej. Sam Houston stał się narodowym bohaterem i pierwszy wprowadził słynny okrzyk „Remember the Alamo!” (Pamiętajcie o Alamo!) który stał się legendą i został trwale uwieczniony w amerykańskiej historii. Druga część okrzyku brzmiała „Remember Goliad!” (inne źródła podają „Remember La Bahia!”), w tym przypadku chodziło o przypomnienie dokonanego z rozkazu Santa Anny zabójstwa 342 jeńców. Miało to miejsce w Goliad (używana była też nazwa La Bahía).

</doc>
<doc id="944567" url="https://pl.wikipedia.org/wiki?curid=944567" title="Liceum Ogólnokształcące z BJN im. Bronisława Taraszkiewicza w Bielsku Podlaskim">
Liceum Ogólnokształcące z BJN im. Bronisława Taraszkiewicza w Bielsku Podlaskim

Liceum Ogólnokształcące z Białoruskim Językiem Nauczania im. Bronisława Taraszkiewicza w Bielsku Podlaskim – szkoła średnia działająca w Bielsku Podlaskim od września 1944. Jest pierwszym w Polsce liceum, w którym wprowadzono dodatkową naukę języka białoruskiego. Obecnie jest jednym z dwóch liceów z dodatkową nauką języka białoruskiego na terenie Białostocczyzny.
Historia.
Powstała jako 4-letnie Państwowe Gimnazjum Białoruskie i 2-letnie Państwowe Liceum Białoruskie. Szkoła mieściła się w drewnianym budynku przy ulicy 3 Maja 12 i Kościuszki 18. Pierwszym dyrektorem był Anatol Tymiński, który z końcem roku szkolnego 1945/46 wyjechał do ZSRR, a z dniem 16 czerwca 1946 r. powierzono obowiązki kierowania Państwowym Gimnazjum Białoruskim Jarosławowi Kostycewiczowi. W drugiej połowie sierpnia 1946 r. Zarządzeniem Kuratorium Okręgu Szkolnego Białostockiego, Państwowe Gimnazjum i Liceum Białoruskie zostało zlikwidowane, a uczniowie przeniesieni do Liceum im. Tadeusza Kościuszki. Po 3 latach przerwy, Zarządzeniem Ministra Oświaty z dnia 20 sierpnia 1949 roku zostaje utworzona Państwowa Szkoła Ogólnokształcąca stopnia podstawowego i licealnego z białoruskim językiem nauczania w Bielsku Podlaskim. Szkoła znowu rozpoczęła pracę 1 września 1949 r. Dyrektorem ponownie został główny jej organizator – Jarosław Kostycewicz. Od tej daty językiem wykładowym wszystkich przedmiotów w szkole jest język polski, a język białoruski dodatkowym przedmiotem nauczania. W 1961 roku siedziba szkoły została przeniesiona na ulicę Kopernika. W 1965 roku nastąpił podział na liceum i szkołę podstawową. W 1969 roku liceum otrzymało imię Bronisława Taraszkiewicza. Aktualnie występują jako: II Liceum Ogólnokształcące z BJN im. Bronisława Taraszkiewicza i Szkoła Podstawowa Nr 3 im. Jarosława Kostycewicza.
Ważnym elementem pracy szkoły są zjazdy absolwentów. Pierwszy odbył się w we wrześniu 1974 roku, a ostatni, VIII, we wrześniu 2016 roku. Szczególnie ważny w pracy szkoły był rok 1994, albowiem był to rok jubileuszowy – 50-lecie istnienia liceum. Do tego czasu szkołę opuściło 2963 absolwentów. Liceum wypracowało bardzo wysokie wskaźniki kształcenia, średnia za ostatnie 5 lat wyniosła: sprawność kształcenia – 93,3%, promocja – 99,5%, dostanie się na studia – 80%. W olimpiadach wojewódzkich i okręgowych wystartowało łącznie 635 uczniów, z tego 94 było uczestników olimpiad centralnych, w tym 18 laureatów.
W dniach 24 i 25 września 1994 r. odbył się IV Zjazd Absolwentów i Wychowanków. W trakcie uroczystości szkoła została udekorowana przez Święty Synod Biskupów Autokefalicznego Kościoła Prawosławnego Orderem Św. Równej Apostołom Marii Magdaleny I stopnia. Po raz pierwszy w dziejach Kościoła Prawosławnego w Polsce przyznany on został placówce świeckiej.
W 1994 szkoła otrzymała Dyplom Honorowy Prezydium Rady Najwyższej Republiki Białoruś.

</doc>
<doc id="944568" url="https://pl.wikipedia.org/wiki?curid=944568" title="Hohenzollern-Hechingen (księstwo)">
Hohenzollern-Hechingen (księstwo)

Hohenzollern-Hechingen – państwo istniejące w latach 1576–1850 na terenie dzisiejszych Niemiec.
Hohenzollern-Hechingen powstało jako hrabstwo w 1576 po podziale państwa młodszej, szwabskiej linii Hohenzollernów na trzy części (powstały wtedy również hrabstwa Hohenzollern-Haigerloch i Hohenzollern-Sigmaringen). Wchodziło w skład Świętego Cesarstwa Rzymskiego. Na jego obszarze, w Hechingen znajdował się zamek Hohenzollern – gniazdo rodowe Hohenzollernów. W 1623 Hohenzollern-Hechingen otrzymało status Księstwa. W 1850 roku, po wydarzeniach Wiosny Ludów, zostało w efekcie dwustronnego traktatu anektowane przez Prusy. Terytorium księstwa zostało połączone z księstwem Hohenzollern-Sigmaringen. Utworzona Hohenzollernsche Lande stanowiła eksklawę Prus w południowych Niemczech.
W przeciwieństwie do rodu Hohenzollern-Sigmaringen książęta Hohenzollern-Hechingen nie odegrali w późniejszym okresie większej roli historycznej.

</doc>
<doc id="944569" url="https://pl.wikipedia.org/wiki?curid=944569" title="Sheela na Gigs">
Sheela na Gigs



</doc>
<doc id="944570" url="https://pl.wikipedia.org/wiki?curid=944570" title="Giulio Roma">
Giulio Roma

Giulio Roma (ur. 16 września 1584 w Mediolanie, zm. 16 września 1652 w Rzymie) – włoski kardynał.
Życiorys.
Był jednym z 16 dzieci Paolo Camillo Roma i Katarzyny Coria. W młodości studiował na uniwersytetach w Pawii i Perugii. Po studiach początkowo służył na dworze arcybiskupa Mediolanu kardynała Federico Borromeo, ale w 1607 wstąpił na służbę papieską. Uczestniczył w procesie kanonizacyjnym Karola Boromeusza. Referendariusz Sygnatury Apostolskiej (1617-21), gubernator kolejno Orvieto (1618), Camerino (1619) i Perugii (1619-21).
W 1621 został mianowany kardynałem prezbiterem Santa Maria sopra Minerva oraz biskupem Recanati e Loreto (w 1634 przeniesiono go do diecezji Tivoli). W latach 1643-45 przewodniczył komisji która zredukowała zakon pijarów do rangi zwykłej kongregacji. W 1644 został kardynałem biskupem Frascati, rok później biskupem Porto e Santa Rufina, a przez ostatnie pięć miesięcy życia był biskupem Ostia e Velletri (jako dziekan Kolegium Kardynalskiego). Zmarł w dniu swych 68. urodzin.

</doc>
<doc id="944571" url="https://pl.wikipedia.org/wiki?curid=944571" title="Sheela-na-Gigs">
Sheela-na-Gigs



</doc>
<doc id="944572" url="https://pl.wikipedia.org/wiki?curid=944572" title="The In Sound From Way Out!">
The In Sound From Way Out!

The In Sound From Way Out! – album kompilacyjny zawierające instrumentalne utwory hip-hopowego zespołu Beastie Boys wydany w 1996 roku.

</doc>
<doc id="944574" url="https://pl.wikipedia.org/wiki?curid=944574" title="Duško Tošić">
Duško Tošić

Duško Tošić (cyr.: Душко Тошић, ur. 19 stycznia 1985 w Zrenjaninie) – serbski piłkarz grający na pozycji lewego obrońcy.
Kariera klubowa.
Tošić pochodzi z miasta Zrenjanin, ale jeszcze jako młody chłopak wyjechał do Belgradu, gdzie zaczął kopać piłkę w młodzieżowej drużynie OFK Beograd. W 2003 roku mając 18 lat zadebiutował w jego barwach w lidze Serbii i Czarnogóry, a w sezonie 2003/2004 miał już pewne miejsce w składzie OFK zajmując z nim 4. pozycję w lidze. Osiągnięcie to powtórzył z belgradzkim zespołem także w sezonie 2004/2005, a grał w nim jeszcze w rundzie wiosennej sezonu 2005/2006.
Zimą 2006 Tošić za 500 tysięcy euro przeszedł do FC Sochaux-Montbéliard. W Ligue 1 zadebiutował 21 stycznia w wygranym 4:0 meczu z AS Saint-Étienne. We francuskim klubie wywalczył miejsce w podstawowej jedenastce i zajął z nim 15. miejsce na koniec sezonu. Natomiast w sezonie 2006/2007 osiągnął swój pierwszy sukces, jakim było zdobycie Pucharu Francji.
W lipcu 2007 za 1,7 miliona euro Tošić został sprzedany do Werderu Brema. W Bundeslidze zadebiutował 1 września w wygranym 2:1 meczu z Eintrachtem Frankfurt. Od czasu debiutu pełni rolę rezerwowego w Werderze. W sezonie 2007/2008 wywalczył z nim wicemistrzostwo Niemiec. W 2009 roku zdobył z klubem Puchar Niemiec. Zagrał z nim także w finale Pucharu UEFA, ale Werder przegrał tam po dogrywce 1:2 z Szachtarem Donieck.
W sezonie 2009/2010 rozegrał jedno spotkanie i w styczniu 2010 roku rozwiązał kontrakt z Werderem. 12 lutego podpisał kontrakt z Portsmouth. 25 marca został wypożyczony do Queens Park Rangers do końca sezonu.
W lipcu 2010 roku przeszedł do Crvenej zvezdy Belgrad. W 2011 roku został wypożyczony do Realu Betis. W 2012 roku przeszedł do Gençlerbirliği. Po trzech latach występów dla tego klubu, 2 czerwca 2015 podpisał kontrakt z Beşiktaşem JK. W sezonie 2015/2016 zdobył z nim mistrzostwo Turcji.
Kariera reprezentacyjna.
Tošić rozpoczął karierę reprezentacyjną od występów w młodzieżowych reprezentacjach Serbii i Czarnogóry w kategoriach U-19 i U-21. Po rozpadzie Serbii i Czarnogóry zadebiutował w pierwszej reprezentacji Serbii, a debiut miał miejsce za selekcjonerskiej kadencji Javiera Clemente, 15 listopada 2006 w zremisowanym 1:1 towarzyskim meczu z Norwegią. Tošić walczył z kadrą narodową w kwalifikacjach do Euro 2008, jednak Serbia nie wywalczyła na nie awansu.

</doc>
<doc id="944577" url="https://pl.wikipedia.org/wiki?curid=944577" title="Ostsiedlung">
Ostsiedlung

Ostsiedlung, Niemieckie osadnictwo na Wschodzie – stopniowe przemieszczanie się ludności niemieckojęzycznej na obszary dotąd zamieszkane przez Rumunów, Węgrów, ludy bałtyckie, a od ok. VIII wieku na tereny Słowian, oraz masowe przyswajanie przez ludność języka niemieckiego. 
Historia.
Średniowieczny " Ostsiedlung" rozpoczął się, kiedy Niemcy zaczęli osiedlać się na wschód od rzeki Łaby i Soławy, regiony głównie zamieszkane przez Słowian połabskich, a nabrał tempa pod wpływem działań zakonu krzyżackiego w Prusach, który swą ekspansję prowadził głównie na południowych i wschodnich wybrzeżach Bałtyku.
Niemcy zaczęli osiedlać się także na ziemiach wcześniej zamieszkanych przez Słoweńców, w Styrii i Karyntii.
W połowie XIV wieku postęp w zasiedlaniu nowych ziem zwolnił swój bieg w wyniku czarnej śmierci.
W późnym średniowieczu lokalni piastowscy władcy na Śląsku i gryficcy na Pomorzu zaczęli przekonywać Niemców do osiedlania się na swych terenach. Główne grupy kolonistów niemieckich w rejonie Śląska i Małopolski pochodziły z Niemiec południowych i środkowych, częściowo nawet w postaci zgermanizowanych Serbów Łużyckich. W Wielkopolsce udział elementu niemieckiego był słaby. Zaznaczył się on silniej w kilkunastu wsiach założonych przez zakony cystersów z Lądu, Łekna, Paradyża, Wielenia i innych. Mało było kolonistów niemieckich w Sieradzkiem, Łęczyckiem, na Kujawach, czy w ziemi dobrzyńskiej. Niemcy przybywający do Wielkopolski pochodzili przeważnie ze Śląska.
Dokumenty historyczne wspominają o pierwszych osadnikach niemieckich w Wielkopolsce w 1210 r., na Śląsku – w latach 1215-1217, na Śląsku Opolskim – w 1225 r. Osiedla niemieckie z lat 1234–1244 powstają nad górnym Dunajcem i Popradem.
Na zachodnich krańcach Rusi Czerwonej powstają dwa silne skupiska ludności pochodzenia niemieckiego w okolicach Łańcuta i Sanoka. Do wieku XVI zachowały charakter niemiecki Kościan w Poznańskiem, niektóre miejscowości podkarpackie i wielkie miasta, jak Poznań, Kraków i Lwów.
Wsie osadzone wyłącznie kolonistami niemieckimi przybierały zwykle nazwy niemieckie. Stąd pochodzą m.in. nazwy wsi Tylmanowa, Grywałd, Szlembark, Frydman, Tymbark, Rozemberk, Melsztyn i wiele innych, które wywodzą się od nazwiska osadźcy Niemca lub od nazwy wsi niemieckiej, z której pochodzili osadnicy. Niekiedy też oddawano w języku niemieckim właściwości terenu, na którym wieś lokowano.
Osadnicy niemieccy mieli własne kościoły lub kaplice, swych kapłanów i nierzadko zamieszkiwali konkretną dzielnicę miasta lub poszczególne wsie. W poszczególnych wsiach na Podkarpaciu język niemiecki przetrwał do XVIII wieku. Podobnie do tego czasu istniały na Śląsku wsie polskie w niemieckim otoczeniu językowym.
Nie można na podstawie faktu lokowania na prawie niemieckim wyciągać wniosku o faktycznym zamieszkiwaniu lokowanego terenu przez Niemców. Na terenach przygranicznych mogli oni stanowić nawet znaczny procent osiedleńców, jednak sami Niemcy mogli występować co najwyżej na początku osadnictwa, natomiast decydujące znaczenie miał właściciel ziemi, a nie koloniści.
Charakter kolonizacji.
Kolonizacja niemiecka w środkowej Europie przebiegała dwutorowo. W granicach państw, które przyjęły chrześcijaństwo i zostały uznane przez Rzym, była zazwyczaj procesem pokojowym, gdyż często władcy: czescy, polscy, węgierscy, zachęcali Niemców do zakładania osad na terenach słabo rozwiniętych lub słabo zaludnionych. Niemcy bałtyccy oraz Niemcy zamieszkali na obszarze węgierskiego Siedmiogrodu mieli dość duże przywileje i różnego rodzaju ulgi.
Inny charakter miała natomiast kolonizacja niemiecka na terenach zamieszkałych przez pogańskich Słowian połabskich. Wiązała się one bowiem z wieloma wojnami między księstwami niemieckimi, a Związkiem Wieleckim. W walkach z Wieletami brał udział również sojusznicy Cesarza jak Mieszko I czy Bolesław Chrobry. Mimo rzekomego zwycięstwa Cesarza, Połabianie dokonywali częstych kontrataków, zaś ich państwa, choć formalnie należące do Świętego Cesarstwa Rzymskiego, były (tak jak inne Marchie i elektoraty ŚCR) faktycznie niepodległe. Dynastie i ludność ulegała wpływom języka Niemieckiego poprzez sąsiedztwo, lecz zawsze ludność pochodzenia rdzennie germańskiego stanowiła mniejszość na Połabiu. 
Nacjonalizm.
W XIX wieku kolonizacja terenów wschodnich przybrała formę priorytetową oraz była elementem propagandy nacjonalistycznej. Wtedy też pojawiły się takie pojęcia jak pangermanizm i Drang nach Osten, które uzasadniać miały później dziejową konieczność zdobycia tzw. przestrzeni życiowej dla Niemców.
Po II wojnie światowej ludność niemiecka i/lub niemieckojęzyczna zamieszkująca na wschód od granicy na Odrze i Nysie ewakuowała się lub była stopniowo przesiedlana do Niemiec. 

</doc>
<doc id="944578" url="https://pl.wikipedia.org/wiki?curid=944578" title="Dusko Tosic">
Dusko Tosic



</doc>
<doc id="944586" url="https://pl.wikipedia.org/wiki?curid=944586" title="Muhammad ibn Arafa">
Muhammad ibn Arafa

Muhammad ibn Arafa (arab. محمد بن عرفة, ur. 1889 w Fezie, zm. 17 lipca 1976 w Nicei) – przez krótki czas (1953-1955) sułtan Maroka. Należał do dynastii Alawitów - był synem księcia Arafy i wnukiem sułtana Muhammada IV.
Muhammad ibn Arafa został wyniesiony na tron przez Francuzów po wygnaniu na Madagaskar sułtana Muhammada V, dążącego do uniezależnienia Maroka od Francji. Protesty w kraju przeciw panowaniu marionetkowego Muhammada ibn Arafy zmusiły jednak władze francuskie do ponownej intronizacji obalonego sułtana, a w konsekwencji do uznania niepodległości Maroka.
Po wstąpieniu na tron Muhammad ibn Arafa przybrał imię Muhammad VI, później jednak numerację tę zarzucono i obecnie imię to nosi wnuk Muhammada V król Muhammad VI ibn al-Hassan.

</doc>
<doc id="944588" url="https://pl.wikipedia.org/wiki?curid=944588" title="Marcello Lante della Rovere">
Marcello Lante della Rovere

Marcello Lante della Rovere (ur. 1569 w Rzymie, zm. 19 kwietnia 1652, w Rzymie) – włoski duchowny.
Życiorys.
Był spowinowacony z papieżem Pawłem V, który 11 września 1606 mianował go kardynałem prezbiterem tytułu Santi Quirico e Giulitta i 18 grudnia 1606 biskupem Todi (był nim do 1625). W 1629 został kardynałem biskupem Palestriny (1629), Frascati (1629-39), Porto e Santa Rufina (1639-41) oraz Ostia e Velletri (od 1641). Przewodniczył obradom konklawe 1644.

</doc>
<doc id="944589" url="https://pl.wikipedia.org/wiki?curid=944589" title="Instytut Technik Innowacyjnych EMAG">
Instytut Technik Innowacyjnych EMAG

"Sieć Badawcza Łukasiewicz – Instytut Technik Innowacyjnych EMAG" – instytut badawczy z siedzibą w Katowicach przy ulicy Leopolda 31, od 2019 roku działający w ramach Sieci Badawczej Łukasiewicz – interdyscyplinarnej grupy instytutów, trzeciej pod względem wielkości sieci badawczej w Europie.
Instytut specjalizuje się w informatyce stosowanej, informatyce technicznej oraz technologiach informacyjnych. Prowadzi badania naukowe, prace rozwojowe i wdrożeniowe, a także realizuje krajowe i międzynarodowe projekty w zakresie cyberbezpieczeństwa, sztucznej inteligencji, analizy danych, cyfrowych usług publicznych, IoT, przemysłu 4.0 oraz idei Smart Cities i Dostępności. Opracowuje, testuje i wdraża innowacyjne rozwiązania, produkty i usługi na rzecz przedsiębiorców, administracji publicznej, a także instytucji kultury, usprawniające ich funkcjonowanie, zwiększające efektywność, niezawodność i bezpieczeństwo.
Jednostka dysponuje kompleksem laboratoriów (akredytowanych i poza akredytacją) i pracowni wyposażonych w unikatową aparaturę i urządzenia kontrolno-pomiarowe, w których bada, opracowuje i rozwija produkty, urządzenia i technologie, praktycznie każdej branży, pod względem jakości, wiarygodności i bezpieczeństwa oraz w zakresie wsparcia realizowanych prac badawczych. Instytut prowadzi także działalność wzorcującą i certyfikacyjną oraz wydaje opinie techniczne.
Instytut stale nawiązuje i prowadzi współpracę z krajowymi i zagranicznymi jednostkami naukowymi i badawczymi, klastrami, sieciami naukowymi, centrami zaawansowanych technologii oraz jednostkami w strukturach samorządowych. Jest organizatorem wielu cieszących się uznaniem konferencji i seminariów naukowych. Prowadzi specjalistyczne szkolenia wspierające rozwój specjalistycznych kompetencji, umiejętności twardych i miękkich w wielu różnych dziedzinach nauki.
Historia.
Historia Łukasiewicz – EMAG sięga początków lat pięćdziesiątych ubiegłego wieku. W 1957 r., z połączenia Centralnego Biura Konstrukcji Maszyn Górniczych z Instytutem Mechanizacji Górnictwa powstał Instytut Doświadczalno-Konstrukcyjny Przemysłu Węglowego, który w 1958 r. zmienił nazwę na Zakłady Konstrukcyjno-Mechanizacyjne Przemysłu Węglowego.
W latach 1974–1975 doszło do zmian w strukturze ZKMPW, kształtujących zarys przyszłego EMAG-u. Formalnie usankcjonowano je zarządzeniem Ministra Górnictwa i Energetyki, który dnia 30 grudnia 1975 r. powołał do życia Ośrodek Badawczo-Rozwojowy Systemów Mechanizacji Elektrotechniki i Automatyki Górniczej SMEAG. W 1990 r., w wyniku zachodzących zmian na bazie zakładu o nazwie Ośrodek Badawczy Elektroniki i Automatyki Górniczej w Katowicach, zarządzeniem Ministra Przemysłu utworzono Ośrodek Badawczo-Rozwojowy Elektrotechniki i Automatyki Górniczej EMAG, który w 1992 r. zmienił nazwę na Centrum Elektryfikacji i Automatyzacji Górnictwa EMAG.
Już w ciągu niespełna kilkunastu lat od utworzenia osiągnął pozycję znaczącego i cenionego ośrodka naukowo-badawczego, zwłaszcza w obszarach automatyki przemysłowej, systemów bezpieczeństwa i monitorowania zagrożeń naturalnych oraz aparatury. Znakomita kadra oraz potencjał naukowo-badawczy pozwoliły na wypracowanie własnego, bogatego dorobku naukowego, a także zdobycie doświadczenia w opracowywaniu i wdrażaniu urządzeń, systemów oraz technologii na potrzeby krajowego i zagranicznego przemysłu. Marka EMAG stała się rozpoznawalna i ceniona nie tylko w kraju, ale i za granicą – wszędzie tam, gdzie prowadzone są procesy wydobywcze – w krajach byłego Związku Radzieckiego, Europy Zachodniej, Dalekiego Wschodu.
1 stycznia 2007 roku w wyniku konsolidacji polskich jednostek badawczo-rozwojowych do Centrum EMAG zostały włączone: Instytut Systemów Sterowania (ISS) oraz Ośrodek Badawczo-Rozwojowy Gospodarki Energetycznej (OBRGE). Od tego czasu rozwijana jest działalność w obszarze informatyki stosowanej. We wrześniu 2009 r. jednostka zmieniła nazwę na Instytut Technik Innowacyjnych EMAG.
Z początkiem 2016 r., zmianie uległ organ nadzorujący instytut z Ministra Gospodarki na Ministra Cyfryzacji. Od tego czasu Instytut EMAG rozwija badania naukowe i prace rozwojowe w zmodyfikowanych obszarach działania: informatyka stosowana, informatyka techniczna, technologia informacyjna w monitorowaniu oraz kontynuuje badania laboratoryjne związane z certyfikacją i atestacją.
Od 1 kwietnia 2019 r. instytut współtworzy Sieć Badawczą Łukasiewicz – trzecią największą sieć badawczą w Europie. Łukasiewicz skupia liczne instytuty, zlokalizowane w kilkunastu miastach oraz zatrudnia kilka tysięcy pracowników. Sieć Badawcza Łukasiewicz pracuje dla przedsiębiorczości i wspiera rozwój polskich firm. Dostarcza klientom kompletne i konkurencyjne rozwiązania biznesowe w obszarach automatyki, chemii, biomedycyny, teleinformatyki, materiałów oraz zaawansowanego wytwarzania.

</doc>
<doc id="944591" url="https://pl.wikipedia.org/wiki?curid=944591" title="Doktor Octopus">
Doktor Octopus

Doktor Octopus (inaczej Doc Ock) – fikcyjna postać z komiksów Marvela, jeden z najgroźniejszych przeciwników Spider-Mana.
W rzeczywistości dr Otto Octavius jest naukowcem, specjalistą w dziedzinie atomistyki oraz fizyki kwantowej. W wyniku nieudanego eksperymentu do ciała doktora Octaviusa zostają trwale przyczepione cztery mechaniczne ramiona, których używał podczas przeprowadzania eksperymentu. Od tej pory znany jako dr Octopus, szalony naukowiec, który za wszelką cenę dąży do przeprowadzenia swoich niebezpiecznych eksperymentów oraz zniszczenia Spider-Mana, którego jest wielkim wrogiem. Pierwszy raz pojawił się w "The Amazing Spider-Man" #3
Octopus pojawił się w sequelu filmu Spider-Man - Spider-Man 2. Postać tę zagrał Alfred Molina.
W 2013 roku zagościł także w "The Superior Spider-Man" i został głównym bohaterem, stało się to tak, ponieważ umierający Octopus po ostatniej walce ze Spider-Manem (na Pajęczej Wyspie) posiadł fale mózgowe Parkera. Dzięki nim zamienił swój mózg z mózgiem Petera i stał się Spider-Manem, a Parker umarł i to w nie swoim ciele, a wszystko dlatego, że wcześniej postanowił użyć technologii swojego wroga. Po śmierci już jako duch „pilnował” Octopusa, gdyż część jego została w ciele do momentu aż Otto usunął pamięć wcześniejszego właściciela ciała.

</doc>
<doc id="944593" url="https://pl.wikipedia.org/wiki?curid=944593" title="Papa Don’t Preach">
Papa Don’t Preach

Papa Don’t Preach – drugi singel promujący album Madonny pt. "True Blue". Piosenka stała się kolejnym międzynarodowym hitem piosenkarki. Tym sposobem Madonna udowodniła, że nie jest zwykłą sezonową gwiazdką, tylko kobietą, która ma dużo więcej do powiedzenia w przemyśle muzycznym niż mogło się wcześniej wydawać. Piosenka wzbudziła spore kontrowersje, z powodu jej tekstu i teledysku, które sugerowały, że ich główna bohaterka, nastolatka, jest w ciąży i nie zamierza poddać się aborcji. Oczekuje na akceptację swojej decyzji przez ojca (wcielił się w niego aktor Danny Aiello).
Kelly Osbourne nagrała cover tego utworu w 2002 roku, jednak jego wymowa została zmieniona.

</doc>
<doc id="944594" url="https://pl.wikipedia.org/wiki?curid=944594" title="Can-Am">
Can-Am

Can-Am (pełna nazwa The Canadian American Challenge Cup) – seria wyścigowa w Ameryce Północnej organizowana przez SCCA (Amerykański Klub Samochodów Sportowych) w latach 1966–1974 oraz 1977–1986.
Powołany do życia w 1966 roku Can-Am w krótkim okresie stał się najszybszą serią wyścigową na świecie. Samochody rozwijały większe prędkości, niż ówczesna Formuła 1. Sprzyjały temu dość ubogie limity budowy silnika. Pierwszy tytuł zdobył John Surtees, ale później nastąpiła era zespołu McLaren. W latach 1968–1970 samochody McLarena wygrały kolejne 23 wyścigi, a kierowcy Denny Hulme oraz Bruce McLaren wywalczyli solidarnie po dwa tytuły. Pasma sukcesów nie przerwała nawet tragiczna śmierć McLarena na torze Goodwood w 1970 roku. Nowozelandczyk testował wówczas jeden z nowych prototypów Can-Am.
W 1972 roku na torach Can-Am pojawił się najpotężniejszy samochód sportowy w historii – Porsche 917/30, dysponujący 1100-konnym, pięciolitrowym silnikiem z turbodoładowaniem. Podczas jednej z sesji testowych za jego kierownicą Mark Donohue osiągnął niewyobrażalną wręcz prędkość maksymalną 402 km/h. Określony mianem "Turbopanzer" samochód wygrał wszystkie wyścigi w sezonie 1973, czym wymusił pierwsze poważne ograniczenia sprzętowe w historii cyklu.
Pasmo sukcesów Can-Am nagle dobiegło końca w 1974 roku. Kryzys paliwowy i ekonomiczna recesja w Stanach Zjednoczonych drastycznie podniosły koszty organizacji wyścigów, skutkiem czego Can-Am zawiesił działalność na okres dwóch lat. Był to jednocześnie koniec tzw. "Złotej Ery" tej serii.
Cykl wskrzeszono w 1977 roku, jednak w znacznie ograniczonej formie. Limit maksymalnej pojemności silników obniżono do trzech litrów, samochody nie osiągały już tak zawrotnych prędkości. Mimo to w pierwszych czterech latach tytuły mistrzowskie wciąż zdobywali kierowcy związani na stałe z Formułą 1.
Po kilku latach seria całkowicie straciła na prestiżu i skupiała praktycznie tylko zawodników z kontynentu amerykańskiego. Rezygnacja z udziału czołowych konstruktorów i dalsze cięcie kosztów ostatecznie spowodowało upadek serii w 1986 roku.

</doc>
<doc id="944600" url="https://pl.wikipedia.org/wiki?curid=944600" title="CanAm">
CanAm



</doc>
<doc id="944605" url="https://pl.wikipedia.org/wiki?curid=944605" title="CanAm Series">
CanAm Series



</doc>
<doc id="944606" url="https://pl.wikipedia.org/wiki?curid=944606" title="Can-Am Series">
Can-Am Series



</doc>
<doc id="944609" url="https://pl.wikipedia.org/wiki?curid=944609" title="Hello Nasty">
Hello Nasty

Hello Nasty – piąty studyjny album hip-hopowego zespołu Beastie Boys wydany w 1998 roku.

</doc>
<doc id="944615" url="https://pl.wikipedia.org/wiki?curid=944615" title="Doctor Octopus">
Doctor Octopus



</doc>
<doc id="944620" url="https://pl.wikipedia.org/wiki?curid=944620" title="Kahlenberg">
Kahlenberg

Kahlenberg (; po polsku "Łysa Góra") – wzgórze w Lesie Wiedeńskim o wysokości 484 m n.p.m. Aktualnie na terenie Wiednia. Z tego miejsca w 1683 roku Król Polski Jan III Sobieski dowodził zwycięską bitwą o Wiedeń z Turkami.
Kościół św. Józefa.
Na szczycie góry znajduje się kościół pw. św. Józefa prowadzony od 1906 roku przez polskich księży zmartwychwstańców, a w nim izba upamiętniająca zwycięstwo polskie w Odsieczy Wiedeńskiej. Z Kahlenbergu roztacza się panorama Wiednia. Na Kahlenbergu znajduje się również 165-metrowej wysokości maszt radiowo-telewizyjny.
Znajduje się tu również tablica upamiętniająca wizytę papieża Jana Pawła II w 1983 roku, złożoną w ramach obchodów 300. rocznicy zwycięskiej bitwy.
Pomnik Jana III Sobieskiego.
W 2013, w 330. rocznicę odsieczy wiedeńskiej, z inicjatywy Piotra Zaparta na Kahlenbergu wmurowano kamień węgielny pod budowę pomnika króla. W 2017, przed uroczystościami 334. rocznicy odsieczy wiedeńskiej, został zniszczony (wandale pomalowali go na czarno).
Wykonany z brązu pomnik przedstawiać ma Sobieskiego na koniu, z atrybutami władzy, na czele zwycięskiej husarii. Autorem projektu jest prof. Czesław Dźwigaj. Odsłonięcie było planowane na 12 września 2018 (rocznica bitwy), jednak po negatywnej opinii Wiedeńskiej Rady Doradczej ds. Pomników i Miejsc Pamięci, zostanie on prawdopodobnie postawiony w Krakowie. Będzie też rozpisany międzynarodowy konkurs na projekt nowego pomnika dla Wiednia.

</doc>
<doc id="944623" url="https://pl.wikipedia.org/wiki?curid=944623" title="Max Švabinský">
Max Švabinský

Max Švabinský (ur. 17 września 1873 w Kromieryżu, zm. 10 lutego 1962 w Pradze) − czeski malarz i grafik. Zaliczany do twórców czeskiego ruchu nowoczesnego w sztuce.
Został odznaczony Tarczą Honorową Protektoratu Czech i Moraw z Orłem Świętego Wacława.

</doc>
<doc id="944624" url="https://pl.wikipedia.org/wiki?curid=944624" title="Dekanat Olsztyn I-Śródmieście">
Dekanat Olsztyn I-Śródmieście



</doc>
<doc id="944626" url="https://pl.wikipedia.org/wiki?curid=944626" title="Podryw">
Podryw



</doc>
<doc id="944627" url="https://pl.wikipedia.org/wiki?curid=944627" title="Dr. Otto Octavius">
Dr. Otto Octavius



</doc>
<doc id="944635" url="https://pl.wikipedia.org/wiki?curid=944635" title="Dekanat Olsztyn II-Zatorze">
Dekanat Olsztyn II-Zatorze



</doc>
<doc id="944636" url="https://pl.wikipedia.org/wiki?curid=944636" title="Alfredo Foni">
Alfredo Foni

Alfredo Foni (ur. 20 stycznia 1911 w Udine, zm. 28 stycznia 1985 w Lugano) – włoski piłkarz i trener.
Kariera.
Foni był obrońcą reprezentacji Włoch w latach 30. W 1936 roku zdobył z reprezentacją Włoch złoty medal olimpijski, w 1938 roku znalazł się w kadrze Włoch na mistrzostwa świata. Występował w Udinese Calcio, S.S. Lazio, Padovie Calcio i Juventusie.
Kariera trenerska.
Po zakończeniu kariery piłkarskiej odnosił sukcesy w pracy trenerskiej. Był trenerem Interu Mediolan w latach 1952–1955 i 1968–1969), z którym zdobył mistrzostwo Włoch w 1953 i 1954 roku. Z reprezentacją Szwajcarii uczestniczył w mistrzostwach świata w 1966 roku. Prowadził też Sampdorię i AS Roma.

</doc>
<doc id="944638" url="https://pl.wikipedia.org/wiki?curid=944638" title="Mėnuo Juodaragis">
Mėnuo Juodaragis

Mėnuo Juodaragis ("Czarnorogi Księżyc") – festiwal muzyczny odbywający się początkowo w litewskiej wsi Verbiškės, następnie w Sudeikiai nad jeziorem Ałowsza oraz w dawnej litewskiej stolicy, Kernavė. Festiwal jest organizowany od 1995 roku. Według organizatorów, jest to „festiwal współczesnej kultury bałtyckiej, z naciskiem na jej pogańskie korzenie”.
Wydarzenie to obejmuje nie tylko koncerty muzyczne, lecz także rekonstrukcje obrzędów i walk, pokazy filmowe, wykłady, wystawy fotografii, pokazy dawnych technik rzemieślniczych.
Historia.
Pierwsza edycja odbyła się w wiosce Verbiškės, w zasadzie były to bardzo skromne początki, bardziej przypominające spotkanie towarzyskie niż festiwal. W drugiej edycji (1997) wystąpiło kilku litewskich wykonawców, m.in.: Laumė, Sovijus i Wejdas oraz goście z Łotwy: King Lear's Convulsions i Sala. W 1999 wystąpiło 7 zespołów. Rok później festiwal przeniósł się z Verbiskes do Sudeikiai, gromadząc już 20 wykonawców bałtyckiej sceny pagan metal, neofolk, ambient i innych stylów muzycznych.
W roku 2001 festiwal stał się już przeglądem międzynarodowym, a do muzyki dołączono inne wydarzenia kulturalne. Poza kilkunastoma zespołami litewskimi, wystąpili: 4got10 i Forgotten Sunrise z Estonii, K 984 the Fungal Kingdom z USA, Skyforger z Łotwy i fiński Tiermes.
Szósta edycja (2002) została objęta patronatem litewskiego Ministerstwa Kultury. Poza tradycyjnymi koncertami zorganizowano też pokazy instalacji wideo, przegląd filmów, cykl wykładów o tematyce rodzimowierczej.
W 2003 na miejsce festiwalu wybrano Kernavė – historyczną, pogańską stolicę Litwy. Miasto otoczone jest śladami tej przeszłości, m.in. kurhanami w których, według legend, spoczywają przedchrześcijańscy władcy Litwy. Klimat festiwalu tworzyły drewniane rekonstrukcje dawnych budowli, w nocy oświetlane pochodniami. Festiwal został po raz pierwszy w swej historii objęty patronatem UNESCO. Do tradycyjnych elementów – muzyki, wykładów, rekonstrukcji i filmów dołączono zwiedzanie ekspozycji muzealnych oraz zorganizowano afterparty w Wilnie.
Ósma edycja, również w Kernave, odbyła się w sierpniu 2004 i trwała 3 dni. Program był podobny do tego z 2003, zwiększyła się liczba wykonawców i reprezentowanych państw, afterparty zorganizowano także w Kownie.
Kolejne lata przyniosły problemy finansowe organizatorów. Edycja w 2005 miała być odwołana, ostatecznie odbyła się w składzie ograniczonym niemal wyłącznie do litewskich wykonawców. W 2006 organizatorzy ogłosili przełożenie festiwalu na rok następny. W dniach 24–26 sierpnia 2007 odbyła się kolejna edycja festiwalu. W kolejnych latach corocznie miały miejsce następne edycje. W 2016 roku festiwal odbył się w dniach 26–28 sierpnia na wyspie Duburys.
W latach 2020 i 2021, z powodu obostrzeń związanych z Pandemią COVID-19, odbyły się edycje „niepełne”, oznaczone odpowiednio XXI½ oraz XXI¾.

</doc>
<doc id="944639" url="https://pl.wikipedia.org/wiki?curid=944639" title="Marta Eloy Cichocka">
Marta Eloy Cichocka

Marta Eloy Cichocka (ur. 2 sierpnia 1973 w Krakowie) – poetka i fotografka, hispanistka, tłumaczka literatury pięknej, promotorka kultury, habilitowana badaczka literatury. 
Życiorys.
Stypendystka Fundacji im. Michela d’Ornano, absolwentka Université de Caen Basse-Normandie, obroniła doktorat na Université Paris 8 Vincennes-Saint-Denis i rozprawę habilitacyjną na Uniwersytecie Pedagogicznym w Krakowie, gdzie pracuje od 1999 roku. Od 2006 roku jest adiunktem, od 2018 roku profesorem uczelni, a od 2017 roku Zastępcą Dyrektora Instytutu Neofilologii Uniwersytetu Pedagogicznego, gdzie kieruje Katedrą Literatury, Historii i Kultury Hiszpańskiego Obszaru Językowego oraz zespołem filologii hiszpańskiej. Absolwentka V Liceum Ogólnokształcącego w Krakowie, uczęszczała do klasy francuskiej m.in. wraz z aktorem Łukaszem Nowickim i prezesem linii lotniczych Sebastianem Mikoszem, którzy wspominają o niej w podcaście "Lotnictwo jest jak muzyka". 
Debiutowała w 2003 zbiorem wierszy i fotografii pt. "Wejście ewakuacyjne" (Dęby Rogalińskie). Kolejne jej książki poetyckie, poza tomikiem Engramy (2017), to także zbiory wierszy i fotografii, głównie z cyklu zatytułowanego „miksang”. Jej zdjęcia z tego cyklu można znaleźć również na okładkach płyt wydawanych przez wytwórnię For Tune, m.in. Fusk "Sieben Acht, Gute Nacht", Jachna Tarwid Tarch "Sundial", Janczarski &amp; McCraven Quintet "Travelling East West", Marcin Krzyżanowski "Kenosis Music", Maria Pomianowska "Warszawa Dakar", Wojciech Pulcyn "Tribute to Charlie Haden", Trevor Watts &amp; Veryan Weston "At Ad Libitum""," Ksawery Wójciński "The Soul" i in. 
Jako dziennikarka związana przez dekadę z miesięcznikiem "Biuletyn Fotograficzny", publikowała również m.in. w "Pro Arte", "Kursywie", "Kulturze", "Undergruncie", "LiteRacjach", "Dekadzie Literackiej", w miesięczniku "Foto Pozytyw", w czasopiśmie "Ha!art", magazynie "Aktivist", a także w "Dwutygodniku". Ma na koncie eseje i wywiady, teksty krytycznoliterackie, poezję, przekłady oraz teksty piosenek formacji grup undergroundowych (Wydział, Sound Q). W maju 2005 roku wraz z dziennikarzami Gazety Wyborczej deportowana z Kuby za kontakty z miejscową opozycją.
Jako poetka dąży do przekraczania formuły czytania poezji na rzecz aktywnego łączenia słowa z dźwiękiem i obrazem. Jej wiersze wraz z utworami Darka Foksa i Tomasza Różyckiego zainaugurowały Scenę Poezji Współczesnej przy Teatrze im. Juliusza Słowackiego w Krakowie (2004), kierowaną przez Radosława Krzyżowskiego. W jej projekcie „Huśtawki nastrojów” (2004) na scenie ówczesnego Teatru 38 w Krakowie wystąpił aktor Tomasz Cymerman, artysta wizualny Thomas Harzem oraz undergroundowy zespół Wydział, tworzony przez Michała Zadarę i Justynę Kowalską. Nagrania jej wierszy w wykonaniu Wydziału posłużyły jako ścieżka dźwiękowa do filmu „Marecki” (2004) w reż. Michała Zadary, w którym zagrała jeden z epizodów. Jest bohaterką jednego z odcinków programu „Wierszem” (2008) w reż. Andrzeja Wojciechowskiego (TVP Kultura). 
Współpracowała z Teatrem Starym w Krakowie przy opracowaniu dramaturgicznym "Fedry" Jean Baptiste Racine'a w reżyserii Michała Zadary (2006). Jest autorką nowego przekładu i adaptacji dramatu "Życie to sen" Pedro Calderona de la Barca w reżyserii Wojtka Klemma (2016), a także autorką tekstu i scenariusza sztuki "Córki powietrza. Sen Balladyny" , inspirowanej Calderonem i Słowackim, w reżyserii Ignacio Garcíi (premiera polska: Teatr im. Jana Kochanowskiego w Opolu, marzec 2019; premiera światowa: Festiwal Teatru Klasycznego w Almagro, Hiszpania, lipiec 2019). 
Jest laureatką I nagrody w konkursie poetyckim im. Haliny Poświatowskiej (2004), stypendystką Ministra Kultury i Dziedzictwa Narodowego w kategorii literatura (2007), laureatką Nagrody Krakowa Miasta Literatury UNESCO (2021), a także mentorką w europejskim programie Connecting Emerging Literary Artists (CELA) w latach 2019-2023. Jest pomysłodawczynią i koordynatorką cyklu MANUFAKTURA POEZJI, warsztatów translatorskich w obecności autorów, oraz serii polifonicznych recitali poetyckich pt. REPUBLICA POETICA. Jest pierwszą laureatką Międzynarodowego Stypendium Twórczego im. Antonio Machado (I Beca-Residencia Internacional SxS Antonio Machado), ufundowanego przez hiszpańskie miasta Sorię i Segowię. Gościła na festiwalach poetyckich w Polsce, Francji, Hiszpanii, Meksyku, Kolumbii, Chile i Argentynie (m.in. Festival Internacional de Poesía FIP Santiago de Chile; Festival Internacional de Poesía de Medellín; Festival Vicente Huidobro, Santiago de Chile; Festival de Poesía Parque Chas, Buenos Aires; Festival POEMAD, Madryt; Festival de la Imagen y la Palabra, Tuluá; Międzynarodowy Festiwal Literacki im. Czesława Miłosza, Kraków; Międzynarodowy Festiwal Literatury im. Josepha Conrada, Kraków; Encuentro Internacional de Escritores, Monterrey, Meksyk; Festiwal Poznań Poetów w Poznaniu; Marché de la Poésie w Paryżu oraz interdyscyplinarny festiwalu ENCLAVE (2016) w mieście Meksyk, gdzie towarzyszył jej polski muzyk jazzowy Marcin Oleś).
Od 2016 roku Oleś i Cichocka wspólnie tworzą interdyscyplinarny projekt "contraVERSOS" (na kontrabas i głos ludzki): to spotkanie kontrabasisty i poetki, dialog muzyki i literatury, zderzenie dźwięku instrumentu strunowego z melodią głosu ludzkiego, poszukiwanie możliwości zamiany przypisanych przez naturę ról głosu ("vox") i melodii ("prima voce"), kontrastu melodyki z semantyką, abstrakcji z narracją, uwypuklenie uniwersalności muzyki z kontrowersyjną nieprzetłumaczalnością słowa poetyckiego. Ten poetycko-muzyczny recital pokazywany był w Segowii na scenie teatru San Nicolas (2016), w sali koncertowej Akademii Muzycznej w Sorii (2016), w księgarnio-kawiarni literackiej Lokator w Krakowie (2017), na Festiwalu Expoesía w Sorii (2019), w ramach VI Festiwalu Cortejo de la Avutarda w Pinilla del Olmo (2019), na Festiwalu Poezji POEMAD w Madrycie (2019). w MOKSiR w Chełmku (2022) oraz w ramach Festiwalu „Poezja jest najważniejsza” w Częstochowie (2022). 

</doc>
<doc id="944641" url="https://pl.wikipedia.org/wiki?curid=944641" title="Menuo Juodaragis">
Menuo Juodaragis



</doc>
<doc id="944642" url="https://pl.wikipedia.org/wiki?curid=944642" title="Twiggy">
Twiggy

Twiggy, właściwie Lesley Lawson (ur. 19 września 1949 w Brent w Londynie, jako Lesley Hornby) – angielska modelka, aktorka, piosenkarka.
Karierę rozpoczęła w wieku 16 lat. Za przyczyną Twiggy, ówczesnym kanonem piękna kobiecego stały się duże oczy, regularne rysy i drobna dziecięca sylwetka. Swój pierwszy sukces aktorski odniosła w filmie Kena Russella „Chłopak” („The Boy Friend”). Otrzymała za ową rolę dwa Złote Globy. Swoją karierę kontynuowała w Anglii i Ameryce. Grała m.in. w takich produkcjach jak "The Blues Brothers", "Club Paradise" i "The Little Match Girl". W 1988 roku poślubiła Leigha Lawsona.
Jako pierwsza użyczyła swojego wizerunku do stworzenia lalki Barbie.
W 1997 ukazała się jej autobiografia, zatytułowana "Twiggy in Black and White".

</doc>
<doc id="944644" url="https://pl.wikipedia.org/wiki?curid=944644" title="Ludovico Trevisan">
Ludovico Trevisan

Ludovico Trevisan (ur. 15 listopada 1401, zm. 22 marca 1465) – włoski kardynał. Jego nazwisko niekiedy podawane jest błędnie jako Scarampi-Mezzarota.
Życiorys.
Pochodził z Wenecji. Studiował medycynę na Uniwersytecie w Padwie, uzyskując doktorat w 1425. Początkowo był lekarzem i sekretarzem kardynała Gabriele Condulmera, następnie został żołnierzem, walcząc pod rozkazami biskupa-kondotiera Giovanniego Vitelleschiego (przyszłego kardynała), by ostatecznie wybrać stan duchowny.
W 1435 wybrano go biskupem Trogir, dwa lata później przeniesiono go na arcybiskupstwo Florencji, a w grudniu 1439 do patriarchatu Akwilei. Rok później Eugeniusz IV kreował go kardynałem prezbiterem S. Lorenzo in Damaso i mianował kamerlingiem Świętego Kościoła Rzymskiego. W 1440 w bitwie pod Anghiarri pokonał mediolańskiego kondotiera Niccoló Piccini. Popierał Eugeniusza IV w sporze z antypapieżem Feliksem V – jego bezpośrednim adwersarzem był polski kardynał obediencji bazylejskiej Aleksander, również mianowany (przez antypapieża) patriarchą Akwilei. W latach 1442-1443 legat w Marchii Ankońskiej. W 1443 pomagał Eugeniuszowi IV w przywróceniu porządku w Rzymie. W latach 1443-1444 uczestniczył w negocjacjach Stolicy Apostolskiej z królem Alfonsem Aragońskim w sprawie królestwa Neapolu. Administrator diecezji Bolonia 1443-1444, biskup opactwa SS. Trinita di Cava od 1444 aż do śmierci. Po wyborze Mikołaja V w 1447 uczestniczył w legacji do króla Neapolu. W 1452 papież powierzył mu wizytację rzymskich kościołów. Opat komendatoryjny Monte Cassino od 1454.
W latach 1455-1459 był admirałem floty papieskiej i legatem na wyspy Morza Śródziemnego. Odniósł wiele zwycięstw nad flotą turecką, odzyskując m.in. Lemnos, Samotrakę i Thasos, jednak później sprzeciwiał się kontynuowaniu krucjaty przeciw Turkom. W styczniu 1465 został kardynałem-biskupem Albano, zachowując patriarchat akwilejski oraz opactwo Cava "in commendam". Był bardziej żołnierzem niż duchownym, zgromadził ogromne bogactwo i słynął z życia w luksusie. Ufundował remont katedry w Akwilei oraz swojego tytularnego kościoła S. Lorenzo in Damaso, sfinansował też budowę kilku akweduktów. Swój ogromny majątek zapisał Kościołowi i krewnym. Zmarł w nocy z 21 na 22 marca 1465.

</doc>
<doc id="944649" url="https://pl.wikipedia.org/wiki?curid=944649" title="Odra 1103">
Odra 1103

EKD Odra 1103 – tranzystorowy, specjalizowany komputer drugiej generacji skonstruowany i produkowany w Zakładach Elektronicznych Elwro od 1967 roku, oparty na pakietach i technologii Odry 1013. 
Komputer był rozbudowanym kalkulatorem dziesiętnym przeznaczonym do przetwarzania danych w ścisłej współpracy z maszynami analitycznymi.

</doc>
<doc id="944651" url="https://pl.wikipedia.org/wiki?curid=944651" title="Deportivo Toluca Fútbol Club">
Deportivo Toluca Fútbol Club



</doc>
<doc id="944652" url="https://pl.wikipedia.org/wiki?curid=944652" title="Dekanat Olsztyn III-Gutkowo">
Dekanat Olsztyn III-Gutkowo



</doc>
<doc id="944653" url="https://pl.wikipedia.org/wiki?curid=944653" title="La Isla Bonita">
La Isla Bonita

La Isla Bonita – piąty singel promujący album Madonny pt. "True Blue". 
Piosenka odniosła bardzo duży sukces na całym świecie, do dzisiaj jest jedną z najchętniej emitowanych przez stacje radiowe piosenek Madonny. Utwór jest pierwszym, w którym Madonna wykorzystała latynoskie motywy. Kompozycja napisana przez Patricka Leonarda i Bruce'a Gaitscha pierwotnie została przedstawiona Michaelowi Jacksonowi i miała ukazać się na jego albumie "Bad". Została jednak odrzucona, a Patrick Leonard zaprezentował ją Madonnie w trakcie pracy nad albumem "True Blue". Piosenka była później wykonywana przez wielu artystów, m.in. przez francuską piosenkarkę Alizée (wydana jako dodatkowa ścieżka meksykańskiej wersji albumu Psychédélices) czy heavymetalowy zespół System of a Down (kilkusekundowy fragment).
Teledysk.
Wideoklip do utworu został nagrany w Los Angeles i wyreżyserowany przez Mary Lambert. Teledysk przedstawia dwa różne wcielenia Madonny. W jednym z nich piosenkarka jest przedstawiona jako tancerka flamenco. W drugim wcieleniu Madonna ma krótko obcięte włosy, spogląda przez okno na Latynosów bawiących się na ulicy oraz modli się. W końcowej scenie teledysku piosenkarka schodzi na ulicę ubrana w czerwoną suknię i tańcząc odchodzi.

</doc>
<doc id="944655" url="https://pl.wikipedia.org/wiki?curid=944655" title="Aldo Olivieri">
Aldo Olivieri

Aldo Olivieri (ur. 2 października 1910, zm. 5 kwietnia 2001) – włoski bramkarz i trener piłkarski.
Kariera sportowa.
Grał w Hellas Werona, Padovie Calcio, AS Lucchese, AC Torino, Brescii Calcio i Viareggio Calcio. W 1938 roku z reprezentacją Włoch zdobył mistrzostwo świata.
W latach 1950–1952 był trenerem Interu Mediolan.

</doc>
<doc id="944656" url="https://pl.wikipedia.org/wiki?curid=944656" title="Moment przejścia">
Moment przejścia

Moment przejścia – wielkość określająca prawdopodobieństwo przejścia promienistego (spektroskopowego) z początkowego stanu kwantowego formula_1 do końcowego stanu kwantowego formula_2 dowolnego układu opisywanego w kategoriach mechaniki kwantowej. Prawdopodobieństwo to manifestuje się eksperymentalnie w intensywności pasma widmowego odpowiadającego temu przejściu.
Moment przejścia wyraża się wzorem:
gdzie formula_4 i formula_5 są odpowiednio funkcjami falowymi stanów kwantowych formula_1 i formula_2 (symbol * oznacza sprzężenie zespolone), a całkowanie jest po wszystkich zmiennych, od których funkcje zależą i całej przestrzeni im dostępnej.
formula_8 jest operatorem przejścia. W przypadku większości obserwowanych przejść promienistych (tzw. przejścia E1) jest to operator elektrycznego momentu dipolowego, formula_9 Tak definiuje się "dipolowy moment przejścia".
W przypadkach, gdy dipolowy moment przejścia jest równy zeru (przez symetrię operatora formula_10 i funkcji falowych formula_4 i formula_5), niezerowe mogą być momenty przejścia, w których operator formula_8 jest równy operatorowi odpowiednio elektrycznego momentu kwadrupolowego lub magnetycznego momentu dipolowego. Przejścia takie określa się odpowiednio E2 oraz M1.
Prawdopodobieństwo przejścia, które determinuje intensywność pasma, zależy od kwadratu wartości bezwzględnej momentu przejścia. Przejście, którego moment jest bliski zeru określa się jako przejście wzbronione. Jednostka momentu przejścia jest taka sama jak momentu dipolowego, zatem wielkość momentu przejścia wyraża się tradycyjnie w debajach (D), lub, w układzie SI, w C·m (kulomb razy metr).

</doc>
<doc id="944658" url="https://pl.wikipedia.org/wiki?curid=944658" title="Hrabstwo Harford">
Hrabstwo Harford

Hrabstwo Harford (ang.: "Harford County") – hrabstwo w amerykańskim stanie Maryland. Hrabstwo zajmuje powierzchnię całkowitą 1 364,20 km² i według szacunków US Census Bureau w roku 2006 liczyło 241 402 mieszkańców. Siedzibą hrabstwa jest miejscowość Bel Air.
Historia.
Hrabstwo Harford powstało w 1773 roku z części hrabstwa Baltimore. Nazwa hrabstwa pochodzi od Henry'ego Harforda, ostatniego właściciela kolonii Maryland, który jako nieślubne dziecko Fredericka Calverta, szóstego lorda Baltimore, nie odziedziczył po ojcu tytułu lordowskiego.
Geografia.
Hrabstwo Harford zajmuje powierzchnię całkowitą 1 364,20 km², z czego 1 140,50 km² stanowi powierzchnia lądowa a 223,70 km² (16,4%) powierzchnia wodna. Najwyższy punkt w hrabstwie ma wysokość 245 m n.p.m., zaś najniższy punkt położony jest na poziomie morza w zatoce Chesapeake.
Na terenie hrabstwa Harford znajdują się trzy parki stanowe: park stanowy Palmer, park stanowy Rocks oraz park stanowy Susquehanna.
Demografia.
Według szacunków US Census Bureau w roku 2006 hrabstwo Harford liczyło 241 402 mieszkańców.

</doc>
<doc id="944665" url="https://pl.wikipedia.org/wiki?curid=944665" title="Dekanat Olsztyn IV-Jaroty">
Dekanat Olsztyn IV-Jaroty



</doc>
<doc id="944668" url="https://pl.wikipedia.org/wiki?curid=944668" title="Kościół Ewangeliczny w RP">
Kościół Ewangeliczny w RP

Kościół Ewangeliczny w Rzeczypospolitej Polskiej – chrześcijański kościół protestancki o charakterze ewangelikalnym. W 2007 roku liczył około 200 członków, 8 osób duchownych i 3 zbory.
Historia.
Wywodzi się z ruchu ewangelicznych chrześcijan mającego początek w XIX wieku założonego w Rosji przez Jana Prochanowa. Powstał w kwietniu 2003 roku ze struktur Kościoła Ewangelicznych Chrześcijan.
Teologia.
Teologia Kościoła w głównych punktach opiera się o doktryny teologii ewangelikalnej. Wyznawana jest wiara w nieomylność Pisma Świętego składającego się z 66 ksiąg, Trójcę Świętą, boskość i człowieczeństwo Jezusa Chrystusa, jego śmierć za grzechy ludzkości, jego zmartwychwstanie, jego wniebowstąpienie i jego powtórne przyjście, wieczne życie oraz wieczne potępienie. Przyjmowane są dwa ustanowienia (sakramenty): chrzest przez zanurzenie osób świadomie wierzących oraz Wieczerza Pańska pojmowana jako pamiątka ofiary Chrystusa (memorializm). Ponadto uznawane jest powszechne kapłaństwo wierzących.
Struktura.
Kościół działa w oparciu o statut. Najwyższymi jego organami są Synod, Rada Kościoła oraz Komisja Rewizyjna. Podstawową jednostką organizacyjną jest zbór, a pomocniczymi – agendy. Przewodniczącym Rady Kościoła jest Daniel Cichocki. W rejestrze Kościołów i Związków Wyznaniowych Ministerstwa Spraw Wewnętrznych i Administracji wpisany jest w dziale A, pod numerem 154. Do Kościoła należy mniej niż stu członków i sympatyków.

</doc>
<doc id="944673" url="https://pl.wikipedia.org/wiki?curid=944673" title="Dekanat Olsztyn V-Kormoran">
Dekanat Olsztyn V-Kormoran



</doc>
<doc id="944675" url="https://pl.wikipedia.org/wiki?curid=944675" title="Tiermes">
Tiermes

Tiermes lub Horra-galles – w mitologii Saamów bóg grzmotu i deszczu. Przypisywano mu władzę nad życiem i śmiercią. Przedstawiany w postaci antropomorficznej, jego atrybutem był młot (co może być śladem importu kulturowego od sąsiednich ludów germańskich, gdzie młot był symbolem Thora).
Tiermes był jednym z najważniejszych bóstw saamskich, jego wizerunki umieszczane były na bębnach szamańskich.

</doc>
<doc id="944677" url="https://pl.wikipedia.org/wiki?curid=944677" title="Therese Alshammar">
Therese Alshammar

Malin Therese Alshammar (ur. 26 sierpnia 1977 w Solnie) – szwedzka pływaczka, trzykrotna medalistka olimpijska, dwukrotna mistrzyni świata na długim basenie i dziesięciokrotna mistrzyni świata na basenie 25 m, dziesięciokrotna mistrzyni Europy i piętnastokrotna mistrzyni Europy na basenie 25 m, sześciokrotna olimpijka, specjalistka od sprintów.
Kariera.
Alshammar zadebiutowała na arenie międzynarodowej w mistrzostwach świata w Rzymie w 1994.
Sześciokrotnie startowała w igrzyskach olimpijskich, ale największe sukcesy odniosła na igrzyskach w Sydney w 2000, gdzie zdobyła srebrne medale na 50 i 100 metrów stylem dowolnym oraz brąz w sztafecie 4x100 m stylem zmiennym.
Rok później na mistrzostwach świata w Fukuoce zdobyła srebrne medale na 50 metrów stylem zmiennym oraz stylem motylkowym.
W mistrzostwach świata w Montrealu w 2005 zdobyła brązowy medal na 50 metrów stylem motylkowym.
W mistrzostwach świata w Melbourne w 2007, zdobyła złoty medal na 50 metrów stylem motylkowym i srebrny na 50 metrów stylem dowolnym.
Dziesięciokrotnie ustanawiała rekord świata, w tym dwukrotnie na basenie 50 m. Na dzień 22 października 2017 roku pozostaje rekordzistką globu na dystansie 50 m stylem motylkowym na basenie 25 m.
Życie prywatne.
Jej matka Britt-Marie Blomberg, reprezentowała Szwecję na Igrzyskach Olimpijskich 1972 w Monachium, mając 17 lat.

</doc>
<doc id="944678" url="https://pl.wikipedia.org/wiki?curid=944678" title="Traunsteinera globosa">
Traunsteinera globosa



</doc>
<doc id="944679" url="https://pl.wikipedia.org/wiki?curid=944679" title="Live to Tell">
Live to Tell

Live to Tell – pierwszy singel z albumu Madonny pt. "True Blue". Piosenka znajduje się także na ścieżce dźwiękowej do filmu "W swoim kręgu (At Close Range)", w którym zagrał pierwszy mąż Madonny – Sean Penn. Podczas promowania fimu "Evita" w 1996 roku w programie "Oprah Winfrey Show" Madonna nazwała ten utwór najlepszą piosenką jaką kiedykolwiek nagrała. Pierwsza poważna piosenka Madonny stała się zarazem jej kolejnym hitem.
W 2006 roku Madonna wywołała ogromne kontrowersje wykonując ten utwór podczas trasy koncertowej "Confessions Tour" będąc przytwierdzoną do ogromnego lustrzanego krzyża i mając na głowie koronę cierniową. W trakcie wykonania na ogromnych telebimach pojawiają się twarze (prawdopodobnie afrykańskich) dzieci oraz liczba 12,000,000. Jest to liczba afrykańskich dzieci które umrą w najbliższych latach z powodu AIDS. Madonna zwraca uwagę na globalny wymiar tej tragedii i apeluje o pomoc.

</doc>
<doc id="944681" url="https://pl.wikipedia.org/wiki?curid=944681" title="Jan Gaca">
Jan Gaca

Jan Gaca (ur. 1933 w Przystałowicach Małych, zm. 23 sierpnia 2013) – muzykant, skrzypek ludowy z regionu Radomszczyzny, okolic Przysuchy.
Życiorys.
Uczył się u swoich braci Piotra (skrzypka) i Władysława (harmonisty) oraz okolicznych muzykantów. Grał od 16. roku życia na zabawach i weselach w okolicach Potworowa, Sadów i Nieznamierowic jako bębnista. Od lat 90., kiedy zrezygnował z funkcji kościelnego w parafii w Sadach, powrócił do skrzypiec. Stał się muzykantem bardzo znanym z grania na wielu weselach, uroczystościach rodzinnych i imprezach plenerowych okolicy Przysuchy i całej ziemi radomskiej. Sam nie pamiętał na ilu weselach grał, ale w przybliżeniu podał liczbę ponad 1000. Znał bardzo dużą liczbę melodii mazurków, oberków, polek i melodii weselnych, podawał, że „ma ich tyle, jak tych liści na drzewie”.
Wykształcił wielu młodych kontynuatorów, muzykantów grających na skrzypcach, basach, bębenku, którzy podtrzymują istnienie dawnych melodii ludowych, grając je w wielu miejscach Polski, a także za granicą. Spośród jego uczniów wyróżnić można Macieja Żurka i Marka Ruczko z Olsztyna oraz Ewę Grochowską z Lublina. Wielokrotnie zapraszany do grania na potańcówkach i koncertach przez Stowarzyszenie „Dom Tańca” z Warszawy czy Stowarzyszenie „Tratwa” z Olsztyna.
Uczestnik przeglądów i festiwali muzyki ludowej. Wielokrotny laureat Festiwalu Kapel i Śpiewaków Ludowych w Kazimierzu Dolnym. Laureat Nagrody im. Oskara Kolberga. Współpracował z zespołem śpiewaczym „Zakukała kukułecka” z Gałek Rusinowskich, grywał z harmonistą Marianem Pełką z Kłudna i kuzynem Stefanem Gacą – bębnistą.
Jan Gaca w 2013 roku został laureatem Dorocznej Nagrody Ministra MKiDN za całokształt twórczości.

</doc>
<doc id="944682" url="https://pl.wikipedia.org/wiki?curid=944682" title="Dekanat Ostróda Wschód">
Dekanat Ostróda Wschód



</doc>
<doc id="944685" url="https://pl.wikipedia.org/wiki?curid=944685" title="Proces ściśle stacjonarny">
Proces ściśle stacjonarny



</doc>
<doc id="944686" url="https://pl.wikipedia.org/wiki?curid=944686" title="Budynek Poczty w Szprotawie">
Budynek Poczty w Szprotawie

Poczta, Szprotawa zbudowana w 1889 na miejscu wcześniejszego szpitala. W latach 20. i 30. XX wieku funkcjonowała jako urząd pocztowy 1. klasy. 
Budynek wpisany do Gminnej Ewidencji Zabytków Gminy Szprotawa.
Na początku lat 30. XX wieku na poczcie zainstalowano pierwszy w Niemczech wzmacniacz dla radia przewodowego.

</doc>
<doc id="944687" url="https://pl.wikipedia.org/wiki?curid=944687" title="Stacjonarność">
Stacjonarność



</doc>
<doc id="944688" url="https://pl.wikipedia.org/wiki?curid=944688" title="Antonio Roma">
Antonio Roma

Antonio Roma (ur. 13 lipca 1932 w Villa Lugano, Buenos Aires, zm. 20 lutego 2013 tamże) – argentyński piłkarz, bramkarz reprezentacji Argentyny.
Roma, noszący przydomek „Tarzan” z powodu sposobu, w jaki rzucał się do lecącej piłki, rozpoczął swoją zawodową karierę w 1955 roku w klubie Ferro Carril Oeste Buenos Aires, w którym grał do roku 1959. Następnie wraz z klubowym kolegą Silvio Marzolinim przeniósł się do wielkiego Boca Juniors, w którym zadebiutował 3 kwietnia 1960 roku w zwycięskim meczu z klubem Estudiantes La Plata.
Roma został w Boca Juniors aż do końca swej kariery piłkarskiej w 1972 roku. Rozegrał w Boca 323 mecze, zdobywając wśród kibiców klubu wielką popularność. Roma wraz z Boca Juniors został mistrzem Argentyny w formule "Metropolitano" w latach 1962, 1964 i 1965. Ponadto dwukrotnie wygrał mistrzostwa "Nacional" – w roku 1969 i 1970. W roku 1969 rozegrał w lidze 783 minuty bez straty gola.
Prawdopodobnie najbardziej pamiętnym wydarzeniem w historii występów Romy był rzut karny egzekwowany przez brazylijskiego piłkarza River Plate Delema, który Roma wybił na rzut rożny. Na dwie kolejki przed końcem mistrzostw Boca i jego odwieczny rywal River Plate prowadzili w tabeli z identycznym dorobkiem punktowym. W meczu między tymi wielkimi klubami (9 grudnia 1962 roku) Boca prowadził 1:0 gdy sędzia meczu Nai Foino podyktował rzut karny dla River. Po obronie strzału publiczność wdarła się na boisko, przerywając mecz na 11 minut. Po wznowieniu gry River nie zdołał strzelić gola i Boca wygrał 1:0, co dało klubowi mistrzostwo Argentyny. Był to pierwszy mistrzowski tytuł Romy.
Roma grał także w reprezentacji narodowej, z którą wystąpił w dwóch finałach mistrzostw świata – w roku 1962 i 1966. Podczas Copa América 1957 (zagrał tylko w ostatnim, przegranym 1:2 meczu z Peru) zdobył mistrzostwo Ameryki Południowej, a w Copa América 1967 – wicemistrzostwo kontynentu.

</doc>
<doc id="944693" url="https://pl.wikipedia.org/wiki?curid=944693" title="Złote Piaski">
Złote Piaski

Złote Piaski (, "Złatni pjasyci") – bułgarski kurort na wybrzeżu Morza Czarnego, około 17 kilometrów na północ od Warny.
Nazwa miejscowości pochodzi od złotego piasku. Według legendy na tamtejszej plaży piraci zakopali skarb, a natura zamieniła go w złoty piasek.
Złote Piaski to najpopularniejszy kurort Bułgarii, którego budowa rozpoczęła się w 1957 roku. Obecnie znajduje się tam ok. 240 hoteli, wille, kasyna oraz przystań jachtowa, park wodny, baza jeździectwa i inne atrakcje turystyczne. Plaża ma długość 3,5 km, a jej szerokość sięga 100 metrów.
Obecnie największą grupę turystów stanowią tam Niemcy, Brytyjczycy, Rosjanie, Skandynawowie, a także Polacy.
4 km od miasta znajduje się Aładża.

</doc>
<doc id="944694" url="https://pl.wikipedia.org/wiki?curid=944694" title="Cruz Azul">
Cruz Azul

Club de Fútbol Cruz Azul – meksykański klub piłkarski z siedzibą w stołecznym mieście Meksyk. Występuje w rozgrywkach Liga MX. Swoje domowe mecze rozgrywa na obiekcie Estadio Azteca.
Historia.
"Cruz Azul" założony został 22 marca 1927 roku jako klub amatorski. Klub założyli pracownicy cementowni "Cemento Cruz Azul" znajdującej się w mieście Jasso w stanie Hidalgo. Firma "Cemento Cruz Azul" do dziś jest sponsorem klubu, choć już nie jedynym, gdyż "Cruz Azul" finansowany jest także przez firmy "Coca-Cola" i "Telcel".
Głównymi postaciami, które przyczyniły się do powstania klubu, który szybko zaczął odnosić sukcesy w ogólnonarodowych turniejach amatorskich (w których często brał udział), byli Guillermo Álvarez Macías i Carlos Garcés.
W latach 1927-60 "Cruz Azul" grał wielokrotnie w Meksyku z rezerwami takich zawodowych klubów jak Club América, Necaxa, Atlante, Asturias i Marte. Mając na celu przyszły rozwój klubu, nowa administracja firmy cementowej (która zmieniła nazwę na "Cooperativa Cruz Azul") zdecydowała się w roku 1960 wybudować nowy stadion w Jasso o nazwie "Estadio 10 de Diciembre", rejestrując jednocześnie klub w drugiej lidze zawodowej (Segunda división mexicana) na sezon 1960/61.
W roku 1964 pod wodzą węgierskiego szkoleniowca Jorge Marika drużyna wygrała drugą ligę i uzyskała awans do pierwszej ligi meksykańskiej (Primera división mexicana).
W pierwszej lidze zespół zajął ósme miejsce. Jednak już cztery lata później "Cruz Azul" pod wodzą trenera Raúla Cárdenasa zdobył swój pierwszy tytuł mistrza Meksyku.
W latach 70. "Cruz Azul" był najsilniejszym zespołem Meksyku, wygrywając ligę 6 razy - czterokrotnie pod wodzą trenera Raúla Cárdenasa i dwa ostatnie mistrzostwa pod wodzą trenera Ignacio Trellesa. Dominacja ta sprawiła, że klub zyskał sobie wówczas do dziś używany przydomek "La Máquina".
Ostatni jak dotąd tyutuł mistrza kraju klub zdobył pod wodzą trenera Luisa Fernando Teny w roku 1997 podczas turnieju "Invierno".
W roku 2006, w turnieju, "Apertura" "Cruz Azul" zajął pierwsze miejsce w grupie i awansował do ćwierćfinału, gdzie wyeliminowany został przez Chivas Guadalajara (po porażce 0:2 na wyjeździe remis 2:2 na własnym boisku).

</doc>
<doc id="944695" url="https://pl.wikipedia.org/wiki?curid=944695" title="Tilodonty">
Tilodonty

Tilodonty (Tillodontia) – podrząd wymarłych ssaków z rzędu Cimolesta
Występowanie.
Żyły w paleocenie i eocenie na terenie Ameryki Północnej, Europy i Chin.
Cechy charakterystyczne.
Niewielki mózg, 2 pary dużych siekaczy i drobne kły, pazury.
Pochodzenie.
Dokładny przodek tilodontów jest nieznany, ale wiadomo, że od niego pochodzą także teniodonty

</doc>
<doc id="944697" url="https://pl.wikipedia.org/wiki?curid=944697" title="Dekanat Ostróda Zachód">
Dekanat Ostróda Zachód



</doc>
<doc id="944699" url="https://pl.wikipedia.org/wiki?curid=944699" title="Fredrika Stahl">
Fredrika Stahl

Fredrika Stahl (ur. 24 października 1984 w Sztokholmie) – szwedzka wokalistka i autorka tekstów.
W wieku 21 lat wydała swój pierwszy album "A Fraction of You". Płyta wydana przez wytwórnię Vogue ukazała się 27 marca 2006 we Francji, a trzy miesiące później w rodzinnej Szwecji oraz Finlandii. Jej styl określany jest jako połączenie jazzu i muzyki pop. Oprócz śpiewu, Stahl gra na gitarze i fortepianie. W nagraniu "A Fraction of You" wzięli udział Tom McClung (fortepian i aranżacje), José Palmer (gitara), Diego Imbert (kontrabas) i Karl Jannuska (bębny). Teksty i muzykę napisała Stahl.
W Polsce Fredrika Stahl wystąpiła po raz pierwszy na koncercie promującym nową płytę w Warszawie 22 maja 2010 podczas Dnia Szwecji.

</doc>
<doc id="944700" url="https://pl.wikipedia.org/wiki?curid=944700" title="Reden (szyb)">
Reden (szyb)

Reden – szyb kopalniany znajdujący się w Radlinie w województwie śląskim, używany od 1892 r. do marca 1905 r. W czasie II wojny światowej był on miejscem nazistowskiego mordu na mieszkańcach terenów ziemi rybnicko-wodzisławskiej.
Szyb położony w pobliżu byłej wsi Biertułtowy (obecnie tę część Radlina określa się mianem "Reden") należał do kopalni węgla kamiennego „Reden” i posiadał pierwotną głębokość 204,5 m. Kopalnia ta istniała od 1842 r. Po zamknięciu kopalni jej majątek został przejęty przez Rybnickie Gwarectwo Węglowe, sam szyb został przekształcony w szyb wentylacyjny kopalni „Emma” (obecnie „Marcel”) i pogłębiony do około 300 m, w połowie lat 30. XIX w. ponownie zamknięty. Po ostatecznym zamknięciu szyb został zalany wodą do głębokości 70 m.
W latach 1939–1945 hitlerowcy wrzucali żywcem do nieczynnego szybu Reden pojmane osoby z okolicznych terenów. Po zajęciu Radlina przez Armię Czerwoną w marcu 1945 r. powołano komisję do zbadania tej zbrodni i wysłano specjalną ekspedycję złożoną z pracowników kopalni „Marcel” w Radlinie. Spuszczony do szybu na linie górnik, dawny powstaniec śląski Alojzy Mika rozświetlając ciemność przy pomocy górniczej lampki zauważył na dnie pływające martwe korpusy ludzkie. Ostatecznie zdołano wydobyć z głębi szybu zwłoki 2 mężczyzn i 6 kobiet.
Zidentyfikowano 5 osób:
Jedną z ofiar nierozpoznanych była Żydówka, uciekinierka z transportu oświęcimskiego, który przechodził przez Biertułtowy do Wodzisławia.
Niektóre źródła mówią o dwóch kolejnych wydobytych ciałach – jedną z ofiar miał być żołnierz radziecki, najprawdopodobniej jeniec z obozu pracy przy kopalni Marcel. Wydobyto także ciało niemieckiego policjanta, który miał urwany rękaw munduru – rękaw ten znaleziono później nieopodal szybu. Ostateczna liczba osób wrzuconych do szybu nie jest znana, gdyż część ciał opadła na dno szybu.
Ofiary pochowano na cmentarzu parafialnym w Radlinie-Biertułtowach i początkowo wzniesiono świecki nagrobek, który zastąpiono w połowie lat 90. nowym w formie krzyża, niosącym tę samą inskrypcję:
„CZEŚĆ POLEGŁYM BOHATEROMŻYWCEM WRZUCONYMDO SZYBU „REDEN”PRZEZ ZBIRÓW HITLEROWSKICH”
W 1973 roku na terenie byłego szybu Reden postawiono w czynie społecznym pomnik upamiętniający zbrodnię. Stoi w Radlinie do dziś.

</doc>
<doc id="944702" url="https://pl.wikipedia.org/wiki?curid=944702" title="Jusuf ibn Hassan">
Jusuf ibn Hassan

Jusuf ibn Hassan znany też jako Maulaj Jusuf (arab. يوسف بن الحسن – "", fr. "Moulay Youssef", ur. w 1882 w Meknesie, zm. 17 listopada 1927 w Fezie) – sułtan Maroka w latach 1913–1927, z dynastii Alawitów, syn sułtana Hassana I. 
Zarys biografii.
Maulaj Jusuf został wyznaczony przez władze francuskiego protektoratu w Maroku na następcę swojego obalonego brata Maulaja Abd al-Hafiza. Wstąpił na tron w 1912. Wpływ sułtańskiego dworu na politykę państwa pozostawał jednak niewielki, a rzeczywista władza spoczywała w rękach francuskiego marszałka Huberta Lyauteya. Za rządów Muluja Jusufa władze protektoratu ostatecznie podporządkowały sobie plemiona zamieszkujące Maroko i rozpoczęły szeroko zakrojone wywłaszczenia dla przekazania ziemi francuskim osadnikom.
Bunt przeciw władzy Hiszpanów w północnym Maroku (Maroku Hiszpańskim), wzniecony w tym czasie przez Abd al-Karima, nie miał wpływu na rozwój sytuacji we francuskim protektoracie. Francuskie wojska uczestniczyły jednak w tłumieniu buntów Berberów w górach Rif.
Zmarł z powodu mocznicy w 1927. Tron objął wówczas jego syn Muhammad V. 

</doc>
<doc id="944706" url="https://pl.wikipedia.org/wiki?curid=944706" title="Piłka nożna pięcioosobowa">
Piłka nożna pięcioosobowa

Piłka nożna pięcioosobowa (ang. "5-a-side football, blind soccer") – odmiana halowej piłki nożnej dla osób niewidomych i słabowidzących, gdzie każda z drużyn składa się z pięciu zawodników grających z opaskami na oczach i ochraniaczami na nogach. Piłka wydaje dźwięk, więc zawodnicy orientują się gdzie jest przy pomocy słuchu. 
Piłka nożna niewidomych podlega Międzynarodowemu Stowarzyszeniu Sportów Niewidomych (ang. "International Blind Sports Association" - IBSA).
Zasady gry.
Ogólnie rzecz biorąc, zasady piłki nożnej niewidomych są bardzo podobne do reguł gry w futsal. Istnieją jednak pewne ważne wyjątki:
Rozgrywki.
Gra jest popularna na paraolimpiadach, rozgrywana przez osoby niewidome i słabowidzące. Po raz pierwszy turniej międzynarodowy w piłce nożnej pięcioosobowej rozegrano w Hiszpanii w 1986 roku. W 2004 roku piłka nożna niewidomych została wpisana na listę sportów paraolimpijskich. W brazylijskim Campinas w 1998 roku wystartowały mistrzostwa świata w piłce nożnej niewidomych, które odbywają się co cztery lata w dwóch kategoriach (B1 i B2/B3). Najwięcej tytułów zdobyła reprezentacja Brazylii - 5 razy (1998, 2000, 2010, 2014 i 2018) w kategorii B1 oraz reprezentacja Białorusi - 2 razy (1998 i 2002) w kategorii B2/B3. W 2017 po raz pierwszy rozegrano mistrzostwa świata w piłce nożnej niewidomych kobiet, gdzie mistrzem została Japonia.
Cztery tytuły mistrzów paraolimpijskich w piłce nożnej niewidomych zdobyła reprezentacja Brazylii (2004, 2008, 2012 i 2016).

</doc>
<doc id="944709" url="https://pl.wikipedia.org/wiki?curid=944709" title="Louis Boyer">
Louis Boyer

Louis Boyer (ur. 20 stycznia 1901, zm. 1999) – francuski astronom. Pracował w obserwatorium w Algierze, a później w Nicei. W latach 1930–1952 odkrył łącznie 40 planetoid.
Jego nazwiskiem nazwano planetoidę (1215) Boyer.

</doc>
<doc id="944710" url="https://pl.wikipedia.org/wiki?curid=944710" title="Proces Levy'ego">
Proces Levy'ego



</doc>
<doc id="944712" url="https://pl.wikipedia.org/wiki?curid=944712" title="Veľká lúka (Mała Fatra)">
Veľká lúka (Mała Fatra)

Veľká lúka (1476 m n.p.m.) – najwyższy szczyt tzw. Luczańskiej Małej Fatry w Centralnych Karpatach Zachodnich na Słowacji.
Położenie.
„Wielka Łąka” (tak można by spolszczyć nazwę szczytu, co oddaje dobrze jego charakter) położona jest w głównym grzbiecie tego pasma, w jego centralnej części. Na wzniesieniu Kriżawy, ok. 1 km na północ od kulminacji szczytu „Wielkiej Łąki”, znajduje się wysoki maszt nadajnika radiowo-telewizyjnego, stanowiący charakterystyczną dominantę całego masywu.
Geologia i morfologia.
Ze względu na budowę geologiczną masywu (nieprzepuszczalne podłoże ze skał krystalicznych) na grzbiecie występują liczne młaki i inicjalne torfowiska.
Przyroda ożywiona.
Cały masyw w części okołogrzbietowej pokryty jest rozległymi łąkami górskimi, znanymi po stronie wschodniej, opadającej ku Kotlinie Turczańskiej jako Martinské hole (kiedyś nazwą tą określano całą Luczańską część Małej Fatry). Na grzbiecie, od wzniesienia Kriżawy na północy po bezimienną kotę 1466 m n.p.m. na południu dość rozległe łany kosodrzewiny.
Turystyka.
Veľká lúka jest dobrym punktem widokowym. Panorama stąd obejmuje nie tylko pobliskie kotliny: Turczańską i Żylińską czy grupy górskie Wielkiej Fatry i tzw. Krywańskiej części Małej Fatry, ale także szczyty Krywania w Tatrach Wysokich (na wschodzie) i Wielkiego Połomu w Beskidzie Śląsko-Morawskim (na północy).
Przez „Wielką Łąkę” biegnie, znakowany kolorem czerwonym, główny grzbietowy szlak turystyczny Luczańskiej Małej Fatry. Wyprowadzają nań również znakowane szlaki turystyczne ze wschodu (z Kotliny Turczańskiej) i z zachodu (z rejonu Rajeckich Cieplic). Wspomniane wyżej młaki stanowią po większych opadach utrudnienie przy korzystaniu ze szlaku grzbietowego.

</doc>
<doc id="944713" url="https://pl.wikipedia.org/wiki?curid=944713" title="Losowanie ze zwracaniem">
Losowanie ze zwracaniem

Losowanie ze zwracaniem lub losowanie z powtórzeniami – rodzaj wielokrotnego losowania, w którym powtarzane jest takie samo pojedyncze losowanie z tego samego zbioru możliwych wyników.
Przykładowo, wylosowany obiekt trafia z powrotem do puli przed następnym powtórzeniem losowania i tym samym może być wylosowany wielokrotnie. Przykładem losowania ze zwracaniem jest też wielokrotny rzut kością.
Formalnie losowanie ze zwracaniem jest definiowane, jako szczególny przypadek procesu stacjonarnego, znany też jako schemat Bernoulliego. Jeśli losowana jest jedna z dwóch możliwych wartości, jest to tzw. proces Bernoulliego.
Losowanie ze zwracaniem ma następujące właściwości statystyczne:

</doc>
<doc id="944714" url="https://pl.wikipedia.org/wiki?curid=944714" title="Losowanie z powtórzeniami">
Losowanie z powtórzeniami



</doc>
<doc id="944716" url="https://pl.wikipedia.org/wiki?curid=944716" title="Ulica Ogarna">
Ulica Ogarna



</doc>
<doc id="944717" url="https://pl.wikipedia.org/wiki?curid=944717" title="DW260">
DW260



</doc>
<doc id="944725" url="https://pl.wikipedia.org/wiki?curid=944725" title="Chór Kameralny Adoramus">
Chór Kameralny Adoramus



</doc>
<doc id="944727" url="https://pl.wikipedia.org/wiki?curid=944727" title="Chór Adoramus">
Chór Adoramus



</doc>
<doc id="944728" url="https://pl.wikipedia.org/wiki?curid=944728" title="Chór Kameralny „Adoramus”">
Chór Kameralny „Adoramus”

Chór Kameralny „Adoramus” – powstał w 1991 roku na bazie działającego w Słubicach i Frankfurcie Nad Odrą Międzynarodowego Chóru Dziecięcego „Przyjaźń”. Od początku istnienia zespołu dyrygentem jest Barbara Weiser.
Obecnie chór działa pod patronatem Słubickiego Towarzystwa Muzycznego. Po kilku latach działalności chór przyjął, zaproponowaną przez Piotra Kulczyckiego, nazwę „Adoramus” – pochodzącą od łacińskiego "adoramus", czyli "wielbimy" (od tego samego słowa pochodzi polskie "adoracja" czy "adorować"). Nazwą tą posługuje się do dziś.
Zespół brał udział w Międzynarodowych Festiwalach Chóralnych w Szczecinie i Oskarshamn (Szwecja), w „Międzynarodowych Spotkaniach Chóralnych” w Gorzowie Wlkp. „Festiwalu Muzyki Dawnej” w Świeradowie-Zdroju oraz w „Międzynarodowym Festiwalu Muzyki Odnalezionej” w Tarnowie. Chór brał również udział w festiwalu „Wschód-Zachód-Zbliżenia” w Radomsku oraz w konkursie „Legnica Cantat 36”, gdzie otrzymał wyróżnienie.
Chór Kameralny „Adoramus” jest współorganizatorem odbywających się cyklicznie „Koncertów Noworocznych” oraz koncertów w ramach Międzynarodowych Spotkań Muzycznych „Musica Autumna – Muzyka Jesieni” w Słubicach.
Repertuar.
W repertuarze chóru można znaleźć pieśni ludowe oraz dzieła kościelne i świeckie z różnych krajów i epok oraz dzieła: Castelnuovo-Tedesco „Romancero Gitano”, M.A. Charpentier „Te Deum”, P. Łukaszewski „Litania do Męczenników Miedzyrzeckich”, W.A. Mozart „Missa Brevis B-dur KV 275”, „Msza Koronacyjna”, „Requiem”, C. Orff „Carmina Burana”, J. Rutter „Magnificat”, G. Rossini „La Petite Messe Solennelle”, F. Schubert „Messe G-dur”, A. Vivaldi „Gloria”

</doc>
<doc id="944734" url="https://pl.wikipedia.org/wiki?curid=944734" title="Georges Leygues (1936)">
Georges Leygues (1936)

Georges Leygues – francuski lekki krążownik typu "La Galissonnière" z okresu II wojny światowej. Został nazwany imieniem zmarłego w 1933 francuskiego polityka Georges'a Leyguesa.
Historia.
Stępkę pod „Georges Leygues” położono 21 września 1933 w stoczni Ateliers et Chantiers de Penhoët w Saint Nazaire. Wodowanie okrętu miało miejsce 24 marca 1936, a wejście do służby 15 listopada 1937. Wraz z wybuchem II wojny światowej okręt patrolował wody Atlantyku w odpowiedzi na zagrożenie, jakie dla żeglugi stwarzały duże niemieckie okręty nawodne. Okręt nie napotkał okrętów niemieckich, a podczas jednego z patroli ostrzelał przez pomyłkę francuski okręt podwodny. 9 września krążownik wraz z bliźniaczymi „Montcalm” i „Gloire” został wysłany z Tulonu do Dakaru, po czym wyruszył w morze w celu przywrócenia władzy rządu Vichy w Gabonie. 19 września zespół został przechwycony przez alianckie ciężkie krążowniki, w wyniku czego „Georges Leygues” i „Montcalm” zawróciły do Dakaru. Następnie brał udział w obronie Dakaru przed desantem połączonych sił Brytyjczyków i wojsk Wolnych Francuzów 23-25 września 1940 (operacja Menace). Podczas walk trafił kilkakrotnie ciężki krążownik HMAS „Australia”. Po inwazji aliantów w północnej Afryce i zajęciu państwa Vichy przez Niemców w listopadzie 1942 okręt przeszedł na stronę Marynarki Wojennej Wolnych Francuzów. Od lutego do sierpnia 1943 przechodził remont i modernizację w filadelfijskiej stoczni, po czym powrócił do portu w Dakarze. W czerwcu 1944 wspierał lądowanie aliantów w Normandii. Od sierpnia 1944 do marca 1945 ostrzeliwał włoskie wybrzeże w rejonie Genui.
W 1954 „Georges Leygues” uczestniczył w wojnie w Indochinach a w 1956 wspierał francuską flotę w związku z kryzysem sueskim. 1 maja 1957 został wycofany ze służby i sprzedany na złom w 1959.

</doc>
<doc id="944738" url="https://pl.wikipedia.org/wiki?curid=944738" title="Kontrsens">
Kontrsens

Kontrsens – jeden z defektów wypowiedzi, który sprawia, że nie może ono zostać uznane za zdanie w sensie logiki. Polega na występowaniu w wypowiedzi słów, które psują jego sens. Kontrsens jest przeciwieństwem elipsy.
Przykłady:

</doc>
<doc id="944739" url="https://pl.wikipedia.org/wiki?curid=944739" title="Wejdas">
Wejdas

Wejdas – litewski zespół muzyczny, duet wykonujący ambient. Według własnego określenia zespołu, „ambient amber”.
Historia.
Zespół Wejdas założyli w 1994 w litewskiej miejscowości Jurbork Donatas Bielkauskas i Darius Gerulaitis. Były to początki tego gatunku muzycznego na Litwie. Grupa od początku inspirowała się etnicznością ludów bałtyckich i pogańskimi korzeniami kultury i muzyki litewskiej. Stąd też dodatek „amber” ("bursztynowy") do nazwy gatunku muzycznego. W 1994 grupa zadebiutowała albumami „Į Tamsą” oraz „Saulei Tekant”. Muzycy nawiązali współpracę z litewskim wydawcą, Dangusem. Wydawali jednakże płyty także poza Łotwą, m.in. w Portugalii, Niemczech i USA. W latach 1995–1996 zespół na krótko zawiesił działalność, obydwaj członkowie pracowali nad własnymi projektami muzycznymi.
W 1998 roku ukazał się uważany przez krytyków za najbardziej udany w dorobku grupy album „Wejdas”. Grupa również koncertuje, jest stałym gościem festiwalu Mėnuo Juodaragis.

</doc>
<doc id="944740" url="https://pl.wikipedia.org/wiki?curid=944740" title="Teresa Salgueiro">
Teresa Salgueiro

Teresa Salgueiro, właśc. Maria Teresa de Almeida Salgueiro (ur. 8 stycznia 1969 w Lizbonie) – portugalska śpiewaczka, wokalistka zespołu Madredeus. 
Zarys kariery.
Jej kariera rozpoczęła się nieoczekiwanie, w 1986, kiedy odkryło ją dwóch założycieli zespołu, (Rodrigo Leão i Gabriel Gomes), gdy w kawiarni w lizbońskiej dzielnicy Bairro Alto wraz z grupą przyjaciół śpiewała przy stoliku obok nich. Po pierwszym przesłuchaniu z Pedro Ayresem Magalhãesem, innym z założycieli Madredeus, Teresa Salgueiro została głosem i – jak mówi Magalhães – "największą inspiracją muzyki zespołu". 
Wraz z zespołem wystąpiła w filmie Lisbon Story.
Teresa Salgueiro śpiewa sopranem. Wizerunki Teresy Salgueiro i zespołu Madredeus są mylone, ponieważ śpiewaczka była wierna zespołowi od samego początku, nie nagrywając nigdy albumu solowego. Jednak w 2005, wydano kompilację różnych utworów w których uczestniczyła bądź przy tworzeniu których współpracowała z innymi artystami. Kompilację tę wielu błędnie określa jako "pierwszy album solowy Teresy Salgueiro". Na albumie, zatytułowanym "Obrigado", śpiewa w utworach, których różnorodność stylów i okresów, gdy były nagrywane ukazuje wszechstronność śpiewaczki; między innymi, album zawiera utwory, które Teresa Salgueiro nagrała wspólnie z Madredeus, z mistrzem gitary portugalskiej António Chainho, z tenorem katalońskim, José Carrerasem, ze śpiewakami brazylijskimi Caetano Veloso i Zeca Baleiro (na albumie z utworami włoskiego kompozytora Aldo Brizziego), z duetem portugalskim Mário Laginhy i Marii João, z kompozytorem galicyjskim, Carlosem Núñezem, z kompozytorem włoskim, Angelo Branduardim i japońskim akordeonistą, Cobą – między innymi.
Dyskografia solowa.
2007 – wydała album "Você e eu", będący pierwszą pracą solową Teresy Salgueiro, która ponownie odwiedza repertuar "Música Popular Brasileira": od Pixinguinhy, przez António Carlosa Jobima i Chico Buarque po Dorivala Caymmi.
Album wokalistki Madredeus, wydany przez EMI Music, otwiera utwór "Chovendo na Roseira" Antónia Carlosa Jobima, jest to pierwszy z 22 utworów; ostatnim jest "A banda" Chico Buarque. Portugalskiej śpiewaczce towarzyszy Sekstet João Cristala oraz Pedro Ayres Magalhães, inny członek Madredeus. Sekstet tworzą: João Cristal (fortepian), Paulo Dafilin (skrzypce), Marcos Saraiva (kontrabas), Proveta (saksofon i klarnet), Eduardo Bello (wiolonczela) i Daniel de Paula (instrumenty perkusyjne).

</doc>
<doc id="944742" url="https://pl.wikipedia.org/wiki?curid=944742" title="Briok">
Briok

Briok — imię męskie pochodzenia celtyckiego, prawdopodobnie wywodzące się od irlandzkiego słowa "brio-" ("most") lub bretońskiego "bri" (godność). Patron tego imienia, św. Briok ("Brieuc") jest świętym celtyckim, czczonym w Bretanii, Kornwalii i Walii. 
Briok imieniny obchodzi 1 maja.
Zobacz też:

</doc>
<doc id="944743" url="https://pl.wikipedia.org/wiki?curid=944743" title="KRZ">
KRZ



</doc>
<doc id="944744" url="https://pl.wikipedia.org/wiki?curid=944744" title="Stała logiczna">
Stała logiczna

Stała logiczna – obok zmiennych i ewentualnie znaków interpunkcyjnych jeden z typów wyrażeń słownika teorii logicznej.
Zbiór stałych logicznych wchodzących w skład słownika danej teorii logicznej określa się zwykle przez wyliczenie. Do stałych logicznych zaliczają się funktory prawdziwościowe, kwantyfikatory, znak należenia do zbioru formula_1 znak deskrypcji, znak abstrakcji itp.
Istniejące próby określenia jakichś wspólnych cech charakterystycznych dla stałych logicznych innych niż określenie ich przez podanie ich listy należą raczej do filozofii logiki niż do samej logiki – nie są więc to próby posługujące się sformułowaniami ścisłymi. Jedną z bardziej popularnych takich prób jest odwołanie się do faktu, że stałe logiczne występują w każdym języku, niezależnie od treści przeprowadzanych w nim rozważań.

</doc>
<doc id="944746" url="https://pl.wikipedia.org/wiki?curid=944746" title="Teoria zapasów">
Teoria zapasów

Teoria zapasów to zbiór modeli ekonomicznych związanych z magazynowaniem, zaopatrzeniem i zbytem oraz zbiór technik optymalizacyjnych i statystycznych używanych do rozwiązywania zadań wynikających z tych modeli. Teoria zapasów jest ściśle związana z teorią decyzji.

</doc>
<doc id="944748" url="https://pl.wikipedia.org/wiki?curid=944748" title="Liczba stopni swobody">
Liczba stopni swobody



</doc>
<doc id="944749" url="https://pl.wikipedia.org/wiki?curid=944749" title="Częstoskurcz nadkomorowy">
Częstoskurcz nadkomorowy

Częstoskurcz nadkomorowy (; , SVT) – szybki rytm serca pochodzący z przedsionków lub węzła przedsionkowo-komorowego, o częstotliwości &gt;100/min. W zapisie EKG wąski zespół QRS, załamek P nieprawidłowy, może być przed zespołem albo po zespole QRS lub ukryty w załamku T, dlatego czasami nie jest zidentyfikowany ("brak załamka P").
Wyróżnia się:
Leczenie.
Leczenie można rozpocząć od działań niefarmakologicznych zwiększających czynność układu przywspółczulnego - masaż zatoki tętnicy szyjnej lub wykonanie próby Valsalvy (odradza się stosowanie manipulacji wykorzystującego mechanizm odruchu Aschnera). Te metody wykazują skuteczność w części przypadków częstoskurczu nadkomorowego powstającego w mechanizmie pobudzenia nawrotnego ("reentry"), nie są natomiast skuteczne w przypadkach częstoskurczu nadkomorowego powstających w mechanizmie wzmożonego automatyzmu.
Jeśli te metody nie doprowadzają do ustąpienia częstoskurczu wdraża się leczenie farmakologiczne, w którym wykorzystuje się najczęściej m.in.: adenozynę, werapamil, amiodaron, diltiazem, metoprolol.
Leki preferowane w etapie przedszpitalnym:
Prowadząc leczenie farmakologiczne, jak również podczas zastosowania próby Valsalvy pacjent musi być monitorowany. 
W przypadkach nawracających częstoskurczów nadkomorowych jedną z opcji leczenia jest także ablacja przezskórna ognisk powstawania pobudzeń dodatkowych lub dodatkowych dróg przewodzenia przedsionkowo-komorowego metodą termoablacji z zastosowaniem wysokiej temperatury , lub krioablacji z wykorzystaniem temperatury ujemnej.

</doc>
<doc id="944750" url="https://pl.wikipedia.org/wiki?curid=944750" title="Tebowizna">
Tebowizna

Tebowizna (dodatkowa nazwa w j. kaszub. Tebòwizna) – kolonia w Polsce położona w województwie pomorskim, w powiecie bytowskim, w gminie Lipnica. 
Ta niewielka miejscowość kaszubska wchodzi w skład sołectwa Łąkie.
W latach 1975–1998 miejscowość należała administracyjnie do województwa słupskiego.

</doc>
<doc id="944751" url="https://pl.wikipedia.org/wiki?curid=944751" title="Implikacja klasyczna">
Implikacja klasyczna



</doc>
<doc id="944753" url="https://pl.wikipedia.org/wiki?curid=944753" title="Alausas">
Alausas



</doc>
<doc id="944758" url="https://pl.wikipedia.org/wiki?curid=944758" title="Zygmunt Sajna">
Zygmunt Sajna

Zygmunt Sajna (ur. 20 stycznia 1897 w Żurawlówce, zm. 17 września 1940 w Palmirach) – polski duchowny katolicki, męczennik i błogosławiony Kościoła rzymskokatolickiego.
Życiorys.
Syn Franciszka i Franciszki z domu Jarosz. Urodził się 20 stycznia 1897 w Żurawlówce w parafii Huszlew w diecezji siedleckiej. Około 1909 roku jego rodzina przeniosła się do Mielników. W 1918 ukończył naukę i zdał maturę w gimnazjum w Siedlcach.
Kapłaństwo.
Ukończył Wyższe Metropolitalne Seminarium Duchowne w Warszawie. Święcenia kapłańskie przyjął w lutym 1924. Mianowany najpierw wikariuszem w parafii Jadów (obecnie diecezja warszawsko-praska), z końcem czerwca 1924 r. przeszedł do parafii Babice (archidiecezja warszawska).
Dnia 29 października 1924 podjął w Rzymie na Uniwersytecie Gregoriańskim studia prawnicze. Przerwał je w 1926 z powodu choroby płuc i serca. Do kraju wrócił ze stopniem licencjata prawa kanonicznego.
Po powrocie, jeszcze w 1926 roku został mianowany kapelanem w klasztorze Sióstr Niepokalanek w Szymanowie.
W 1931 wyjechał na kurację i odpoczynek do Zakopanego, gdzie jego stan zdrowia uległ polepszeniu. 
Następnie podjął służbę kapłańską w parafii Antoniego z Padwy (1931–1932), św. Aleksandra na Placu Trzech Krzyży (1932–1935) oraz parafii archikatedralnej św. Jana Chrzciciela (1935–1938) (wszystkie w Warszawie). W 1938 objął parafię w Górze Kalwarii.
II wojna światowa.
Wybuch II wojny światowej zastał go w Górze Kalwarii, gdzie pełnił obowiązki duszpasterskie także podczas okupacji. Taki stan rzeczy utrzymał się tylko do grudnia 1939 roku. W związku z wygłaszaniem przez niego kazań o treści patriotycznej oraz udzielaniem duchowego wsparcia Polakom, okupacyjne władze niemieckie nałożyły na niego areszt domowy. Nie mógł chodzić do kościoła, ani służyć jako kapłan.
Nie skorzystał z proponowanej mu możliwości ucieczki, nie chcąc opuścić parafian. Za swą postawę poddawany był szykanom. Areszt domowy zamieniono mu na zwykły areszt, początkowo więziono go w koszarach, następnie w Przytułku dla Starców i Kalek w Górze Kalwarii. Stamtąd w kwietniu 1940 trafił na Aleję Szucha w Warszawie, a następnie na warszawski Pawiak. Przez okres uwięzienia nie rozstawał się ze strojem kapłańskim, brewiarzem i różańcem. Był za to bity i torturowany, w protokole ekshumacji z 1946 stwierdzono, iż wybito mu wszystkie przednie zęby.
Śmierć.
Według relacji ocalałych współwięźniów, ksiądz Zygmunt Sajna również na Pawiaku pełnił posługę kapłana, m.in. spowiadał, a także udzielał komunii, korzystając z przemycanych z zewnątrz komunikantów. 
Dnia 17 września 1940 księdza Zygmunta Sajnę wraz z grupą ok. 200 osób rozstrzelano w masowej egzekucji w Palmirach. Zamordowano go w ramach akcji AB, mającej na celu eksterminację polskiej inteligencji. Według relacji obserwującego z ukrycia egzekucję gajowego, Piotra Herbańskiego, będący w grupie skazańców kapłan błogosławił swych towarzyszy znakiem krzyża i przemawiał do nich. W 1946 podczas ekshumacji zwłoki księdza Zygmunta Sajny rozpoznała jego siostra, Maria Zyta Sajna. Został pochowany wraz z innymi we wspólnej mogile.
Beatyfikacja.
Proces beatyfikacyjny, jako zbiorowy, otwarto 26 stycznia 1992 roku. Dnia 26 marca 1999 roku w obecności papieża promulgowano dekret o jego męczeństwie.
Ksiądz Zygmunt Sajna został beatyfikowany przez św. Jana Pawła II podczas pielgrzymki papieskiej do Polski, w grupie 108 męczenników za wiarę, którzy zginęli podczas II wojny światowej. Beatyfikacja miała miejsce 13 czerwca 1999 podczas mszy świętej odprawianej w Warszawie.
Postać księdza Zygmunta Sajny upamiętnia tablica w kościele w Górze Kalwarii. Jego imieniem nazwano jedną z ulic miasta, dawniej Senatorską. Dnia 8 kwietnia 2000 imię księdza Zygmunta Sajny przyjęło Liceum Ogólnokształcące w Górze Kalwarii.
Jego wspomnienie liturgiczne obchodzone jest w "dies natalis" (17 września) oraz w grupie 108 błogosławionych męczenników 12 czerwca.

</doc>
<doc id="944762" url="https://pl.wikipedia.org/wiki?curid=944762" title="Prawo do samostanowienia">
Prawo do samostanowienia



</doc>
<doc id="944765" url="https://pl.wikipedia.org/wiki?curid=944765" title="Sinkara">
Sinkara



</doc>
<doc id="944766" url="https://pl.wikipedia.org/wiki?curid=944766" title="Al-Warka">
Al-Warka



</doc>
<doc id="944769" url="https://pl.wikipedia.org/wiki?curid=944769" title="Roland TR-909">
Roland TR-909

Roland TR-909 – automat perkusyjny, produkowany przez firmę Roland w latach 1984–1985.
Dane techniczne.
Projektantem instrumentu jest Tadao Kikumoto, który wcześniej opracował także projekt modelu TB-303.Samo urządzenie generując dźwięk, częściowo wykorzystuje technologię cyfrową, a częściowo analogową. Wyposażone w sekwencer krokowy, umożliwia ono programowanie sekwencji rytmicznych na jeden z kilku sposobów.Zestaw perkusyjny udostępniany przez TR-909, dzięki temu, że jest w części syntezowany, może ulegać modyfikacji w pewnym, określonym dla danego brzmienia zakresie. Automat ten, jest jednym z pierwszych na świecie, który wyposażono w interfejs MIDI.
Popularność.
TR-909, dzięki swoim specyficznym możliwościom brzmieniowym, stał się niemal przedmiotem kultu w kręgach twórców współczesnej muzyki elektronicznej. Do gatunków muzycznych, w których szczególnie urządzenie to było i jest wykorzystywane, należą gatunki house, trance i techno oraz acid techno.
Klony TR-909.
Z powodu wspomnianej popularności, małej liczby wyprodukowanych egzemplarzy (jedynie 10000), a także rozwoju technologii, na przestrzeni lat powstało wiele urządzeń i programów mających za zadanie imitowanie brzmień TR-909.

</doc>
<doc id="944772" url="https://pl.wikipedia.org/wiki?curid=944772" title="Rock awangardowy">
Rock awangardowy

Rock awangardowy – rodzaj muzyki rockowej stosujący nietypowe dla muzyki popularnej rozwiązania stylistyczne, rytmiczne, metryczne, melodyczne, aranżacyjne itd.
Awangarda w rocku narodziła się kilka lat po awangardzie jazzowej. Proces ten najpierw dotyczył muzyki John Cage zaczął stosować rozwiązanie na tyle oryginalne, że później twórczość jego i jego naśladowców nazwano muzyką eksperymentalną). Zarówno eksperymentalna odmiana jazzu, jak i muzyka poważna wywarły w latach 70. wpływ na wykonawców art rocka i rocka progresywnego, którzy stali się pionierami awangardy rockowej.
Terminy pokrewne.
Sam termin ma pewne związki z pokrewnymi terminami: rock alternatywny, art rock, rock progresywny, rock psychodeliczny, rock industrialny i wreszcie muzyka ekstremalna. Najmniej związków z awangardą rockową mają grupy z kręgu art rocka i alternatywnego rocka. W swojej większości grupy art rockowe nawiązywały raczej do przeszłości i starały się zbliżyć rock do muzyki poważnej. Alternatywny rock w większości był tylko bardziej ambitnym rodzajem muzyki rockowej. Więcej tych związków znajdziemy w tzw. progresywnym rocku, chociaż znów większość wykonawców tego kierunku stała z reguły na rozdrożu, czasem wykazując swoiste rozdwojenie jaźni – umiejętności techniczne wyprzedzające czasy, stosowanie dość wyrafinowanych środków wyrazu i psychika, która tkwiła w przeszłości pozostając częściowo w zamierzchłych czasach (np. średniowieczu). Najwięcej wspólnego z awangardą rockową ma rock psychodeliczny, ale tylko w tych wypadkach, gdy eksperymenty nie ograniczały się jedynie do zabaw z brzmieniem poprzez dystorsję dźwięku, co było najłatwiejsze. Równie wiele, a może i więcej związków z awangardą mają grupy z kręgu rocka ekstremalnego. Jednak i tu z zastrzeżeniem, bowiem wielu spośród wykonawców tego rodzaju muzyki nie wykracza poza poziom ciekawostki. Również i rock industrialny, kiedy tylko nie jest po prostu metalem, ale poszukuje nowych brzmień i zasad organizowania materiału dźwiękowego jak np. Swans, ma wiele wspólnego z awangardą rockową.
Obecnie najczęściej używanym terminem dotyczącym muzyki awangardowej, głównie improwizowanej przed publicznością, jest muzyka kreatywna.
Charakterystyka.
Rock awangardowy jest kombinacją sztuki dla sztuki z niezwykłym potencjałem, jaki niesie masowa atrakcyjność muzyki rockowej. Nagina lub dekonstruuje dotychczasowe zasady kompozycji utworu rockowego, techniki wykonawcze, stosuje nietypowe progresje akordów oraz rytmikę utworów z częstymi zmianami rytmu.
Cechuje go także połączenie różnorodności stylistycznej od eklektyzmu do postmodernistycznego serializmu z rockową dynamiką.
Awangardowy rock czerpie z wielu źródeł (jest to w ogóle cechą muzyki rockowej). Dziś, gdy sprawdziła się teza McLuhana o globalnej wiosce źródłem są wszystkie kultury. Jednym z prekursorów tego na gruncie muzyki poważnej czy też współczesnej był Igor Strawinski, w którego utworze Święto wiosny dopatrzono się wpływów afrykańskich, chociaż utwór ten nosił podtytuł "Sceny z pogańskiej Rosji".
Muzycy awangardowego rocka musieli rozwiązać szereg dychotomicznych konfliktów i sprzeczności:
Charakterystyczne także jest, że grupy grające rock awangardowy poszerzają swoje instrumentarium, a tym samym zwiększają także swój skład personalny jeśli jest to potrzebne do zrealizowania danego projektu. W krańcowych wypadkach liczba muzyków sięgnęła 50 jak to się stało z brytyjską grupą Centipede. Utrzymanie tak wielkich zespołów było jednak zbyt kosztowne i organizowały się one głównie do sesji nagraniowych. Z drugiej strony mamy także niewielkie zespoły jak Massacre, zaledwie trio, które wspomaga się mocno elektroniką.
Wykorzystywanie instrumentów elektronicznych nie jest koniecznym warunkiem awangardy rockowej. Były one używane (i są nadal) m.in. w kręgu niemieckiego krautrocka (Faust, Can, Tangerine Dream itd.). Są także chętnie wykorzystywane dzisiaj do rozszerzenia gamy dźwiękowo-brzmieniowej zespołów.
Ruch awangardowego rocka zgromadził ambitnych muzyków rockowych i tych muzyków z kręgu muzyki poważnej (współczesnej), którzy pragnęli rozluźnienia barier dzielących te dwa różne rodzaje ekspresji muzycznej oraz szukali szerszego audytorium.
Historia – źródła.
Na rock awangardowy wpłynęły zarówno dokonania jazzmanów jak i muzyków tzw. muzyki poważnej czy też współczesnej.
Głównym źródłem ze strony jazzu był np. John Coltrane i free jazz, czyli m.in. Ornette Coleman (przyjaciel Captaina Beefhearta), Albert Ayler i Rahsaan Roland Kirk. Także jazzrockowe zespoły Milesa Davisa z lat 70. odegrały dużą rolę. Nie można także pominąć Art Ensemble of Chicago czy Sun Ra ze swoimi zespołami. Niektóre grupy jazzrockowe można nazwać rockową awangardą. Dotyczy to głównie grup brytyjskich, np. wspomnianej już Centipede i Soft Machine.
Drugim źródłem byli twórcy muzyki współczesnej, której część objęto nazwą muzyki eksperymentalnej. Za twórcę ruchu uważany jest John Cage. Cage był pod wielkim wpływem buddyzmu zen; jego nauczycielem był Daisetz Teitaro Suzuki. Innym źródłem dla jego twórczości (zwłaszcza w początkowym okresie) było dzieło literackie, mianowicie "Finnegans Wake" Jamesa Joyce’a. I później ze strony amerykańskiej mamy takich kompozytorów jak Meredith Monk, Terry Riley, La Monte Young, Philip Glass i Steve Reich. Ze strony europejskiej są to: 
Karlheinz Stockhausen, Pierre Boulez, Iannis Xenakis. Charakterystyczne jest także i to, że na niektórych z nich wpłynęła muzyka rockowa (np. Meredith Monk, Steve Reich i Pierre Boulez).
Uważa się, że na gruncie amerykańskim pierwszymi przedstawicielami awangardowego rocka byli Frank Zappa ze swoim zespołem The Mothers of Invention, The Velvet Underground i Captain Beefheart and His Magic Band. 
Frank Zappa.
Mistrzami Franka Zappy, według jego wypowiedzi, byli kompozytorzy Edgard Varese i Igor Strawinski. Jednak tak naprawdę źródłem awangardowej części jego twórczości był amerykański kompozytor Charles Ives, którego ideą było swobodne łączenie tego, co w sztuce wysokie, z tym, co w sztuce niskie. Przykładem może być jego dzieło z początku XX wieku, w którym fragmenty Beethovenowskiej Piątej Symfonii poprzeplatał elementami normalnych piosenek. W pierwszej połowie lat. 70 Zappa zaczął studiować buddyzm zen, którego filozofia wpłynęła na jego twórczość. Nawet ślad tego zainteresowania mamy w tekście utworu „Dummy Up” na albumie "Roxy &amp; Elsewhere" z 1974 r.
Na początku lat 50. Frank uczęszczał na "Kursy współczesnej muzyki" (Kurse für Zeitgenössische Musik) w Darmsztadzie w Niemczech, gdzie wykładał muzykę Theodor W. Adorno oraz prawie wszyscy, którzy tak radykalnie zmienili współczesną awangardową muzykę: Pierre Boulez, Karlheinz Stockhausen, Luigi Nono, György Ligeti i inni. Czyli między 10 a 15 rokiem życia Zappa przyswajał zasady negatywnej dialektyki Teorii Krytycznej Frankfurckiej Szkoły. Oprócz tego Zappa był zawsze pod wrażeniem kolażowej techniki dadaizmu.
The Velvet Underground.
Z kolei Lou Reed i John Cale, dwaj założyciele być może pierwszego awangardowego zespołu rockowego The Velvet Underground, bardzo wcześnie obracali się w środowisku awangardzistów. Do tego John Cale studiował pianistykę w Goldsmith College Uniwersytetu Londyńskiego, ale jest także znakomitym skrzypkiem. Dzięki poparciu Aarona Coplanda został zaproszony do USA, gdzie w Nowym Jorku poznał Johna Cage’a i obracał się w kręgu awangardzistów. Wkrótce też został członkiem zespołu La Monte'ego Younga Theater of Eternal Music (który był także znany jako Dream Syndicate). Ten kwartet miał naukowe i mistyczne zainteresowanie dźwiękiem i muzycy spędzali długie godziny aby nauczyć się jak najlepiej wykorzystać medytacyjne drony. Spotkał się z Reedem w grupie awangardzistów zorganizowanej ad hoc do nagrania singla Lou Reeda. Nazwali się The Primitives. Gitarzystą w tej grupie był awangardowy muzyk Tony Conrad (z Theater of Ethernal Music) a perkusistą znany minimalista Walter De Maria. Dodatkowo Reed inspirował się free jazzem, co było później słyszalne w jego grze na gitarze.
Captain Beefheart.
Don Vliet, znany bardziej jako Captain Beefheart, nie był w ogóle zawodowym muzykiem. Nie znał nut, nigdy nie uczył się grać na żadnym instrumencie z wyjątkiem instrumentów dętych – ale i tu był całkowitym samoukiem. Był jednak konceptualnym geniuszem. Przyjaźnił się z Ornette’em Colemanem i znał Rahsaana Rolanda Kirka. Po dwu latach od nagrania pierwszego bluesowo-rockowego albumu w 1967 r. nagrał ze swoją grupą podwójny album "Trout Mask Replica" będący przykładem najradykalniejszej awangardy rockowej w historii muzyki. Pod każdym względem był to właściwie nowy rodzaj sztuki, która nie miała niczego wspólnego z dotychczasowymi formami muzyki nawet tej najbardziej radykalnej i to zarówno współczesnej (poważnej) jak i jazzowej. Co charakterystyczne, jednym ze źródeł twórczości Vlieta był dadaizm, którego wpływy odnaleźć można zarówno w jego tekstach jak i muzyce. Utwory bez wątpienia mają strukturę przypominającą tak ulubioną przez dadaistów technikę kolażu; wydaje się jakby były posklejane z segmentów, co wynikało z immanentnej konfliktowej ich budowy. Wszystkie elementy utworu były całkowicie równe, wyemancypowane i przeciwstawione sobie.
Z tych trzech prekursorskich wykonawców najwięcej naśladowców znalazł The Velvet Underground. Stali się prekursorami całego wachlarza grup od zespołów garażowych poprzez punkowe aż do awangardowych.
Mniejszymi wpływami cieszył się Captain Beefheart and His Magic Band. Ich muzyka była po prostu zbyt trudna, właściwie nikt nie był w stanie poświęcić się tak całkowicie takiej muzyce jak członkowie Magic Bandu. Potrzebny byłby do tego także tak genialny i charyzmatyczny przywódca jak Don Vliet. Tym niemniej jego wpływy znajdujemy u Toma Waitsa, Sonic Youth, PJ Harvey, Henry’ego Kaisera (który jest jedynym gitarzystą na świecie mogącym zagrać to, co grali gitarzyści Magic Bandu) i Massacre (zwłaszcza pierwszy album). Do inspiracji Beefheartem przyznawali się też m.in. John Lydon i muzycy The Clash.
Frank Zappa właściwie nie znalazł naśladowców, chociaż wpłynął na grupy z kręgu Canterbury (np. Henry Cow)
Na gruncie europejskim awangarda rockowa zaczęła się w kręgu grupy Soft Machine. Jednym z jej założycieli był Daevid Allen. Po odejściu od Soft Machine założył zespół Gong. Chociaż nie z Canterbury, ale z Cambridge, grupa Henry Cow (zaliczana dzięki związkom personalnym także do brzmienia sceny Canterbury) odegrała olbrzmią rolę; m.in. zgromadziła europejskie grupy awangardowe w organizacji Rock in Opposition. Poza nimi działa francuska grupa Magma prowadzona przez perkusistę Christiana Vandera.
Firmy nagraniowe.
Z oczywistych względów wielkie firmy nie były zainteresowane nagrywaniem niekomercjalnej i bezkompromisowej muzyki. Rolę tę wzięły na siebie małe wyspecjalizowane firmy, które często podpisywały kontrakty na dystrybucję ich wydawnictw z większymi firmami, dysponującymi sieciami sprzedaży.
Prawdopodobnie pierwszą firmą płytową, która powstała aby pomóc ambitnym muzykom, była firma Virgin Records, która jednak w momencie kryzysu w drugiej połowie lat 70. spowodowanego inwazją z jednej strony punk rocka, a z drugiej – disco, przestała się tym zajmować.
W tak ciężkiej sytuacji muzycy awangardowego zespołu Henry Cow założyli organizację Rock in Opposition (RIO), która miała za zadanie pomagać ambitnym zespołom. Perkusista tego zespołu, pianista i poeta Chris Cutler założył firmę nagraniową Recommended Records (RēR), dziś znaną jako RēR Megacorp z filią w USA RēR USA.
Inną wytwórnią jest Cuneiform Records, która oprócz prowadzenia swoich artystów wydaje także np. Soft Machine.
Trzeba także wymienić firmy Johna Zorna – Tzadik Records i grupy King Crimson – Discipline Global Company.

</doc>
<doc id="944773" url="https://pl.wikipedia.org/wiki?curid=944773" title="Góralek syryjski">
Góralek syryjski

Góralek syryjski ("Procavia capensis syriacus") – ssak z rodziny góralkowatych, będący podgatunkiem góralka skalnego. Zamieszkuje południową Turcję, Syrię, Liban, Izrael, Jordanię, Synaj i Autonomię Palestyńską.
Nazewnictwo i występowanie.
Podgatunek ten występuje na terenie Bliskiego Wschodu. Znany więc był autorom Biblii. W sumie w Starym Testamencie góralek wymieniany jest cztery razy: Kpł 11,5; Pwt 14,7; Ps 104,18 oraz Prz 30,26. Tekst hebrajski nazywa to zwierzę שָּׁפָן "szaphan". Słowo to było różnie tłumaczone na języki narodowe. Mieszkańcy średniowiecznej Europy, szczególnie tłumacze Pisma Św., nie wiedzieli, o jakie zwierzę chodzi. Pierwsze polskie wydania Biblii tłumaczyły hebrajskie שָּׁפָן jako jeż, królik, a nawet borsuk. Góralki jednak nie należą ani do jeżowatych, ani do zającowatych. Nie są też łasicami. Wraz z innymi gatunkami i podgatunkami, które zamieszkują prawie cały kontynent afrykański, stanowią osobną rodzinę góralkowatych ("Procaviidae"), prawdopodobnie spokrewnioną z trąbowcami ("Proboscidea") i lamantynami ("Trichechidae").
Arabowie nazywają góralka "ghenam", Palestyńczycy i Jordańczycy "nusnas".
Góralek syryjski jest podgatunkiem góralka przylądkowego, podobnie jak inne góralkowate z tego gatunku, występuje na półpustyniach, pustyniach oraz stepach. Jego siedliskami są zarówno tereny górzyste jak i równiny. Lubi jednak tereny skaliste. Nie unika terenów rolniczych i zagajników leśnych. Znosi dobrze chłodne zimy (Golan, masyw Hermonu) jak i gorące lata (Dolina Jordanu, Półwysep Synaj).
Biotop.
Zwierzęta te żyją w hordach, dochodzących do 26 sztuk. Grupy te składają się z mniejszych stad, które z kolei złożone są z kilku rodzin. Na czele rodziny stoi dorosły samiec. Na jednego samca może przypadać nawet do 20 samic. Ze względu na nie do końca rozwiniętą termoregulację, góralki wygrzewają się na słońcu, potrafiąc przesiadywać na rozgrzanych skałach nawet po kilka godzin dziennie. Chociaż zwierzęta tego gatunku zazwyczaj przebywają na ziemi, obserwuje się u tego podgatunku wchodzenie na niewysokie krzewy, np. w wąwozie En Gedi (okolice oazay En Gedi) nad Morzem Martwym na Pustyni Judzkiej (zob. zdjęcie).
Odżywianie.
Góralek zjada trawy, zioła, młode pędy i owoce. Nie gardzi larwami i insektami. Góralki palestyńskie, zamieszkujące m.in. wybrzeża Jeziora Galilejskiego, przepadają za owocami fikusów.

</doc>
<doc id="944774" url="https://pl.wikipedia.org/wiki?curid=944774" title="Hrabstwo Williams (Dakota Północna)">
Hrabstwo Williams (Dakota Północna)

Hrabstwo Williams (ang. "Williams County") – hrabstwo w stanie Dakota Północna w Stanach Zjednoczonych. Hrabstwo zajmuje powierzchnię lądową 5 362,47 km². Według szacunków US Census Bureau w roku 2006 liczyło 19 456 mieszkańców. Siedzibą hrabstwa jest miasto Williston.

</doc>
<doc id="944776" url="https://pl.wikipedia.org/wiki?curid=944776" title="International DeeJay Gigolo Records">
International DeeJay Gigolo Records

International DeeJay Gigolo Records – niemiecka, częściowo niezależna wytwórnia płytowa, założona przez Helmuta Geiera w 1996 r.
Siedziba wytwórni, początkowo mieszcząca się w Monachium, została przeniesiona w 2000 r. do Berlina. Działalność firmy skupia się głównie na wydawaniu muzyki elektronicznej z nurtów Electro oraz Electroclash, nawiązujących stylistyką do lat 80. ubiegłego stulecia. Wydawnictwo co jakiś czas wypuszcza kompilacje typu "showcase" pt. "We Are Gigolo". Dotychczas powstało 10 takich wydań.

</doc>
<doc id="944777" url="https://pl.wikipedia.org/wiki?curid=944777" title="Bazyty">
Bazyty



</doc>
<doc id="944780" url="https://pl.wikipedia.org/wiki?curid=944780" title="Megafanerofit">
Megafanerofit



</doc>
<doc id="944781" url="https://pl.wikipedia.org/wiki?curid=944781" title="Sorbus aria">
Sorbus aria



</doc>
<doc id="944782" url="https://pl.wikipedia.org/wiki?curid=944782" title="Mąkinia">
Mąkinia



</doc>
<doc id="944783" url="https://pl.wikipedia.org/wiki?curid=944783" title="Pomnik Wyzwolenia Ziemi Warmińsko-Mazurskiej">
Pomnik Wyzwolenia Ziemi Warmińsko-Mazurskiej

Pomnik Wyzwolenia Ziemi Warmińskiej i Mazurskiej, pierwotnie nazwany "Pomnikiem Wdzięczności Armii Czerwonej", potocznie nazywany "Szubienicami" – pomnik stojący w Śródmieściu Olsztyna na placu Xawerego Dunikowskiego (wcześniej "plac Armii Czerwonej") przy al. Piłsudskiego (dawna "al. Zwycięstwa"). Pomnik odsłonięto w 1954 roku.
Składa się z dwóch szarych charakterystycznych pylonów, mających symbolizować niezamknięty łuk triumfalny.
Lokalizacja pomnika.
Pomnik znajduje się na placu Xawerego Dunikowskiego (dawnym placu Armii Czerwonej w Śródmieściu – nazwa placu w latach 1957–1990, a nie placu gen. Bema, który w latach 1947–1956 nosił nazwę placu Armii Czerwonej).
W sąsiedztwie znajdują się:
Historia pomnika.
22 stycznia 1945 Olsztyn zajęły oddziały Armii Czerwonej; po kilku dniach stacjonowania żołnierze radzieccy podpalili miasto – zniszczeniu uległo ok. 40% zabudowy, w tym wiele zabytków kultury.
Mimo to, w wyniku założeń ówczesnej doktryny politycznej w Polsce, ówczesne władze postanowiły w namacalny sposób wyrazić swoją „wdzięczność” dla Armii Czerwonej za wyzwolenie od niemieckiego okupanta. Zleceniodawcą pomnika był ówczesny wojewoda olsztyński – Mieczysław Moczar, oficjalnie decyzja była firmowana przez Towarzystwo Przyjaźni Polsko-Radzieckiej.
Projekt pomnika wykonał Xawery Dunikowski, były więzień obozu koncentracyjnego Auschwitz-Birkenau w Oświęcimiu. W założeniu pomnik upamiętnia żołnierzy II i III Frontu Białoruskiego walczących w Prusach Wschodnich. Monument został wykonany z elementów kamiennych pochodzących z pomnika bitwy pod Tannenbergiem (), przekształconego później na mauzoleum Hindenburga (Paul von Hindenburg), znajdującego się niegdyś w Sudwie pod Olsztynkiem (obecnie nie istnieje). Wykonali go trzej krakowscy rzeźbiarze: Tadeusz Sieklucki, Edward Koniuszy i Antoni Kostrzewa, przy pomocy kamieniarzy z Warszawy.
Na pomniku wykuto typowe sceny z walk podczas II wojny światowej, czołg, sylwetkę żołnierza oraz sceny odnoszące się do socrealizmu: pracy na roli i w przemyśle oraz sierp i młot – godło ZSRR. Pomnik miał pierwotnie stanąć na środku ronda na placu Bema, jak ogłoszono w uchwale Rady Miejskiej Olsztyna, ale zmieniono plany i ustawiono pomnik wraz z nowym placem Armii Czerwonej w ścisłym Śródmieściu Olsztyna. Wokół pomnika posadzono drzewa iglaste, ustawiono słupy do flag państwowych oraz wybudowano schody do wejścia bliżej pylonów na wschodnim krańcu dawnego pl. Armii Czerwonej. W związku z brakami funduszy w Olsztynie prace nad budową pomnika trwały kilka lat. Uroczyste odsłonięcie pomnika nastąpiło 21 lutego 1954 r. W latach 60. XX w. pomnik był obiektem ataku, dokonanego przez nieznanych sprawców, dochodzenie w tej sprawie prowadziła Wojskowa Prokuratura Garnizonowa w Olsztynie.
Wraz ze zmianami ustrojowymi w roku 1989 pojawiły się głosy, że pomnik trzeba rozebrać. Zmieniono nazwę placu i nazwę pomnika z „Pomnik Wdzięczności Armii Czerwonej” na „Pomnik Wyzwolenia Ziemi Warmińskiej i Mazurskiej”. O przeniesienie pomnika zabiegali również politycy Tomasz Głażewski i Jerzy Szmit. W 1992 sformułowano list otwarty do władz państwowych i samorządowych z żądaniem "natychmiastowej i całkowitej likwidacji" pomnika, ponieważ nie stanowi on zabytku i "jest symbolem znienawidzonego, krwawego sowieckiego terroru". List podpisali m.in.: Światowy Związek Żołnierzy AK, Związek Więźniów Politycznych Okresu Stalinowskiego, Związek Sybiraków, Rodzina Katyńska i Polski Związek Kombatantów. W 1993 r. pomnik został wpisany do rejestru zabytków. W 2010, na mocy uchwały Rady Miasta, zlecono wyczyszczenie i renowację pomnika oraz przygotowanie tablicy z informacjami o pomniku. W sierpniu 2022 r. minister kultury i dziedzictwa narodowego podjął decyzję o uchyleniu wpisu do rejestru zabytków.
Dziś plac pełni rolę parkingu samochodowego. O granitowe płyty na placu przed monumentem w początku lat 90. XX wieku upomniały się władze Olsztynka, motywując to, że przed II wojną światową była to ich własność. Zostały one częściowo zastąpione kostką brukową. Płyty kamienne z mauzoleum pozostały w pasie na osi założenia i w murku oddzielającym plac od al. Piłsudskiego.

</doc>
<doc id="944784" url="https://pl.wikipedia.org/wiki?curid=944784" title="Sajra">
Sajra

Sajra ("Cololabis saira") – gatunek drapieżnej, morskiej ryby z rodziny makreloszowatych (Scomberesocidae). 
Występowanie.
Sajra występuje w ławicach nad szelfem północnego i zachodniego Oceanu Spokojnego. Migruje sezonowo: w okolice południowej Japonii zimą i w okolice Hokkaido i Wysp Kurylskich latem.
Charakterystyka.
Sajra osiąga do 36 cm długości. Ma kształt wydłużony, smukły, płetwy odbytowa i grzbietowa przesunięte ku tyłowi, pomiędzy nimi a trzonem płetwy ogonowej 5–7 dodatkowych płetewek, linia boczna w części brzusznej. Jej szczęki są krótkie z bardzo małymi ząbkami.
Sajra jest ubarwiona na srebrzystoszaro po bokach ciała, a jej grzbiet jest barwy pomiędzy zieloną a niebieską.
Rozmnażanie.
Tarło odbywa się zimą w ciepłym prądzie Kuro Siwo. Ikra jest składana na dryfujących glonach. Przykleja się do nich nićmi czepnymi osadzonymi na jednym z biegunów jaja.
Pożywienie.
Sajra żywi się zooplanktonem: małymi skorupiakami oraz jajami i larwami ryb.
Znaczenie gospodarcze.
Sajra jest cenioną rybą konsumpcyjną, bardzo popularną w Japonii. Zawartość nienasyconych kwasów tłuszczowych EPA i DHA z grupy kwasów omega-3 w puszkowanym mięsie sajry jest bardzo wysoka w porównaniu z wieloma innymi badanymi pod tym względem rybami.
Tabela pokazuje roczne połowy sajry w tysiącach ton według źródła .

</doc>
<doc id="944785" url="https://pl.wikipedia.org/wiki?curid=944785" title="Pomniki w Olsztynie">
Pomniki w Olsztynie

Zgodnie ze stanem na czerwiec 2007 w Olsztynie znajdowało się 115 pomników i tablic pamiątkowych; w tym pomniki rzeźby i płaskorzeźby – 52, tablice pamiątkowe – 39, kamienie pamiątkowe – 17, pompy i fontanny – 7.

</doc>
<doc id="944786" url="https://pl.wikipedia.org/wiki?curid=944786" title="Siemierzycka Góra">
Siemierzycka Góra

Siemierzycka Góra (kaszub. "Szëmrëca") – najwyższe wzniesienie Pojezierza Bytowskiego, a zarazem całego Pojezierza Zachodniopomorskiego, o wysokości 256,5 m n.p.m. Jest częścią pojeziernego pasa czołowomorenowego, utworzonego w czasie postoju recesyjnego lądolodu w stadiale pomorskim. Administracyjnie wzniesienie położone w województwie pomorskim, w powiecie bytowskim, w gminie Bytów, w obrębie ewidencyjnym Płotowo.
Na szczycie wzniesienia stała drewniana wieża widokowa o wysokości 16 metrów. Została zbudowana w 2005 roku. W 2014 roku miejscowa prasa donosiła o złym stanie technicznym wieży – spróchniałych barierkach i zniszczonych stopniach schodów. Budżet gminy na 2014 roku przewidywał konieczność naprawy wieży, jednak po ekspertyzach wykonanych na zlecenie Urzędu Miejskiego w Bytowie zdecydowano o całkowitym rozebraniu wieży i wybudowaniu nowej. W 2017 roku z powodu złego stanu konstrukcji wprowadzono całkowity zakaz korzystania z obiektu. Pierwsza wieża widokowa w tym miejscu stanęła jeszcze przed wybuchem I wojny światowej. W sobotę, 11 lipca 2020 roku, uroczystego otwarcia nowo wybudowanej wieży widokowej o konstrukcji metalowej z elementami drewnianymi dokonał burmistrz Bytowa Ryszard Sylka. Świadkami tego wydarzenia była ok. 60-osobowa grupa uczestników wycieczki krajoznawczej organizowanej w ramach „Dni Bytowa”. Aby wejść na wieżę o wysokości 21,3 m trzeba pokonać dokładnie 86 schodków. Z tarasu widokowego umieszczonego na wysokości 17,2 m można podziwiać wspaniałe widoki i w oddali dojrzeć okoliczne wioski.
Na Siemierzycką Górę można wejść od strony Płotowa lub podążając wyznaczoną ścieżką turystyczną „Atrakcje przyrodnicze okolic Rekowa i Płotowa”, która rozpoczyna się przy czynnym w sezonie letnim Punkcie Informacji Turystycznej w Rekowie.
Od strony wschodniej Siemierzycką Górą otaczają jeziora Czarnik, Boruja Mała, Płocica, Wiejskie Jezioro oraz Duża Boruja. Wzniesienie znajduje się w granicach specjalnego obszaru ochrony siedlisk PLH220098 – „Lasy Rekowskie”, a także w otulinie Parku Krajobrazowego „Dolina Słupi”.
W 1950 roku Zarządzeniem Prezesa Rady Ministrów z dnia 3 listopada 1950 roku w sprawie przywrócenia i ustalenia urzędowych nazw miejscowości i obiektów fizjograficznych wprowadzono nazwę "Siemierzycka Góra", zastępując poprzednią niemiecką nazwę "Schiemritz Berg".

</doc>
<doc id="944787" url="https://pl.wikipedia.org/wiki?curid=944787" title="Namiestnictwo podolskie">
Namiestnictwo podolskie

Namiestnictwo podolskie – jednostka administracyjno-terytorialna, utworzona w 1793 przez Rosję na zajętych przez nią terenach Ukrainy Prawobrzeżnej.
W jego skład weszły województwo podolskie i część wołyńskiego.
Namiestnictwo dzieliło się na 12 powiatów: kamieniecki, krzemieniecki, płoskirowski, uszycki, starokonstantynowski, zinkowski, werbowiecki i inne.
Centrum administracyjne stanowił Kamieniec Podolski, językami urzędowymi rosyjski i polski.
23 grudnia 1796 car zlikwidował namiestnictwo, tworząc w jego miejsce gubernię podolską.

</doc>
<doc id="944788" url="https://pl.wikipedia.org/wiki?curid=944788" title="Halina Łabonarska">
Halina Łabonarska

Halina Łabonarska (ur. 15 sierpnia 1947 w Gdańsku) – polska aktorka.
Życiorys.
Halina Łabonarska dorastała na gdańskich Siedlcach. Jest absolwentką liceum pedagogicznego w Gdańsku, następnie Wydziału Aktorskiego PWSFTviT w Łodzi (1970). Po studiach występowała w zespole Izabelli Cywińskiej w Kaliszu (Teatr im. Bogusławskiego, 1970–1973), a następnie w Teatrze Nowym w Poznaniu (1973–1977). W latach 1977–1980 była aktorką warszawskiego Teatru na Woli, a w latach 1980–1983 i 1988–1989 występowała w Teatrze Dramatycznym w Warszawie. W latach 1983–1988 i 1989–2005 była aktorką Teatru Polskiego w Warszawie. Od 2005 występuje w stołecznym Teatrze Ateneum. W latach 2017–2018 występowała w głównej roli w serialu "Korona królów", odtwarzając rolę królowej Jadwigi. Od 25 marca 1995 współpracuje z Radiem Maryja, od 2003 także z TV Trwam.
Pracowała również jako lektorka książek audio. Przeczytała m.in. pierwotną wersję sagi Opowieści z Narni.
Matka Wawrzyńca Kostrzewskiego.
Nagrody, wyróżnienia i odznaczenia.
Jest laureatką nagród filmowych i teatralnych: Nagrody za pierwszoplanową rolę kobiecą na Festiwalu Polskich Filmów Fabularnych (1979), Nagrody im. Ireny Solskiej (2015), Wielkiej Nagrody Festiwalu Dwa Teatry (2019). W 2017 otrzymała z rąk ministra kultury i dziedzictwa narodowego Piotra Glińskiego Doroczną Nagrodę MKiDN w kategorii Teatr.
Odznaczona przez Prezydenta RP Złotym Krzyżem Zasługi (2013) oraz przez ministra kultury Złotym Medalem „Zasłużony Kulturze Gloria Artis” (2017).

</doc>
<doc id="944791" url="https://pl.wikipedia.org/wiki?curid=944791" title="Barbara Stanisława Drapczyńska">
Barbara Stanisława Drapczyńska

Barbara Stanisława Drapczyńska (ur. 13 listopada 1922 we Wieczfni Kościelnej, zm. 1 września 1944 w Warszawie) – studentka polonistyki na tajnym Uniwersytecie Warszawskim, żona Krzysztofa Kamila Baczyńskiego.
Życiorys.
Jej ojciec był właścicielem drukarni przy ul. Pięknej (wtedy ul. Piusa XI) w Warszawie. Po wybuchu II wojny światowej studiowała polonistykę na Uniwersytecie Warszawskim razem z Krzysztofem Kamilem Baczyńskim. Baczyńskiego poznała 1 grudnia 1941 w domu Emilii i Tadeusza Hiżów, a 3 czerwca 1942 roku o godzinie dziesiątej wzięła z nim ślub w kościele na Solcu. Po ślubie zamieszkali w wynajętym dwuizbowym mieszkaniu przy ul. T. Hołówki 3 m. 83 na Czerniakowie. Nieraz organizowali u siebie w domu czytanie polskich książek młodzieży czy spotkania żołnierzy Armii Krajowej.
Jako żona stała się, tuż obok matki, jedną z najważniejszych osób w życiu i twórczości Baczyńskiego. Poświęcił jej wiele erotyków i liryków miłosnych. W 2021 rękopiśmienny wybór wierszy pt. "W żalu najczystszym", wykonany własnoręcznie przez poetę jako prezent ślubny dla Barbary, został wpisany na Polską Listę Krajową Programu UNESCO „Pamięć Świata”.
Śmierć.
Barbara Drapczyńska została 24 sierpnia 1944 roku trafiona w głowę odłamkiem szkła podczas powstania warszawskiego, prawdopodobnie pod gmachem Teatru Wielkiego. Zmarła 1 września 1944 roku. Pochowana na Cmentarzu Wojskowym na Powązkach w Warszawie (kwatera 22A-2-25).

</doc>
<doc id="944793" url="https://pl.wikipedia.org/wiki?curid=944793" title="Velka luka">
Velka luka



</doc>
<doc id="944795" url="https://pl.wikipedia.org/wiki?curid=944795" title="Ulica Katowicka">
Ulica Katowicka



</doc>
<doc id="944796" url="https://pl.wikipedia.org/wiki?curid=944796" title="Grosslangheim">
Grosslangheim



</doc>
<doc id="944797" url="https://pl.wikipedia.org/wiki?curid=944797" title="Rudenhausen">
Rudenhausen



</doc>
<doc id="944798" url="https://pl.wikipedia.org/wiki?curid=944798" title="Ruedenhausen">
Ruedenhausen



</doc>
<doc id="944799" url="https://pl.wikipedia.org/wiki?curid=944799" title="Rodelsee">
Rodelsee



</doc>
<doc id="944800" url="https://pl.wikipedia.org/wiki?curid=944800" title="Biała Orda">
Biała Orda

Biała Orda (kaz. Ақ Орда/Aq Orda, tat. Ак Урда/Aq Urda, tur. Ak Ordu/Orda) – feudalne państwo mongolskie, powstałe w XIII wieku, założone przez Ordę.
Stanowiła wschodnią część Złotej Ordy.
Zajmowała dorzecze rzeki Syr-daria oraz stepy na północny wschód od Morza Aralskiego, do rzek Iszym i Sari-Su.
Stolicą Białej Ordy było miasto Sygnak.
W 1378 jej odrębność została zlikwidowana i stała się integralną częścią Złotej Ordy.

</doc>
<doc id="944801" url="https://pl.wikipedia.org/wiki?curid=944801" title="Roedelsee">
Roedelsee



</doc>
<doc id="944802" url="https://pl.wikipedia.org/wiki?curid=944802" title="Jezioro Trawickie">
Jezioro Trawickie

Jezioro Trawickie (Trawice, Trawiki) – przepływowe śródleśne jezioro rynnowe na Pojezierzu Kaszubskim, na południowy zachód od wsi Szklana Huta (gmina Lipusz, powiat kościerski, województwo pomorskie) składające się z dwóch wąskich części położonych w jednej rynnie. Powierzchnia całkowita jeziora wynosi 13,74 ha.

</doc>
<doc id="944805" url="https://pl.wikipedia.org/wiki?curid=944805" title="Castell">
Castell



</doc>
<doc id="944807" url="https://pl.wikipedia.org/wiki?curid=944807" title="Kopuła wulkaniczna">
Kopuła wulkaniczna

Kopuła lawowa (kopuła wulkaniczna) – jedna z form intruzji magmowych, związana ze zjawiskami wulkanicznymi, polegającym na wdzieraniu się magmy w komin wulkaniczny i nieprzedostaniem się jej na powierzchnię.
Kopuły powstają w wyniku spiętrzenia i szybkiego krzepnięcia wydostającej się magmy o dużej lepkości. Wysoką lepkość lawa może osiągnąć dzięki wysokiemu poziomowi krzemionki lub w wyniku odgazowania. Mieszczą się w kraterze wulkanicznym lub wychodzą poza jego obręb, tworząc się w kraterach pasożytniczych, występujących na stokach wulkanów. Mają kształt półkulistej sfery wypiętrzonej do góry. Tworzą charakterystyczne wzniesienia o stromych stokach i zaokrąglonym wierzchołku. Stoki kopuł składają się z niestabilnych, popękanych odłamków skalnych. Kopuły mogą osiągnąć wysokość kilkuset metrów i mogą rozwijać się powoli i równomiernie: przez miesiąc (np. Unzen, Kiusiu, Japonia), rok (np. Soufrière, Saint Vincent i Grenadyny, Małe Antyle), czy nawet setki lat (np. Merapi, Jawa, Indonezja). Są jedną z głównych cech strukturalnych wielu stratowulkanów.

</doc>
<doc id="944809" url="https://pl.wikipedia.org/wiki?curid=944809" title="Kopuła lawowa">
Kopuła lawowa



</doc>
<doc id="944811" url="https://pl.wikipedia.org/wiki?curid=944811" title="Raduń (jezioro w województwie pomorskim)">
Raduń (jezioro w województwie pomorskim)

Raduń – jezioro rynnowe w Polsce, położone na Równinie Charzykowskiej, w województwie pomorskim, w powiecie kościerskim, w gminie Dziemiany, na południowo-zachodnim skraju Wdzydzkiego Parku Krajobrazowego, na obszarze Kaszub Południowych. 
Jezioro jest połączone małą strugą z jeziorem Wielkie Młosino. Przesmykiem lądowym pomiędzy tymi dwoma jeziorami przebiega trasa linii kolejowej nr 211 Kościerzyna-Lipusz-Brusy-Chojnice.
Ogólna powierzchnia jeziora wynosi 31,36 ha.

</doc>
<doc id="944812" url="https://pl.wikipedia.org/wiki?curid=944812" title="Numeraria">
Numeraria



</doc>
<doc id="944814" url="https://pl.wikipedia.org/wiki?curid=944814" title="Matka Angelica">
Matka Angelica

Rita Antoinette Rizzo, znana jako Matka Angelica (ur. 20 kwietnia 1923 w Canton, zm. 27 marca 2016 w Hanceville) – amerykańska zakonnica z zakonu klarysek od wieczystej Adoracji. Założycielka amerykańskiej stacji telewizyjnej Eternal Word Television Network.
W 2009 otrzymała od papieża Benedykta XVI medal Pro Ecclesia et Pontifice.

</doc>
<doc id="944816" url="https://pl.wikipedia.org/wiki?curid=944816" title="1602 (komiks)">
1602 (komiks)

1602 (tytuł oryginalny "Marvel 1602") – tytuł 8-częściowej, amerykańskiej serii komiksowej, której autorami są Neil Gaiman (scenariusz), Andy Kubert (rysunki) i Richard Isanove (kolory). Seria ukazała się nakładem wydawnictwa Marvel w latach 2003–2004; po raz pierwszy w Polsce opublikował ją w dwóch zbiorczych tomach Egmont Polska w 2004 roku, a po raz drugi w jednym albumie Hachette w ramach Wielkiej kolekcji komiksów Marvela w 2014 roku.
Fabuła.
Akcja komiksu rozgrywa się w alternatywnym (znanym jako Ziemia-311) świecie, w 1602 roku, głównie w Anglii (za panowania Elżbiety I i Jakuba I).
Na terenie całej Europy mają miejsce niepokojące, katastrofalne w skutkach zdarzenia (m.in. trzęsienie Ziemi w Yorku), które powodują panikę na kontynencie. Nadworny mag królowej Anglii, sir Stephen Strange („zastępujący” Johna Dee), uważa, że mogą mieć one związek z nadnaturalnymi mocami Virginii Dare (pierwszego dziecka urodzonego w kolonii Roanoke).
W tym czasie między Anglią a Latverią (fikcyjnym państwem położonym w pobliżu Karpat) trwa wyścig o przejęcie skarbu templariuszy, który ma być potężną bronią. Głównymi antagonistami są sir Nicholas Fury, szef angielskiego wywiadu, i hrabia Otto von Doom, władca Latverii.
W tej wersji rzeczywistości król Jakub, współpracując z Wielkim Inkwizytorem Hiszpanii, Enriquem, chce za jednym zamachem zamordować królową Elżbietę (by objąć po niej tron) i oskarżyć o tę zbrodnię przywódcę "czarowników" (ang. "witchbreeds", ówczesnych mutantów), Carlosa Javiera.
Sir Stephenowi udaje się poznać przyczynę tajemniczych zdarzeń. Aby im zapobiec, musi zawiązać pakt z sir Nicholasem i Carlosem Javierem, skierowany przeciw królowi Jakubowi. Władca ścina Strange’a, ale sir Nicholasowi i Javierowi udaje się uciec do kolonii Roanoke. Wkrótce trafia tam także Inkwizytor (ze swoimi asystentami, a zarazem dziećmi) oraz wysłannik Jakuba Stuarta, David Banner.
Na miejscu okazuje się, że przyczyną zamieszania był ochroniarz Virginii, Rojhaz (który okazał się być przybyłym z przyszłości Kapitanem Ameryką). Ostatecznie wraca do swoich czasów, co przywraca równowagę we wszechświecie.
Bohaterowie.
Fikcyjni.
Czwórka z pokładu "Fantastick":
W czasie rejsu "Fantastickiem" po Morzu Sargassowym zostali poddani działaniu nieznanych fal. Ciało kapitana Grimma stało się twarde jak skała, Reeda – rozciągliwe jak woda, Susan – niewidzialne jak powietrze, Johna – nabrało właściwości ognia. Wszyscy oni są bohaterami ballady Murdocha.

</doc>
<doc id="944820" url="https://pl.wikipedia.org/wiki?curid=944820" title="Międzynarodowy Festiwal Chóralny w Szczecinie">
Międzynarodowy Festiwal Chóralny w Szczecinie

Międzynarodowy Festiwal Chóralny w Szczecinie – międzynarodowy festiwal muzyki chóralnej odbywający się w Szczecinie.
Historia.
Festiwal odbywa się na Zamku Książąt Pomorskich. Po raz pierwszy odbył się w roku 1998, a patronat nad nim objęli wówczas ministrowie spraw zagranicznych Polski i Niemiec. 
Uczestnicy.
W festiwalu mogą wziąć udział chóry mieszane, żeńskie lub męskie.

</doc>
<doc id="944823" url="https://pl.wikipedia.org/wiki?curid=944823" title="Towarzystwo Karkonoskie">
Towarzystwo Karkonoskie

Towarzystwo Karkonoskie (niem. Riesengebirgsverein, w skrócie RGV) – niemiecka organizacja turystyczna działająca w latach 1880–1945 na terenie Karkonoszy, Gór Izerskich, Gór Kaczawskich i Rudaw Janowickich. Po II wojnie światowej wznowiła działalność w zachodnich Niemczech.
Zarys dziejów.
Organizacja została założona 1 sierpnia 1880 r. w Jeleniej Górze z inicjatywy Theodora Donata z Mysłakowic, który też został jej pierwszym prezesem. Po jego śmierci w 1890 r. stanowisko to objął ówczesny naczelnik urzędu gminnego w Cunnersdorfie (dziś Kunice w Jeleniej Górze), botanik Emil Fiek. Wkrótce zaczęły powstawać sekcje (grupy terenowe). Niektóre z nich znajdowały się daleko od gór (np. Wrocław, Berlin, Stuttgart). W 1900 r. w 89 sekcjach było skupionych 10 848 członków. Podczas I wojny światowej liczba członków spadła, by ponownie wzrosnąć po zakończeniu konfliktu. W 1922 r. organizacja skupiała 17 000 osób. Od tego momentu liczba członków stale spadała osiągając w 1941 r. 8 500. Po II wojnie światowej Towarzystwo Karkonoskie wznowiło swoją działalność w Niemczech (jego siedzibą jest obecnie Bamberg) i obecnie skupia ponad 1200 członków.

</doc>
<doc id="944829" url="https://pl.wikipedia.org/wiki?curid=944829" title="Marko Mesić">
Marko Mesić

Marko Mesić (ur. 30 września 1901 w Bjelovarze, zm. 9 lutego 1982) – jugosłowiański wojskowy, chorwackiego pochodzenia, oficer Królewskiej Armii Jugosłowiańskiej, dowódca artylerii pułkowej, a następnie ostatni dowodzący 369 (Chorwackim) Pułkiem Piechoty.
Życiorys.
W okresie międzywojennym był oficerem Królewskiej Armii Jugosłowiańskiej. Po najeździe Niemiec na Jugosławię i jej kapitulacji w kwietniu 1941, wstąpił do Sił Zbrojnych Niepodległego Państwa Chorwackiego. Został wkrótce przydzielony do nowo formowanego na potrzeby Wehrmachtu 369 (Chorwackiego) Pułku Piechoty, zwanego też Legionem Chorwackim. Objął funkcję dowódcy artylerii pułkowej w stopniu podpułkownika. Po przeszkoleniu w Niemczech 369 pp na początku października dotarł na front wschodni z przydziałem do niemieckiej 100 Dywizji Strzeleckiej. Jego szlak bojowy wiódł przez miejscowości Petrusani, Kremenczuga, Połtawa, Saroki, Balti, Pierwomajsk, Kirowograd, Pietropawłowsk, Taranowka, Grisin, Stalino, Wasiliewka, Aleksandrowka, Iwanowka, Garbatowo. W lipcu 1942 r. dotarł do linii rzeki Don. 26 września niemieckie dowództwo wydało Chorwatom rozkazy marszu na przedmieścia Stalingradu, gdzie następnie toczyli bardzo krwawe i zacięte walki z Armią Czerwoną. W poł. stycznia 1943 r., odpierając kolejne coraz silniejsze ataki sowieckie, resztki 369 pp broniły się w okopach wzdłuż b. Akademii Sił Powietrznych ZSRR, które stanowiły ostatni punkt oporu. Dotychczasowy dowódca pułku płk Viktor Pavičić, znajdował się od dłuższego czasu w coraz gorszym stanie psychicznym, wydając rozkazy nieistniejącym oddziałom i żyjąc we własnym świecie. Kiedy otrzymał wiadomość od dowództwa macierzystej 100 Dywizji Strzeleckiej, że będzie zmieniony, uznając, że nie ma już żołnierzy poza kilkoma rannymi, zaproponował ppłk. M. Mesiciovi, objęcie swojej funkcji. W pierwszych dniach lutego ppłk M. Mesić na czele ocalałych żołnierzy dostał się do niewoli sowieckiej. W międzyczasie został zaocznie udekorowany przez Niemców Krzyżem Żelaznym 1 klasy. Z kolei władze NDH uznały go za zmarłego, pośmiertnie przyznając mu własne wysokie odznaczenie wojskowe i awansując do stopnia pułkownika. 
Dalsze losy M. Mesicia nie są do końca znane. Najprawdopodobniej przez pewien czas przebywał w niewoli. Część historyków twierdzi, że zmarł w 1947 lub 1948 r. rozstrzelany w sowieckim łagrze. Część natomiast łączy jego postać z formowaną w ZSRR 1 Jugosłowiańską Brygadą, której miał być nominalnym dowódcą. Według tej wersji miał umrzeć w ZSRR lub w Jugosławii pod koniec lat 40. Mógł też zostać przekazany po wojnie jako jeniec do Jugosławii, po czym skazany i rozstrzelany. Na grobie rodzinnym rodziny Mesiciów jako data śmierci ppłk. Marka Mesicia podany jest natomiast rok 1982.
Literatura uzupełniająca.
Krunoslav Mikulan, Siniša Pogačić, "Hrvatske oružane snage 1941-1945", Zagrzeb 1999.
Linki zewnętrzne.
Zdjęcie głównych oficerów 369 (Chorwackiego) Pułk Piechoty, w tym płk. Marko Mesicia

</doc>
<doc id="944831" url="https://pl.wikipedia.org/wiki?curid=944831" title="Popiołomierz">
Popiołomierz

Popiołomierz – urządzenie służące do pomiaru jakości węgla kamiennego (lub innego paliwa stałego np. węgla brunatnego lub lignitu), poprzez pomiar zawartości substancji niepalnych, a więc niepodlegających procesowi spalania. Początkowo były to tylko urządzenia radiometryczne wymagające do pracy źródła promieniowania jonizującego gamma. Działanie takich urządzeń zostało oparte na pomiarze pochłaniania dwóch wiązek promieniowania o różnych energiach. Niskoenergetyczna wiązka promieniowania, zostaje osłabiona przez popiół, którego liczba atomowa jest wielokrotnie większa od liczby atomowej substancji palnej oraz od warstwy węgla na taśmociągu. Natomiast osłabienie wiązki wysokoenergetycznej zależeć będzie niemal wyłącznie od masy powierzchniowej węgla. Dzięki temu można z dużą dokądnością, w sposób ciągły (np na taśmociągu) mierzyć zawartość popiołu w węglu.
Obecnie dzięki postępowi w budowie popiołomierzy możliwe zostało wyeliminowanie elementu radioaktywnego, na rzecz pomiaru naturalnego promieniowania gamma badanego materiału, lub poprzez zastosowanie czujników optycznych.
Powstały również konstrukcje przenośne, pozwalające na bezpośredni pomiar zawartości popiołu węgla składowanego na hałdach, samochodach i wagonach. Ich producentami są polska firma EMAG (popiołomierz Walker) oraz angielska Bretby Gammatech (Ash probe).

</doc>
<doc id="944832" url="https://pl.wikipedia.org/wiki?curid=944832" title="Zielony Staw Kaczy">
Zielony Staw Kaczy

Zielony Staw Kaczy (słow. "Zelené Kačacie pleso", "Zelené pleso", niem. "Ententaler Grüner See", "Grüner See", węg. "Zöld-tó", "Kacsa-völgyi Zöld-tó") – staw tatrzański położony na wysokości 1575,9 m n.p.m., w Dolinie Kaczej w słowackiej części Tatr Wysokich. Jest typowym jeziorem polodowcowym. Pomiary pracowników TANAP-u wykazują, że ma on 2,58 ha powierzchni, wymiary 200 × 170 m i ok. 4,1 m głębokości. Jest to największy staw Doliny Kaczej, znajduje się u podnóża północnych urwisk Ganku i Rumanowego Szczytu. Z otaczających go gór zsypują się do niego piargi. Poziom wody w jeziorze jest dość zmienny. Wypływa z niego Kaczy Potok, tworzący na skalnym progu 15,0 m wysokości kaskadę zwaną Kaczą Siklawą. W pobliżu znajdują się dwa inne, dużo mniejsze stawy doliny – Mały Kaczy Staw i Jeleni Stawek. Do Zielonego Stawu Kaczego nie prowadzą żadne szlaki turystyczne, więc nie jest on dostępny dla turystów.
Nazwa.
Nazwa stawu pochodzi podobno od dawnej legendy o złotej kaczce. Legenda głosi, że w noc świętojańską na stawie pojawia się złota kaczka i znosi złote jajko.

</doc>
<doc id="944834" url="https://pl.wikipedia.org/wiki?curid=944834" title="Malowany welon">
Malowany welon

Malowany welon (ang. "The Painted Veil") – amerykańsko-chińsko-kanadyjski dramat filmowy z 2006 roku w reżyserii Johna Currana. Ekranizacja powieści pod tym samym tytułem autorstwa Williama Somerseta Maughama. 
Rozgrywająca się w malowniczych plenerach Dalekiego Wschodu opowieść o namiętności i służbie, zdradzie i przebaczeniu, miłości małżeńskiej i wierze. Remake adaptacji filmowej pt. "Malowana zasłona" (1934) Ryszarda Bolesławskiego z Gretą Garbo w roli głównej.
Opis fabuły.
Lata 20. XX wieku. Wiodąca beztroskie życie Kitty za namową rodziców wychodzi za mąż za zakochanego w niej bakteriologa Waltera Fane. Wkrótce wyjeżdżają do Szanghaju, gdzie naukowiec ma swoje laboratorium badawcze. Znudzona milczącym i poważnym mężem oraz bezczynną samotnością Kitty nawiązuje romans z brytyjskim konsulem. Walter odkrywa zdradę i w akcie desperacji przyjmuje posadę lekarza w odległej chińskiej prowincji, gdzie śmiertelne żniwo zbiera epidemia cholery. Niewiernej żonie stawia ultimatum – wyjazd u jego boku albo rozwód z oskarżeniem o cudzołóstwo. Nie mogąc liczyć na kochanka, kobieta decyduje się pozostać przy mężu. Obserwując jak ten poświęca się i ryzykuje życie lecząc ludzi, coraz bardziej docenia jego pracę i jego jako człowieka. Z kolei, pomagając w szpitalu i sierocińcu, zaczyna inaczej patrzeć na życie w ogóle - odkrywa radość niesienia pomocy i bycia użyteczną. Małżeństwo stopniowo porzuca wzajemne pretensje i przezwycięża urazy. Kiedy jednak zaczyna cieszyć się wspólnym życiem, nieoczekiwanie okoliczności komplikują się.
Nagrody i nominacje.
Złote Globy 2006

</doc>
<doc id="944836" url="https://pl.wikipedia.org/wiki?curid=944836" title="Kulmim">
Kulmim

Kulmim (arab. كلميم, fr. "Guelmim" a. "Goulimine") – miasto w Maroku, ośrodek administracyjny regionu Kulmim-Asmara. Ze względu na swoje położenie na dalekim południu Maroka miasto nazywane jest też "Bramą na pustynię", w rzeczywistości jednak - chociaż okolice miasta istotnie mają pustynny charakter - Kulmim leży daleko od saharyjskich wydm.
W pobliżu miasta odbywa się cotygodniowy suk, zwany "targiem wielbłądów". Współcześnie wielbłądy sprzedawane są tu jednak coraz rzadziej, ponieważ tradycyjne karawany stopniowo zastępowane są ciężarówkami. Do atrakcji turystycznych samego Kulmimu zalicza się natomiast liczący ponad sto lat pałac kaida Dahmana Takriego.

</doc>
<doc id="944841" url="https://pl.wikipedia.org/wiki?curid=944841" title="Garnizon Słubice">
Garnizon Słubice

Garnizon Słubice – w latach 1945-1990 duży garnizon wojskowy w zachodniej Polsce, na terenie gminy Słubice. Do 1945 część niemieckiego garnizonu wojskowego Frankfurt nad Odrą.
Wojsko niemieckie.
Do 1945 Słubice były prawobrzeżną dzielnicą Frankfurtu nad Odrą i nosiły nazwę Dammvorstadt. Ze względu na strategiczne położenie (bliskość rzeki, bliskość garnizonów Berlin i "Landsberg an der Warthe" – ob. Gorzów Wlkp.) miejsce to wykorzystywano również do celów wojskowych. Stacjonowały tu jednostki zarówno okresu Cesarstwa Niemieckiego, Republiki Weimarskiej, jak i III Rzeszy.
Historia garnizonu niemieckiego.
Cesarstwo Niemieckie.
W latach 1876-1890 w Dammvorstadt stacjonował 12 Pułk Dragonów ("Dragoner-Regiment 12"), na którego cześć jedną z ulic dzielnicy nazwano "Dragonerstraße" (ob. ul. Podchorążych). Plac ćwiczebny jednostki znajdował się przy "Roßmarkt" (ob. Plac Przyjaźni).
Przy ulicy "Prinzufer" (ob. ul. Nadodrzańska w Słubicach) wznosił się okazały pomnik Leopolda von Braunschweig-Wolfenbüttel, siostrzeńca króla Fryderyka Wielkiego, założyciela szkoły garnizonowej we Frankfurcie nad Odrą oraz komendanta garnizonu Frankfurt nad Odrą.
III Rzesza.
Przy "Schwiebuser Strasse" (ob. ul. Piłsudskiego) wznosiły się koszary im. Kleista. Od 1935 zakwaterowany był w nim "Panzerabwehr-Abteilung 3", sformowany 1 października 1934 na poligonie Döberitz pod nazwą "Kraftfahr-Abteilung Döberitz". 3 lutego 1945 w koszarach im. Kleista tymczasowo zakwaterowana była "Brigade Kurmark", jednak jeszcze w nocy na 4 lutego jednostka przeniosła się do lewobrzeżnej części Frankfurtu nad Odrą.
W 1936 na cmentarzu żydowskim rozpoczęto budowę pomnika 17 żołnierzy żydowskich z okresu I wojny światowej, ufundowanego przez Związek Żydowskich Żołnierzy Frontowych z Grupy Landsberg an der Warthe (Gorzów Wlkp.). Oficjalne odsłonięcie pomnika miało miejsce latem 1937. Do dziś zachowały się jedynie resztki fundamentów tego pomnika.
We frankfurckim przedmieściu "Dammvorstadt" znajdowało się wreszcie lotnisko Luftwaffe o nazwie "Fliegerhorst", ostatecznie opuszczone przez Niemców 5 lutego 1945. Później na tym samym miejscu znajdował się poligon Wojska Polskiego Słubice-Kunowice, a obecnie słubickie tereny Kostrzyńsko-Słubickiej Specjalnej Strefy Ekonomicznej.
Ważnymi punktami komunikacyjnymi podczas ucieczki hitlerowskich wojsk przed Armią Czerwoną na początku 1945 stały się mosty łączące lewo- i prawobrzeżną („słubicką”) stronę Frankfurtu nad Odrą. Most kolejowy z 1895 r. został wysadzony przez Niemców 19 lutego, zaś drogowy – 19 kwietnia 1945.
Wojsko radzieckie.
W 1946 w budowie mostu pontonowego na Odrze w Słubicach brały udział 5 i 20 batalion mostowy z 1 Brygady Budowy Dróg Kolejowych Gwardii oraz 77 batalion mostowy z 5 Brygady.
Ostatnia jednostka radziecka opuściła Słubice 30 marca 1946.
Wojsko Polskie.
Historia garnizonu polskiego.
Od 10 sierpnia 1945 do 9 stycznia 1946 istniało w Słubicach stanowisko komendanta wojennego, a piastował je ppor. Józef Krupa. Do jego obowiązków należało m.in. angażowanie schwytanych Niemców do prac publicznych i oddawanie ich w ręce radzieckiego komendanta wojennego we Frankfurcie nad Odrą.
9 października 1962 podczas defilady wojskowej Układu Warszawskiego w Szczecinie doszło do tragedii z udziałem 23 Pułku Czołgów Średnich ze Słubic. Kierowca ostatniego czołgu T-54A ważącego 36 ton stracił panowanie nad maszyną i wjechał w wiwatujące dzieci. Śmierć poniosło 7 z nich: Bogumiła Florczak (8 lat), Leszek Kolczyński (9 lat), Ryszard Krawczyński (7 lat), Henryk Sikuciński (6 lat), Ryszard Stachura (9 lat), Fryderyk Zawiślak (12 lat) i Marian Zdanowicz (10 lat).
W miejscu dawnych koszar Wojska Polskiego i WOP znajdują się obecnie:
Dawne tereny wojskowe przy ul. Piłsudskiego i ul. Akademickiej:
Fundamenty dawnych koszar przy ul. Konstytucji 3 Maja:
Poligon.
Poligon znajdował się na terenie starego, poniemieckiego lotniska, ze zbiornikami pod ziemią, resztkami betonowych płyt postojowych i pasa startowego, jednak kompletnie zrytego przez czołgi pancerniaków ze Słubic. Był to teren, którego jednym bokiem była linia kolejowa (od północy), drugim – kawałek linii do Cybinki (oraz równoległa bocznica wojskowa).
Na poligonie jeszcze w latach 80. stały dwa pancerze czołgów PzKpfw III.
W latach 90. na terenie tegoż poligonu powstała Kostrzyńsko-Słubicka Specjalna Strefa Ekonomiczna oraz tereny przeznaczone pod zabudowę jednorodzinną.
Kasyna.
Dawne kasyno MON mieściło się przy ul. Mickiewicza (ob. restauracja „Villa Casino”), natomiast kasyno WOP – przy ul. Wilhelma Piecka (ob. restauracja „Europa” przy ul. Jedności Robotniczej).
Regularne jednostki Wojska Polskiego.
Do czasu sformowania Wojsk Ochrony Pogranicza w Słubicach stacjonowały pododdziały 17 Pułku Piechoty ze sztabem w Ośnie Lubuskim ze składu 5 DP, który od 22 maja do 24 listopada 1945, przy wsparciu 1 dywizjonu 22 Pułku Artylerii Lekkiej, obsadzał polsko-niemiecką granicę na odcinku Kaleńsko-Słubice. 32 Pułk Piechoty ze sztabem w Cybince ze składu 8 DP ochraniał natomiast granicę od Słubic do Skórzyna.
Po wojnie w Słubicach przez wiele lat stacjonowały także inne jednostki wojskowe:
Uroczystości z udziałem wojska.
Mimo że w Słubicach nie stacjonuje już żadna regularna jednostka Wojska Polskiego, to w mieście odbywają się czasem uroczystości z udziałem 11 Lubuskiej Dywizji Kawalerii Pancernej oraz środowisk kombatanckich.
Taką uroczystością był np. przemarsz żołnierzy ulicami Słubic z okazji 90. rocznicy odzyskania przez Polskę niepodległości:

</doc>
<doc id="944842" url="https://pl.wikipedia.org/wiki?curid=944842" title="Al-Karawijjin">
Al-Karawijjin



</doc>
<doc id="944843" url="https://pl.wikipedia.org/wiki?curid=944843" title="Dekanat kazimierski">
Dekanat kazimierski

 

</doc>
<doc id="944844" url="https://pl.wikipedia.org/wiki?curid=944844" title="Warp Records">
Warp Records

Warp Records – londyńska, niezależna wytwórnia płytowa, założona w 1989 r. przez Steve'a Becketta i Roba Mitchella.
Początkowo siedziba wytwórni mieściła się w Sheffield, później została przeniesiona do Londynu. Specyficzny styl wydawnictwa kierunkowały inspiracje chicagowską odmianą electropopu i acid house. Ostatecznie jednak, "Warp" ukierunkowało się na wydawanie oraz promocję muzyki awangardowej, głównie nurtu IDM.

</doc>
<doc id="944846" url="https://pl.wikipedia.org/wiki?curid=944846" title="Cololabis saira">
Cololabis saira



</doc>
<doc id="944847" url="https://pl.wikipedia.org/wiki?curid=944847" title="Bitwa w Borach Tucholskich">
Bitwa w Borach Tucholskich

Bitwa w Borach Tucholskich – bitwa kampanii wrześniowej, stoczona pomiędzy 1 a 5 września 1939. 
Przebieg.
Formacje 4 Armii niemieckiej (Gunther von Kluge) miały za zadanie nawiązać połączenie pomiędzy Rzeszą a Prusami Wschodnimi. Polacy zamierzali wycofać z Borów Tucholskich formacje należące do rozwiązanego pod koniec sierpnia Korpusu Interwencyjnego – przede wszystkim 27 Dywizję Piechoty.
Dowódca Armii „Pomorze”, generał Władysław Bortnowski wysłał na pomoc 27 Dywizji część swoich sił – przede wszystkim 9 Dywizję Piechoty. Nastąpiły krwawe walki pomiędzy polskimi pułkami starającymi się otworzyć drogę odwrotu na południe a niemieckimi oddziałami zmechanizowanymi dążącymi na wschód. 
27 Dywizja została wycofana na południe (uzupełniono ją 6 – 8 września), lecz z 9 Dywizji uratował się jeden pułk (w następnych dniach odtworzono kolejny).
4 Armia niemiecka przebiła się do Prus Wschodnich, co pozwoliło na użycie XIX Korpusu gen. Guderiana do ataku na Brześć nad Bugiem. 
Walki żołnierza polskiego w Borach Tucholskich zostały upamiętnione na Grobie Nieznanego Żołnierza w Warszawie napisem na jednej z tablic po 1945 r. i po 1990 r. „BORY TUCHOLSKIE 1 – 3 IX 1939".

</doc>
<doc id="944854" url="https://pl.wikipedia.org/wiki?curid=944854" title="Szkolny chwyt">
Szkolny chwyt

Szkolny chwyt (ang. "Half Nelson") – amerykański film z 2006 roku w reżyserii Ryan Fleck.
Fabuła.
"Szkolny chwyt" to historia Dana Dunne’a, nauczyciela liceum na Brooklynie. Ideały i marzenia młodego pedagoga przegrały w starciu z brutalną rzeczywistością. Teraz Dan stara się nauczyć swych podopiecznych samodzielnego myślenia, stosując przy tym momentami niekonwencjonalne metody. Jednocześnie między nim a jedną z uczennic, która poznała tajemnicę Dunne’a, nawiązuje się szczera przyjaźń.
Za rolę Dana Dunne’a Ryan Gosling otrzymał nominację do Oscara w kategorii główna rola męska. "Szkolny chwyt" zwyciężał na festiwalach kina niezależnego, zdobywając m.in. laury na Sundance Film Festival prestiżowe Gotham Awards.

</doc>
<doc id="944862" url="https://pl.wikipedia.org/wiki?curid=944862" title="Młosina">
Młosina

Młosina – mała rzeka wypływająca z jeziora Brzeźno w południowym regionie Kaszub zwanym Zaborami. Rzeka w całym swoim przebiegu aż do ujścia do rzeki Zbrzycy stanowi szlak spływów kajakowych. Rzeka przepływa przez jeziora Młosino Małe, Kły, Młosino Wielkie, Leśno Górne i Leśno Dolne jak również przez miejscowości Lamk, Orlik i Leśno.
Na zachód od miejscowości Leśno do Młosiny uchodzi z północy struga Młosienica.
Występują również warianty nazewnicze rzeki: Mlusina, Mlusino i Młusina.

</doc>
<doc id="944863" url="https://pl.wikipedia.org/wiki?curid=944863" title="SGRAM">
SGRAM

SGRAM (ang. Synchronous Graphics RAM) - synchroniczna pamięć RAM - rodzaj pamięci RAM stosowany głównie w starszych kartach graficznych. Umożliwia szybką zmianę zawartości pamięci - jest to ważne, ponieważ karty graficzne muszą niekiedy wyświetlać wiele klatek obrazu na sekundę, a każda z nich wymaga całkowitej zmiany danych znajdujących się w pamięci karty graficznej. Pamięć ta może jednocześnie zapisywać oraz odczytywać dane.

</doc>
<doc id="944864" url="https://pl.wikipedia.org/wiki?curid=944864" title="Wspólnota administracyjna Großlangheim">
Wspólnota administracyjna Großlangheim

Wspólnota administracyjna Großlangheim – wspólnota administracyjna (niem. "Verwaltungsgemeinschaft") w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Kitzingen. Siedziba wspólnoty znajduje się w miejscowości Großlangheim.
Wspólnota administracyjna zrzesza dwie gminy targowe "(Markt)" oraz jedną gminę wiejską "(Gemeinde)": 

</doc>
<doc id="944865" url="https://pl.wikipedia.org/wiki?curid=944865" title="Wspólnota administracyjna Iphofen">
Wspólnota administracyjna Iphofen

Wspólnota administracyjna Iphofen – wspólnota administracyjna (niem. "Verwaltungsgemeinschaft") w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Kitzingen. Siedziba wspólnoty znajduje się w mieście Iphofen. Powstała 1 maja 1978.
Wspólnota administracyjna zrzesza jedno miasto "(Stadt)", dwie gminy targowe "(Markt)" oraz jedną gminę wiejską "(Gemeinde)": 

</doc>
<doc id="944866" url="https://pl.wikipedia.org/wiki?curid=944866" title="Wspólnota administracyjna Kitzingen">
Wspólnota administracyjna Kitzingen

Wspólnota administracyjna Kitzingen – wspólnota administracyjna (niem. "Verwaltungsgemeinschaft") w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Kitzingen. Siedziba wspólnoty znajduje się w mieście Kitzingen, przy czym nie jest ono członkiem wspólnoty. Powstała 1 maja 1978.
Wspólnota administracyjna zrzesza pięć gmin wiejskich "(Gemeinde)": 

</doc>
<doc id="944867" url="https://pl.wikipedia.org/wiki?curid=944867" title="Układ z Plombières">
Układ z Plombières

Układ z Plombières – tajny układ między premierem Królestwa Sardynii Camillem Cavourem, a Napoleonem III zawarty 12 lipca 1858 roku w miejscowości Plombières-les-Bains. Na mocy tego układu, Francja miała wziąć udział, wraz z królestwem Piemontu, w wojnie z Austrią. Po zwycięstwie Piemont miał otrzymać Lombardię i Wenecję, a także utworzyć federację na czele z Wiktorem Emanuelem II, a Francja miała otrzymać Niceę i Sabaudię.

</doc>
<doc id="944869" url="https://pl.wikipedia.org/wiki?curid=944869" title="Wspólnota administracyjna Marktbreit">
Wspólnota administracyjna Marktbreit

Wspólnota administracyjna Marktbreit – wspólnota administracyjna (niem. "Verwaltungsgemeinschaft") w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Kitzingen. Siedziba wspólnoty znajduje się w mieście Marktbreit. Powstała 1 maja 1978.
Wspólnota administracyjna zrzesza dwie gminy miejskie "(Stadt)", dwie gminy targowe "(Markt)" oraz dwie gminy wiejskie "(Gemeinde)": 

</doc>
<doc id="944871" url="https://pl.wikipedia.org/wiki?curid=944871" title="Wspólnota administracyjna Volkach">
Wspólnota administracyjna Volkach

Wspólnota administracyjna Volkach – wspólnota administracyjna (niem. "Verwaltungsgemeinschaft") w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Kitzingen. Siedziba wspólnoty znajduje się w mieście Volkach. Powstała 1 maja 1978.
Wspólnota administracyjna zrzesza jedną gminę miejską "(Stadt)" oraz dwie gminy wiejskie "(Gemeinde)": 

</doc>
<doc id="944874" url="https://pl.wikipedia.org/wiki?curid=944874" title="Wspólnota administracyjna Wiesentheid">
Wspólnota administracyjna Wiesentheid

Wspólnota administracyjna Wiesentheid – wspólnota administracyjna (niem. "Verwaltungsgemeinschaft") w Niemczech, w kraju związkowym Bawaria, w rejencji Dolna Frankonia, w regionie Würzburg, w powiecie Kitzingen. Siedziba wspólnoty znajduje się w miejscowości Wiesentheid. Powstała 1 maja 1978.
Wspólnota administracyjna zrzesza trzy gminy targowe "(Markt)" oraz jedną gminę wiejską "(Gemeinde)": 

</doc>
<doc id="944877" url="https://pl.wikipedia.org/wiki?curid=944877" title="Piaskówka tłusta">
Piaskówka tłusta

Piaskówka tłusta, piaskówka ("Psammomys obesus") – gatunek ssaka z podrodziny myszoskoczków (Gerbillinae) w obrębie rodziny myszowatych (Muridae), zamieszkujący pustynne obszary północnej Afryki i Półwyspu Arabskiego.
Zasięg występowania.
Piaskówka tłusta występuje w zamieszkując w północnej Afryce i południowo-zachodniej Azji zamieszkując w zależności od podgatunku:
Nazwa zwyczajowa.
W polskiej literaturze zoologicznej nazwa „piaskówka” była używana dla oznaczenia gatunku "Psammomys obesus". W wydanej w 2015 roku przez Muzeum i Instytut Zoologii Polskiej Akademii Nauk publikacji „Polskie nazewnictwo ssaków świata” gatunkowi temu przypisano oznaczenie piaskówka tłusta, rezerwując nazwę „piaskówka” dla rodzaju "Psammomys". Do "Psammomys" zaliczana jest także piaskówka chuda.
Taksonomia.
Gatunek po raz pierwszy zgodnie z zasadami nazewnictwa binominalnego opisał w 1828 roku niemiecki zoolog Philipp Jakob Cretzschmar nadając mu nazwę "Psammomys obesus". Holotyp pochodził z Aleksandrii, w Egipcie. 
Autorzy "Illustrated Checklist of the Mammals of the World" rozpoznają trzy podgatunków.
Morfologia.
Długość ciała (bez ogona) 116–185 mm, długość ogona 88–140 mm, długość ucha 13–17 mm, długość tylnej stopy 32–36 mm; masa ciała 82–237 g; samce są nieco większe i cięższe od sAMIC. Piaskówki tłuste są wielkości suwaka mongolskiego. Nazwa odnosi się do ich ubarwienia. Zazwyczaj mają białe lub szarawy spód ciała, złoty, złoto-brązowy lub złoto-rudy grzbiet. Uszy są zabarwione na biało, rudo, brązowo, czasami na czarno.
Tryb życia.
Piaskówka tłusta prowadzi dzienny tryb życia. Pożywienie stanowią części roślinne, głównie roślin z rodziny komosowatych ("Chenopodiaceae"). Ponieważ większą część pożywienia stanowi woda z solą liście muszą być zjadane w dużych ilościach. Mogą zjadać rośliny absorbujące sól bez dostępu do wody z powodu wydajnych nerek. Potrafią trzymać pożywienie w jednej łapce. Zjadają niekiedy również i ziarno. Z innymi osobnikami porozumiewają się wysokimi piskami lub tupaniem. U samców wielkość terytorium wynosi około 189,6 m².
Piaskówki tłuste żyją ze swoimi stadami na pustyniach, lub innych obszarach piaszczystych.
Rozmnażanie.
Okres rozrodczy trwa od grudnia do kwietnia. Występują 2-4 mioty w ciągu sezonu. W przypadku suszy okres rozrodczy może w ogóle nie wystąpić. Ciąża trwa 24-36 dni. Miot liczy 1-7 młodych. Po około 3 tygodniach mogą żywić się innym pokarmem niż mleko i stają się samodzielne. Samice uzyskują dojrzałość płciową w wieku trzech miesięcy, samce czterech.

</doc>
<doc id="944881" url="https://pl.wikipedia.org/wiki?curid=944881" title="Bani Mallal">
Bani Mallal

Bani Mallal (; ) – miasto w środkowym Maroku, u podnóża Atlasu Średniego, siedziba administracyjna regionu Bani Mallal-Chunajfira i prowincji Bani Mallal. W 2014 roku liczyło ok. 193 tys. mieszkańców.
Bani Mallal zalicza się do najszybciej rozwijających się miast Maroka. Nie zachowało się tu wiele zabytków – do naszych czasów dotrwała jedynie niewielka medyna. W mieście w każdy wtorek odbywa się tradycyjny targ.

</doc>
<doc id="944885" url="https://pl.wikipedia.org/wiki?curid=944885" title="Gust Jonassen">
Gust Jonassen

Gust Jonassen (ur. 19 maja 1911 r. w Danii, zm. 26 maja 1943 r. w ZSRR) – norweski faszysta, przywódca sportowej sekcji młodzieżowej organizacji Ungdomsfylking, organizator i dowódca Ochotniczej Kompanii Strzelców Narciarskich SS "Norwegen"
Rodzina G. Jonassena w okresie międzywojennym zamieszkała w Norwegii. On sam został nauczycielem wychowania fizycznego. Był bardzo dobrym narciarzem. W latach 30. wstąpił do faszystowskiej partii Nasjonal Samling (NS). Został przywódcą sportowej sekcji młodzieżowej organizacji NS pod nazwą Ungdomsfylking. Po najeździe Niemiec na ZSRR 22 czerwca 1941 r., zorganizował na potrzeby dowództwa niemieckiej 6 Dywizji Górskiej SS "Nord" specjalistyczny oddział narciarski w sile ok. 120 ludzi pod nazwą SS-Freiwilligen-Schikompanie "Norwegen". Przeszedł kurs oficerski w Bad Tölz, uzyskując stopień SS-Obersturmführera i obejmując dowództwo oddziału. Późną wiosną 1943 r. Norwegowie dołączyli do 6. DGór. SS, walczącej na froncie wschodnim w Karelii przeciw Armii Czerwonej. Już 26 maja G. Jonassen zginął na minie.

</doc>
<doc id="944888" url="https://pl.wikipedia.org/wiki?curid=944888" title="Kościół Bożego Ciała w Szprotawie">
Kościół Bożego Ciała w Szprotawie

Kościół Bożego Ciała także kościół p.w. Ciała Chrystusowego (niem. "Corpus Christikirche") – kościół rzymskokatolicki, który znajdował się w Szprotawie. Zniszczony podczas II wojny światowej, ostatecznie rozebrany w latach 60. XX wieku.
Historia.
W 1516 roku namiestnik księstwa głogowskiego Jakob von Salza nakazał miastu Szprotawie oraz tutejszemu klasztorowi Magdalenek zawarcie porozumienia w sprawie lokalizacji budowy oraz prawa do patronatu nowej świątyni. Powstała pod koniec XVI w. świątynia została zniszczona w 1. połowie XVII wieku, w toku wojny trzydziestoletniej.
W 1628 roku szprotawski proboszcz Rathmann w imieniu klasztoru magdalenek poprosił naczelnika Księstwa Głogowskiego o odbudowę zburzonej świątyni z uwagi na cud, który wydarzył się przed 100 laty. Naczelnik Georg von Oppersdorf zawezwał do siebie radę miejską i nakłonił ją do odbudowy kościoła jak też przeznaczenia rocznego odpisu w wysokości 6 marek na ten cel.
W 1729 roku przeorysza klasztoru Lachhammer wraz z proboszczem Labe zwrócili się do rządcy królewskiego o ponaglenie władz Szprotawy w temacie odbudowy, powołując się na ustalenia sprzed wieku oraz opisując całe cudowne zdarzenie.
5 października 1729 roku z inicjatywy klasztoru Magdalenek i na polecenie cesarza Karola VI Habsburga położono kamień węgielny pod budowę nowej świątyni. Odpowiedzialnością za budowę obarczono radę miejską. Pracami budowlanymi kierował architekt Martin Frantz. Prace budowlane zakończono w 1740, a konsekracja miała miejsce w 1748 roku, już po aneksji Śląska przez Prusy.
Do II wojny światowej w kościele odprawiano uroczyste msze w święto Bożego Ciała. Ponadto od połowy XIX w. obiekt służył jako kaplica dla urządzonego nieopodal cmentarza miejskiego. Do jego zniszczenia miały przyczynić się zacięte walki czerwonoarmistów z obrońcami wschodniej części miasta w 1945. Ruiny przetrwały do lat 60. XX wieku, po czym zostały rozebrane.
Legenda.
Z powstaniem kościoła wiąże się legenda, zgodnie z którą w 1558 roku ksiądz odprawiający mszę świętą w dniu Bożego Ciała zwątpił w możliwość przemiany chleba w Ciało Chrystusa. W tym momencie hostia trzymana przez kapłana uniosła się w górę i w świetlistej aureoli zaczęła płynąć w powietrzu. Przerażony ksiądz i uczestnicy mszy świętej poruszali się za nią aż do miejsca, w którym zatrzymała się w miejscu, a w którym obecnie zaczyna się ulica Warszawska. Ponieważ nikt nie mógł jej dosięgnąć, na miejsce wezwano przeoryszę szprotawskiego klasztoru Magdalenek Barbarę von Schönaich, znaną z wielkiej pobożności. Dopiero po jej modlitwie hostia obniżyła się, co umożliwiło jej pochwycenie i umieszczenie w tabernakulum. O północy zebrane w chórze zakonnym mniszki spostrzegły hostię na ołtarzu chóru; ponownie złożono ją w tabernakulum, jednak wciąż znajdowano ją w różnych miejscach w kościele. Wkrótce po tych wydarzeniach na pamiątkę cudu, w miejscu wskazanym przez hostię, nawróceni z luteranizmu mieszczanie postawili niewielki drewniany kościół pod wezwaniem Ciała Chrystusowego. Od tej pory w mieście nie dochodziło do walk religijnych, a w 1565 katolicy zawarli z protestantami ugodę, w wyniku której luteranie uzyskali prawo korzystania z kościoła katolickiego, jednakże bez prawa udzielania chrztów i ślubów.
Cud eucharystyczny został uwieczniony na obrazie, znajdującym się aktualnie w szprotawskim domu parafialnym. Wizerunek przedstawia trzy magdalenki modlące się do unoszącej się w powietrzu hostii.
W aktach miejskich pod datą 1507 roku znajduje się informacja o erekcji ołtarza "Celebrowanego Ciała Chrystusa w Monstrancji", co może potwierdzać ów niezwykły przekaz.

</doc>
<doc id="944889" url="https://pl.wikipedia.org/wiki?curid=944889" title="Młosino Wielkie">
Młosino Wielkie

Młosino Wielkie "(Wielkie Młosino lub Młosino Duże)" (kaszb. "Jezoro Wiôldżé Młosëno") – jezioro rynnowe w Polsce położone w Borach Tucholskich w województwie pomorskim, w powiecie chojnickim, w gminie Brusy na południowo-zachodnim skraju Wdzydzkiego Parku Krajobrazowego na obszarze Kaszub Południowych.
Jezioro jest połączone poprzez małą strugę z jeziorem Raduń (przesmykiem lądowym pomiędzy tymi dwoma jeziorami przebiega trasa linii kolejowej Kościerzyna-Lipusz-Brusy-Chojnice) i przez rzekę Młosinę, która dopływa z jeziora Młosino Małe i odpływa do jeziora Leśno Górne. Przez akwen przebiegają trasy szlaków kajakowych.
Według urzędowego spisu opracowanego przez Komisję Nazw Miejscowości i Obiektów Fizjograficznych (KNMiOF) opublikowanego przez Główny Urząd Geodezji i Kartografii (GUGiK) i udostępnionego na stronach Komisja Standaryzacji Nazw Geograficznych (KSNG) nazwa tego jeziora to "Młosino Wielkie". W różnych publikacjach i na mapach topograficznych jezioro to występuje pod nazwą "Wielkie Młosino".
Powierzchnia zwierciadła wody według różnych źródeł wynosi od 59,5 ha do 66,0 ha.
Zwierciadło wody położone jest na wysokości 139,8 m n.p.m. lub 139,5 m n.p.m.. Średnia głębokość jeziora wynosi 6,9 m, natomiast głębokość maksymalna 22,4 m.

</doc>
<doc id="944895" url="https://pl.wikipedia.org/wiki?curid=944895" title="Ricci">
Ricci



</doc>
<doc id="944899" url="https://pl.wikipedia.org/wiki?curid=944899" title="Skrócenie kretyckie">
Skrócenie kretyckie

Skrócenie kretyckie – zjawisko fonetyczne występujące w łacinie w okresie klasycznym. Polega na tym, że głoska końcowa otwarta w wyrazach trzysylabowych o strukturze kretyka (tj. pierwsza sylaba długa, druga krótka, trzecia długa) ulega irracjonalnemu skróceniu.

</doc>
<doc id="944903" url="https://pl.wikipedia.org/wiki?curid=944903" title="Rødven stavkirke">
Rødven stavkirke

Kościół klepkowy w Rødven ("Rødven stavkirke") - kościół klepkowy (słupowy), znajdujący się w norweskiej miejscowości Rødven, w gminie Rauma, w regionie Møre og Romsdal.
Jest świątynią jednonawową, której najstarsze fragmenty pochodzą z końca XII wieku. W skład wyposażenia wnętrza wchodzi zdobiony ornamentalnie krucyfiks datowany na połowę XIII wieku. Prawdopodobnie należał do pierwotnego wystroju kościoła. Wewnątrz świątyni znajduje się również bogato zdobiona ambona pochodząca z 1712 roku. Nawa świątyni w obecnym kształcie została wzniesiona w XIV wieku. Podczas prac archeologicznych przeprowadzonych w latach 1962 - 1963 odnaleziono pozostałości słupów, które prawdopodobnie stanowiły elementy wcześniejszego kościoła stojącego w tym samym miejscu.

</doc>
<doc id="944905" url="https://pl.wikipedia.org/wiki?curid=944905" title="Milan Rúfus">
Milan Rúfus

Milan Rúfus (ur. 10 grudnia 1928 w Závažnej Porube, zm. 11 stycznia 2009 w Bratysławie) – słowacki poeta, eseista i tłumacz.
Urodził się w rodzinie murarza. Uczęszczał do szkoły ludowej w rodzinnym miasteczku, po czym zdał maturę w 1948 r. w gimnazjum w Liptowskim Mikułaszu. W latach 1948–1952 studiował słowacystykę i historię na bratysławskim uniwersytecie. Po obronie doktoratu w 1952 r. został pedagogiem na Wydziale Filozoficznym. W latach 1966–1970 był lektorem słowackim i czeskim na uniwersytecie w Neapolu.
Milan Rúfus otrzymał w 2005 r. Nagrodę Ministra Kultury za tom poetycki "Báseň a čas" („Poeta i czas”).
Poeta zajmuje w literaturze słowackiej miejsce poczesne. Jest jednym z najwybitniejszych jej twórców, odnowicielem poezji współczesnej nielicznego narodu.
Rúfus przeciwstawił się tendencjom surrealistycznym, od których odciął się w strukturach obrazu poetyckiego. Nawiązał za to do tradycji słowackiego modernizmu, rozbarwiając go elementami rodzimego folkloru.
Eseje.
Utwory Rúfusa ukazały się w polskich przekładach w latach 1977 ("Wiersze") i 1995 ("Wybór wierszy").

</doc>
<doc id="944911" url="https://pl.wikipedia.org/wiki?curid=944911" title="Sotadej">
Sotadej

Sotadej (łac. "versus Sotadeus") czyli inaczej tetrametr joński brachykatalektyczny to iloczasowa miara wierszowa stosowana w starożytnej Grecji i Rzymie. Nazwa wiersza pochodzi od imienia greckiego poety z III wieku p.n.e., Sotadesa.
W literaturze rzymskiej sotadeje stosowali Plaut, Enniusz, Akcjusz, Marcjalis, Petroniusz.
Budowa metryczna.
Sotadej jest wierszem izochronicznym. Składa się z czterech joników "a maiore", przy czym w ostatniej stopie zachodzi brachykataleksa. Całkowita długość wiersza wynosi 22 mory. Podstawowy schemat metryczny sotadeja jest następujący:
W praktyce spotyka się dużą różnorodność form, gdyż w poszczególnych stopach występuje anaklaza. Anaklaza w stopie trzeciej, polegająca na zamianie dwóch środkowych sylab w joniku (na postać ) powoduje, że sotadej staje się tetrametrem jońskim ditrocheicznym. Możliwe są też rozwiązania, czyli wymiany sylaby długiej na dwie krótkie, oraz ściągnięcia dwóch sąsiadujących krótkich w jedną długą. Te wariacje najsilniej występują u wcześniejszych poetów, z biegiem czasu sotadej stabilizuje się, liczba rozwiązań i ściągnięć ulega redukcji (u Marcjalisa czy Petroniusza nawet do zera), a anaklaza ogranicza się do stopy trzeciej.
Jest tu rozwiązanie pierwszej tezy w stopie pierwszej i anaklaza w trzeciej.

</doc>
<doc id="944915" url="https://pl.wikipedia.org/wiki?curid=944915" title="Roman Faber">
Roman Faber

Roman Ryszard Faber (ur. 16 grudnia 1955 we Wrocławiu) – polski piłkarz, reprezentant Polski, mistrz Polski w barwach Śląska Wrocław (1977), dwukrotny wicemistrz Polski (1978) i (1982).
Kariera sportowa.
Jest wychowankiem Śląska Wrocław, w ekstraklasie debiutował w 1973, w kolejnych latach zdobył mistrzostwo Polski w 1977, dwukrotnie wicemistrzostwo Polski (1978, 1982), dwukrotnie brązowy medal mistrzostw Polski (1975, 1980) oraz Puchar Polski w 1976. W latach 1982-1984 był kapitanem drużyny. Łącznie w latach 1973-1984 w ekstraklasie zagrał w 234 spotkaniach, zdobywając 21 bramek.
Od 1984 był zawodnikiem austriackiego Wiener SC, w sezonie 1984/1985 zagrał w 22 spotkaniach, zdobywając 1 bramkę, a jego klub spadł z ekstraklasy, w sezonie 1985/1986 jego drużyna wygrała II ligę, w sezonie 1986/1987 ponownie występował w austriackiej I lidze, ale tylko w 5 spotkaniach. W sezonie 1987/1988 był piłkarzem niemieckiej III-ligowej Viktorii Köln.
Reprezentacja Polski.
Dwukrotnie wystąpił w reprezentacji Polski seniorów, był także zawodnikiem reprezentacji młodzieżowej i olimpijskiej.

</doc>
<doc id="944920" url="https://pl.wikipedia.org/wiki?curid=944920" title="Spawanie plazmowe">
Spawanie plazmowe

Spawanie plazmowe (PAW z ) – metoda spawania z wykorzystaniem ogniskowania łuku elektrycznego.
Do wytworzenia plazmy, czyli zjonizowanego gazu, wymagane jest nagrzanie go do dostatecznie wysokiej temperatury. Podobnie jak podczas spawania metodą TIG, łuk przy spawaniu plazmowym powstaje pomiędzy nietopliwą elektrodą wolframową, a materiałem podstawowym. Temperatury występujące w łuku w metodzie TIG są rzędu 6000 °C, a kolumna łuku ma kształt stożka. Natomiast przy spawaniu plazmowym łuk jest ogniskowany dzięki specjalnie zaprojektowanej dyszy chłodzonej wodą. Zaletą takiego rozwiązania poza zawężeniem łuku jest wzrost jego temperatury do około 20 000 °C. Gaz ten wypływając z dyszy jako zjonizowany strumień o wysokiej temperaturze niesie bardzo dużą energię, która jest niezbędna do spawania „z oczkiem”. Taka technika spawania pozwala w jednym przejściu wykonać spoinę w materiale o grubości od 3 do 15 mm, z bardzo korzystnym zarysem wtopienia i minimalnym odkształceniem po spawaniu. Umożliwia także uzyskiwanie prędkości spawania o 40–80% większe niż przy metodzie TIG.
W procesie spawania plazmowego są wykorzystywane dwa osobne strumienie gazu: gaz plazmowy, który przepływa otaczając elektrodę wolframową i tworzy słup łuku plazmowego, oraz gaz osłonowy, który chroni jeziorko ciekłego metalu.
Stosowane są trzy odmiany metody PAW:
Metoda ta jest szeroko stosowana, gdy trzeba uzyskać złącza wysokiej jakości, np. w przemyśle lotniczym (także w konstrukcjach kosmicznych), przetwórczym, chemicznym i petrochemicznym.

</doc>
<doc id="944928" url="https://pl.wikipedia.org/wiki?curid=944928" title="Milachowo">
Milachowo

Milachowo (Miłachowo) (kasz. "Miłachòwsczé Jezoro") – przepływowe jezioro wytopiskowe położone na Równinie Charzykowskiej na obszarze Zaborskiego Parku Krajobrazowego i gminy Brusy (powiat chojnicki, województwo pomorskie) o powierzchni 64,7 ha. Jezioro znajduje się na szlaku wodnym rzeki Zbrzycy, na północny zachód od wsi Rolbik.

</doc>
<doc id="944929" url="https://pl.wikipedia.org/wiki?curid=944929" title="Niemcy w Namibii">
Niemcy w Namibii

Niemcy w Namibii (niem. "Deutschnamibier") – grupa niemieckich kolonistów, osiadłych na obszarze Afryki Południowo-Zachodniej lub ich potomków, którzy zamieszkują republikę Namibii.
W 1883 roku niemiecki kupiec Adolf Lüderitz kupił (od lokalnego wodza) południowe wybrzeża Namibii i na ziemiach tych założył miasto Lüderitz.
Rząd niemiecki, od dawna spragniony uzyskania kolonii zamorskich, włączył ten teren do Rzeszy i nazwał go Niemiecką Afryką Południowo-Zachodnią (niem. "Deutsch-Südwestafrika").
Niewielu Niemców przeniosło się w późniejszych latach do Namibii, byli to głównie kupcy, pracownicy kopalni diamentów, a także dość spora grupa żołnierzy zwerbowanych do służby kolonialnej.
Po I wojnie światowej decyzją Ligi Narodów Niemcy stracili Afrykę Południowo-Zachodnią, a tereny te przeszły pod zarząd RPA.
Niemieckim osadnikom pozwolono pozostać i aż do niepodległości w 1990, niemiecki był jednym z oficjalnych języków tego obszaru.
Dziś w Namibii ok. 2% społeczeństwa jest pochodzenia niemieckiego (30 000 osób), także ponad 15 000 czarnoskórych mieszkańców, posługuje się językiem niemieckim. Po otwarciu granic w roku 1990 wielu Niemców z byłej NRD przeniosło się na tereny Namibii. Większość osób niemieckojęzycznych zamieszkuje stolicę, Windhuk, a także Swakopmund i Lüderitz, gdzie architektura niemiecka jest łatwo dostrzegalna.
Wielu Niemców pracuje w sektorze gospodarczym, biznesowym, turystycznym, a także w administracji, np. pierwszym burmistrzem Windhuk w niepodległej Namibii był Niemiec.
W kraju wychodzi gazeta „Die Allgemeine Zeitung”. Od 1951 istnieje klub sportowy SK Windhoek.

</doc>
<doc id="944931" url="https://pl.wikipedia.org/wiki?curid=944931" title="Franciszek Urbański">
Franciszek Urbański

Franciszek Urbański, ps. "Franciszek", "Rzewuski" (ur. 7 listopada 1891 w Suchodębiu, zm. 7 grudnia 1949 w Warszawie) – działacz związkowy, polityk, poseł na Sejm I, II i IV kadencji II Rzeczypospolitej.
Życiorys.
Był synem Andrzeja i Antoniny z Kacalaków Wojnarowskiej. Uczył się w szkole średniej w Łaniętach, następnie ukończył kursy Łaguny w Warszawie oraz Warszawskiego Towarzystwa Muzycznego i rozpoczął pracę jako organista.
W listopadzie 1918 uczestniczył w rozbrajaniu Niemców, był komendantem straży obywatelskiej. Ochotniczo wstąpił do Wojska Polskiego, walczył w wojnie polsko-bolszewickiej 1920. Od 1921 pełnił funkcję sekretarza generalnego Chrześcijańskich Związków Zawodowych Robotników Rolnych. Od 1924 był wiceprezesem, a od 1927 prezesem Chrześcijańskich Związków Zawodowych Rzeczypospolitej Polskiej.
W Sejmie Rzeczypospolitej Polskiej I kadencji był członkiem klubu Chrześcijańsko-Narodowego Stronnictwa Pracy. 
11 listopada 1937 został odznaczony Krzyżem Oficerskim Orderu Odrodzenia Polski.
Był jednym z 12 zakładników wskazanych Niemcom zgodnie z aktem kapitulacji miasta z 28 września 1939 w celu zabezpieczenia spokoju w mieście. W okresie okupacji niemieckiej działał w politycznych strukturach konspiracyjnych związanych ze Stronnictwem Pracy. Działacz Obozu Zjednoczenia Narodowego, od 1943 z ramienia Stronnictwa Pracy zasiadał w Radzie Jedności Narodowej. Walczył w powstaniu warszawskim. Aresztowany przez NKWD 28 marca 1945, skazany w procesie szesnastu na 4 miesiące więzienia. Powrócił do kraju w sierpniu 1945.
Zmarł 7 grudnia 1949. Pochowany na cmentarzu Powązkowskim w Warszawie (kwatera 170-2-7).

</doc>
<doc id="944932" url="https://pl.wikipedia.org/wiki?curid=944932" title="Beni Mellal">
Beni Mellal



</doc>
<doc id="944938" url="https://pl.wikipedia.org/wiki?curid=944938" title="Herb Szprotawy">
Herb Szprotawy

Herb Szprotawy – jeden z symboli miasta Szprotawa i gminy Szprotawa w postaci herbu.
Wygląd i symbolika.
Herb przedstawia umieszczony w błękitnym polu fragment murów obronnych z dwiema srebrnymi basztami po bokach, na których stoją dwaj trębacze. Wewnątrz murów srebrna budowla z czerwonym dachem reprezentuje zamek książęcy. Na murze obronnym widnieje złota tarcza herbowa z czarnym dolnośląskim orłem, którego zdobi przepaska na piersi, a ponad tarczą hełm prętowy z czarno – złotym pawim ogonem.
Historia.
Herb wiąże się z powstaniem i rozwojem miasta na przełomie wieków. Miejski herb przedstawia fragment fortyfikacji miejskich z dwiema srebrzystymi bramami wjazdowymi po bokach (Bramy Żagańska i Głogowska). Wewnątrz murów miejskich widoczna jest wysoka budowla z czerwonym dachem, nie jest to ratusz ani wieża kościelna, a Szprotawski zamek książęcy. Na murze obronnym widnieje złocista herbowa tarcza z czarnym dolnośląskim orłem, którego ozdobą jest biała przepaska na piersiach, a ponad tarczą hełm prętowy z czarno-złotym pawim ogonem, który znalazł się w herbie szprotawskim w 1597 roku za pozwoleniem cesarza i króla czeskiego Rudolfa II Habsburga.
W herbie często spotyka się błąd, polegający na niewłaściwym kolorze przepaski na piersiach (złota zamiast białej), co jest niezgodne z tradycją przedstawiania dolnośląskiego orła. Taki błędny herb znalazł się na ścianie Biura Obsługi Klienta Urzędu Miejskiego w Szprotawie.

</doc>
<doc id="944942" url="https://pl.wikipedia.org/wiki?curid=944942" title="RTCN Gołogóra">
RTCN Gołogóra

Radiowo-Telewizyjne Centrum Nadawcze Gołogóra – Radiowo-Telewizyjne Centrum Nadawcze w Gołogórze, oddane do użytku w 1965 roku, dwa stalowe maszty z odciągami linowymi (wyższy ma wysokość 270 m, niższy 114,8 m) zbudowany w 1962. Obiekt pokrywa sygnałem radiowo-telewizyjnym znaczną powierzchnię: wschodnią część woj. zachodniopomorskiego oraz zachodnią część woj. pomorskiego. Właścicielem obiektu jest Emitel Sp. z o.o.
22 lipca 2011 roku rozpoczęto nadawanie MUX2 cyfrowej telewizji naziemnej (DVB-T) z masztu w Gołogórze.
26 maja 2012 roku uruchomiono nadawanie MUX1.
20 maja 2013 roku wyłączono analogowy sygnał telewizyjny, a jednocześnie uruchomiono nadawanie MUX3.
Transmitowane programy.
Nienadawane analogowe programy telewizyjne.
Programy telewizji analogowej zostały wyłączone 20 maja 2013 r.

</doc>
<doc id="944944" url="https://pl.wikipedia.org/wiki?curid=944944" title="Garmo stavkirke">
Garmo stavkirke

Kościół klepkowy z Garmo ("Garmo stavkirke") – kościół klepkowy (słupowy), znajdujący się obecnie w skansenie Maihaugen w norweskim mieście Lillehammer. Został wybudowany w miejscowości Garmo, w gminie Lom, w regionie Oppland. 
Pierwsze wzmianki o kościele pochodzą z 1363 roku. Jednak został wybudowany przez Thorgeira z Garmo, zwanego Thorgeirem Starym, już około 1150 na miejscu wcześniejszej świątyni, wzniesionej w 1021 roku przez wikińskiego konstruktora. Według lokalnej tradycji, kościół miał stanowić dowód wdzięczności za nadanie Thorgeirowi na własność jeziora Tess przez króla Olafa II Świętego. We wnętrzu świątyni znajduje się wyposażenie pochodzące z XVII i XVIII wieku. Ambona pochodzi z Romsdal. Świątynia została rozmontowana w 1882 roku, gdy zakupił ją Anders Sandvig. Kościół został przeniesiony do powstającego skansenu Maihaugen w Lillehammer i tam ponownie złożony w latach 1920-1921.

</doc>
<doc id="944946" url="https://pl.wikipedia.org/wiki?curid=944946" title="Tunel Ahmada Hamdiego">
Tunel Ahmada Hamdiego

Tunel Ahmada Hamdiego – drogowy tunel w Egipcie pod Kanałem Sueskim. Położony około 17 km na północ od Suezu. Łączy półwysep Synaj leżący już na terenie Azji z kontynentem afrykańskim. Oddany do użytku w 1981 roku. Jego długość wynosi 1,63 km, wysoki jest na 11,6 m, a głęboki na 42 m. 
Budowa trwała 16 miesięcy, pracowało na niej ponad 2000 robotników pod nadzorem 85 brytyjskich ekspertów.
Tunel oraz most nad Kanałem Sueskim są wyłącznymi stałymi przeprawami umożliwiającymi pokonanie kanału dla ruchu drogowego.

</doc>
<doc id="944948" url="https://pl.wikipedia.org/wiki?curid=944948" title="Młosino Małe">
Młosino Małe

Młosino Małe "(Małe Młosino)"(kaszb. "Jezoro Môłé Młosëno") – jezioro rynnowe w Polsce położone na Równinie Charzykowskiej w województwie pomorskim, w powiecie chojnickim, w gminie Brusy na południowo-zachodnim skraju Wdzydzkiego Parku Krajobrazowego na obszarze Kaszub Południowych.
Jezioro jest połączone poprzez rzekę Młosinę od północy z jeziorem Młosino Wielkie zaś od wschodu z jeziorem Kały. Przez akwen przebiegają trasy szlaków kajakowych.
Według urzędowego spisu opracowanego przez Komisję Nazw Miejscowości i Obiektów Fizjograficznych (KNMiOF) opublikowanego przez Główny Urząd Geodezji i Kartografii (GUGiK) i udostępnionego na stronach Komisja Standaryzacji Nazw Geograficznych (KSNG) nazwa tego jeziora to "Młosino Małe". W różnych publikacjach i na mapach topograficznych jezioro to występuje pod nazwą "Małe Młosino".
Powierzchnia zwierciadła wody według różnych źródeł wynosi od 14,5 ha do 15,2 ha.
Zwierciadło wody położone jest na wysokości m n.p.m. lub 139,5 m n.p.m.. Średnia głębokość jeziora wynosi 2,1 m, natomiast głębokość maksymalna 10,7 m.

</doc>
<doc id="944949" url="https://pl.wikipedia.org/wiki?curid=944949" title="Historia kolei na ziemiach polskich">
Historia kolei na ziemiach polskich

Historia kolei na ziemiach polskich
Pierwsza publiczna linia kolejowa powstała w 1825 r. w Anglii, w ciągu kilkunastu następnych lat w wielu państwach europejskich oraz Stanach Zjednoczonych zaczęły pojawiać się nowe linie.
Początki.
Prusy.
Pierwsza linia kolejowa na ziemiach polskich, w obecnych granicach, została otwarta 22 maja 1842. Linia ta łączyła Wrocław z Oławą. W tym samym roku linia została przedłużona do Brzegu. W 1843 r. kolej żelazna docierała już do Opola.
Druga połowa lat 40. XIX wieku przyniosła wielki rozwój kolei na Dolnym Śląsku. Linie te służyły przede wszystkim do transportu węgla kamiennego ze śląskich kopalń w głąb Niemiec.
Nieco później kolej zaczęła się rozwijać na Pomorzu i Wielkopolsce. W 1843 została oddana do użytku linia łącząca Szczecin ze stolicą państwa – Berlinem. W latach 1846–1848 powstawała linia do Poznania.
W latach 50. nastąpił wielki rozwój kolei na Pomorzu, związany z budową magistrali łączącej Berlin z Królewcem. W 1851 r. powstała linia łącząca Krzyż z Bydgoszczą. W 1852 linia sięgała przez Tczew do Gdańska. Równolegle powstała linia po drugiej stronie Wisły. Jednakże samo przekroczenie Wisły przez kolej, ze względu na bliskość Rosji na południu lub konieczność budowy wielkich budowli inżynieryjnych na północy, było bardzo trudne. Ostatecznie most na Wiśle powstał w Tczewie (ówcześnie najdłuższy w Europie) dopiero w 1857 r. jako most drogowo-kolejowy.
W 1856 r. powstała linia łącząca Poznań z Wrocławiem, co spowodowało lepsze połączenie Wrocławia z portami morskimi. Wówczas to wymieniona wcześniej trasa z Poznania do Warszawy znacznie się skróciła. W 1857 została ukończona magistrala na odcinku Krzyż – Berlin. Wówczas to kolej dotarła do 10. z obecnych miast wojewódzkich – Gorzowa.
Równolegle do linii magistralnych na Śląsku zaczęły powstawać koleje lokalne oraz linia łącząca Szczecin z Kołobrzegiem i Koszalinem. W Górnośląskim Zagłębiu Węglowym w 1857 oddano do użytku pierwszą na terenie Polski w obecnych granicach kolejkę wąskotorową.
W latach 60. XIX wieku powstawały linie łączące duże miasta, które miały wprawdzie połączenia kolejowe, ale połączenia te miały bardzo często wielkie przedłużenia, oraz linie łączące miasta na Warmii i Mazurach. Wśród tych linii kluczową jest łącząca Gdańsk ze Szczecinem. Linia ta wkrótce stała się jedną z najważniejszych linii na Pomorzu, łącząc wiele powiatowych miast i spełniając jednocześnie rolę magistrali oraz linii lokalnej. Poznań uzyskał również znacznie krótsze połączenie z Berlinem przez Frankfurt nad Odrą – było to już trzecie z kolei połączenie Poznania z Berlinem (poprzednie przez Krzyż – Szczecin, a później przez Krzyż – Gorzów).
W latach 70. powstało bardzo dużo linii lokalnych odgałęzień na Pomorzu i w Wielkopolsce oraz trudne górskie odcinki na Dolnym Śląsku. Powstały również skróty oraz brakujące krótkie odcinki pomiędzy miastami. Widoczne było również odejście kolei od budowy linii typowo towarowych (gdyż te w większości były ukończone) na rzecz budowy linii obsługujących miejscowości turystyczne, głównie górskie.
W Prusach powstało wiele linii dochodzących do przygranicznych miast, które jednak po stronie Królestwa nie zostały wybudowane.
W latach 80. sieć kolejowa w Prusach była już w zasadzie w pełni ukształtowana, budowano głównie krótkie linie lokalne oraz linie na wschodzie, przeważnie wychodzące z węzła olsztyńskiego. W tym czasie następuje za to rozwój kolei wąskotorowych, obsługujących głównie cukrownie oraz częściowo ruch lokalny. Koleje wąskotorowe powstawały głównie wokół dużych miast, takich jak Poznań, Gdańsk, Słupsk.
Królestwo Polskie.
W Królestwie Polskim budowę pierwszej linii kolejowej zainicjowano już w 1835 r., czyli 7 lat przed powstaniem linii, na należącym do lepiej rozwiniętych Prus, Śląsku. Jednakże inwestycje zrealizowano dopiero 15 czerwca 1845, oddając podmiejski odcinek przyszłej linii warszawsko-wiedeńskiej. Linia ta łączyła Warszawę z Grodziskiem Mazowieckim. W 1845 linię przedłużono do Skierniewic i Łowicza. Rok później linia sięgała aż do Częstochowy. Ostatecznie linia warszawsko-wiedeńska została ukończona w 1848 r.
W latach 50. w Królestwie Polskim w zasadzie nie powstawały żadne linie oprócz krótkich odcinków w Zagłębiu Dąbrowskim. Wiodącą strategią było tu hamowanie powstawania kolei na zachód od Wisły. Celem takiej polityki było przygotowanie terenu ubogiego w sieć kolejową, który miał się stać areną spodziewanej wojny Rosji z Prusami.
Na terenie Królestwa Polskiego funkcjonowały też dwa rozstawy szyn: normalny (1435 mm) oraz niekompatybilny w stosunku do ich europejskich odpowiedników rozstaw szerokotorowy (1524 mm).
W latach 60. powstało sporo linii magistralnych łączących Warszawę z sąsiednimi państwami. W 1862 powstała pierwsza linia kolejowa łącząca Rosję z Prusami oraz Kolej Warszawsko-Petersburska łącząca Warszawę z Białymstokiem, Wilnem oraz Sankt Petersburgiem. Linia ta była pierwszą linią kolejową łączącą Królestwo z Rosją. W 1866 powstało odgałęzienie Kolei Warszawsko-Wiedeńskiej łączące Koluszki z Łodzią oraz inne lokalne podwarszawskie trasy. 1867 – otwarcie linii Warszawa – Aleksandrów Kujawski.
W latach 70. w Królestwie Polskim powstało wiele linii kolejowych łączących Królestwo z Rosją. W tym czasie kolej dotarła do Lublina (1877). Rozpoczęto również przebudowę węzła warszawskiego, w którym większość stacji była czołowa, co bardzo utrudniało przejazd przez Warszawę (jazda tendrem do tyłu jest bardzo niewygodna dla załóg parowozów).
W latach 80. XIX wieku w Królestwie powstała ważna linia iwanogrodzko-dąbrowska łącząca Dęblin (wówczas Iwangorod) mostem przez Wisłę z Radomiem, Kielcami oraz Dąbrową Górniczą i Sosnowcem w Zagłębiu. Powstawały też koleje wąskotorowe. Pod koniec lat 80. powstały linie leżące obecnie na Białorusi oraz na Podlasiu. Jednakże widać znacznie wolniejsze tempo niż w pozostałych zaborach.
Galicja.
W Galicji pierwsza linia otwarta została przez Towarzystwo Kolei Krakowsko-Górnośląskiej 13 października 1847, łączyła ona Kraków z Zagłębiem Górnośląskim oraz z Prusami, aczkolwiek jej budowa ruszyła jeszcze za Rzeczypospolitej Krakowskiej w 1845 r. Rok później po ukończeniu linii Warszawsko-Wiedeńskiej powstała linia Kraków – Szczakowa. Linie te były budowane do sprawnej komunikacji w trzech państwach zaborczych, a nie między nimi; z tego powodu najkrótsze połączenie łączące Warszawę z Poznaniem biegło przez Częstochowę, Szczakową (obecnie Jaworzno Szczakowa), Katowice, Oławę, Wrocław, Berlin i Szczecin.
W 1855 r. w Galicji budowano kolejne linie kolejowe głównie łączące Wiedeń z dużymi miastami oraz linie równoleżnikowe, do których należy linia Kraków – Lwów (1856) wraz z późniejszym przedłużeniem do Tarnopola oraz jej odgałęzienia w okolicy węzła krakowskiego: do Wieliczki (1857) i do portu rzecznego w Niepołomicach (1858).
W latach 60. w zaborze austriackim nastąpił wielki zastój w inwestycjach kolejowych. Powstały wówczas głównie linie lokalne oraz krótkie linie łączące Cieszyn oraz Dziedzice z Górnośląskim Zagłębiem Węglowym.
W latach 70. w Galicji powstało bardzo dużo ważnych politycznie linii o dość trudnym przebiegu, przez co linie te, mimo iż spełniały role magistral, wyglądały bardziej jak linie lokalne. Powstały wówczas połączenia Przemyśl – Łupków (1872) i Tarnów – Nowy Sącz – Muszyna (1876). Linie te, w przeciwieństwie do powstałych wcześniej linii równoleżnikowych, przebiegały z południa na północ, spinając Galicję z sąsiednimi krainami.
W latach 80. w Galicji nastąpił natłok inwestycji. Wybudowano w tym okresie głównie linie w około Jasła dla obsługi szybów naftowych oraz krótkie odcinki łączące. Kolej przestała powstawać na potrzeby przemysłu i polityki, zaczęto budować kolej do miejscowości turystycznych oraz łączące powiatowe miasta. Znamiennym był rok 1884, kiedy to powstały połączenia Płaszów – Spytkowice – Oświęcim, Stróże – Jasło – Krosno – Zagórz, Chabówka – Nowy Sącz oraz Żywiec – Sucha Beskidzka (tzw. Galicyjska Kolej Transwersalna). W Krakowie wybudowano pierwszą kolejową obwodnicę miasta, która biegła po obecnych Alejach Trzech Wieszczów (1888).
1891–1900.
W ostatniej dekadzie XIX wieku w Prusach koleją zaczęły się interesować samorządy lokalne, dzięki nim budowano nowe dworce oraz rozwijano sieci wąskotorowe. Sieć była już rozwinięta na tyle, że później (poza niektórymi liniami spinającymi Polskę po I i II wojnie światowej) nie powstały żadne nowe linie.
W pozostałych zaborach sytuacja miała się podobnie. Jedynie na Suwalszczyźnie powstały nowe linie oraz w Galicji połączono Chabówkę z Zakopanem (1899).
W ciągu prawie 50 lat od powstania pierwszej linii kolejowej na terenie Polski w obecnych granicach pod koniec XIX wieku widać wielkie różnice pomiędzy należącymi do Prus Śląskiem, Pomorzem, Wielkopolską a leżącymi na terenie Rosji Mazowszem i północną Małopolską. Różnice te później zostały częściowo zniwelowane, jednakże wciąż granica prusko-rosyjska jest widoczna w sieci kolejowej Polski; szczególnie, jeśli brane pod uwagę są linie istniejące oraz zlikwidowane.
1901–1910.
W pierwszej dekadzie XX wieku powstały głównie linie w zaborze rosyjskim. Linie te w przeciwieństwie do zaboru pruskiego i austriackiego nie łączyły małych miast, a biegły od jednego ośrodka do drugiego, powodując czasem konieczność powstania dwóch stacji w mieście oraz powstanie w wielu miastach stacji końcowych oraz linii powodujących konieczność zmiany środka transportu, by móc kontynuować podróż. Dobrym przykładem tego typu jest Łódź, gdzie istniały dwie główne stacje Fabryczna i Kaliska, ale aby przejechać z Dworca Kaliskiego na Fabryczny, trzeba było pokonać bardzo długą trasę Łódź Kaliska – Łowicz – Skierniewice – Koluszki – Łódź Fabryczna. W 1910 r. powstał 22 000 km kolei na ziemiach polskich (w granicach przedwojennych). W roku tym doszło do pierwszej elektryfikacji linii na obecnych terenach Polski – 35 km linii w okolicy Wałbrzycha.
1911–1914.
Krótko przed pierwszą wojną światową nie powstały żadne ważniejsze połączenia, rozbudowywano głównie koleje lokalne.
1914–1918.
Podczas I wojny światowej kolej odegrała dość istotną rolę, gdyż ułatwiała znacznie transport zarówno towarów, jak i żołnierzy. Na ziemiach leżących obecnie w Polsce widać było znaczną różnicę pomiędzy budową kolei przez Niemców i Rosjan. Pas przygraniczny po stronie niemieckiej posiadał gęstą sieć kolejową ułatwiającą transport, dodatkowo wyspecjalizowane ekipy niemieckich wojsk kolejowych potrafiły w bardzo krótkim czasie, praktycznie bez wykonywania prac ziemnych, budować prowizoryczne linie kolejowe. Z kolei po stronie rosyjskiej pas graniczny był pozbawiony linii kolejowych, co ułatwiało obronę, ale równocześnie bardzo utrudniało atak i przegrupowanie wojska.
Działania wojenne 1914-18 przyniosły, oprócz zniszczeń, także budowę ad hoc kilku ważnych połączeń kolejowych prowadzących w głąb dawnych ziem rosyjskich, np. linia Ostrowiec Świętokrzyski – Sandomierz, Rozwadów – Lublin. Powstawały też liczne wąskotorowe kolejki polowe: późniejszy wojewódzki Nowogródek był skomunikowany z podstawową siecią kolejową za pomocą linii na torze o rozstawie między szynami: 600 mm, powstałej w l. 1916-17.
Okres międzywojenny (1918–1939).
1918–1920.
W listopadzie 1918 w wyniku zakończenia I wojny światowej w Europie Środkowej powstały nowe państwa, między innymi Polska oraz Wolne Miasto Gdańsk.
Sieć kolejowa w Polsce musiała być zorganizowana praktycznie od nowa, gdyż w wyniku powstania nowych granic część do tej pory lokalnych linii stała się głównymi, część głównych lokalnymi, a część lokalnych międzynarodowymi. Dodatkowo sieć kolejowa składała się z fragmentów, które miały lepsze połączenie z sąsiednimi państwami niż z Polską. Ponadto istniały odcinki odcięte od reszty kraju.
Bezpośrednio po odzyskaniu przez Polskę niepodległości, rozpoczęto program scalania organizacyjnego trzech różnych systemów kolejowych, które znajdowały się w II RP. Jeszcze w czasie I wojny światowej Rada Regencyjna przekazała nadzór nad kolejami Ministerstwu Przemysłu i Handlu (3 stycznia 1918). W lipcu utworzono Sekcję Kolejową z wydziałami Ogólnym, Eksploatacyjnym i Budowlanym. 26 października 1918 r. Rada Regencyjna powołała do życia Ministerstwo Komunikacji z Sekcją Kolejową. Dnia 8 lutego 1919 utworzone zostało Ministerstwo Kolei Żelaznych, które przejęło zarząd nad kolejami w odradzającym się państwie polskim. W międzyczasie koleją dowożone były posiłki dla Kresów Wschodnich, na których granica nie była jeszcze w całości ustalona. Właśnie koleją posiłki docierały do Lwowa, które przesądzały o jego przynależności do Polski na czas dwudziestolecia międzywojennego.
1921–1930.
W 1921 r. Ministerstwo Kolei Żelaznych posiadało 7 departamentów (administracyjny, finansowy, przewozowo-taryfowy, ruchu, budowy i utrzymania kolei, mechaniczny i zasobów, prawno-likwidacyjny) oraz 4 dodatkowe samodzielne wydziały (prezydialny, kontroli ministerialnej, sanitarny oraz biuro organizacyjne). Do tego roku nastąpiło całkowite przejęcie dokumentacji pozaborczej i zestawienie posiadanych stacji oraz linii.
Polska przejęła od:
W sumie dawało to 15 947 km dróg żelaznych w 1921 r. Ponadto przejęto 4062 parowozy, ponad 10 tys. wagonów osobowych i ponad 11 tys. wagonów towarowych. W 1921 r. Sejm powołał Państwową Radę Kolejową o charakterze społecznym. W 1922 r. utworzono pierwowzory późniejszych Dyrekcji Okręgowych Kolei Państwowych w postaci Okręgów Dyspozycyjnych. Miały siedziby w następujących miejscowościach (zgodnie z ich numerami): Warszawa, Radom, Wilno, Kraków, Lwów, Stanisławów (zlikwidowany w 1934 r. i terytorialnie włączony pod Lwów), Katowice, Poznań i Gdańsk (od 1932 z siedzibą w Toruniu).
24 września 1926 rozporządzeniem prezydenta Polski, utworzono Polskie Koleje Państwowe na zasadach handlowych. Ustanowienie PKP polegało na prowadzeniu zarządu i eksploatacji kolei, wprowadzono do rejestru handlowego koleje polskie, majątek PKP otrzymał z zarządu Ministerstwa Nieruchomości w użytkowanie wieczyste, przy czym jego właścicielem pozostał Skarb Państwa, zwolniono PKP od podatków, danin i opłat publicznych, przyznano prawo do krótkoterminowych pożyczek, ustalono cenniki za wszelkie usługi kolejowe oraz oddano je w zarząd odpowiedniemu ministrowi, a także powołano do życia DOKP.
W latach 20. XX wieku nastąpiło scalanie systemu kolejowego w Polsce. Już w 1921 połączono Kutno przez Konin ze Strzałkowem, co de facto było połączeniem Warszawy z Poznaniem i pierwszą linią kolejową wybudowaną w niepodległej Polsce. W następnym roku otwarto połączenie Helu z Puckiem, linie Jastrzębie Zdrój – Zebrzydowice – Cieszyn, Pawłowice Śląskie–Chybie – Skoczów i Rybnik–Żory – Pszczyna. W 1923 kolej połączyła Kutno i Zgierz, a do 1937 r. ukończono połączenie Kutna z Płockiem i dalej przez Sierpc do Brodnicy. W 1929 r. ukończono linię do Wisły, w 1930 r. powstała linia Stojanów – Łuck w województwie wołyńskim, dwa lata później odcinek Woropajewo – Druja w województwie wileńskim, w 1934 roku zbudowano linie Warszawa – Radom i Tunel – Kraków, a w kolejnym roku odgałęzienie linii do Druskiennik. Na koniec dekady uruchomiono połączenie kolejowe do Kościerzyny (1928).
W 1927 r. na podwarszawskiej linii EKD uruchomiono pierwsze pociągi elektryczne.
W 1929 r. długość linii kolejowych normalnotorowych w Polsce wynosiła 17230 km, a linii wąskotorowych – ok. 2300 km. Tabor kolejowy liczył w 1929 r. 5270 parowozów, przeszło 11,9 tys. wagonów osobowych i 151 tys. towarowych. W 1928 r. przewieziono w Polsce koleją ok. 175 mln pasażerów i 738 mln ton towarów.
1931–1939.
W 1930 r. powstało konsorcjum, którego celem było połączenie Śląska z portem w Gdyni z pominięciem Wolnego Miasta Gdańska. Przy pomocy finansowej inwestorów z Francji, rozpoczęto budować Magistralę Węglową, którą otwarto w 1933 – liczyła 485 km i zyski z jej eksploatacji miały trafić do budżetu dopiero po 1940. Biegła ona z Herb Nowych przez Zduńską Wolę-Karsznice oraz Bydgoszcz do Gdyni z odgałęzieniem do Częstochowy. W 1934 r. uruchomiono bezpośrednie połączenie Warszawy z Krakowem – po połączeniu Warszawy z Radomiem (25 listopada) i Krakowa z Tunelem (24 listopada). W 1936 r. wyodrębniono samodzielny zarząd Magistrali Węglowej z siedzibą w Bydgoszczy.
Następnie doszło do rozbudowy węzłów kolejowych w Warszawie i Łodzi. Na Kresach Wschodnich powstawały połączenia kolei wąskotorowych, które zapewniały komunikację z nowo powstałymi osadami przemysłowymi (np. Janowa Wola na Wołyniu).
Elektryfikację kolei w Polsce planowano jeszcze przed I wojną światową. Przygotowania do elektryfikacji sieci kolejowej podjęto w 1919 r., gdy powstał organ doradczy ministra kolei żelaznych pn. „Biuro Studiów Elektryfikacji Kolei”. Zgodnie z opracowanym w 1926 r. projektem pierwszym celem elektryfikacji miał zostać liczący ok. 400 km linii węzeł warszawski wraz z przyległościami (linie wybiegające z Warszawy na odcinkach dochodzących do najbliższych parowozowni) oraz elektryfikacja całości linii do Łodzi, Katowic, Poznania i Lwowa, które planowano zelektryfikować w trzech etapach:
W następnych latach planowano zelektryfikować także linie:
Pomimo wczesnego rozpoczęcia planowania, pierwszy etap elektryfikacji linii kolejowych rozpoczęto dopiero w 1936 roku z inicjatywy prof. Romana Podoskiego. Bezpośrednią przyczyną było oddanie do użytku tunelu średnicowego w Warszawie, w którym trakcja parowa nie zdawała egzaminu. Zdecydowano się na bardzo nowoczesny wówczas i mało rozpowszechniony system prądu stałego 3000 V, który to wybór zatwierdzono w 1921 r. Pierwszy etap elektryfikacji węzła warszawskiego ukończono 15 grudnia 1937 roku, oddając 110 km linii. Realizacja kolejnych etapów stała się niemożliwa z powodu wybuchu II wojny światowej, Łącznie udało się zelektryfikować ok. 149 km linii.
W 1934 r. PKP uruchomiły również przewozy autobusowe pod nazwą Komunikacja Samochodowa P.K.P. Przyznana koncesja obejmowała ok. 2880 km linii. W 1938 r. przewoźnik dysponował 152 autobusami, którymi podróż odbyło 3,74 mln osób.
W 1936 r. długość eksploatacyjna linii kolejowych pod zarządem PKP wynosiła 20,1 tys. km, a całkowita długość linii wynosiła 24 277 km. Tabor kolejowy liczył w 1936 r. 12,7 tys. wagonów osobowych i 164,2 tys. towarowych. W 1936 r. przewieziono w Polsce koleją ok. 138,7 mln osób i 50,7 mln ton towarów.
W 1939 r. długość linii normalnotorowych wynosiła natomiast 18 571 km.
II wojna światowa (1939–1945).
Po wybuchu wojny kolej przeszła w zarząd III Rzeszy i ZSRR. 19 listopada 1939 doszło do powołania Generalnej Dyrekcji Kolei Wschodniej ("Generaldirektion der Ostbahn"), która miała siedzibę w stolicy Generalnego Gubernatorstwa – Krakowie.
Na terenach, które wedle paktu Ribbentrop-Mołotow przypadły III Rzeszy, kolejarze zostali w większości wcieleni w struktury kolei niemieckich. Nowych linii nie budowano. W strefie okupowanej przez ZSRR – jedynymi inwestycjami było przekucie torów na rozstaw 1524 mm. Mimo iż rozpoczęło się ono już w pierwszych dniach po 17 września 1939 r., to nie zostało ukończone do agresji Niemiec na ZSRR, po której z inicjatywy hitlerowców przywrócono szerokość 1435 mm.
Najczarniejszą kartę w historii kolej zapisała, umożliwiając masowe deportacje do obozów zagłady, koncentracyjnych i na zsyłkę.
Do 1944 r. kolej na ziemiach polskich działała jako niemiecka Generalna Dyrekcja Kolei Wschodniej. Była głównie wykorzystywana jako szlak transportu z Niemiec na front wschodni. Na Kresach Wschodnich zdarzały się ataki nacjonalistów ukraińskich na pociągi przewożące Polaków, jednak nie były one zjawiskiem masowym i nie wpłynęły znacząco na sieć kolejową w rozumieniu całościowym.
Wojna przyniosła liczne zniszczenia sieci kolejowej (bombardowania, wysadzenia mostów itp.). Linie kolejowe nieraz kilkakrotnie przekuwano na tor „rosyjski” ze względu na zmiany granic państwowych albo potrzeby logistyczne frontów. Logistyka wojenna spowodowała też inwestycje powiększające przepustowość sieci na kierunku wschód-zachód, w tym rozbudowy węzłów kolejowych (np. w Krakowie, Poznaniu, Łodzi). Po ustaniu działań wojennych na terenach przyłączonych do Polski nastąpiło stopniowe przejęcie sieci Deutsche Reichsbahn przez PKP.
W chwili zakończenia wojny zniszczone było 38% torów, 46% mostów i wiaduktów oraz ponad 72% urządzeń bezpieczeństwa ruchu. W trakcie przesuwania się frontu wschodniego znaczna część torowisk wschód-zachód była przekuwana na szeroki tor pod potrzeby zaopatrzenia Armii Czerwonej. Ponadto część infrastruktury kolejowej wywieziono w głąb ZSRR, do 1948 r. było to ok. 2000 km toru pojedynczego.
Czasy PRL (1945–1989).
1945–1950.
Znaczące zmiany przyniósł Manifest PKWN ogłoszony w Moskwie 22 lipca 1944; zakładał on powołanie Resortu Komunikacji, Poczt i Telegrafów, którego siedzibą miał stać się Chełm. W mieście tym istniała infrastruktura z lat 30., którą Polska budowała w ramach planowanych przenosin DOKP z Lublina do Chełma – było to podyktowane tym, że tamtejsza Dyrekcja swoim zasięgiem obejmowała oprócz Lubelszczyzny Wołyń, a Chełm był bliżej środka jej terytorium. 24 lipca 1944 doszło do reaktywowania Lubelskiej Dyrekcji Okręgowej Kolei Państwowych z siedzibą jednak w Lublinie, nie w Chełmie. 1 sierpnia 1944 RKPiT nadała PKP zwierzchnictwo nad kolejami Ziem Odzyskanych. Kolejnymi Dyrekcjami Okręgowymi, w odradzającej się Polsce po II wojnie światowej, były Podlaska z siedzibą w Białymstoku i Rzeszowska ustanowiona na czas wojny. 20 września 1944 utworzono Dyrekcją Warszawską z siedzibą na Pradze. 1 grudnia 1944 Resort Komunikacji, Poczt i Telegrafów przekształcono w Ministerstwo, które od 1 stycznia 1945 zyskało miano Ministerstwa Komunikacji. Od 1 marca 1945 objęło ono siedzibę w Warszawie.
Już 25 stycznia 1945 r. rozpoczęto odbudowę trakcji elektrycznej siłami warszawskiej Dyrekcji Okręgowej Kolei Państwowych, elektrowozowni Warszawa Grochów i oddziału elektrotechnicznego Warszawa Wschodnia. Na początku 1946 r. powołano Dyrekcję Odbudowy Warszawskiego Węzła Kolejowego, której pierwszym zrealizowanym projektem było oddanie 14 lipca 1946 r. do eksploatacji pierwszego, naprawionego ze zniszczeń wojennych, zelektryfikowanego odcinka z Otwocka do Warszawy Wschodniej. Jesienią 1947 r. zostało powołane Biuro Elektryfikacji Kolei i rozpoczęto prace nad elektryfikacją kolei w aglomeracji Trójmiasta, a w 1948 r. podjęto prace projektowe nad elektryfikacją katowickiego węzła kolejowego oraz linii z Warszawy do Katowic. 14 września 1948 r. nastąpiło wznowienie ruchu pociągów elektrycznych na odcinku z Warszawy do Mińska Mazowieckiego.
Lista Dyrekcji Okręgowych Kolei Państwowych została ostatecznie ustalona dnia 29 sierpnia 1946 – zgodnie z uchwałą Rady Ministrów. Powstało 10 dyrekcji (kolejno od 1 są to): Warszawa, Lublin, Kraków, Katowice, Łódź (zlikwidowana z dniem 1 lipca 1958 r. na mocy zarządzenia Ministra Komunikacji z 6 listopada 1957 r.), Wrocław (w 1945 miała siedzibę w Kluczborku), Poznań, Szczecin (tymczasowo z siedzibą w Szczecinku), Gdańsk (do końca sierpnia 1945 r. miała siedzibę w Bydgoszczy) oraz Olsztyn (o numerze 0, do 1945 miała ona siedzibę w Białymstoku, zlikwidowana w 1962).
Na tzw. Ziemiach Odzyskanych Polska przejęła dobrze rozwiniętą sieć kolejową zbudowaną przez Prusaków. Jednak wiele lokalnych linii kolejowych (zwłaszcza na Pomorzu Zachodnim, Warmii i Mazurach) zostało rozebranych przez oddziały Armii Czerwonej. Zdemontowane szyny wywieziono do ZSRR jako zdobycz wojenną. Większości z tych linii nigdy już nie odbudowano.
Koleje na terenach Kresów Wschodnich przypadły Związkowi Radzieckiemu. Tabor został tylko w małej części zwrócony, a w większości przystosowany do szerokiego toru – m.in. w parowozowni w Stanisławowie. Całość torów została przekuta na 1524 mm. Oryginalny rozstaw pozostał tylko na kresowych wąskotorówkach.
Po wojnie do 1948 r. obowiązywały na PKP struktury przedwojenne. Zmieniło się to dnia 28 lipca 1948, kiedy wydano Dekret regulujący podstawy funkcjonowania PKP. Utworzono Dyrekcję Generalną Kolei Państwowych (zaczęła funkcjonować od dnia 1 lipca 1948, ale prawnie została powołana później). Na jej czele stał Dyrektor Generalny odpowiedzialny bezpośrednio przed Ministrem Komunikacji.
18 marca 1949 zatwierdzony został nowy Statut PKP. Dyrektor Generalny zarządzać miał spółką przy pomocy czterech Dyrekcji Naczelnych: ekonomicznej, eksploatacyjnej, administracyjno-finansowej i osobowo-handlowej. Do tego dochodziło 10 Dyrekcji Okręgowych. Organami przy Dyrektorze Generalnym były Dyrekcje Okręgowe oraz Narada Dyrektorów z czterech Dyrekcji Naczelnych. Dyrektorowi Generalnemu podlegały również:
Bez zmian pozostała 4-stopniowa struktura PKP, która wywodziła się jeszcze z czasów zaborów (konkretnie z Rosji Carskiej). Szczeblami tymi były:
W okresie tym na Ziemiach Odzyskanych doszło do rabunkowej rozbiórki infrastruktury kolejowej – w szczególności do 1947 r., kiedy to ZSRR przekazał pełne zwierzchnictwo nad tymi terenami polskiej władzy ludowej. Dobrym przykładem linii zdewastowanej przez Sowietów jest linia kolejowa do Szklarskiej Poręby, której słupy trakcyjne stoją na linii wychodzącej z Moskwy w stronę Kijowa.
1951–1960.
Dyrekcje Generalne nie działały w Polsce zbyt długo. Zostały zlikwidowane już 26 lutego 1951, w półtora roku po ich utworzeniu. Utworzono Ministerstwo Kolei z siedzibą w Warszawie (ul. T. Chałubińskiego 4/6). De facto było to tylko podniesienie Dyrekcji Generalnej do rangi ministerstwa, ale zabieg ten skutecznie wymusił zmiany personalne na szczeblu zarządzającym kolejami.
W planie 6-letnim poza elektryfikacją linii Warszawa–Katowice założono elektryfikację linii Koluszki – Łódź i Wejherowo – Pruszcz oraz linii węzła warszawskiego. Ostatecznie do końca 1955 r. oddano do użytku linię ze Skierniewic przez Koluszki do Łodzi Fabrycznej, linię z Gdańska do Gdyni Głównej, Warszawa Włochy – Błonie, Warszawa Wileńska – Zielonka – Wołomin – Tłuszcz, Warszawa Rembertów – Zielonka, Warszawa Odolany – Gołąbki – Pruszków. Łącznie zelektryfikowano 410 km linii, nie ukończono natomiast w terminie linii Warszawa – Katowice, bowiem dopiero 3 czerwca 1956 oddano do użytku trasę z Warszawy do Łaz o długości 281 km, a rok później doprowadzono sieć trakcyjną do Katowic i Gliwic.
Po Październiku 1956 r. zaszły duże zmiany w strukturze kolei, począwszy od zmian regulaminów, przepisów, umundurowania, nazewnictwa dystynkcji kolejowych i oznaczeń stanowisk służbowych po bilety.
22 marca 1957 ponownie utworzono Ministerstwo Komunikacji, ale bez zwierzchnictwa nad PKP. Do 1958 dokonywano stopniowych restrukturyzacji na tym szczeblu.
Pozytywne doświadczenia elektryfikacji przyczyniły się do wydania decyzji ministra komunikacji o zaniechaniu od 1957 zakupu lokomotyw parowych dla PKP. W 1958 PKP zakupiły dwa pociągi elektryczne ED70 produkcji NRD celem przeznaczenia na trasę Warszawa-Katowice z prędkością 135 km/h, a więc po raz pierwszy szybciej niż jakikolwiek parowóz.
W roku 1960 uchwalono Ustawę o Kolejach z rozdziałem pt. „Przedsiębiorstwo PKP”. PKP stawało się przedsiębiorstwem specjalnym osłanianym przez państwo. Jeden z zapisów bezpośrednio mówił o tym, iż PKP nie może upaść. Są to również pierwsze lata likwidacji kolei wąskotorowych. Nowe inwestycje kolejowe były nieliczne i dotyczyły krótkich odcinków i bocznic przyzakładowych.
Do 1951 r. wybudowana została linia do Krystynopola, jednak po zmianie granicy z ZSRR w tymże roku znalazła się ona poza Polską. W zamian do Polski włączono Ustrzyki Dolne z częścią linii w kierunku Chyrowa.
1961–1970.
W tych latach działalność PKP skupiała się głównie na dalszej elektryfikacji linii kolejowych w Polsce.
W 1961 roku w celu kształcenia kadr powstał Zespół Szkół Zawodowych PKP w Tarnowskich Górach.
W kwestii nowych inwestycji, można wymienić budowę linii kolejowej łączącej Rzeszów z Tarnobrzegiem ukończonej w 1971 roku.
1971–1980.
Lata siedemdziesiąte XX wieku przyniosły dwie wielkie inwestycje kolejowe, jedyne za czasów PRL-u. W 1974 r. ruszyła budowa Centralnej Magistrali Kolejowej (CMK). Miała ona łączyć Śląsk z Gdańskiem przez Warszawę, lecz udało się wybudować tylko jej połowę – od Zawiercia do Grodziska Mazowieckiego. Ma ona parametry geometryczne, które pozwalają prowadzić ruch z prędkością powyżej 200 km/h. Przykładowo – łuki poziome mają promień 4000 m, co jest o 250 m więcej niż torowiska francuskiego TGV. To na tej linii został pobity polski rekord prędkości (293 km/h – Pendolino, 24 listopada 2013 r.), który jest także rekordem prędkości kolejowej dla całej Europy Środkowo-Wschodniej. Linia została ukończona w 1977 r.
Drugą inwestycją dekady była Linia Hutniczo-Siarkowa (LHS), która powstawała w latach 1975–1979. Jest to linia szerokotorowa o rozstawie 1520 mm – takim, jaki mają koleje na obszarze byłego ZSRR. Jest najdalej na zachód wysuniętą linią szerokotorową. Do dzisiejszego dnia prowadzone są na niej przewozy towarowe (w latach 90. również pasażerskie). Biegnie przez 391 km z Izowa na Ukrainie do Sławkowa w Zagłębiu Dąbrowskim.
W latach 1970. i 1980. prowadzono także intensywne prace przy elektryfikacji, m.in. linii Poznań – Szczecin – Świnoujście, Poznań – Zbąszynek – Rzepin, Łuków – Biała Podlaska – Terespol, Zgierz – Kutno, Herby – Wieluń – Kępno, Wrocław – Zielona Góra – Rzepin – Szczecin, Bydgoszcz – Toruń – Kutno, Tczew – Malbork – Iława – Działdowo – Nasielsk, Wrocław – Legnica – Węgliniec – Lubań Śląski – Jelenia Góra, Warszawa – Białystok – Kuźnica Białostocka, Tarnów – Nowy Sącz – Muszyna/Krynica i Przeworsk – Rozwadów. W sumie sieć zelektryfikowanych linii kolejowych liczyła w 1981 r. 7.000 km, a w 1990 już 10 000 km. Po 1990 roku zelektryfikowano jedynie linie Wrocław – Kłodzko – Międzylesie i Elbląg – Olsztyn.
Lata 70. to także czas zmian strukturalnych na kolei. 1 stycznia 1974 Dyrekcja Generalna PKP została wydzielona z Ministerstwa Komunikacji z Dyrektorem Komunikacji na swoim czele. Już w następnym roku rozpoczęła się kolejna restrukturyzacja PKP. Zlikwidowane zostały oddziały ruchowe. W ich miejsce powołane zostały Dyrekcje Rejonowe PKP. Zwiększyło to liczbę dyrektorów w PKP. Niektóre oddziały pozostały także pozostawione jako jednostki pozadyrekcyjne.
1981–1989.
W lipcu 1982 do PKP zostały włączone przedsiębiorstwa zaplecza. W roku następnym doszło do likwidacji Dyrekcji Generalnych Kolei Państwowych. Utworzone zostały następujące jednostki strukturalne:
23 października 1987 zwierzchnictwo nad PKP przejęło nowo utworzone Ministerstwo Transportu, Żeglugi i Łączności. Jednak już w dwa lata później (1 grudnia 1989) podzielono je na dwa różne resorty:
Po 1989.
M.in. z powodu licznych błędów w zarządzaniu, planowaniu rozkładów jazdy, korupcji oraz rozkradania jej majątku kolej jako środek transportu pasażerskiego traciła udział w rynku, co doprowadziło do znacznego zadłużenia spółek kolejowych oraz dalszej redukcji sieci kolejowej.
1990–1999.
Podjęte przez Dyrekcji Generalną PKP w 1988 roku przygotowania jubileuszu 150-lecia transportu kolejowego na ziemiach polskich zaowocowały pierwszą od czasu reaktywacji Muzeum Kolejnictwa w Warszawie (1972 rok) próbą uregulowania spraw związanych z ochroną zabytków kolejnictwa. Władze generalne PKP zdecydowały o przekształceniu czterech lokomotywowni (Ełk, Jaworzyna Śląska, Kłodzko i Wolsztyn) w czynne skanseny wygaszanej wówczas trakcji parowej. Placówki miały być zorganizowane na kształt istniejących już skansenów kolei wąskotorowych w Wenecji koło Żnina, Sochaczewie i Gryficach oraz istniejących placówek zagranicznych. Na wniosek Pomorskiego Towarzystwa Miłośników Kolei Żelaznych Park Tradycji Północnej DOKP zamiast w Elblągu władze PKP zlokalizowały w Kościerzynie, mając na względzie utrzymanie miejsc pracy w miejscowym zapleczu. Z koncepcji utworzenia skansenu w Kłodzku, pod wpływem trudności gospodarczych w kraju po transformacji systemowej zrezygnowano.
Dodatkowo w strukturach PKP powstały skanseny w Chabówce i Zduńskiej Woli. Po przemianach ustrojowych przełomu lat 80. i 90. organizacje pozarządowe w latach 90. XX w. zorganizowały skanseny w Skierniewicach i Pyskowicach.
Przemiany ustrojowe w Polsce na początku lat 90. XX wieku doprowadziły do poważniejszych zmian niż nazewnictwo szczebli organizacyjnych czy ministerstw odpowiedzialnych za kolej. Pierwszym motorem napędowym do zmian była „Dyrektywa Rady EWG z 29 lipca 1991 w sprawie rozwoju kolei wspólnotowych” (Dz.U. L 237 z 24 sierpnia 1991). Zakładała ona płaszczyzny integracji systemów kolejowych w krajach Wspólnoty i kandydatów do niej. Zakładała podział przedsiębiorstw kolejowych na zarządców infrastruktury i przewoźników, którzy będą odpłatnie korzystać z sieci utrzymywanej przez zarządcę. Równocześnie przenosiła odpowiedzialność za infrastrukturę kolejową na władze państwowe. Promowała transport intermodalny i zakładała kontrolę finansowania kolei.
W 1991 PKP przekształcono w spółkę o statusie przedsiębiorstwa państwowego. Wydzielono z PKP zakłady budownictwa, produkcyjne i naprawcze zaplecza kolejowego, tworząc z nich odrębne przedsiębiorstwa państwowe. Zlikwidowano RPK i na ich miejsce powołano do życia 102 Stacje Rejonowe (rejonowe Oddziały Stacyjne). W strukturze organizacyjnej PKP utworzono piony sprzedaży usług pasażerskich i towarowych, co stanowiło wyjście do potencjalnego klienta. Na koniec powołano agencje celne i eksploatacyjne.
6 lipca 1995 weszła w życie ustawa o przedsiębiorstwie państwowym PKP. Sejm utworzył Radę PKP i Zarząd PKP. Ustalono, iż misją kolei w Polsce jest świadczenie usług przewozowych zgodnie z życzeniami klientów.
Od początku 1997 tworzone były Sektory i Piony Działalności PKP, które przejmowały zadania dotychczas realizowane przez DOKP. Zakończyły one swoje formowanie przed końcem 1999.
27 czerwca 1997 Sejm uchwalił ustawę (pierwszą) o transporcie kolejowym. Przewidywała ona zniesienie DOKP z dniem 30 czerwca 1998. Powstały Sektory:
a także piony:
Każdy z pionów posiadał swoją dyrekcję i zakłady wykonawcze.
Pomimo likwidacji DOKP, ich dawne tereny dalej stanowiły swoiste jednostki podziału terytorialnego PKP. Dopiero 31 grudnia 1998 ostatecznie zlikwidowano DOKP wraz ze wszystkimi po nich pozostałościami.
1 września 1999 przyniósł wyodrębnienie się Sektora Cargo z Sektora Przewozów Towarowych i Sektora Trakcji i Zaplecza Warsztatowego.
Od 2000.
8 września 2000 roku weszła w życie ustawa o komercjalizacji, restrukturyzacji i prywatyzacji PKP. Zakładała ona, iż od 1 stycznia następnego roku PKP będzie działać jako spółka akcyjna, której jedynym akcjonariuszem jest Skarb Państwa. Powstała spółka pod firmą „Polskie Koleje Państwowe Spółka Akcyjna”.
Następnym krokiem było stopniowe dzielenie się PKP na mniejsze spółki przewoźników i zaplecza technicznego. I tak 1 lipca 2001 roku powstały:
W następnej turze podziałów utworzone zostały 1 września 2001:
Jako ostatnie, w trzeciej turze, powstały z dniem 1 października 2001:
XXI wiek przyniósł na kolei zmiany strukturalne, ale nie uchroniło to przed kolejnymi likwidacjami linii kolejowych. W pierwszej dekadzie nowego wieku Polska sieć kolejowa skrócona została z 23 000 km do 19 000 km linii kolejowych. Zlikwidowane linie kolejowe pokazuje kolejowa mapa wstydu.
W drugiej dekadzie XXI wieku nastąpiła intensyfikacja inwestycji w remonty i poprawę stanu infrastruktury kolejowej, co pozwoliło na zwiększenie prędkości jazdy pociągów i tym samym skrócenie czasu przejazdu pociągów. Największe zwiększenie prędkości pociągów nastąpiło w grudniu 2014 roku (na 2699 km sieci), w tym samym czasie oddano do użytku także pierwsze odcinki zmodernizowanych linii kolejowych dostosowanych do prędkości wyższej niż 160 km/h (200 km/h w ruchu planowym na linii CMK).

</doc>
<doc id="944950" url="https://pl.wikipedia.org/wiki?curid=944950" title="Dichlorometan">
Dichlorometan

Dichlorometan, chlorek metylenu, – organiczny związek chemiczny z grupy halogenków alkilowych, chlorowa pochodna metanu. W temperaturze pokojowej i przy ciśnieniu atmosferycznym jest bezbarwną, szybko parującą cieczą. Ma charakterystyczny, słodkawy zapach.
Własności chemiczne.
Jest substancją niepalną i mało reaktywną (na przykład mniej podatną od chloroformu na rozkład pod wpływem światła).
Zastosowania.
Dichlorometan stosuje się głównie jako rozpuszczalnik do reakcji oraz ekstrakcji, a także mało polarny eluent w chromatografii cieczowej (w tym HPLC). Będąc znacznie mniej szkodliwym od chloroformu, w znacznym stopniu wyparł ten rozpuszczalnik z preparatyki organicznej.
Ze względu na niską temperaturę wrzenia jest używany w demonstracyjnych silnikach cieplnych opartych o małe różnice temperatur, takich jak pijący ptak.

</doc>
<doc id="944951" url="https://pl.wikipedia.org/wiki?curid=944951" title="Guelmim">
Guelmim



</doc>
<doc id="944956" url="https://pl.wikipedia.org/wiki?curid=944956" title="Kulimim">
Kulimim



</doc>
<doc id="944957" url="https://pl.wikipedia.org/wiki?curid=944957" title="Zuzanna de Bourbon">
Zuzanna de Bourbon

Zuzanna de Bourbon (10 maja 1491 - 28 kwietnia 1521 w Château de Châtellerault) – księżna Burbonii i Owernii od 1503 do swojej śmierci.
Zuzanna była jedyną córką Piotra II, księcia Burbonii, i Anny de Beaujeu (córki króla Francji - Ludwika XI Walezjusza i Karoliny Sabaudzkiej). Jej ojciec zaręczył ją z Karolem IV, księciem Alençon, ale po śmierci ojca - Zuzanna poślubiła swojego kuzyna - księcia Karola Bourbon-Montpensier (1490–1527), konetabla Francji. Ceremonia odbyła się 10 maja 1505 w Château du Parc-les-Moulins, a Karol został Karolem III, księciem Burbonii. Para miała 3 synów: w tym bliźniaków, ale wszyscy oni zmarli we wczesnym dzieciństwie:
Sama Zuzanna zmarła przed swoją matką (zm. 1522) i nie mogła odziedziczyć jej ziem, więc ostatecznie spadkobiercami Anny de Beaujeu stali się potomkowie ciotki Anny de Beaujeu – Anny de Laval. Burbonia stała się ostatecznie domeną królewską, a Owernia – przeszła w ręce kuzynki Zuzanny – Ludwiki Sabaudzkiej.

</doc>
<doc id="944958" url="https://pl.wikipedia.org/wiki?curid=944958" title="Goulimine">
Goulimine



</doc>
<doc id="944959" url="https://pl.wikipedia.org/wiki?curid=944959" title="Guelmin">
Guelmin



</doc>
<doc id="944960" url="https://pl.wikipedia.org/wiki?curid=944960" title="Goullmine">
Goullmine



</doc>
<doc id="944963" url="https://pl.wikipedia.org/wiki?curid=944963" title="Rachunek predykatów">
Rachunek predykatów



</doc>
<doc id="944964" url="https://pl.wikipedia.org/wiki?curid=944964" title="(20108) 1995 QZ9">
(20108) 1995 QZ9

(20108) 1995 QZ9 – planetoida z grupy obiektów transneptunowych z pasa Kuipera.
Odkrycie.
Planetoida została odkryta 29 sierpnia 1995 roku przez Davida C. Jewitta i Jun Chen w obserwatorium na Mauna Kea na Hawajach.
Nazwa planetoidy jest prowizoryczna.
Orbita.
(20108) 1995 QZ9 nachylona jest do płaszczyzny ekliptyki pod kątem 19,58°. Na jeden obieg wokół Słońca ciało to potrzebuje 246,65 roku, krążąc w średniej odległości 39,32 j.a. od Słońca. Jest to obiekt pozostający w rezonansie orbitalnym 2:3 z Neptunem, tzw. plutonek.
Właściwości fizyczne.
(20108) 1995 QZ9 ma średnicę szacowaną na ok. 116 km. Jego jasność absolutna to 7,9m, albedo zaś wynosi 0,1. Średnia temperatura na powierzchni tego ciała wynosi ok. 44 K.

</doc>
<doc id="944965" url="https://pl.wikipedia.org/wiki?curid=944965" title="Krzysztof Loryś">
Krzysztof Loryś

Krzysztof Loryś (ur. 20 lipca 1958 w Jaworze) – polski matematyk zajmujący się algorytmiką, obliczeniami równoległymi i złożonością obliczeniową w informatyce; profesor Uniwersytetu Wrocławskiego oraz dyrektor Instytutu Informatyki w latach 2005-2008.
Życiorys.
Obronił pracę doktorską pt. "Złożoność nawrotowa alternujących maszyn Turinga" (1989).
Następnie otrzymał stypendium Fundacji Humboldta realizowane na Uniwersytecie w Würzburgu.
Pracował także na Uniwersytecie w Trewirze.
Stopień doktora habilitowanego otrzymał na podstawie dorobku naukowego oraz rozprawy pt. "Złożoność obliczeniowa kompakcji w równoległych modelach obliczeń" (2000) na Uniwersytecie Wrocławskim.
Opublikował ok. 30 artykułów naukowych.
Poświęca wiele uwagi pracy z młodzieżą, a szczególnie nauczaniu algorytmiki i programowania. Przygotowany pod jego kierunkiem zespół studentów zdobył w 2005 srebrny medal w akademickich mistrzostwach świata w programowaniu: "ACM International Collegiate Programming Contest".

</doc>
<doc id="944966" url="https://pl.wikipedia.org/wiki?curid=944966" title="Kamionki (województwo zachodniopomorskie)">
Kamionki (województwo zachodniopomorskie)

Kamionki (występuje również wariant nazewniczy Kamionka; do 1945 ) – przysiółek wsi Moczyły w Polsce położony w województwie zachodniopomorskim, w powiecie polickim, w gminie Kołbaskowo.
W latach 1975–1998 miejscowość administracyjnie należała do województwa szczecińskiego.

</doc>
<doc id="944967" url="https://pl.wikipedia.org/wiki?curid=944967" title="Klasyczny rachunek kwantyfikatorów">
Klasyczny rachunek kwantyfikatorów



</doc>
<doc id="944971" url="https://pl.wikipedia.org/wiki?curid=944971" title="Henri Lafont">
Henri Lafont

Henri Lafont, alias Henri Chamberlin, Henry Normand (ur. 22 kwietnia 1902 r. w Paryżu, zm. 26 grudnia 1944 r. w więzieniu w forcie Montrouge w Paryżu) – francuski gangster, przywódca paryskiego gangu Lafonta-Bony’ego, faktyczny dowódca kolaboracyjnej Brygady Północnoafrykańskiej podczas II wojny światowej.
Życiorys.
Jako dziecko Henri Lafont został opuszczony przez matkę, a gdy miał 11 lat, zmarł jego ojciec. Rozpoczął wówczas przestępczą działalność, z powodu której wiele lat spędził w więzieniu. Po wyjściu na wolność zamieszkał w północnej Afryce. Ożenił się, miał 2 dzieci, ale żona opuściła go. Powrócił do poprzedniego życia, stale mając problemy z wymiarem sprawiedliwości. W 1940 r. próbował bezskutecznie wstąpić do francuskiej armii. Ponownie aresztowany i uwięziony, zbiegł z więzienia do Paryża. 
W sierpniu 1940 r. stanął na czele utworzonego przez siebie gangu, który miał swoją tajną siedzibę na rue Lauriston. Jednocześnie nawiązał kontakty z SS-Standartenführerem Helmutem Knochenem, szefem policji bezpieczeństwa i SD w Paryżu. Wykonywał dla Niemców różnego rodzaju zadania, głównie skierowane przeciwko ruchowi oporu, a w zamian dostał stopień SS-Hauptsturmführera. Szczyt jego "kariery" przypadł na 1943 r., kiedy chciał nawet dla siebie stanowiska prefekta Paryża. Rozrastał się także jego gang, zwany formalnie Corps d'Autoprotection français lub Francuskim Gestapo. Jego członkowie wyśledzili wówczas i przekazali SD ok. 60 partyzantów (maquis). W styczniu 1944 r. Henri Lafont został jednym z przywódców, a faktycznie dowódcą utworzonej przez Niemców kolaboracyjnej formacji zwanej Brygadą Północnoafrykańską, która liczyła od ok. 180 do ok. 300 Francuzów i muzułmanów pochodzenia algierskiego. W jej skład weszli też członkowie jego gangu. Do jej zadań należało zwalczanie ruchu oporu (Résistance) w regionach Limousin, Périgord i Franche-Comté. Była ona odpowiedzialna za wiele morderstw, rabunków i gwałtów na ludności cywilnej. W walkach z partyzantami poniosła bardzo duże straty, przestając faktycznie istnieć. 
Po wyzwoleniu Paryża przez alianckie wojska Henri Lafont ukrywał się na farmie rolniczej na południe od miasta, mając nadzieję na ucieczkę do frankistowskiej Hiszpanii. Został jednak wydany przez dawnego kolegę, aresztowany 4 września 1944 r., osądzony za "współpracę z wrogiem" i skazany na śmierć przez rozstrzelanie. Wyrok wykonano 26 lub 27 grudnia.

</doc>
<doc id="944982" url="https://pl.wikipedia.org/wiki?curid=944982" title="Klub Park">
Klub Park

Klub Studencki Szkoły Głównej Handlowej „Park” – klub w Warszawie znajdujący się we wschodniej części parku Pole Mokotowskie przy al. Niepodległości 196, w pobliżu kampusu SGH. 
Historia.
W budynku klubu, wzniesionym pod koniec lat siedemdziesiątych, miał początkowo mieścić się bar mleczny o nazwie „Arlekin". Pomysł ten jednak upadł, a budynek stał się w 1981 roku własnością ówczesnej Szkoły Głównej Planowania i Statystyki (od 1990 roku SGH). Powstało wówczas Akademickie Centrum Kultury SGPiS „Park”. Koncertową działalność klubu zapoczątkował młody wówczas zespół Lady Pank 14 sierpnia 1982 roku, a wkrótce potem w klubie powstał pierwszy oficjalny fanklub tego zespołu. W dwudziestą rocznicę tych wydarzeń, w roku 2002, również w klubie Park odbył się koncert promujący jubileuszowe wydawnictwo tego zespołu "Besta besta" otwierające „Antologię Lady Pank”. Klub „Park" jest „bohaterem” piosenki "Moje Kilimandżaro" (album "Lady Pank", muz. J. Borysewicz; sł. A. Mogielnicki).
Od roku 1982 w klubie działało Studio Piosenki z którym związany był Wojciech Wiśniewski.
Od 2001 roku w klubie odbywał się cykliczny festiwal ParkFest.
W 2022 roku klub poinformował o zakończeniu działalności z końcem roku w związku z nieprzedłużeniem umowy najmu budynku przez SGH.

</doc>
<doc id="944989" url="https://pl.wikipedia.org/wiki?curid=944989" title="Urszula Żegleń">
Urszula Żegleń

Urszula Maria Żegleń (ur. 24 marca 1949 w Będzinku) – polska filozof, profesor Uniwersytetu Mikołaja Kopernika w Toruniu. Zajmuje się kwestiami filozofii umysłu, dualizmu, fizykalizmu oraz filozofii logiki. 
Życiorys.
Od 1974 była pracownikiem Katolickiego Uniwersytetu Lubelskiego. Doktoryzowała się w 1980 na podstawie pracy "Analiza semantyczna ontologii Romana Ingardena" napisanej pod kierunkiem ks. Stanisława Kamińskiego. W 1991 roku otrzymała habilitację, na podstawie pracy pt. "Modalność w logice i w filozofii. Postawy ontyczne". Od 1996 jest pracownikiem Uniwersytetu Mikołaja Kopernika w Toruniu. W 2007 otrzymała tytuł profesora nauk filozoficznych.
Jest przewodniczącą Komitetu Naukoznawstwa PAN, członkiem Komitetu Nauk Filozoficznych PAN, współzałożycielką Polskiego Towarzystwa Kognitywistycznego (2001) i prezesem zarządu tegoż towarzystwa (2001-2006).

</doc>
<doc id="944991" url="https://pl.wikipedia.org/wiki?curid=944991" title="Milan Rufus">
Milan Rufus



</doc>
<doc id="944994" url="https://pl.wikipedia.org/wiki?curid=944994" title="Ras Muhammad">
Ras Muhammad

Ras Muhammad (arab. رأس محمد) – przylądek na Riwierze Morza Czerwonego, u południowych wybrzeży Półwyspu Synaj w muhafazie Synaj Południowy w Egipcie (na najdalej wysuniętym na południe skrawku półwyspu). 
W 1983 roku przylądek wraz z terenami przyległymi został objęty ochroną w ramach pierwszego narodowego parku morskiego w Egipcie. Park ten pierwotnie zawierał przylądek Ras Muhammad, rafę koralową oraz wyspy Tiran. W 1989 roku park morski przekształcono w Park Narodowy Ras Muhammad. Obejmuje część lądową (133 km²) i morską (327 km²) u wybrzeża Morza Czerwonego (56 km długości). Przylądek dzieli Ukryta Zatoka, u jej wejścia znajdują się dwa cyple: Ras Yolanda i Ras Burg, na północy znajduje się Ras Zatar.
Park jest zarządzany przez Egipską Agencję do spraw Środowiska Naturalnego, która odpowiada za ochronę. Przepisy są tutaj ściśle przestrzegane, teren jest wolny od śmieci, dlatego też korale i ryby nie są niepokojone. Wszelkie inwestycje na terenie parku są zabronione i tylko 12% z 460 km² jego powierzchni jest udostępnione zwiedzającym.
Ras Muhmmad obfituje w bogactwo raf koralowych, występuje tutaj ok. 150 gatunków koralowców. Silne prądy morskie przynoszą ogromne ilości planktonu i innego pokarmu, wzmagającego wzrost korali oraz przyciągającego duże ławice ryb pelagicznych i rafowych. Występuje tutaj ponad 1000 gatunków ryb, w tym rekiny, barakudy, tuńczyki. Stwierdzono 40 gatunków rozgwiazd, ok. 100 gatunków jeżowców, 25 gatunków mięczaków i około 150 gatunków skorupiaków. Można spotkać również żółwie morskie ("Chelonia mydas" i "Eretmochelys imbricata"). Na lądzie i w powietrzu można zobaczyć dzikie zwierzęta, m.in.: lisy, jaszczurki, orły, sokoły i jastrzębie.
Zwiedzanie.
Odwiedzający mogą skorzystać z informacji, punktów handlowych i gastronomicznych oraz wysłuchać objaśnień parkowych strażników przygotowujących turystów. Park jest czynny codziennie (oprócz piątków) od 10 rano do zmroku. Nazywany jest "rajem dla nurków", ze względu na występujące tu piękne rafy koralowe, z reguły dostępne tylko łodziami. Strażnicy parku kategorycznie egzekwują obowiązujące w nim przepisy. Na terenie parku nie wolno śmiecić, niszczyć i zbierać organizmów zarówno żywych, jak i martwych, dotykać korali, karmić zwierząt czy łapać ryb poza miejscami wyznaczonymi. Zabrania się wkraczania za tereny zamknięte oraz nurkowania i cumowania poza wyznaczonymi miejscami.

</doc>
<doc id="944995" url="https://pl.wikipedia.org/wiki?curid=944995" title="Embeddable Linux Kernel Subset">
Embeddable Linux Kernel Subset

ELKS (Embeddable Linux Kernel Subset), także Linux-8086 – minidystrybucja systemu operacyjnego Linux przeznaczona dla systemów wbudowanych i starszych modeli komputerów z rodziny x86. Faktycznie ELKS stanowi podzbiór systemu Linux – oferuje więc znacznie ograniczoną liczbę funkcji, lecz pozostaje zgodnym z UNIX/Linux. W odróżnieniu od Linuksa, który jest przeznaczony na procesory od serii 80386 wzwyż, ELKS działa również na procesorach 16-bitowych nie wspieranych przez Linux. System nadaje się do zastosowania na małych komputerach z ograniczoną mocą obliczeniową i pamięcią. ELKS jest otwartym oprogramowaniem (open source) dostępnym pod licencją GPL.
Dzięki możliwości zintegrowania Nano-X Window System można uruchomić ELKS z graficznym interfejsem użytkownika.
Po dłuższej przerwie projekt został reaktywowany w roku 2006 i system ELKS obecnie działa na komputerach zgodnych z x86 oraz na palmtopach firmy Psion. ELKS został użyty jako baza dla systemu czasu rzeczywistego FlightLinux przeznaczonego dla wahadłowców kosmicznych i satelitów NASA.
Historia.
Najważniejsze wydarzenia:

</doc>
<doc id="944996" url="https://pl.wikipedia.org/wiki?curid=944996" title="Puchar CEV">
Puchar CEV



</doc>
<doc id="945000" url="https://pl.wikipedia.org/wiki?curid=945000" title="Enea Masiero">
Enea Masiero

Enea Masiero (ur. 8 listopada 1933 w Lonigo, zm. 31 marca 2009 w Mediolanie) – włoski piłkarz i trener.
W latach 1955–1964 był pomocnikiem Interu Mediolan. Zdobył z Interem mistrzostwo Włoch 1963 i Puchar Mistrzów 1964. W 168 meczach strzelił 12 bramek. Jako trener dwukrotnie w 1973 i 1974 pełnił funkcje trenera Interu.

</doc>
<doc id="945001" url="https://pl.wikipedia.org/wiki?curid=945001" title="Linux8086">
Linux8086



</doc>
<doc id="945002" url="https://pl.wikipedia.org/wiki?curid=945002" title="Linux-8086">
Linux-8086



</doc>
<doc id="945003" url="https://pl.wikipedia.org/wiki?curid=945003" title="Linux 8086">
Linux 8086



</doc>
<doc id="945004" url="https://pl.wikipedia.org/wiki?curid=945004" title="Eliot Spitzer">
Eliot Spitzer

Eliot Laurence Spitzer (ur. 10 czerwca 1959 w Nowym Jorku) – amerykański polityk pochodzenia żydowskiego związany z Partią Demokratyczną. W latach 2007–2008 był gubernatorem stanu Nowy Jork. Ustąpił 12 marca 2008 roku w wyniku skandalu obyczajowego.

</doc>
<doc id="945009" url="https://pl.wikipedia.org/wiki?curid=945009" title="Żmija szorstkołuska">
Żmija szorstkołuska



</doc>
<doc id="945011" url="https://pl.wikipedia.org/wiki?curid=945011" title="Brzeźno (jezioro w województwie pomorskim)">
Brzeźno (jezioro w województwie pomorskim)

Brzeźno (kasz. "Brzézeńsczé Jezoro") – jezioro rynnowe w Polsce położone w Borach Tucholskich w województwie pomorskim, w powiatach kościerskim i chojnickim, w gminach Brusy i Dziemiany na południowo-zachodnim skraju Wdzydzkiego Parku Krajobrazowego na obszarze Zaborów.
Jezioro jest połączone poprzez rzeczkę Młosinę z jeziorami Młosino Małe, Kły, Młosino Wielkie, Raduń, Leśno Górne i Leśno Dolne jak również z miejscowościami Lamk, Raduń, Orlik i Leśno. Przez akwen przebiegają trasy szlaków kajakowych.
Nad jeziorem znajduje się ośrodek szkoleniowo-wypoczynkowy Akademii Wychowania Fizycznego i Sportu w Gdańsku.
Ogólna powierzchnia jeziora wynosi 71,07 ha.

</doc>
<doc id="945013" url="https://pl.wikipedia.org/wiki?curid=945013" title="Wilhelm Henryk Minter">
Wilhelm Henryk Minter

Wilhelm Henryk Minter vel Wilhelm Heinrich Minter (ur. 1 maja 1777 w Szczecinie, zm. 18 kwietnia 1832 w Warszawie) – pułkownik korpusu inżynierów Armii Księstwa Warszawskiego i Wojska Polskiego Królestwa Kongresowego, inżynier architekt.
Życiorys.
Był starszym synem Michaela Christopha, urzędnika administracji solnej w Szczecinie, i Joanny Elżbiety z domu Kräuter oraz bratem Karola Fryderyka, litografa, i malarki Henryki Beyer z Minterów, a także stryjem przemysłowca Karola Juliusza.
Wykształcenie jako inżynier architekt wojskowy otrzymał zapewne w Korpusie Kadetów w Poczdamie. Około 1800 przeniósł się do pruskiej Warszawy, gdzie działał jako architekt i budowniczy, potem jako kierownik robót budowlanych w dobrach ks. Józefa Poniatowskiego. Po klęsce Prus w roku 1806 nie powrócił do Niemiec, lecz pozostał w Warszawie i zaciągnął się do Wojska Polskiego.
W Wojsku Polskim od 1810 pełnił służbę w Korpusie Inżynierów. U boku ks. Józefa odbył jako jego adiutant kampanię 1813 i otrzymał Złoty Krzyż Virtuti Militari.
W czasach Królestwa Kongresowego Minter był w randze pułkownika dyrektorem budowli wojskowych i wzniósł m.in. wiele budynków koszarowych w stolicy, wybudował także Szkołę Podchorążych w Łazienkach.
Po wybuchu Powstania Listopadowego Minter chciał się przyłączyć do powstańców, ale przeszkodził temu bojkot oficerów wobec niego jako Niemca: oświadczyli, że "pod Niemcem służyć nie będą". Gen. Klemens Kołaczkowski, szef Mintera, napisał później (cyt. według Szulca, zob. niżej): "ten oficer ze wszech miar godny nie zasługiwał na żaden zarzut inny, tylko ten, że był Niemcem. Skoro się dowiedział o powstającej przeciwko sobie opinii, usunął się sam dobrowolnie i wkrótce ze zmartwienia życie zakończył."
Minter był żonaty z Krystyną z Rzempołuskich, para pozostała bezdzietna. Pochowany został na cmentarzu ewangelickim w Warszawie w nieznanym dziś miejscu. Jego zbiory rycin i planów architektonicznych, tzw. "Teki Minterowskie", znajdują się w zbiorach UW.

</doc>
<doc id="945015" url="https://pl.wikipedia.org/wiki?curid=945015" title="Kazimierz Kobylański">
Kazimierz Kobylański

Kazimierz Kobylański ps. "Inżynier", "Jerzy", "Markowski" (ur. 1 lutego 1892 w Warszawie, zm. 11 maja 1978 tamże) – polski inżynier mechanik, przedsiębiorca i menedżer, przedstawiciel Stronnictwa Narodowego w Radzie Jedności Narodowej, członek sztabu Narodowej Organizacji Wojskowej.
Życiorys.
Syn Samuela i Marii z Łabędzkich. Ukończył Szkołę Handlową Zgromadzenia Kupców. W 1910 zdał eksternistycznie maturę we Lwowie i rozpoczął studia na Wydziale Budowy Maszyn Politechniki Lwowskiej. Podczas studiów działał w Organizacji Młodzieży Niepodległościowej "Zarzewie", członek zarządu akademickiego stowarzyszenia "Kuźnica".
W listopadzie 1918 wziął udział w walkach o Lwów. Ponownie bronił Lwowa latem 1920 w czasie wojny polsko-bolszewickiej. Następnie w 1921 uczestniczył w akcji plebiscytowej na Górnym Śląsku. Był współwłaścicielem rodzinnej fabryki "Gerlach" w Drzewicy i od 1930 jej dyrektorem. Aktywny działacz Stronnictwa Narodowego.
Po agresji Niemiec i ZSRR na Polskę w 1939 włączył się w działalność konspiracyjną. Był szefem Oddziału IV (Zaopatrzenia) Komendy Głównej Narodowej Organizacji Wojskowej. Działał w podziemnych politycznych strukturach ruchu narodowego. Był członkiem Rady Jedności Narodowej, przedstawicielem Stronnictwa Narodowego.
19 marca 1945 aresztowany przez NKWD wraz z innymi przywódcami Polskiego Państwa Podziemnego w prowokacji (zaproszenia na rzekome rozmowy w celu powołania nowego rządu polskiego w ramach wykonania porozumień jałtańskich) i wraz z innymi wywieziony na Łubiankę. W moskiewskim procesie szesnastu w czerwcu 1945 uniewinniony.
Po powrocie do kraju, wraz z pięcioma innymi politykami Stronnictwa Narodowego (Jan Bielawski – prezes Komitetu Legalizacyjnego, Stanisław Rymar, Karol Stojanowski, Szymon Poradowski i Edward Bensch), podpisał się pod memoriałem skierowanym 23 sierpnia 1945 do Bolesława Bieruta jako prezydenta Krajowej Rady Narodowej o legalizację Stronnictwa Narodowego w Polsce. Sygnatariusze memoriału zamierzali dotrzeć do podziemia zbrojnego z apelem o zaprzestanie walk i wsparcie starań legalizacyjnych. Na memoriał władze KRN w ogóle nie udzieliły odpowiedzi, część z jego sygnatariuszy aresztowano. Protest w sprawie aresztowań złożyli w ambasadach Wielkiej Brytanii i Stanów Zjednoczonych – gwarantów porozumień jałtańskich – działacze SN Zygmunt Lachert, Karol Stojanowski i Aleksander Zwierzyński. Autorzy protestu prosili rządy anglosaskie "o interwencję w sprawie zwolnienia z więzień członków Stronnictwa Narodowego" i "rozważenie sytuacji w Polsce i uznanie, że sytuacja ta wymaga narady trzech wielkich mocarstw, gdyż uchwały [konferencji] w Jałcie nie są wykonane".
Aresztowany przez UB we wrześniu 1945, został uwolniony 11 listopada. Ponownie aresztowany w lipcu 1947 i wyrokiem Wojskowego Sądu Rejonowego skazany na 8 lat więzienia. Wyszedł na wolność 24 grudnia 1954. Został pochowany na cmentarzu Powązkowskim w Warszawie (kwatera 22-6-1/2/3).

</doc>
<doc id="945017" url="https://pl.wikipedia.org/wiki?curid=945017" title="Prawo niesprzeczności">
Prawo niesprzeczności



</doc>
<doc id="945018" url="https://pl.wikipedia.org/wiki?curid=945018" title="JAE">
JAE



</doc>
<doc id="945022" url="https://pl.wikipedia.org/wiki?curid=945022" title="Antonio Rodríguez (pięcioboista)">
Antonio Rodríguez (pięcioboista)

Antonio Rodríguez (ur. 17 marca 1926 w Rosario, zm. 15 maja 2007 w Buenos Aires) – argentyński pięcioboista nowoczesny, przewodniczący Argentyńskiego Komitetu Olimpijskiego w latach 1977-2005, założyciel Argentyńskiej Akademii Olimpijskiej, od 1990 członek, a od 2006 honorowy członek Międzynarodowego Komitetu Olimpijskiego. Był członkiem Międzynarodowego Komitetu Fair Play.
Jako pięcioboista reprezentował Argentynę na Igrzyskach Olimpijskich w Londynie z 1948 r., a w 1951 r., zajął trzecie miejsce w rywalizacji drużynowej na Igrzyskach Panamerykańskich. Rodriguez osiągał również sukcesy sportowe jako szermierz, pływak, tenisista i strzelec na zawodach krajowych Igrzyskach Południowoamerykańskich.
Był zawodowym wojskowym, dosłużył się stopnia pułkownika.

</doc>
<doc id="945024" url="https://pl.wikipedia.org/wiki?curid=945024" title="Reguła wyłączonego środka">
Reguła wyłączonego środka



</doc>
<doc id="945039" url="https://pl.wikipedia.org/wiki?curid=945039" title="Eugeniusz Czarnowski">
Eugeniusz Czarnowski

Eugeniusz Czarnowski, ps. „Adam”, „Piotr Kostrzewa”, „Lidzki”, „Piotr” (ur. 17 listopada 1904 w Łodzi, zm. 30 grudnia 1947 w Warszawie) – prezes Zjednoczenia Demokratycznego, członek Rady Jedności Narodowej, kapitan Armii Krajowej, ekonomista.
Życiorys.
Syn Stanisława (maszynisty kolejowego) i Emilii Vydry. Służył ochotniczo w Wojsku Polskim w 1920. W 1922 ukończył gimnazjum im. Władysława Giżyńskiego w Warszawie. Był członkiem Związku Harcerstwa Polskiego i wchodził w latach 1923–1924 w skład Rady Głównej Wolnego Harcerstwa. Działał od 1923 w Związku Niezależnej Młodzieży Socjalistycznej oraz Stowarzyszeniu Wolnomyślicieli Polskich. W 1934 ukończył studia ekonomiczno-polityczne na Wydziale Prawno-Ekonomicznym Uniwersytetu Poznańskiego. W 1936 rozpoczął pracę jako ekonomista w warszawskiej Spółdzielni Pracy „Grupa Techniczna”. W następnych latach został jej dyrektorem ekonomiczno-finansowym, a w 1939 objął stanowisko dyrektora naczelnego.
Podczas II wojny światowej w konspiracji od jesieni 1939. Jeden ze współzałożycieli i następnie członek tzw. trójki kierowniczej Związku Odbudowy Rzeczypospolitej (ZOR). Od 1940 pracował w Biurze Informacji i Propagandy Komendy Głównej Związku Walki Zbrojnej-AK. W lutym 1943 wyznaczony do rozmów o współpracy z PPR z ramienia AK. Od początku 1944 prezes Zarządu Głównego Związku Wolnej Polski. Jednocześnie czynnie uczestniczył od 1941 w tajnym SD oraz współpracował z jego organem prasowym, pismem „Nowe Drogi”. W latach 1944–1945 był prezesem Zjednoczenia Demokratycznego, z ramienia którego wszedł do Rady Jedności Narodowej, od października 1944 był członkiem Komisji Głównej RJN.
W marcu 1945 aresztowany przez NKWD, w procesie szesnastu skazany na 6 miesięcy więzienia. Po powrocie do kraju od jesieni 1945 został dyrektorem Spółdzielni „Grupa Techniczna”, a od 1946 członkiem Rady Naczelnej i Centralnego Komitetu Stronnictwa Demokratycznego.
Odznaczony Złotym Krzyżem Zasługi z Mieczami (1 stycznia 1945). Został pochowany w Alei Zasłużonych na Cmentarzu Komunalnym na Powązkach (kwatera A24-tuje-4).

</doc>
<doc id="945043" url="https://pl.wikipedia.org/wiki?curid=945043" title="Mauzoleum Hindenburga">
Mauzoleum Hindenburga

Mauzoleum Hindenburga () – mauzoleum marszałka Paula von Hindenburga, które znajdowało się pomiędzy Olsztynkiem i Sudwą. Obiekt wybudowany w latach 1924–1927 pierwotnie jako pomnik poległym obok cmentarza wojennego bitwy pod Tannenbergiem (sierpień 1914), w latach 1934–1935 przebudowany. Od 1934 roku pełnił rolę mauzoleum Hindenburga. W styczniu 1945 roku został wysadzony w powietrze przez Niemców, następnie rozebrany po wojnie.
Historia.
W latach 1924–1927 obok cmentarza wojennego bitwy pod Tannenbergiem wybudowano pomnik poległym żołnierzom. W propagandzie Niemiec zwycięska bitwa pod Tannenbergiem miała być rewanżem za przegraną w pobliżu bitwę pod Grunwaldem, choć w obu starciach mieli oni zupełnie innych przeciwników (odpowiednio Imperium Rosyjskie i Państwo Polskie).
7 sierpnia 1934 uroczyście pochowano tam zmarłego marszałka Paula von Hindenburga – dowódcę wojsk pruskich spod Tannenberga, a obiekt przemianowano na Mauzoleum. W pogrzebie brał udział Adolf Hitler. 2 października 1935 trumnę ze zwłokami Hindenburga przeniesiono do specjalnie przygotowanego w jednej z wież Podwórca Honorowego (niem. "Ehrenhof"). Czas pomiędzy oboma pochówkami wykorzystano na przebudowę wnętrza obiektu (m.in. wzniesienie centralnego ołtarza pod monumentalnym krzyżem, zagłębienie dziedzińca celem utworzenia trybun i aranżacja krypty von Hindenburgów).
W III Rzeszy Mauzoleum stało się celem licznych wycieczek i manifestacji.
3 sierpnia 1944 w mauzoleum pochowano gen. Kortena, zmarłego wskutek obrażeń odniesionych w zamachu na Hitlera w Wilczym Szańcu. W styczniu 1945 r. Niemcy w ostatniej chwili zdążyli wywieźć szczątki von Hindenburgów. W kilka dni później pomnik został wysadzony w powietrze przez wycofujący się Wehrmacht. Nierozszabrowane resztki stały jeszcze do 1949, kiedy rozpoczęto definitywną rozbiórkę.
Porozbiórkowe płyty granitowe trafiły do Warszawy, gdzie użyto ich m.in. do budowy schodów pomiędzy poziomem ulicy a parterem gmachu KC PZPR oraz cokołu znajdującego się naprzeciwko pomnika Partyzanta. Część wykorzystano do budowy stojącego do dziś Pomnika Wdzięczności Armii Czerwonej (obecna nazwa: Pomnik Wyzwolenia Ziemi Warmińsko-Mazurskiej) w Olsztynie.
Architektura.
Forma architektoniczna budowli przypominać miała, w założeniu twórców, krąg bloków kamiennych ze Stonehenge, uważany za starogermańskie miejsce kultu. Autorami projektu byli berlińscy architekci Walter i Johannes Krügerowie. Odpowiednikiem „starogermańskich” bloków kamiennych ze Stonehenge było osiem dwudziestometrowych wież połączonych murami i ustawionych tak, że całość tworzyła okrąg. Do budowy użyto czerwonej cegły – materiał ten wywoływać miał skojarzenia z zamkami krzyżackimi. Wieże miały swoje tematy przewodnie – tj. Sztandarowa, Żołnierska i Generalska, chociaż ich ostateczne przeznaczenie nie zostało do końca ustalone. Pomiędzy wieżami znajdował się szereg nisz do przyszłej aranżacji. Znana jest jedna – mozaika na cześć „Poległych Towarzyszy Lotników i Pilotów”. Zniszczenia I wojny światowej upamiętniały wykute w granicie herby czternastu miast wschodniopruskich, które najbardziej ucierpiały w jej wyniku. Po wojnie, między monumentem a pobliskim Olsztynkiem na miejscu cmentarza wojennego powstał park o powierzchni 7,5 ha.
Charakterystyka wież według numeracji oryginalnej – numeracja w kierunku przeciwnym do ruchu wskazówek zegara:
Krypta Hindenburga.
Serce monumentu stanowiła krypta, w której pochowano dwudziestu nieznanych żołnierzy. Po śmierci Paula von Hindenburga – zwycięzcy bitwy pod Tannenbergiem i prezydenta Rzeszy – prochy ich przeniesiono do dwóch krypt bocznych, by zwolnić miejsce dla sarkofagów Hindenburga i jego małżonki. Kryptę tę nazywano od tej pory jego imieniem. Pogrzeb Hindenburga odbył się 7 sierpnia 1934 roku w obecności Adolfa Hitlera. 2 października 1935 roku szczątki Hindenburga złożono w wieży południowej. 19 stycznia 1945 szczątki Hindenburga załadowano na wojskowe ciężarówki i wywieziono do Królewca. W dniach 21–23 stycznia 1945, z rozkazu Hansa Georga Reinhardta, wycofujące się wojska niemieckie za pomocą ładunków wybuchowych wysadziły monument w powietrze, aby uchronić go przed zbezczeszczeniem przez wroga. Trumny Hindenburga i jego małżonki ewakuowano 25 stycznia z Królewca drogą morską na krążowniku „Emden”, następnie z Piławy przez transportowiec „Pretoria”.
Obiekty towarzyszące.
W odległości 300 m od mauzoleum wzniesiono Pomnik Lwa ku pamięci poległych żołnierzy 147. Pułku Piechoty autorstwa Michelangelo Pietrobelliego. Pomnik pierwotnie ustawiony był na 8-metrowym, piramidalnym cokole przetrwał wysadzenie i rozbiórkę mauzoleum, ale zaginął. 20 maja 1993 figura lwa została przypadkowo odnaleziona w jednych z posowieckich koszar, następnie została usytuowana na małym cokole na placu przed ratuszem w Olsztynku.
W pobliżu pomnika znajdował się również Pomnik pamięci dla padłych koni, stworzony przez córkę inicjatora pomnika w postaci wodopoju.
Badanie archeologiczne.
W 2016 zapadła decyzja realizacji projektu z budżetu obywatelskiego Olsztynka „Odkrycie tajemnic pomnika Tannenbergu”. Głównym celem była krypta z sarkofagiem feldmarszałka Rzeszy, dodatkowo inne sarkofagi oraz elementy wyposażenia. Wykonanie projektu wymagałoby wydobycia ton gruzu i współpracy saperów, ponieważ w rumowisku mogą wciąż znajdować się niewybuchy. W październiku 2017 r. burmistrz podjął decyzję o rezygnacji z realizacji projektu w obawie przed propagowaniem totalitaryzmu.

</doc>
<doc id="945045" url="https://pl.wikipedia.org/wiki?curid=945045" title="Wiriatus">
Wiriatus

Wiriatus (ur. 180 p.n.e., zm. 139 p.n.e.) – od 147 roku p.n.e. wódz luzytański broniący ziem swego plemienia przed ekspansją rzymską. 
Jest narodowym bohaterem w Hiszpanii i Portugalii. Obok wielkiego patriotyzmu podkreśla się jego szlachetność. W czasie wojny z Rzymem do luzytańskiej zasadzki w pobliżu Sierra Morena dostał się duży oddział rzymski, którym dowodził Kwintus Fabiusz Maksimus Serwilianus. Wiriatus wypuścił żołnierzy rzymskich i ich wodza, uznając, że ich zabicie w takich okolicznościach byłoby zachowaniem niehonorowym. Wódz rzymski, będąc pod wrażeniem tego zachowania, uznał suwerenność Luzytanów i władzę Wiriatusa, uznając go jednocześnie Przyjacielem Rzymu.
Senat rzymski nie uznał decyzji Serwilianusa podkreślając brak konsultacji w tak ważnej sprawie z senatem. Kwintus Serwiliusz Cepion przekupił trzech posłów luzytańskich, którzy przybyli do Rzymian, aby zamordowali Wiriatusa. Wróciwszy do swego obozu zamordowali go, gdy spał, wbijając mu nóż w szyję. Znane są ich imiona: Audax, Ditalcus oraz Minurus. Gdy wrócili do Rzymian po spodziewaną nagrodę konsul Kwintus Serwiliusz Cepion miał powiedzieć: "Rzym nie płaci zdrajcom", po czym rozkazał ich zabić.
Informacje na temat Wiriatusa znamy z przekazu Appiana z Aleksandrii.

</doc>
<doc id="945046" url="https://pl.wikipedia.org/wiki?curid=945046" title="Nad Jarem">
Nad Jarem

Nad Jarem – jedna z północnych dzielnic Elbląga.
Położenie.
"Nad Jarem" leży w północnej części miasta. Od zachodu graniczy z dzielnicą Zawada i Zakrzewo, od południa z osiedlem Truso, a od północy i wschodu z Bielanami. Dzielnica wzięła swą nazwę od jaru przepływającej na północy rzeki Babica.
Osiedle powstało w latach 80. XX wieku. Jest zabudowane głównie 4-piętrowymi blokami mieszkalnymi. Jest to druga co do wielkości dzielnica Elbląga.
Komunikacja.
"Nad Jar" można dojechać:

</doc>
<doc id="945050" url="https://pl.wikipedia.org/wiki?curid=945050" title="Giovanni Invernizzi">
Giovanni Invernizzi

Giovanni Invernizzi (ur. 26 sierpnia 1931 w Albairate, zm. 28 lutego 2005 w Mediolanie) włoski piłkarz i trener.
Invernizzi w czasie kariery piłkarskiej grał na pozycji pomocnika w Interze Mediolan (1949-1950, 1951-1952, 1954-1960), Genoi (1950-1951), Triestinie (1952-1953), Udinese Calcio (1953-1954), AC Torino (1960-1961), Venezii (1961-1962) i Como Calcio (1962-1964).
Po zakończeniu kariery piłkarskiej, został trenerem. Trenował Inter Mediolan (1970-1973), z którym zdobył mistrzostwo Włoch 1971, oraz Taranto (1973-1974) i Brindisi (1974-1975).

</doc>
<doc id="945052" url="https://pl.wikipedia.org/wiki?curid=945052" title="FlightLinux">
FlightLinux

FlightLinux – specjalna dystrybucja systemu operacyjnego Linux, która była przeznaczona do użytku na komputerach i mikrokontrolerach zainstalowanych na wahadłowcach kosmicznych i satelitach NASA. FlightLinux jest systemem czasu rzeczywistego dzięki czemu gwarantuje nieprzekroczenie pewnych limitów czasu w reakcji na zaistniałe zdarzenia. System bazuje na innej dystrybucji Linuksa - ELKS, która została wybrana ze względu na małe zużycie zasobów. Łączy też elementy innych dystrybucji.
System miał pierwotnie zostać użyty na satelitach UoSAT-12. Nie doszło jednak do tego i do chwili obecnej FlightLinux nie doczekał się lotu w kosmos. Dyrektor projektu, Pat Stakem, oświadczył, iż w połowie roku 2002 wstrzymano prace nad kontynuacją dystrybucji.
Kod źródłowy FlightLinux nie jest publicznie dostępny ze względu na amerykańskie przepisy dotyczące eksportu oprogramowania kosmicznego.

</doc>
<doc id="945053" url="https://pl.wikipedia.org/wiki?curid=945053" title="Prądzona (rzeka)">
Prądzona (rzeka)

Prądzona (kaszb. "Prãdzonô") – rzeka, lewobrzeżny dopływ Chociny o długości 14,14 km. Płynie na Pojezierzu Bytowskim w regionie Kaszub zwanym Gochami. Rzeka wypływa z jeziora Prądzono i przepływa południkowo przez Prądzonę i Upiłkę.

</doc>
<doc id="945056" url="https://pl.wikipedia.org/wiki?curid=945056" title="Pisia Gągolina">
Pisia Gągolina



</doc>
<doc id="945057" url="https://pl.wikipedia.org/wiki?curid=945057" title="Flight linux">
Flight linux



</doc>
<doc id="945073" url="https://pl.wikipedia.org/wiki?curid=945073" title="Prądzona (ujednoznacznienie)">
Prądzona (ujednoznacznienie)



</doc>
<doc id="945077" url="https://pl.wikipedia.org/wiki?curid=945077" title="Werbiszki">
Werbiszki

Werbiszki (lit.: "Verbiškės") - wieś na Litwie, w okręgu uciańskim, w rejonie malackim. Miejscowość leży nad rzeką Virintą, w 2011 liczyła 277 mieszkańców. 
Pierwsze wzmianki o wsi pochodzą z 1778, w XVIII i XIX wieku wieś należała do majątku w Liliszkach. We wsi znajduje się zakład produkujący tworzywa sztuczne i biblioteka.
W latach 1995-1999 odbywał się tutaj festiwal Mėnuo Juodaragis.

</doc>
<doc id="945084" url="https://pl.wikipedia.org/wiki?curid=945084" title="Ludovico Mezzarota Scarampi">
Ludovico Mezzarota Scarampi



</doc>
<doc id="945088" url="https://pl.wikipedia.org/wiki?curid=945088" title="Przelew (hydrotechnika)">
Przelew (hydrotechnika)

Przelew – część przegrody na strumieniu cieczy o zwierciadle swobodnym, przez którą przelewa się ciecz. Przelew stanowi zwykle część obiektu hydrotechnicznego piętrzącego wodę (zapora, jaz) – urządzenie upustowe.
Podział:

</doc>
<doc id="945089" url="https://pl.wikipedia.org/wiki?curid=945089" title="Tofieldia calyculata">
Tofieldia calyculata



</doc>
<doc id="945091" url="https://pl.wikipedia.org/wiki?curid=945091" title="Kosatka kielichowata">
Kosatka kielichowata



</doc>
<doc id="945092" url="https://pl.wikipedia.org/wiki?curid=945092" title="Colchicum autumnale">
Colchicum autumnale



</doc>
<doc id="945093" url="https://pl.wikipedia.org/wiki?curid=945093" title="Dobojewo">
Dobojewo



</doc>
<doc id="945095" url="https://pl.wikipedia.org/wiki?curid=945095" title="Claudio Caçapa">
Claudio Caçapa



</doc>
<doc id="945096" url="https://pl.wikipedia.org/wiki?curid=945096" title="Jan II Cypryjski">
Jan II Cypryjski

Jan II Cypryjski, Jan II de Poitiers-Lusignan (ur. 16 maja 1418, zm. 28 lipca 1458) – król Cypru w latach 1432–1458. Starszy syn króla Janusa Cypryjskiego i jego drugiej żony, Charlotty de Burbon-La Marche (córki Jana I, hrabiego La Marche).
Na początku lat 30. XV w. ojciec Jana, król Janus starał się dla niego o rękę polskiej królewny Jadwigi Jagiellonki, ale córka Władysława Jagiełły zmarła, zanim strony zakończyły negocjacje. Między rokiem 1435 i 1440 poślubił Amadeę Paleolog z Montferratu, córkę Jana Jakuba, markiza Montferratu. Amadea zmarła bezdzietnie 13 września 1440 roku. Jego drugą żoną została Helena Paleolog, córka Teodora II Paleologa, despoty Morei, i jego żony, Kleope Malatesty (Teodor był synem cesarza Manuela II i Heleny Dragas).
Po śmierci Jana II tron odziedziczyła jego jedyna ślubna córka (z Heleną) – Charlotta Cypryjska. Jan miał nieślubnego syna z Mariettą z Patras – Jakuba Bastarda – który jednak w wieku 16 lat został arcybiskupem Nikozji. Jakub nie był dobrym kandydatem na duchownego; tytułu pozbawiono go po tym, jak zamordował królewskiego szambelana w 1457 roku. Jego ojciec przebaczył mu jego zbrodnię i wkrótce przywrócił na dawne stanowisko. Jakub i Helena Paleolog byli zaciekłymi wrogami, walczyli między sobą o wpływ na Jana. Helena zmarła w 1458 roku i wtedy zapowiadało się na to, że Jan mianuje Jakuba swoim oficjalnym następcą, ale Jan zmarł, zanim zdążył to zrobić.
Jan był ostatnim ślubnym potomkiem (w męskiej linii) Rajmunda z Poitiers, księcia Antiochii, młodszego syna Wilhelma IX, księcia Akwitanii.

</doc>
<doc id="945099" url="https://pl.wikipedia.org/wiki?curid=945099" title="Karol Maleczyński">
Karol Maleczyński

Karol Maleczyński (ur. 28 października 1897 w Grębowie, zm. 20 lipca 1968 we Wrocławiu) – polski historyk (mediewista), paleograf i tłumacz.
Życiorys.
Przed II wojną światową był profesorem Uniwersytetu Jana Kazimierza we Lwowie i członkiem Polskiej Akademii Umiejętności oraz Towarzystwa Naukowego we Lwowie, a także archiwistą Archiwum Państwowego we Lwowie (w latach 1925–1939). Po przymusowym wysiedleniu ze Lwowa i od przybycia 21 maja 1945 do Wrocławia był organizatorem i później dyrektorem Instytutu Historycznego Uniwersytetu Wrocławskiego. W zakresie zainteresowań prof. Maleczyńskiego były m.in. – obok średniowiecza i początków polskiej państwowości – dzieje Śląska; był m.in. autorem herbu Wrocławia, przyjętego jako obowiązujący od 1948, aż do zmiany w 1990: połowy czarnego orła śląskiego na złotym polu i połowy białego orła polskiego na polu czerwonym.
Studiował historię we Lwowie na UJK u prof. Stanisława Zakrzewskiego, później podjął pracę naukową na tym uniwersytecie (tamże poznał przyszłą swą żonę, Ewę Maleczyńską (1900–1972), również historyka i profesora UWr) pod kierunkiem S. Zakrzewskiego i O. Balzera. W 1939 miała się ukazać monografia "Bolesław III Krzywousty" jego pióra, ale wybuch wojny to uniemożliwił; ukazała się ona (pod redakcją W. Korty i A. Gieysztora) dopiero po śmierci autora, w 1975, na podstawie zachowanych fragmentów rękopisu dzieła oraz innych opracowań autora na ten sam temat (m.in. popularnonaukowego opracowania "Bolesław Krzywousty. Zarys panowania" wydanego w Krakowie w 1947). Przetłumaczył na język polski liczne źródła historyczne, m.in. "Kronikę polską" Galla Anonima. Ponadto był autorem publikacji: "Dzieje Wrocławia cz. I" (1948), "Zarys dyplomatyki polskiej wieków średnich" (1951).
Na wrocławskim Oporowie znajduje się ulica Ewy i Karola Maleczyńskich, obok ulic poświęconych innym wrocławskim naukowcom, z których część mieszkała na tym osiedlu.

</doc>
<doc id="945100" url="https://pl.wikipedia.org/wiki?curid=945100" title="Giovanni Ferrari">
Giovanni Ferrari

Giovanni Ferrari (ur. 6 grudnia 1907 w Alessandrii, zm. 2 grudnia 1982 w Mediolanie) – przedwojenny piłkarz włoski, grający na pozycji pomocnika. Dwukrotny mistrz świata.
Jako piłkarz Ferrari grał w Alessandrii (1923–1925, 1926–1930), FBC Internaples (1925–1926), Juventusie (1930–1935, 1941–1942), Interze Mediolan (1935–1940) oraz Bolonii (1940–1941). Ferrari jest jednym z dwóch piłkarzy włoskich, którzy zdobyli ośmiokrotnie mistrzostwo Włoch. Pięciokrotnie zdobywał z Juventusem (1931–1935), dwa razy z Interem (1938 i 1940), raz z Bolonią (1941). W Serie A wystąpił w 316 meczach, strzelając 112 goli.
W reprezentacji Włoch w latach 1930–1938 wystąpił 44 razy i strzelił 14 goli, zdobywając z nią dwa razy mistrzostwo świata (1934, 1938).
Później był trenerem Interu (1942–1943) oraz wspólnie z Paolo Mazzą prowadził reprezentacją Włoch na mistrzostwach świata w 1962 w Chile.

</doc>
<doc id="945101" url="https://pl.wikipedia.org/wiki?curid=945101" title="Prądzono">
Prądzono

Prądzono (Prondzono) (kaszb. "Jezoro Prãdzonô") – przepływowe jezioro rynnowe na Równinie Charzykowskiej (w regionie Kaszub zwanym Gochami) w gminie Lipnica, powiat bytowski, województwo pomorskie, na północ od wsi Prądzona. Z jeziora wypływa rzeka Prądzona.
Powierzchnia całkowita: 16,9 ha

</doc>
<doc id="945102" url="https://pl.wikipedia.org/wiki?curid=945102" title="Dobojewo (Darżkowo)">
Dobojewo (Darżkowo)

Dobojewo – przysiółek wsi Darżkowo w Polsce, położony w województwie pomorskim, w powiecie bytowskim, w gminie Kołczygłowy.
W latach 1975–1998 przysiółek administracyjnie należał do województwa słupskiego.

</doc>
<doc id="945103" url="https://pl.wikipedia.org/wiki?curid=945103" title="Cacapa">
Cacapa



</doc>
<doc id="945104" url="https://pl.wikipedia.org/wiki?curid=945104" title="Miroslav Deronjić">
Miroslav Deronjić

Miroslav Deronjić (ur. 6 czerwca 1954 w Bratunacu w Jugosławii, obecnie tereny Bośni i Hercegowiny, zm. 19 maja 2007) – serbski polityk, członek Serbskiej Partii Demokratycznej (SDS).
Aresztowany w Bratunacu przez żołnierzy sił stabilizacyjnych NATO w lipcu 2002 roku, został przekazany Międzynarodowemu Trybunałowi dla byłej Jugosławii urzędującemu w Hadze. Deronjicia oskarżono między innymi o wydanie siłom serbskim rozkazu zniszczenia wsi Glogoyac w maju 1992 roku, w wyniku czego zginęło wówczas 65 tamtejszych muzułmanów. Z części zarzutów haski trybunał zrezygnował w zamian za złożenie przez Deronjicia zeznań w procesie Slobodana Miloševicia dotyczących czystek etnicznych przeprowadzanych przez Serbów bośniackich na muzułmanach. W 2004 roku został skazany za zbrodnie przeciwko ludzkości na 10 lat pozbawienia wolności, a wyrok odbywał w szwedzkim więzieniu. Ostatnie dni życia spędził w szpitalu, przyczyną śmierci był prawdopodobnie nowotwór.

</doc>
<doc id="945105" url="https://pl.wikipedia.org/wiki?curid=945105" title="Różki">
Różki

Różki – osada w Polsce położona w województwie pomorskim, w powiecie bytowskim, w gminie Kołczygłowy. 
Osada położona na obszarze Parku Krajobrazowego Dolina Słupi.
W latach 1975–1998 miejscowość administracyjnie należała do województwa słupskiego.

</doc>
<doc id="945106" url="https://pl.wikipedia.org/wiki?curid=945106" title="Sierowo">
Sierowo

Sierowo – osada w Polsce położona w województwie pomorskim, w powiecie bytowskim, w gminie Kołczygłowy.
Osada nad północnym brzegiem Starej Słupi w otulinie Parku Krajobrazowego Dolina Słupi.
W latach 1975–1998 miejscowość administracyjnie należała do województwa słupskiego.

</doc>
<doc id="945107" url="https://pl.wikipedia.org/wiki?curid=945107" title="Zatoki (województwo pomorskie)">
Zatoki (województwo pomorskie)

Zatoki – osada w Polsce położona w województwie pomorskim, w powiecie bytowskim, w gminie Kołczygłowy.
Osada położona na obszarze Puszczy Słupskiej w Parku Krajobrazowym Dolina Słupi.
W latach 1975–1998 miejscowość administracyjnie należała do województwa słupskiego.

</doc>
<doc id="945113" url="https://pl.wikipedia.org/wiki?curid=945113" title="Stanisław Zieliński (duchowny)">
Stanisław Zieliński (duchowny)

Stanisław Zieliński (ur. 23 września 1911 w Pełczynie, zm. 10 marca 1945 w Kraśniku) – polski duchowny katolicki.
Biografia.
Stanisław Zieliński urodził się w miejscowości Pełczyn w parafii Biskupice w diecezji lubelskiej jako najstarszy syn Antoniego i Marianny (z domu Czerniak). Rodzice wychowali dzieci (siedmioro) w duchu miłości Boga, Ojczyzny i bliźniego. W 1927 r. ukończył Szkołę Publiczną im. Hugo Kołłątaja w Lublinie i wstąpił do Wyższego Gimnazjum Biskupiego Męskiego w Lublinie (tzw. "Biskupiak"). Po jego ukończeniu wstąpił do Seminarium Duchownego również w Lublinie.
Święcenia kapłańskie (20 czerwca 1937 r.) przyjął z rąk biskupa lubelskiego Mariana Fulmana. Swą pierwszą Mszę św. prymicyjną odprawił 29 czerwca 1937 r. w Tarnogórze, gdzie następnie został wikariuszem. Tu dał się poznać jako opiekun dzieci i młodzieży. Po wybuchu II wojny światowej organizował działalność konspiracyjną. W Tarnogórze pracował do 23 listopada 1940 r. i aby uniknąć aresztowania został przeniesiony do Krzczonowa, a następnie do Kraśnika (2 lutego 1941 r.).
Tu został mianowany prefektem kraśnickich szkół, a następnie rektorem kościoła św. Ducha (rozpoczął jego remont). Niósł pomoc najuboższym tworząc m.in. jadłodajnie dla ubogich, kupował lekarstwa, zbierał odzież. Nadal opiekował się młodzieżą, aktywnie angażując się w tajne nauczanie i udzielając darmowych korepetycji. Także tutaj zaangażowany był w działalność konspiracyjną, był kapelanem dobrze zorganizowanych w okolicach Kraśnika struktur Narodowych Sił Zbrojnych. Wiadomo też, że uczestniczył w partyzanckich pogrzebach.
Po wejściu sowietów nadal prowadził swoją pracę wśród biednych. Został członkiem Miejskiej Rady Narodowej w Kraśniku, a z zachowanych dokumentów wynika również, że kilkakrotnie uczestniczył w posiedzeniach Powiatowej Rady Narodowej, gdzie zabierał głos, apelując o pomoc dla biednych.
Jego interwencja w sprawie zmiany nazwy ul. Józefa Piłsudskiego na ul. Partyzantów mogła być, zdaniem niektórych, bezpośrednią przyczyną jego zabójstwa.
Według świadków zginął we własnym mieszkaniu, w sobotę, 10 marca 1945 r., o godzinie 21.15 od strzału w głowę. Dwaj mężczyźni, którzy wtargnęli do mieszkania kapłana postrzelili również jego gospodynię. Jednego z domniemanych sprawców złapano i osądzono (za postrzelenie gospodyni, nie za zabicie księdza). Według niektórych za śmierć ks. Stanisława Zielińskiego odpowiadają funkcjonariusze Urzędu Bezpieczeństwa (UB).
Bractwo Księdza Stanisława Zielińskiego.
Przez wiele lat o postaci ks. Stanisława Zielińskiego nie można było głośno mówić. Na wiele sposobów próbowano też szkalować pamięć o nim.
W 2000 r. z inicjatywy mieszkańców i ks. rektora Andrzeja Majchrzaka zostało powołane Bractwo Księdza Stanisława Zielińskiego. Statut Bractwa został zatwierdzony przez metropolitę lubelskiego ks. abp. Józefa Życińskiego, który nadał stowarzyszeniu osobowość prawno-kościelną. Obecnie Bractwo liczy ok. 100 członków.
Celem Bractwa jest:
Najbardziej widoczną stroną działalności Bractwa jest działalność charytatywna. Idąc śladami swojego patrona, członkowie stowarzyszenia niosą pomoc najuboższym. Do stałych elementów tej pomocy zaliczyć można punkt wymiany odzieży, pomoc dla hospicjum, prowadzenie stołówki dla ubogich czy przygotowywanie paczek z żywnością. Bractwo niesie wsparcie także w innych formach, chociażby fundując stypendia dla młodzieży.
10. dnia każdego miesiąca podczas czuwania modlitewnego w kościele św. Ducha w Kraśniku, obok modlitw w intencjach Kościoła i Ojczyzny, zanoszone są prośby o rozpoczęcie procesu beatyfikacyjnego ks. Stanisława Zielińskiego.
W 2006 r. ks. Stanisław Zieliński został ogłoszony przez Kurię Metropolitalną w Lublinie "świadkiem wiary". W związku z tym została ułożona modlitwa do prywatnego odmawiania, zatwierdzona przez kurię:
"Dobry Ojcze, który jesteś źródłem wszelkiej świętości, do Ciebie zanosimy prośbę, abyś obdarzył chwałą ołtarzy ks. Stanisława Zielińskiego. Niech przykład jego kapłańskiej posługi pełnej miłości do dzieci, młodzieży oraz osób potrzebujących stanie się światłem opromieniającym drogę wiary Twoich synów i córek. Spraw, aby ofiara Jego męczeńskiej śmierci wydała owoce nawrócenia i gorliwej służby w życiu uczniów Chrystusa. Który żyje i króluje przez wszystkie wieki wieków. Amen".
29 marca 2007 r. poseł Wojciech Wilk przedstawił sylwetkę księdza Stanisława Zielińskiego w Sejmie Rzeczypospolitej Polskiej (38 posiedzenie). Z inicjatywy Bractwa 21 marca 2010 r. została odsłonięta i poświęcona w Tarnogórze tablica upamiętniająca pobyt ks. Zielińskiego w tej parafii.

</doc>
<doc id="945116" url="https://pl.wikipedia.org/wiki?curid=945116" title="Polnik śnieżny">
Polnik śnieżny



</doc>
<doc id="945118" url="https://pl.wikipedia.org/wiki?curid=945118" title="Most na rzece Kwai (film)">
Most na rzece Kwai (film)

Most na rzece Kwai (ang. "The Bridge on the River Kwai") – amerykańsko-brytyjski dramat wojenny z 1957 roku w reżyserii Davida Leana, oparty na powieści pod tym samym tytułem francuskiego pisarza Pierre’a Boulle’a.
Fabuła.
W czasie II wojny światowej brytyjscy jeńcy otrzymują od Japończyków rozkaz zbudowania w dzikiej dżungli mostu kolejowego na rzece Kwai w Tajlandii. Dowodzący jeńcami pułkownik Nicholson (Alec Guinness) odmawia pracy, powołując się na konwencję genewską zakazującą przymusowej pracy oficerów. Komendant japoński pułkownik Saito (Sessue Hayakawa) pogardza takim nastawieniem i zmusza Nicholsona do stania w szeregu w pełnym słońcu obok reszty oficerów. Po izolacji w metalowej skrzyni pułkownik zostaje uwolniony wśród radości swoich ludzi. Saito postanawia kontynuować budowę mostu, ale nic z tego nie wychodzi z powodu braku współpracy jeńców.
Nicholson zmienia jednak zdanie. Jako typowy brytyjski oficer szuka sposobu, by polepszyć morale i położenie swoich ludzi. Szansę na to widzi w moście, byliby zajęci przy budowie i czuliby dumę z efektów pracy. Przekonuje martwiącego się opóźnieniem Saita argumentami technicznymi. Nicholson daje rozkaz swoim ludziom, by w pełni współpracowali.
Amerykański major Shears (William Holden) z tego samego obozu myśli tylko o ucieczce. Udaje mu się i dociera do alianckich linii. Choć tego nie chce, powraca po kilku tygodniach, prowadząc oddział brytyjskich komandosów pod rozkazami majora Wardena (Jack Hawkins). Celem jest wysadzenie tego właśnie budowanego mostu, aby nie mogły po nim przejeżdżać japońskie pociągi z zaopatrzeniem dla armii na istotnej trasie Bangkok – Rangun nazywanej Koleją Śmierci.
Obsada.
William Holden zgodził się zagrać w filmie, mimo że nie otrzymał gwiazdorskiej gaży, jednak dzięki kontraktowi, który zarezerwował dla niego część zysków, zarobił miliony.
Nagrody i nominacje.
Film otrzymał Złoty Glob dla Najlepszego filmu dramatycznego oraz nagrodę BAFTA dla Najlepszego filmu.
Uzyskał siedem nagród podczas 30. ceremonii wręczenia Oscarów w 1958 w następujących kategoriach: najlepszy film, najlepszy aktor pierwszoplanowy (Alec Guinness), najlepsza reżyseria, najlepszy scenariusz adaptowany, najlepsze zdjęcia, najlepszy montaż oraz najlepsza muzyka filmowa.

</doc>
<doc id="945120" url="https://pl.wikipedia.org/wiki?curid=945120" title="Fritz René Müller">
Fritz René Müller

Fritz René Müller (ur. 11 lutego 1939 w Rheinfelden, Szwajcaria) – od 2001 biskup Kościoła Chrześcijańskokatolickiego w Szwajcarii. W latach 2001-2009 zwierzchnik Kościoła Chrześcijańskokatolickiego w Szwajcarii.
W latach 1959-1963 studiował teologię na Wydziale Teologii Chrześcijańsko-Katolickiej Uniwersytetu w Bernie, został wyświęcony na kapłana 26 maja 1963 roku. Od 1963 do 1969 pracował jako pastor w Grenchen. Od 1973 do 1976 był sekretarzem narodowego synodu Chrześcijańskiego Kościoła Katolickiego, a następnie od 1983 do 1986 Przewodniczącym Rady Kościelnej Kościoła Regionalnego w Aargau. W 2001 roku Müller został wybrany na następcę Hansa Gernyego, który nagle złożył rezygnację, W 2002 roku arcybiskup Utrechtu Joris Vercammen udzielił mu święceń biskupich. Pod koniec lutego 2009 roku złożył rezygnację ze stanowiska, osiągając wiek emerytalny 70 lat ustanowiony przez Chrześcijański Kościół Katolicki w Szwajcarii.

</doc>
<doc id="945122" url="https://pl.wikipedia.org/wiki?curid=945122" title="Modziel">
Modziel

Modziel (dodatkowa nazwa w j. kaszub. Mòdźél; niem. "Modziel", dawniej "Modzyla") – osada kaszubska w otulinie Zaborskiego Parku Krajobrazowego w Polsce na Równinie Charzykowskiej w rejonie Kaszub zwanym Gochami, położona w województwie pomorskim, w powiecie bytowskim, w gminie Lipnica na północ od jeziora Długiego.
W latach 1975–1998 miejscowość należała administracyjnie do województwa słupskiego.

</doc>
<doc id="945123" url="https://pl.wikipedia.org/wiki?curid=945123" title="Eksperymenty na ludziach">
Eksperymenty na ludziach

Eksperymenty na ludziach – medyczne eksperymenty przeprowadzane na żyjących osobach.
Współcześnie w eksperymentach uczestniczy się dobrowolnie, dla wypróbowania nowych metod leczenia. Ochotnicy biorący udział w eksperymencie muszą zostać poinformowani o możliwych działaniach ubocznych, tak aby mogli wyrazić dobrowolną i świadomą zgodę na udział w badaniach. Nie mogą one stwarzać zagrożenia dla życia a za błędy prowadzące do uśmiercenia czy trwałego kalectwa odpowiada przeprowadzający eksperymenty stanowiące świadome ryzyko.
Niejednokrotnie w historii dochodziło jednak do eksperymentów na ludziach pod przymusem, które z góry zakładały pogorszenie stanu zdrowia osoby poddawanej testom.
Odnotowane przypadki śmiertelnych eksperymentów na ludziach:

</doc>
<doc id="945125" url="https://pl.wikipedia.org/wiki?curid=945125" title="Ewa Maleczyńska">
Ewa Maleczyńska

Ewa Maleczyńska z domu Szweiger (ur. 31 maja 1900 we Lwowie, zm. 19 października 1972 we Wrocławiu) – polska historyczka, profesorka mediewistka, uczennica prof. Stanisława Zakrzewskiego na Uniwersytecie Jana Kazimierza we Lwowie, członkini Marksistowskiego Zrzeszenia Historyków.
Życiorys.
Przed II wojną światową – Lwów.
Córka nauczyciela Ludwika Szweigera i Marii z Biernackich, ukończyła w 1918 szkołę średnią we Lwowie i w tym samym roku podjęła pracę (na rok szkolny 1918/19) w szkole powszechnej w Chodlu na Lubelszczyźnie. W roku 1919 podjęła studia historyczne na UJK we Lwowie, które ukończyła w 1923, pełniąc przez ostatnie dwa lata obowiązki asystentki w katedrze historii Polski. Od 1923 była nauczycielką historii w lwowskich gimnazjach żeńskich (m.in. Prywatnym Gimnazjum im. Zofii Strzałkowskiej i SS. Notre Dame). Uczestniczyła w seminarium prof. Zakrzewskiego i pod jego okiem 29 marca 1924 uzyskała doktorat filozofii za rozprawę pt. "Uposażenie węgierskich rodów nadważańskich". 22 grudnia 1924 poślubiła historyka Karola Maleczyńskiego. Do wybuchu wojny opublikowała kilka prac naukowych z dziedziny historii, od 1934 wykładała na lwowskim uniwersytecie dydaktykę historii, była też współorganizatorką i przewodniczącą Sekcji Dydaktycznej Polskiego Towarzystwa Historycznego. Od 1936, pełniąc funkcję nauczycielki w VII Gimnazjum Państwowym we Lwowie, była kierowniczką Ośrodka Metodycznego Nauczania Historii, a od 1938 – członkinią lwowskiego Towarzystwa Naukowego. W tym okresie jej zainteresowania naukowe obejmowały dzieje Grodów Czerwieńskich.
1939–1946 – Lwów i Kraków.
Po inwazji ZSRR i zajęciu Lwowa we wrześniu 1939 przez Armię Czerwoną nadal pracowała w szkolnictwie – w XIII Szkole Średniej z polskim językiem wykładowym. Po wkroczeniu do Lwowa Niemców w czerwcu 1941 uczestniczyła podczas okupacji niemieckiej w tajnym szkolnictwie polskim, a po wycofaniu się Niemców w 1944 powróciła do nauczania w XIII radzieckiej Szkole Średniej. Wiosną roku 1945 wyjechała wraz z rodziną do Krakowa; tam przez rok szkolny 1945/46 pracowała w I Gimnazjum Państwowym.
Od 1946 – Wrocław.
W 1946 przyjechała do męża do Wrocławia, który już od maja 1945 organizował tu Instytut Historyczny Uniwersytetu Wrocławskiego. Do roku 1950 nauczała w tym mieście historii w I i III Gimnazjum Państwowym, prowadząc równocześnie Ośrodek Dydaktyczny Historii i Nauki o Polsce Współczesnej i wykładając na uniwersytecie dydaktykę historii.
W 1947 wstąpiła do PPS, później (po połączeniu się PPS i PPR w PZPR w 1948) była aktywną działaczką PZPR. Była członkiem wrocławskiego Komitetu Wojewódzkiego PZPR (1949-1952 i ponownie 1960-1967) oraz zastępcą członka Komitetu Centralnego PZPR (1959-1964); była też członkiem Zespołu Historyków przy KC PZPR.
16 czerwca 1948 uzyskała habilitację na Wydziale Humanistycznym UMK w Toruniu, 1 czerwca 1950 – stanowisko docentki, a pół roku później, 1 grudnia, stanowisko profesora nadzwyczajnego UWr. Była na tym uniwersytecie wieloletnią kierowniczką katedry historii Polski i powszechnej do XV wieku, a w okresie 1960-1964 – prodziekanką Wydziału Filozoficzno-Historycznego. Od roku 1950 – przez 22 lata aż do śmierci – redagowała "Śląski Kwartalnik Historyczny "Sobótka"", w 1953 utworzyła (i krótko nim kierowała) Zakład Historii Śląska Polskiej Akademii Nauk, jako rzeczoznawczyni naukowa uczestniczyła w pracach Centralnej Komisji Kwalifikacyjnej pracowników nauki, była też członkinią Rady Głównej Szkolnictwa Wyższego.
Jej zainteresowania naukowe podczas wrocławskiego okresu działalności skierowały się ku problematyce zachodniej, historii Śląska i stosunków polsko-czeskich; niektóre publikacje napisała wraz z mężem.
Była matką Kazimiery Maleczyńskiej (1925-2010), profesora bibliologii.
Odznaczenia i wyróżnienia.
Wyróżniana kilkakrotnie odznaczeniami państwowymi (m.in. orderem Sztandaru Pracy, medalem Komisji Edukacji Narodowej, odznaką Budowniczego Wrocławia). W 1969 została doktorką "honoris causa" Uniwersytetu J. E. Purkyniego w Brnie. Przeszła na emeryturę w 1970, zmarła dwa lata później w wyniku wypadku drogowego (potrącona przez samochód na ulicy Kuźniczej).
Upamiętnienie.
Na wrocławskim Oporowie znajduje się ulica Ewy i Karola Maleczyńskich (do 1997 poświęcona tylko Ewie Maleczyńskiej) – obok ulic poświęconych innym wrocławskim naukowcom, z których część mieszkała na tym osiedlu (np. Tadeusz Mikulski, Władysław Czapliński, Jan Trzynadlowski).

</doc>
<doc id="945127" url="https://pl.wikipedia.org/wiki?curid=945127" title="Arpad Veisz">
Arpad Veisz



</doc>
<doc id="945130" url="https://pl.wikipedia.org/wiki?curid=945130" title="Chińskie węzełki">
Chińskie węzełki

Chińskie węzełki () – popularna chińska ozdoba w postaci artystycznie splątanych sznurków. Służą często jako ozdoby noworoczne czy dekoracje w świątyniach. Rozpowszechnione od czasów dynastii Tang, symbolizują siłę, harmonię, jedność i miłość.
Ozdoba wywodzi się z dawnego pisma węzełkowego, używanego w starożytnych Chinach. Wspominają o nim źródła z połowy pierwszego tysiąclecia p.n.e., m.in. jeden z komentarzy o trygramach do "Księgi Przemian" oraz "Daodejing" (rozdz. 80). Jeszcze w II w. n.e. historyk Zheng Xuan pisał, że w przeszłości używano węzłów do zapisywania wiadomości o ważnych wydarzeniach. W przeciwieństwie do południowoamerykańskiego kipu, chińskie pismo węzełkowe nie przetrwało do naszych czasów. Ze względu na nietrwałość nośnika zniszczeniu uległy jego zabytki. Z tego powodu jest ono mało zbadane. Uważa się jednak, że wywarło ono wpływ na pismo chińskie, m.in. liczebniki, a także na chińską sztukę ludową.

</doc>
<doc id="945131" url="https://pl.wikipedia.org/wiki?curid=945131" title="ZPC &quot;Ursus&quot;">
ZPC &quot;Ursus&quot;



</doc>
<doc id="945138" url="https://pl.wikipedia.org/wiki?curid=945138" title="Aruncus sylvestris">
Aruncus sylvestris



</doc>
<doc id="945141" url="https://pl.wikipedia.org/wiki?curid=945141" title="Ruta zwyczajna">
Ruta zwyczajna

Ruta zwyczajna ("Ruta graveolens" L.) – gatunek rośliny z rodziny rutowatych ("Rutaceae"). 
Rozmieszczenie geograficzne.
Pochodzi z południowo-wschodniej i wschodniej Europy (Bałkany, Krym), ale rozprzestrzeniła się także na afrykańskim wybrzeżu Morza Śródziemnego i w Europie Południowej. Uprawiana jest w wielu krajach. Obecnie poza Antarktydą występuje na wszystkich kontynentach i na wielu wyspach. W Polsce jest rośliną uprawianą, czasami dziczejącą (efemerofit).
Biologia i ekologia.
Roślina wieloletnia, podkrzew, chamefit. Kwitnie od czerwca do sierpnia. Cała roślina ma silny, swoisty, mało przyjemny zapach i gorzki smak. Liczba chromosomów 2n = 72, 81.
Uprawa.
Jest mrozoodporna. Najlepiej rośnie na lekko zasadowej i przepuszczalnej glebie oraz na słonecznym stanowisku. Powinna być zasłonięta od silnych wiatrów. Aby zapewnić roślinie zwarty pokrój, należy ją przyciąć po przekwitnieniu. Rozmnaża się ją wiosną przez podział lub późnym latem przez sadzonki pędowe. Można też rozmnażać przez nasiona, które wysiewa się w kwietniu do rozsadnika lub bezpośrednio do gruntu. Bezpośrednio po zbiorze nasiona kiełkują słabo, wiosną mają już większą zdolność kiełkowania. W pierwszym roku ruta zwyczajna wytwarza tylko rozetę liściową, w następnym roku – łodygę z kwiatami.

</doc>
<doc id="945143" url="https://pl.wikipedia.org/wiki?curid=945143" title="Wostok 8A92">
Wostok 8A92

Wostok 8A92 – radziecka rakieta nośna, która przez pięć lat służyła do wynoszenia głównie satelitów wywiadowczych serii Zenit-2. Przyjęta do użytku na podstawie rozporządzenia nr 0045 ministerstwa obrony ZSRR "O przyjęciu do uzbrojenia satelitów Zenit-2 wystrzeliwanych przez 8A92", z dnia 10 marca 1964.

</doc>
<doc id="945145" url="https://pl.wikipedia.org/wiki?curid=945145" title="Zjednoczenie Demokratyczne">
Zjednoczenie Demokratyczne

Zjednoczenie Demokratyczne (ZD) – polska konspiracyjna organizacja polityczna powołana w lipcu 1944 w wyniku połączenia Stronnictwa Demokratycznego ze Związkiem Odbudowy Rzeczypospolitej, Polską Niepodległą i Polskim Stronnictwem Demokratycznym (grupa Henryka Józewskiego).
Pierwszym przewodniczącym ZD był Eugeniusz Czarnowski, jego następcą został Zygmunt Kapitaniak. ZD przysługiwało jedno miejsce w Radzie Jedności Narodowej.
Organami prasowymi tej organizacji były: "Nowy Dzień" i "Głos Wolny Wolność Ubezpieczający".
W marcu 1945 dwóch przywódców ZD: Eugeniusz Czarnowski i Stanisław Michałowski zostało aresztowanych przez NKWD i sądzonych w procesie szesnastu. 
We wrześniu 1945 większość członków ZD wstąpiła do Stronnictwa Demokratycznego.

</doc>
<doc id="945147" url="https://pl.wikipedia.org/wiki?curid=945147" title="Ruta graveolens">
Ruta graveolens



</doc>
<doc id="945148" url="https://pl.wikipedia.org/wiki?curid=945148" title="Virtuality show">
Virtuality show

Virtuality show – jeden z gatunków internetowych, składający się z filmów video pokazujących realne życie bohaterów. Występujące w nim osoby są ściśle wyselekcjonowane. Virtuality show posiada określoną z góry konwencję, a jego celem jest wyłonienie jednego zwycięzcy. Eliminacja uczestników jest dokonywana przez internautów. Gatunek nawiązuje do reality show – kontrowersyjnych seriali telewizyjnych, których bohaterowie w zamknięciu są śledzeni przez kamery całą dobę.

</doc>
<doc id="945155" url="https://pl.wikipedia.org/wiki?curid=945155" title="Łańcut (stacja kolejowa)">
Łańcut (stacja kolejowa)

Łańcut – stacja kolejowa w Łańcucie, w województwie podkarpackim, w Polsce. Według klasyfikacji PKP ma kategorię dworca regionalnego.
W roku 2017 stacja obsługiwała 500–699 pasażerów na dobę.
Historia.
Pierwszy obiekt stacyjny w Łańcucie powstał w 1859 i służył do 1915, kiedy to na skutek działań wojennych został spalony, a następnie zburzony.
Budynek dworca kolejowego został wybudowany w roku 1988. W latach 2010–2012 został gruntownie przebudowany i zmodernizowany. Uroczyste otwarcie nastąpiło 29 maja 2012, a koszt inwestycji wyniósł około 3 mln zł.

</doc>
<doc id="945156" url="https://pl.wikipedia.org/wiki?curid=945156" title="Nemšová">
Nemšová

Nemšová – miasto w północno-zachodniej Słowacji, w kraju trenczyńskim, w powiecie Trenczyn.
Jest położone 10 km na północ od Trenczyna, 3 km na zachód od Dubnicy nad Váhom. Nemšová pierwszy raz w źródłach pisanych pojawiła się w 1242, status miasta zyskała w 1989.

</doc>
<doc id="945160" url="https://pl.wikipedia.org/wiki?curid=945160" title="Krajowy System Informacji o Terenie">
Krajowy System Informacji o Terenie

Krajowy System Informacji o Terenie – zakładany jest i prowadzony przez Głównego Geodetę Kraju dla obszaru całego kraju, a na szczeblach województwa i powiatu, przez marszałka województwa i starostę. Dla tych obszarów zakłada się bazy danych zawierające stosowne dane, bazy metadanych obejmujące istniejące bazy danych systemów już istniejących, a także inne dane związane ze statusem prawnym systemu. 
Szczegółowe zasady oraz tryb założenia i prowadzenia krajowego systemu reguluje rozporządzenie Ministra Rozwoju Regionalnego i Budownictwa z dnia 12 lipca 2001.
Główny Geodeta Kraju ma dostęp do baz danych w województwie i powiecie, a wojewoda do baz danych organów administracji samorządowej. Dane do KSIT-u opracowuje się na podstawie przepisów określających standardy techniczne dotyczące geodezji i kartografii oraz krajowego systemu informacji o terenie.
System informacji o terenie zawiera dane obligatoryjne dotyczące:
System informacji może być także uzupełniany o dane fakultatywne umożliwiające użytkownikowi tworzenie własnych baz danych. Prawo własności tworzonych zasobów informacyjnych przysługuje organom administracji rządowej i samorządowej.
Prowadzenie systemu polega na:

</doc>
<doc id="945163" url="https://pl.wikipedia.org/wiki?curid=945163" title="Polskie Nagrania">
Polskie Nagrania



</doc>
<doc id="945167" url="https://pl.wikipedia.org/wiki?curid=945167" title="Rutwica lekarska">
Rutwica lekarska

Rutwica lekarska ("Galega officinalis" L.) – gatunek rośliny z rodziny bobowatych ("Fabaceae"). Rodzimym obszarem jego występowania jest Afryka Północna (Algeria, Maroko), Pakistan w Azji oraz wschodnia, południowa i środkowa Europa, ale rozprzestrzenia się też w innych regionach. W Polsce występuje rzadko, tylko w południowej części kraju jako gatunek zawleczony, kenofit, efemerofit.
Biologia i ekologia.
Bylina, hemikryptofit. Rośnie na mokrych łąkach, brzegach wód i w wilgotnych zaroślach. Kwitnie od lipca do sierpnia.

</doc>
<doc id="945168" url="https://pl.wikipedia.org/wiki?curid=945168" title="Galega officinalis">
Galega officinalis



</doc>
<doc id="945169" url="https://pl.wikipedia.org/wiki?curid=945169" title="Wielka gala flagowa">
Wielka gala flagowa



</doc>
<doc id="945170" url="https://pl.wikipedia.org/wiki?curid=945170" title="Mała gala flagowa">
Mała gala flagowa



</doc>
<doc id="945172" url="https://pl.wikipedia.org/wiki?curid=945172" title="Tommaso Ruffo">
Tommaso Ruffo

Tommaso Ruffo (ur. 15 września 1663 w Neapolu – zm. 16 lutego 1753 w Rzymie) – włoski kardynał, z rodziny książąt Bagnara.
Życiorys.
Studiował na uniwersytecie "La Sapienza" w Rzymie, uzyskując tytuł "doctor utriusque iuris" obejmujący dwie podstawowe gałęzie prawa – kanoniczne i cywilne. Internuncjusz w Brukseli za pontyfikatu Innocentego XI, później wicelegat w Rawennie i referendariusz Sygnatury Apostolskiej. 21 maja 1694 mianowany inkwizytorem na Malcie. Doprowadził do pojednania joannitów z Republiką Genui.
W 1698 został tytularnym arcybiskupem Nicei i nuncjuszem w księstwie Toskanii. W 1700 został prefektem Domu Papieskiego, a dwa lata później odmówił promocji do arcybiskupstwa Neapolu. W 1706 Klemens XI mianował go kardynałem prezbiterem, udzielając mu dyspensy z racji tego, że jeden z jego kuzynów (Giacomo Boncompagni) był już kardynałem. Legat w Romanii (1709-10), Ferrarze (1710-21), Bolonii (1721-27) i ponownie w Ferrarze (1727-30). Arcybiskup Ferrary 1717-38. Kardynał biskup Palestriny 1726-38. Kardynał biskup Porto e Santa Rufina i subdziekan Kolegium Kardynalskiego 1738-40. Uczestniczył w konklawe 1721, 1724, 1730 (na którym był kandydatem do tiary) i 1740. W 1740 nowy papież Benedykt XIV mianował go wicekanclerzem Świętego Kościoła Rzymskiego, sekretarzem Rzymskiej Inkwizycji oraz kardynałem biskupem Ostia e Velletri i dziekanem św. Kolegium. Wszystkie te funkcje pełnił aż do śmierci. Zmarł 16 lutego 1753 w pałacu kancelarii apostolskiej, mając prawie 90 lat.

</doc>
<doc id="945174" url="https://pl.wikipedia.org/wiki?curid=945174" title="Zonnebeke">
Zonnebeke

Zonnebeke − miejscowość i gmina w Belgii w prowincji Flandria Zachodnia.

</doc>
<doc id="945175" url="https://pl.wikipedia.org/wiki?curid=945175" title="Clematis alpina">
Clematis alpina



</doc>
<doc id="945177" url="https://pl.wikipedia.org/wiki?curid=945177" title="Emmaus (organizacja)">
Emmaus (organizacja)

Emmaus (również Emaus, Ruch Emmaus, z fr. Mouvement Emmaüs) – ruch społeczny i nazwa międzynarodowej organizacji charytatywnej założonej w 1949 roku we Francji przez ojca Piotra, czyli Henri Grouèsa.
Historia.
Początki ruchu Emmaus sięgają czasów tuż po II wojnie światowej, która spowodowała kryzys w całej Europie. Ojciec Piotr – opiekun bezdomnych – spotkał wtedy człowieka, który chciał popełnić samobójstwo, porozmawiał z nim i nakłonił go do porzucenia tego zamiaru. Człowiek ten, o imieniu Georges, został pierwszym kompanionem ("compagnon", z fr. kompan, współtowarzysz) wspólnoty Emaus w Neuilly-Plaisance pod Paryżem. Wkrótce zaczęły powstawać kolejne wspólnoty, również poza Francją. Organizacja posiada obecnie sieć grup w ponad czterdziestu krajach na świecie. Pierwszą wspólnotę w Polsce otwarto w 1995 r. w Lublinie.
Organizacja.
Wspólnoty są komórkami najbardziej podstawowymi i jednocześnie pierwszymi spośród wszystkich form działalności ruchu Emmaus. W większości wypadków powstały, by przyjmować ludzi potrzebujących pomocy, bezdomnych, także uzależnionych, samotnych, uchodźców, dając im schronienie, poczucie bezpieczeństwa, ofiarowując przyjaźń, wreszcie przywracając radość życia. Członkami wspólnot zostają również inni, którzy wybierając życie bardzo proste, zorientowane na wspólnotę i dzielenie się z innymi znajdują w tym głęboki sens. Wspólnoty dają schronienie wszystkim bez względu na wiek, pochodzenie i przeszłość. Kompanioni mieszkają razem, pracują i wspólnie dzielą się wypracowanym zyskiem, w ramach komuny. W zależności od wspólnoty, przyjmowane są indywidualne osoby lub całe rodziny. Zgodnie z ideą ruchu kompanion powinien przebywać we wspólnocie do momentu odzyskania możliwości powrotu i godnego życia w społeczeństwie, jednakże wiele osób spędza we wspólnocie wiele lat, a nieraz całe życie.
Stowarzyszenia Przyjaciół Emmaus jednoczą ludzi, którzy nie angażując się bezpośrednio w życie wspólnoty, podzielają jej idee i wspierają w pracy. W działalności wspólnot pomagają również inni wolontariusze, dla których organizacja przygotowuje obozy wolontariackie.
Oprócz wspólnot, Emmaus prowadzi m.in. domy pomocy, poradnie, przychodnie, noclegownie, szpitale.
Wspólnoty Emmaus na świecie.
W ramach stowarzyszenia Emmaüs International działa obecnie ok. 300 grup w 35 krajach:
Działalność.
W 1951, kiedy pierwsze wspólnoty zaczęły borykać się z problemami finansowymi, ojciec Piotr, za radą swoich podopiecznych, postanowił zarabiać odzyskiwaniem surowców – makulatury, złomu – poprzez ich uzdatnianie do ponownego użycia.
Obecnie w większości krajów wspólnoty znane są jako "Zbieracze Starych Ubrań Emmaus". Praca jest jednym z ich podstawowych wymagań a zarazem najwyższych wartości. Wspólnoty starają się przygotować miejsca pracy dla każdego, w zależności od kwalifikacji lub innych czynników, np. stanu zdrowia, sprawiając, że każdy członek wspólnoty staje się potrzebny. Kompanioni zbierają używane przedmioty, przywracając im ponownie wartość. Poszczególne grupy prowadzą własne sklepy lub kiermasze, na których sprzedają odnowione meble, ubrania, sprzęt elektroniczny, rzeczy codziennego użytku i inne otrzymane wcześniej od darczyńców. Zysk z tej działalności jest przeznaczony na utrzymanie wspólnoty.
W zależności od możliwości i potrzeb lokalnych praca ta może przyjąć jednak wiele różnorodnych form: rolnictwo, hodowla, rzemiosło, usługi.
Grupy Emaus stawiają sobie za cel również wspieranie innych, jeszcze bardziej potrzebujących. Solidarność ta przejawia się głównie w akcjach ratowania ofiar kataklizmów, konfliktów, wojen, ale jest to także pomoc materialna dla najuboższych. Stowarzyszenia Przyjaciół Emaus jednoczą ludzi, którzy nie angażując się bezpośrednio w życie wspólnoty, podzielają jej idee i wspierają w pracy poprzez wolontariat. Powszechna jest również pomoc, zarówno organizacyjna jak i charytatywna, udzielana przez jedne wspólnoty innym, według idei ojca Piotra.

</doc>
<doc id="945180" url="https://pl.wikipedia.org/wiki?curid=945180" title="Port lotniczy Zagrzeb im. Franja Tuđmana">
Port lotniczy Zagrzeb im. Franja Tuđmana

Port lotniczy Zagrzeb im. Franja Tuđmana (chorw. "Zračna luka „Franjo Tuđman”", IATA: ZAG, ICAO: LDZA) – międzynarodowy port lotniczy położony 17 km na południowy wschód od Zagrzebia. Jest największym portem lotniczym Chorwacji.
Historia.
Pierwsze lotnisko w Zagrzebiu zostało zbudowane w 1909 roku w zachodniej dzielnicy miasta Črnomerec.
W 1927 Charles Lindbergh dokonał wyładunku na lotnisku Borongaj (na wschód od Zagrzebia) po udanym locie nad Oceanem Atlantyckim. Lotnisko obsługę ruchu pasażerskiego rozpoczęło w dniu 15 lutego 1928. 1 kwietnia 1947 usługi komercyjne zostały przeniesione na byłe lotnisko wojskowe w pobliżu miejscowości Lučko, na południowy zachód od miasta. W szczytowym okresie w 1959, Lučko obsługiwało 167 000 pasażerów.
20 kwietnia 1962 lotnisko zostało przeniesione do bieżącej lokalizacji w pobliżu dzielnicy Pleso na południowym wschodzie. Otwarto długi na 2 500 m pas startowy i terminal o powierzchni 1000 m².
Nowy terminal o powierzchni 5000 m² został zbudowany w 1966, jak również rozbudowana płyta postojowa. W 1974 pas startowy został przedłużony do 3250 m, a terminal powiększona do 12 000 m².
W 2004 na lotnisku zainstalowano system ILS III kategorii. Terminal VIP został ukończony w 2008 i znajduje się na południowy zachód od starego terminala, który również będzie odnowiony.

</doc>
<doc id="945187" url="https://pl.wikipedia.org/wiki?curid=945187" title="Rolnicy">
Rolnicy



</doc>
<doc id="945188" url="https://pl.wikipedia.org/wiki?curid=945188" title="Atheris squamiger">
Atheris squamiger



</doc>
<doc id="945192" url="https://pl.wikipedia.org/wiki?curid=945192" title="Dzierzbia (rzeka)">
Dzierzbia (rzeka)

Dzierzbia – rzeka, lewy dopływ Skrody o długości 19,14 km i powierzchni zlewni 108,93 km².
Rzeka płynie głównie na terenie gminy Stawiski. Zasilana jest przez liczne źródła, między innymi przez Rzekę Mogilną. W jej biegu znajduje się rezerwat przyrody „Uroczysko Dzierzbia”.

</doc>
<doc id="945194" url="https://pl.wikipedia.org/wiki?curid=945194" title="Elías Figueroa">
Elías Figueroa

Elías Ricardo Figueroa Brander (ur. 25 października 1946 w Valparaíso), chilijski piłkarz, środkowy obrońca.
Figueroa uchodzi - obok Ivána Zamorano - za najwybitniejszego chilijskiego piłkarza w historii. Trzykrotnie brał udział w finałach mistrzostw świata również trzykrotnie wybierano go najlepszym piłkarzem Ameryki Południowej (1974, 1975, 1976).
Karierę zaczynał w Unión La Calera w 1964. W latach 1965-1966 grał w Santiago Wanderers z rodzinnego miasta. W 1967 został zawodnikiem CA Peñarol (mistrzostwo Urugwaju w 1967 i 1968), skąd po czterech latach odszedł do brazylijskiego SC Internacional. W klubie z Porto Alegre występował do 1976 (mistrzostwo Brazylii w 1975 i 1976). W następnym sezonie wrócił do ojczyzny (CD Palestino, mistrzostwo Chile w 1978). Grał także w lidze amerykańskiej (Fort Lauderdale Strikers), a karierę kończył w słynnym Colo-Colo w 1982.
W reprezentacji Chile w latach 1966-1982 rozegrał 70 spotkań i strzelił 2 gole. W turniejach MŚ brał udział co osiem lat - 1966, 1974, 1982 - w swym ostatnim starcie pełniąc funkcję kapitana zespołu.
O sportowej klasie Figueroy świadczą przydomki jakimi go obdarzano - "Don Elías" czy "Mariscal" (Marszałek). Znalazł się na przygotowanej przez Pelé liście FIFA 100.

</doc>
<doc id="945195" url="https://pl.wikipedia.org/wiki?curid=945195" title="Bezpraw">
Bezpraw

Bezpraw – osada w północno-zachodniej Polsce, położona w województwie zachodniopomorskim, w powiecie kołobrzeskim, w gminie Kołobrzeg. Miejscowość wchodzi w skład sołectwa Rościęcino.
W miejscowości znajduje się zakład produkujący produkty budowlane tj. beton towarowy, prefabrykaty, stal zbrojeniową.

</doc>
<doc id="945197" url="https://pl.wikipedia.org/wiki?curid=945197" title="Vítor Paneira">
Vítor Paneira

Vítor Paneira, właśc. Vítor Manuel da Costa Araújo (ur. 16 lutego 1966 w Calendário) – portugalski piłkarz grający na pozycji prawego pomocnika.
Kariera klubowa.
Vítor Paneira piłkarską karierę rozpoczął w klubie FC Famalicão, w barwach którego w 1985 roku zadebiutował w drugiej lidze. Po dwóch latach gry w nim odszedł do FC Vizela. Grając w tym zespole został zauważony przez skautów Benfiki Lizbona i w 1988 roku przeszedł do stołecznego klubu. Tam wywalczył miejsce w podstawowym składzie. W 1989 roku wywalczył swoje pierwsze mistrzostwo kraju. W 1990 roku wystąpił z Benfiką w finale Pucharu Mistrzów, w którym portugalski klub uległ A.C. Milan 0:1. W sezonie 1990/1991 ponownie został mistrzem kraju, ale w europejskich pucharach nie osiągnął z Benfiką takiego sukcesu jak Pucharze Europy. W 1993 roku zdobył Puchar Portugalii, a w 1994 roku swoje ostatnie w karierze mistrzostwo kraju.
Latem 1995 Vítor Paneira odszedł z Benfiki na skutek kłótni z trenerem klubu Arturem Jorge. Jego nowym zespołem została Vitória SC. W Vitórii także był uważany za gwiazdę zespołu i w 1998 roku doprowadził ten klub do 3. miejsca w historii. W sezonie 1998/1999 wystąpił bez sukcesów w Pucharze UEFA, a z klubu odszedł po 4 latach gry w nim. Latem 1999 został piłkarzem Académiki Coimbra, w której spędził 2 lata grając w 2. lidze, a latem 2001 zdecydował się zakończyć piłkarską karierę w wieku 35 lat.
Kariera reprezentacyjna.
W 1987 roku Vítor Paneira wraz z młodzieżową reprezentacją Portugalii U-21 wziął udział w turnieju w Tulonie. W pierwszej reprezentacji zawodnik ten zadebiutował 12 października 1988 w zremisowanym 0:0 towarzyskim meczu ze Szwecją. W reprezentacji występował przez 7 lat i w tym okresie rozegrał 44 mecze i strzelił 4 gole. Swój ostatni mecz w kadrze Paneira rozegrał 29 maja 1996, a Portugalia wygrała 1:0 z Irlandią. Jeszcze w tym samym roku został powołany do kadry przez António Oliveirę na Euro 96, ale był jednym z tych zawodników, którzy nie zagrali na tym turnieju ani minuty.
Kariera trenerska.
Po zakończeniu kariery Vítor Paneira został trenerem. Prowadził FC Famalicão, Boavisty i Gondomar SC. Od 2011 roku jest trenerem CD Tondela.

</doc>
<doc id="945198" url="https://pl.wikipedia.org/wiki?curid=945198" title="Budzimskie">
Budzimskie

Budzimskie – osada w Polsce położona w województwie zachodniopomorskim, w powiecie kołobrzeskim, w gminie Kołobrzeg. Miejscowość wchodzi w skład sołectwa Bogusławiec.

</doc>
<doc id="945199" url="https://pl.wikipedia.org/wiki?curid=945199" title="Elias Figueroa">
Elias Figueroa



</doc>
<doc id="945202" url="https://pl.wikipedia.org/wiki?curid=945202" title="Głąb">
Głąb

Głąb – osada w Polsce położona w województwie zachodniopomorskim, w powiecie kołobrzeskim, w gminie Kołobrzeg. Miejscowość wchodzi w skład sołectwa Drzonowo.

</doc>
<doc id="945204" url="https://pl.wikipedia.org/wiki?curid=945204" title="Vitor Paneira">
Vitor Paneira



</doc>
<doc id="945206" url="https://pl.wikipedia.org/wiki?curid=945206" title="Kopydłówko">
Kopydłówko

Kopydłówko – osada w Polsce położona w województwie zachodniopomorskim, w powiecie kołobrzeskim, w gminie Kołobrzeg. Miejscowość wchodzi w skład sołectwa Rościęcino.
Kopydłówko to przede wszystkim istniejące ujęcie wody Kopydłówko-Rościęcino. Istniejąca zabudowa mieszkaniowa jest według miejscowego planu zagospodarowania przeznaczeniem uzupełniającym terenu i docelowo planuje się likwidację funkcji.
Ochrona przyrody
Teren znajduje się w specjalnym obszarze ochrony siedlisk Natura 2000 "Dorzecze Parsęty" i w projektowanym zespole
przyrodniczo-krajobrazowym "Pradolina i dolina rzeki Parsęty".
Krajobraz kulturowy
Obszar ujęcia wody jest objęty strefą ochrony konserwatorskiej B.

</doc>
<doc id="945207" url="https://pl.wikipedia.org/wiki?curid=945207" title="Polskie Stronnictwo Demokratyczne (1939–1945)">
Polskie Stronnictwo Demokratyczne (1939–1945)

Polskie Stronnictwo Demokratyczne (PSD) – polskie konspiracyjne ugrupowanie polityczne utworzone na przełomie 1944/1945 roku na bazie tzw. grupy „Olgierda”. Grupa ta wywodziła się z lewicy obozu sanacyjnego. Na jej czele stanął były wojewoda wołyński Henryk Józewski ps. „Olgierd”, wydający od 1940 r. pismo „Polska Walczy”. „Olgierd” głosił koncepcję budowy centrolewicowego bloku socjalistów, ludowców i lewicowych piłsudczyków. W lipcu 1944 grupa „Olgierda” weszła w skład Zjednoczenia Demokratycznego. Od początku 1945 r. wydawała jako organ PSD pismo „Polska Niezawisła”.
PSD Józewskiego nie należy mylić z Polskim Stronnictwem Demokratycznym utworzonym jesienią 1943 r. przez członków Komendy Obrońców Polski (Henryk Borucki, ppłk Liciński, ppłk Róg-Mazurek, kpt. Dąbkiewicz). PSD Boruckiego w 1943 r. weszło w skład Naczelnego Komitetu Ludowego Zjednoczonych Stronnictw Demokratycznych i Socjalistycznych, a w 1944 r. do Centralizacji Stronnictw Demokratycznych, Socjalistycznych i Syndykalistycznych.

</doc>
<doc id="945209" url="https://pl.wikipedia.org/wiki?curid=945209" title="Korzyścienko">
Korzyścienko

Korzyścienko – osada w północno-zachodniej Polsce położona w województwie zachodniopomorskim, w powiecie kołobrzeskim, w gminie Kołobrzeg. Miejscowość wchodzi w skład sołectwa Korzystno.
Przez miejscowość przebiega droga powiatowa nr 0252Z z Korzystna.

</doc>
<doc id="945212" url="https://pl.wikipedia.org/wiki?curid=945212" title="Rogozina">
Rogozina

Dwie miejscowości w Polsce:
Jedna miejscowość w Bułgarii:

</doc>
<doc id="945214" url="https://pl.wikipedia.org/wiki?curid=945214" title="Wyspy Banksa">
Wyspy Banksa

Wyspy Banksa (ang. "Banks Islands", fr. "Îles Banks") – grupa wysp w północnym Vanuatu. Razem z Wyspami Torresa na północnym zachodzie tworzą najdalej na północ wysuniętą prowincję tego kraju, Torba.
W 1979 r. wyspy zamieszkiwało 4614 osób. Autochtoniczni mieszkańcy wysp należą do grupy austronezyjskiej i mówią piętnastoma językami, z których większość jest zagrożona. Najwięcej ludzi (2100 osób) używa języka Mwotlap.

</doc>
<doc id="945217" url="https://pl.wikipedia.org/wiki?curid=945217" title="Spanair">
Spanair

Spanair – hiszpańskie linie lotnicze z siedzibą w L’Hospitalet de Llobregat blisko Barcelony. Do 2009 linie były zależne od skandynawskich Scandinavian Airlines System, które później posiadały 19,9% udziałów. Głównym węzłem był port lotniczy Barcelona, pozostałe istotne dla linii lotniska to Madryt-Barajas, Palma de Mallorca i Tenerife Norte.
Linie oferowały planowe loty pasażerskie na terenie Hiszpanii, całej Europy oraz zachodniej części Afryki, a także loty czarterowe dla przedsiębiorstw turystycznych. Główny węzłem był port lotniczy Barcelona. W roku 2008 linie przewiozły 10,2 mln pasażerów i zatrudniały ponad 3100 osób.
Były członek sojuszu Star Alliance.
Historia.
Spanair powstały w grudniu 1986, jako wspólne przedsięwzięcie Scandinavian Airlines System i Viajes Marsans, a planowe loty pasażerskie rozpoczęły dwa lata później, w marcu 1988. Pierwsze loty długodystansowe do Stanów Zjednoczonych, Meksyku i Dominikany rozpoczęły w 1991, a krajowe w 1994. 
W listopadzie 1997 Spanair rozpoczęły regularne loty międzykontynentalne z Madrytu do Waszyngtonu, a następnie do São Paulo, Buenos Aires i Hawany.
W 2003 Spanair dołączyły do sojuszu linii lotniczych Star Alliance.
W 2007 Scandinavian Airlines System postanowiły sprzedać udziały w Spanair, jako że od początku istnienia hiszpańskich linii 94% udziałów należało do skandynawskiego przewoźnika. W styczniu 2009, pomimo wcześniejszych problemów ze sprzedażą za oczekiwaną cenę, grupa katalońskich inwestorów weszła w posiadanie Spanair, pozostawiając Skandynawom 19,9% akcji.
27 stycznia 2012 linie Spanair zawiesiły działalność.
Flota.
Średni wiek maszyn - 11,3 roku (stan na 18 października 2010)

</doc>
<doc id="945220" url="https://pl.wikipedia.org/wiki?curid=945220" title="Francesco del Giudice">
Francesco del Giudice

Francesco del Giudice (ur. 7 grudnia 1647 w Neapolu, zm. 10 października 1725 w Rzymie) – włoski kardynał, pochodzący z Neapolu z rodu książąt Cellamare i Giovenazzo. W młodości był wicelegatem w Bolonii, gubernatorem Fano i Rzymu oraz wicekamerlingiem św. Kościoła Rzymskiego.
W 1690 papież Aleksander VIII mianował go kardynałem prezbiterem tytułu Santa Maria del Popolo, udzielając mu dyspensy od obowiązku posiadania niższych święceń kapłańskich. Odmówił promocji na stanowisko arcybiskupa Salerno w 1696, ale zaakceptował za zgodą Klemensa XI nominację stanowisko wicekróla królestwa Sycylii w 1701. Arcybiskup Monreale na Sycylii 1704-25 (zrezygnował krótko przed śmiercią). Wielki Inkwizytor Hiszpanii 1711-16, rezydował w tym czasie na Półwyspie Iberyjskim, odgrywając tam istotną rolę polityczną. W 1713 był kandydatem do arcybiskupstwa Toledo, wiążącego się z godnością prymasa Hiszpanii, ale jego kandydaturę zablokował Melchor de Mecanaz, jego wróg na dworze hiszpańskim. W 1714 utracił też łaskę króla Hiszpanii i w 1717 ostatecznie powrócił do Włoch. Kardynał biskup Palestriny (1717-21) i Frascati (1721-24). Sekretarz Rzymskiej Inkwizycji od 1719. Ambasador Austrii wobec Stolicy Apostolskiej 1719-20. Od 1724 biskup Ostia e Velletri i dziekan Kolegium Kardynalskiego. Przez ostatnie miesiące życia był też prefektem Kongregacji Kościelnych Immunitetów. Protektor Hiszpanii oraz królestwa Sycylii i Neapolu. Zmarł w Rzymie.
Był on jedynym w historii inkwizytorem stojącym na czele zarówno Inkwizycji hiszpańskiej (1711–16), jak i Inkwizycji rzymskiej (1719–25).

</doc>
<doc id="945222" url="https://pl.wikipedia.org/wiki?curid=945222" title="Rogozina (powiat kołobrzeski)">
Rogozina (powiat kołobrzeski)

Rogozina – środkowa część wsi Karcino, położona w województwie zachodniopomorskim, w powiecie kołobrzeskim, w gminie Kołobrzeg.
Przed 1945 r. niemiecką nazwą było "Mittelhagen". W 1948 r. wydano rozporządzenie ustalające, że polską nazwą tej części wsi będzie "Rajewo". Jednakże opierając się na innym rozporządzeniu z 1947 r. ustalającej dla drugiej wsi "Mittelhagen" (tj. Rogozina) w powiecie gryfickim (wtedy nie był to powiat kołobrzeski) określono lokalnie, że część wsi przyjmie nazwę "Rogozina". Urzędowa nazwa "Rogozina" została usankcjonowana w 1982 r.

</doc>
<doc id="945225" url="https://pl.wikipedia.org/wiki?curid=945225" title="Aldo Campatelli">
Aldo Campatelli

Aldo Campatelli (ur. 7 kwietnia 1919, zm. 3 czerwca 1984) – włoski piłkarz i trener piłkarski.
Kariera sportowa.
W latach 1936–1950 grał na pozycji pomocnika w Interze Mediolan. Rozegrał w lidze dla Interu 283 mecze strzelając 39 bramek. W latach 1950–1953 był graczem Bologny. Po zakończeniu kariery piłkarskiej został trenerem, dwukrotnie prowadził Inter (1955-1956 oraz 1959-1960) oraz Vicenzę (1954-1955 i 1965-1966), oprócz tego Bolognę (1956-1957) i Genoę (1967-1969).

</doc>
<doc id="945226" url="https://pl.wikipedia.org/wiki?curid=945226" title="Sieradowo">
Sieradowo

Sieradowo – północna część wsi Karcino, w województwie zachodniopomorskim, w powiecie kołobrzeskim, w gminie Kołobrzeg. Położona nad potokiem Łużanką, przedłużeniem Dębosznicy. W części wsi znajduje się kościół parafialny pw. Krzyża Świętego
Nazwę "Sieradowo" wprowadzono urzędowo w 1948 r., zastępując poprzednią niemiecką nazwę "Kirchhagen".

</doc>
<doc id="945227" url="https://pl.wikipedia.org/wiki?curid=945227" title="Mieczysław Ryś-Trojanowski">
Mieczysław Ryś-Trojanowski

Mieczysław Ryś-Trojanowski, ps. "Ryszard" (ur. 21 października 1881 w Krośniewicach, zm. 4 kwietnia 1945 w Mauthausen) – generał brygady Wojska Polskiego.
Życiorys.
Mieczysław Ryś-Trojanowski urodził się 21 października 1881 w Krośniewicach, w rodzinie Szymona, powstańca styczniowego, i Leonii ze Szlampków. Żonaty z Jadwigą Lipko. Ojciec Janiny Trojanowskiej-Zborowskiej ps. „Nina”. Studiował w Krakowie, gdzie związał się z ruchem niepodległościowym. Uczestnik rewolucji 1905 roku, aresztowany w związku z podejrzeniami o udział w przygotowaniach zamachu na generał-gubernatora warszawskiego. Od 1908 działał w Galicji, w ścisłym kierownictwie Związku Walki Czynnej, organizator organizacji strzeleckich. Znalazł się w grupie 66 strzelców, którzy jako pierwsi zdali egzamin oficerski.
Od początku I wojny światowej brał aktywny udział w czynie zbrojnym służąc w Legionach Polskich. Walczył m.in. w bitwach pod Krzywopłotami, Konarami, Kominkiem, Kostiuchnówką, Kuklami. Od 1 listopada 1916 dowodził w zastępstwie 5 pułkiem piechoty Legionów Polskich, a następnie objął dowództwo tego oddziału.
Po kryzysie przysięgowym w lipcu 1917 podzielił los innych oficerów legionowych – był internowany w Beniaminowie, a następnie więziony przez Niemców w obozach w Rastatt, Holzmünden i Werl.
Na początku listopada 1918 z rozkazu generała Śmigły-Rydza objął dowództwo Okręgu Wojskowego w Chełmie i chełmskiego pułku piechoty, który później został przemianowany na 35 pułk piechoty. Na czele tego oddziału walczył na wojnie z bolszewikami. 20 maja 1920 przekazał dowództwo 35 pułku piechoty kapitanowi Wiktorowi Pokrywce, a sam objął dowództwo XVII Brygady Piechoty. 22 maja 1920 został zatwierdzony w stopniu pułkownika ze starszeństwem z dniem 1 kwietnia 1920. 2 września 1920 został wyznaczony na stanowisko dowódcy 9 Dywizji Piechoty. Dywizją dowodził do końca lipca 1926. 3 maja 1922 został zweryfikowany w stopniu pułkownika ze starszeństwem z dniem 1 czerwca 1919 i 24. lokatą w korpusie oficerów piechoty oraz przydzielony na ewidencję 22 pułku piechoty w Siedlcach.
1 grudnia 1924 Prezydent RP Stanisław Wojciechowski, na wniosek Ministra Spraw Wojskowych, generała dywizji Władysława Sikorskiego awansował go na generała brygady ze starszeństwem z dniem 15 sierpnia 1924 i 18. lokatą w korpusie generałów. 31 lipca 1926 Prezydent RP Ignacy Mościcki mianował go dowódcą Okręgu Korpusu Nr IX w Brześciu nad Bugiem. W 1935 został przeniesiony na stanowisko dowódcy Okręgu Korpusu Nr I w Warszawie. Służbę na stanowisku dowódcy okręgu korpusu pełnił do września 1939.
Po wyznaczeniu w dn. 3 września gen. Czumy na dowódcę Obrony Warszawy, 4 września opuścił stolicę wraz ze sztabem DOK I. Zgodnie z planem mobilizacyjnego rozwinięcia, DOK I miało koordynować działania Armii „Prusy” i Armii „Modlin” w obronie stolicy oraz na linii Wisły od Modlina do Dęblina. Działając na wschód od Warszawy, organizował punkty kontrolne na drogach, wstrzymując i porządkując ewakuację urzędów państwowych, policji i wojska. Uczestniczył w organizowaniu na nowo pododdziałów WP, w tym Armii „Lublin” z żołnierzy znajdujących się w okolicy Mińska Mazowieckiego, Brześcia, Kowla, Szacka i Włodzimierza Wołyńskiego.
Po agresji ZSRR na Polskę przedostał się na Węgry w dniu 20 września. Na Węgrzech uczestniczył w organizowaniu przerzutów polskich żołnierzy przez Jugosławię do Francji. Działając w zorganizowanej grupie kilkunastu polskich oficerów, współpracował z Armią Krajową i Węgierskim Sztabem Generalnym. Wraz z grupą oficerów tego sztabu przygotowywał przewrót mający na celu wywołanie powstania przeciw Niemcom oraz wsparcie planowanej przez AK Akcji „Burza”. Według niemieckiego wywiadu, gen. Trojanowski miał zostać dowódcą artylerii powstańczej. 19 marca 1944, po zajęciu Węgier przez Niemcy, w wyniku zdrady oraz przejęcia dokumentów grupy przez Niemców, aresztowany i umieszczony w obozie koncentracyjnym w Mauthausen, gdzie został zamordowany 4 kwietnia 1945.

</doc>
<doc id="945228" url="https://pl.wikipedia.org/wiki?curid=945228" title="Świerszczewo">
Świerszczewo

2 miejscowości w Polsce:
Zobacz też: Świerszczów, Świerczewo

</doc>
<doc id="945229" url="https://pl.wikipedia.org/wiki?curid=945229" title="Osusznica (struga)">
Osusznica (struga)

Osusznica – struga, lewostronny dopływ Prądzonej o długości 11,62 km.
Struga płynie na Równinie Charzykowskiej w regionie Kaszub zwanym Gochami. Źródła strugi znajdują się na południe od jeziora Trzebielskiego. Struga przepływa przez Osusznicę.

</doc>
<doc id="945230" url="https://pl.wikipedia.org/wiki?curid=945230" title="Świerszczewo (powiat kołobrzeski)">
Świerszczewo (powiat kołobrzeski)

Świerszczewo – część wsi Karcino w północno-zachodniej Polsce położona w województwie zachodniopomorskim, w powiecie kołobrzeskim, w gminie Kołobrzeg.
Nazwę "Świerszczewo" wprowadzono urzędowo w 1948 r., zastępując poprzednią niemiecką nazwę "Langesende".

</doc>
<doc id="945235" url="https://pl.wikipedia.org/wiki?curid=945235" title="Przylaski (województwo zachodniopomorskie)">
Przylaski (województwo zachodniopomorskie)

Przylaski – opuszczona, niezamieszkana osada w Polsce, położona w województwie zachodniopomorskim, w powiecie kołobrzeskim, w gminie Kołobrzeg. Miejscowość wchodzi w skład sołectwa Stramnica.
Nazwę "Przylaski" wprowadzono urzędowo rozporządzeniem w 1948 roku, zastępując poprzednią niemiecką nazwę leśniczówki "Wickenberg".

</doc>
<doc id="945236" url="https://pl.wikipedia.org/wiki?curid=945236" title="Annibale Frossi">
Annibale Frossi

Annibale Frossi (ur. 6 sierpnia 1911 w Muzzana del Turgnano, zm. 26 lutego 1999 w Mediolanie) – włoski piłkarz występujący na pozycji napastnika oraz trener piłkarski. Grał kolejno w takich klubach jak Udinese Calcio, Padova Calcio, AS Bari i L’Aquila Calcio, AS Ambrosiana i Pro Patria. Razem z AS Ambrosiana (pod tą nazwą występował wówczas Inter Mediolan) Frossi w 1938 i 1940 wywalczył mistrzostwo Włoch, a w 1939 zdobył Puchar Włoch. W Interze w 125 meczach strzelił 40 bramek. W latach 1956-1957 Frossi pełnił rolę trenera Interu.

</doc>
<doc id="945238" url="https://pl.wikipedia.org/wiki?curid=945238" title="Sophienhof">
Sophienhof

Sophienhof (pol. "Sobiemierz" (nazwa nadana po II wojnie światowej), też "Sobimierz") – dawny folwark należący do Drzonowa, obecnie niewyodrębniona część wsi Bogusławiec położona na terenie obecnej gminy Kołobrzeg, w województwie zachodniopomorskim, w powiecie kołobrzeskim.
Miejscowość powstała w połowie XIX wieku jako folwark majątku Drzonowo, leżący na zachód od miejscowości "Charlottenhof" (ob. Bogusławiec). Około 1910 ówczesny właściciel majątku Hermann Braeger sprzedał Sobiemierz, w rezultacie czego folwark uległ parcelacji na pięć gospodarstw o powierzchni 10 hektarów i dwie farmy o powierzchni 25 hektarów. Równocześnie zniesiony został obszar dworski w Drzonowie, a jego obszar włączono do gminy o tej samej nazwie, znajdującej się w granicach powiatu kołobrzesko-karlińskiego i okręgu sądu rejonowego (Amtsgericht) w Kołobrzegu. Właściwy dla miejscowości urząd stanu cywilnego znajdował się, podobnie jak władze gminy, w Drzonowie.
W 1871 miejscowość liczyła 13 osób, w 1885 – 11, w 1895 – 13 i w 1905 – 35 (w roku tym miejscowość po raz ostatni została wyodrębniona w statystykach). Katolików w miejscowości nie było, a ewangelicy należeli do parafii w Sarbii.

</doc>
<doc id="945243" url="https://pl.wikipedia.org/wiki?curid=945243" title="Wólka (województwo zachodniopomorskie)">
Wólka (województwo zachodniopomorskie)

Wólka – nazwa zniesionej osady rybackiej, położonej w województwie zachodniopomorskim, w powiecie kołobrzeskim, w gminie Kołobrzeg. Miejscowość wchodziła w skład sołectwa Dźwirzyno. Zabudowa włączona do Dźwirzyna.
Na niemieckiej mapie z 1789 r. widnieje nazwa "Fehrkaten". Do 1945 r. poprzednią niemiecką nazwę osady było "Fährkaten". W 1948 r. ustalono urzędowo polską nazwę "Wólka".

</doc>
<doc id="945246" url="https://pl.wikipedia.org/wiki?curid=945246" title="Wilżyna ciernista">
Wilżyna ciernista

Wilżyna ciernista ("Ononis spinosa" L.) – gatunek półkrzewu z rodziny bobowatych, występujący dość powszechnie w Europie i umiarkowanej strefie Azji. W Polsce jest rośliną rzadką, objętą ochroną.
Biologia i ekologia.
Półkrzew, nanofanerofit, hemikryptofit. Kwitnie od czerwca do września. Jest gatunkiem światłolubnym. Siedliskiem są słoneczne zbocza dolin i wąwozów, przydroża, suche łąki, skarpy i brzegi lasów. Przeważnie występuje w murawach kserotermicznych, rzadziej w piaskowych. Preferuje gleby suche o odczynie obojętnym lub zasadowym. Rośnie pojedynczo lub po kilkanaście do kilkudziesięciu osobników.
Zagrożenia i ochrona.
Gatunek po raz pierwszy objęty w Polsce częściową ochroną gatunkową w 1983 roku. Status ochronny został utrzymany w Rozporządzeniu Ministra Środowiska z dnia 9 października 2014 r. w sprawie ochrony gatunkowej roślin.
Zastosowanie.
Wilżyna ciernista wykorzystywana jest jako roślina lecznicza.
Systematyka i nomenklatura.
Synonimy:
Wyróżnia się dwa podgatunki:
Do gatunku włączana bywa także wilżyna rozłogowa ("O. repens") w randze podgatunku "O. spinosa" subsp. "procurrens" (Wallr.) Briq. (1913).

</doc>
<doc id="945247" url="https://pl.wikipedia.org/wiki?curid=945247" title="Ononis spinosa">
Ononis spinosa



</doc>
<doc id="945248" url="https://pl.wikipedia.org/wiki?curid=945248" title="Kukułka Russowa">
Kukułka Russowa

Kukułka Russowa, stoplamek Russowa, storczyk Russowa ("Dactylorhiza russowii") — gatunek byliny z rodziny storczykowatych ("Orchidaceae"). Występuje od Niemiec na zachodzie po Syberię na wschodzie. 
Biologia i ekologia.
Bylina, geofit. Rośnie na podmokłych łąkach i na torfowiskach. Kwitnie od czerwca do lipca.
Zagrożenia i ochrona.
Gatunek objęty w Polsce ochroną ścisłą.
Roślina umieszczona na Czerwonej liście roślin i grzybów Polski w grupie gatunków narażonych na wyginięcie (kategoria zagrożenia V).

</doc>
<doc id="945251" url="https://pl.wikipedia.org/wiki?curid=945251" title="Lejtnant">
Lejtnant

Lejtnant, lejtenant – transkrypcja oryginalnej nazwy oficerskiego stopnia wojskowego w armii rosyjskiej i radzieckiej (także białoruskiej i ukraińskiej, jak również bułgarskiej), w języku polskim porucznika. Nazwa zapożyczona z języka francuskiego (, „utrzymujący linię (pozycję)” i niemieckiego, w którym jest odpowiednikiem podporucznika.
„Lejtnant” pojawia się także w nazwie rosyjskiego (także białoruskiego, ukraińskiego i bułgarskiego) stopnia generalskiego – generał-lejtnant ("генерал-лейтенант"), wyższy od generała-majora, ale niższy od generała-pułkownika), to odpowiednik polskiego stopnia generała dywizji, występował także od końca XVII wieku w wojskach polskich autoramentu cudzoziemskiego.
W brytyjskiej Royal Navy "Acting Lieutenant" to stopień tymczasowy, tytularnie odpowiadający randze kapitana, ale w hierarchii służbowej podporządkowany porucznikowi i podporucznikowi.

</doc>
<doc id="945252" url="https://pl.wikipedia.org/wiki?curid=945252" title="Lejtenant">
Lejtenant



</doc>
<doc id="945258" url="https://pl.wikipedia.org/wiki?curid=945258" title="Franjo Džal">
Franjo Džal

Franjo Džal (ur. 9 kwietnia 1906 w Bihaciu, zm. w październiku 1945 w Belgradzie) – oficer lotnictwa Królewskiej Armii Jugosłowiańskiej, chorwacki as myśliwski, dowódca 4 Skrzydła Myśliwskiego Chorwackiego Legionu Lotniczego, a następnie Skrzydła Treningowego Chorwackich Sił Powietrznych podczas II wojny światowej.
Życiorys.
Ukończył szkołę powszechną i gimnazjum w Bihaciu. W 1924 r. zakończył naukę w akademii wojskowej w Belgradzie. Służył w lotnictwie myśliwskim Królewskiej Armii Jugosłowiańskiej. Krótko przed wybuchem wojny z Niemcami w kwietniu 1941 r. pełnił funkcję zastępcy dowódcy 5 pułku myśliwskiego w Niszu w stopniu majora.
Następnie przeszedł do nowo formowanych sił lotniczych Niepodległego Państwa Chorwackiego. Po apelu przywódcy NDH, Ante Pavelicia z 2 lipca 1941 r. w sprawie wysłania ochotników do walki z Sowietami, zgłosił się do tworzonej jednostki lotniczej pod nazwą Chorwacki Pułk Lotniczy (Hrvatska Zrakoplovna Pukovnija). Został dowódcą 4 Skrzydła Myśliwskiego w składzie 10 i 11 dywizjonu myśliwskiego. Po przeszkoleniu w Jagdfliegerschüle 4 w Fürth koło Norymbergi pod koniec września trafił na front wschodni. Chorwaccy piloci myśliwscy zostali przydzieleni do niemieckiej grupy lotniczej JG 52 jako 15.(Kroatische)/JG 52, rozpoczynając na pocz. października misje bojowe. Pod koniec października zostali przeniesieni do Taganroga, gdzie stacjonowali do 1 grudnia. Następnie zmienili miejsce pobytu na Mariupol. Brali wówczas udział w atakach na zmotoryzowane kolumny sowieckie w rejonie Pokrowskoje–Matwiejew Kurgan–Jejsk–Uspienskoje oraz na linię kolejową Mariupol–Stalino. Ponadto eskortowali niemieckie wyprawy bombowe. W celu zwiększenia efektywności chorwackich pilotów 25 lutego 1942 r. została utworzona Jagdgruppe Džal pod dowództwem mjr. F. Džala. Pod koniec kwietnia przeorganizowano ją w Fliegergruppe Džal, dzięki czemu zyskała większą samodzielność. W maju Chorwatów przebazowano na Krym w rejon Artiomowka–Konstantinowka. Prowadzili oni misje eskortowe bombowców latających nad Sewastopol i patrolowe nad Morzem Azowskim. W końcu czerwca Skrzydło uległo reorganizacji i uzupełnieniu przez nowych pilotów oraz dostało pod koniec lipca nowsze wersje samolotów myśliwskich Me-109 (G-2, G-4, G-5 i G-6). Jednocześnie Fliegergruppe Džal uległa rozwiązaniu. Do końca września Chorwaci działali na półwyspem Kercz oraz w rejonie Noworosyjsk-Tuapse-Gelendżyk-Krimskaja. W grudniu zostali odesłani do Chorwacji na 3-miesięczny wypoczynek. W lutym 1943 r. powrócili na Krym na lotnisko polowe Kercz IV. Tam działali w rejonie Krimskaja–Iwanowskaja–Noworosyjsk–Kabardinsk–Gelendżyk–Jejsk. W połowie czerwca płk F. Džal przekazał dowództwo 4 Skrzydła Myśliwskiego mjr. Mato Dukovaciowi. Podczas walk na froncie wschodnim uzyskał ogółem 16 pewnych zwycięstw powietrznych oraz 3 do 5 prawdopodobnych podczas 157 misji bojowych.
W lutym 1944 r. został dowódcą Skrzydła Treningowego Chorwackich Sił Powietrznych, które walczyło nad Prusami Wschodnimi, rejonem Poznania, zachodnimi Prusami i rejonem Frankfurtu. W marcu 1945 r. zostało rozwiązane, a piloci powrócili do Chorwacji. Pułkownik F. Džal objął wysokie funkcje w lotnictwie NDH. Po zakończeniu wojny został aresztowany, osądzony i skazany na karę śmierci, którą wykonano w październiku 1945 r.

</doc>
<doc id="945262" url="https://pl.wikipedia.org/wiki?curid=945262" title="Karol Fryderyk Minter">
Karol Fryderyk Minter

Karol Fryderyk Minter, właściwie Karl Friedrich (ur. 1780 w Szczecinie – zm. 2 lutego 1847 w Warszawie) – niemiecko-polski malarz, litograf oraz przedsiębiorca warszawski, młodszy brat architekta Wilhelma Henryka.
Życiorys.
Rozpoczął karierę jako malarz; wykształcenie otrzymał w Kopenhadze, gdzie działał jako portrecista i malarz miniatur portretowych. Ok. 1811 roku przeniósł się do Berlina, w 1814 roku wykonał portret naturalnej wielkości króla pruskiego Fryderyka Wilhelma III.
Ok. 1822 roku na wezwanie starszego brata Wilhelma przyjechał do Warszawy, gdzie początkowo utrzymywał się z wykonywania miniatur portretowych i litografii. Wkrótce, szczególnie po wydaniu serii litografii "Zbiór portretów ludzi sławnych za panowania Stanisława Augusta" (1826) zyskał uznanie i otrzymał od Kwatermistrzostwa Generalnego kierownictwo nad pracami przy wielkiej mapie topograficznej Królestwa Kongresowego. Prace trwały do 1843 i były wykonywane w atelier sztycharskim Mintera. Wykonano tam również wiele rycin portretowych i religijnych.
W 1828 roku w rejonie ówczesnego placu Dzieciątka Jezus i Świętokrzyskiej założył odlewnię metalowej galanterii użytkowej i artystycznej. Przekazana w roku 1835 synowi Karolowi Warszawska Fabryka Minterów stała się wkrótce największym zakładem tego typu w Imperium Rosyjskim.
Żonaty od 1811 z Johanną Julianą Grohse (zm. 1855), został pochowany wraz z żoną i synem na warszawskim cmentarzu ewangelicko-augsburskim (Al.F nr 44).

</doc>
<doc id="945268" url="https://pl.wikipedia.org/wiki?curid=945268" title="Kruszczyk siny">
Kruszczyk siny

Kruszczyk siny ("Epipactis purpurata" Sm.) – gatunek byliny z rodziny storczykowatych ("Orchidaceae"). Występuje w Europie Środkowej, w tym w Polsce.
Rozmieszczenie geograficzne.
Zasięg gatunku obejmuje Europę Środkową na zachodzie sięgając Anglii i wschodniej Hiszpanii, na południu południowych Włoch i Rumunii, na północy Danii i północno-wschodniej Polski. Odrębne podgatunki są endemitami na południowych krańcach Półwyspu Bałkańskiego i rejonu Kaukazu.
W Polsce gatunek występuje głównie w Polsce północnej i południowej, znacznie rzadziej w części środkowej. Największe zgromadzenie stanowisk znajduje się w pasie Karpat (m.in. Bieszczady, Gorce, Beskid Wyspowy, Beskid Niski), na Wyżynie Krakowsko-Częstochowskiej, Wyżynie Śląskiej, Roztoczu, na odcinku dolnej Wisły i Odry. Do najliczniejszych populacji należą stanowiska na Wzgórzach Trzebnickich, gdzie najliczniejsza populacja (licząca ponad 600 pędów) objęta jest ochroną Natura 2000 jako Wzgórza Warzęgowskie. Chroniony w kilku parkach narodowych, m.in. (Ojcowski, Gorczański, Magurski).
Biologia i ekologia.
Bylina, geofit. Kwitnie od lipca do września, z czego optimum kwitnienia przypada na początek sierpnia. Preferuje stanowiska cieniste, rzadziej jasne. Nigdy w pełnym słońcu. Gatunek ten potrafi rosnąć w miejscach na tyle cienistych, iż żadna inna roślina nie jest w stanie tam wegetować . Takson charakterystyczny dla środkowoeuropejskich lasów grądowych a także buczyn. Rośnie na glebach żyznych (eutroficznych), próchniczych, najczęściej wilgotnych i zasobnych w węglan wapnia.
Zagrożenia i ochrona.
Roślina objęta w Polsce ścisłą ochroną gatunkową. Umieszczona na Czerwonej liście roślin i grzybów Polski (2006) w grupie gatunków rzadkich (kategoria zagrożenia R). W wydaniu z 2016 roku otrzymała kategorię VU (narażony).

</doc>
<doc id="945273" url="https://pl.wikipedia.org/wiki?curid=945273" title="Giuseppe Prisco">
Giuseppe Prisco

Giuseppe Prisco, pseud. Peppino (ur. 10 grudnia 1921 w Mediolanie, zm. 12 grudnia 2001) – włoski działacz piłkarski, wieloletni wiceprezydent klubu piłkarskiego Inter Mediolan.
Życiorys.
W wieku 18 lat walczył na froncie rosyjskim, był jednym z trzech z 53 oficerów którzy przeżyli. Po powrocie do Włoch został odznaczony srebrnym medalem. W 1964 ukończył studia prawnicze (licencjat). Przez następnych 15 lat pełnił funkcję prezesa mediolańskiej Izby Adwokackiej.
Peppino znany był głównie z fanatycznego kibicowania Interowi Mediolan. W 1963 został jego wiceprezydentem. Funkcję tę piastował przez bez mała 40 lat.
W 1993 wydał książkę "Szalony na punkcie Interu, sen trwający 62 lata...".
Miał dwoje dzieci: Luigiego Marię i Annę Marię.

</doc>
<doc id="945275" url="https://pl.wikipedia.org/wiki?curid=945275" title="Próg pięciu procent">
Próg pięciu procent

Próg pięciu procent (niem. "Fünf-Prozent-Hürde" lub "Fünf-Prozent-Klausel") – pięcioprocentowy próg wyborczy (klauzula zaporowa), wprowadzony w Niemczech w 1953. Zasada pięcioprocentowego progu wyborczego oznacza, że mandaty w Bundestagu otrzymają te partie, które na poziomie krajowym otrzymały poparcie 5% wyborców. Partie z mniejszym poparciem miejsc w Bundestagu nie otrzymują.
Zasada nie dotyczy kandydatów wybieranych w wyborach bezpośrednich.
Pięcioprocentowy próg wyborczy według niektórych opinii łamie zasadę demokratycznych wyborów uregulowaną w art. 38 niemieckiej Ustawy Zasadniczej (niem. "Grundgesetz"), według której, każdy głos ma taką samą wartość, tymczasem głosy oddane na partię, która nie uzyskała 5% poparcia w pewnym sensie tracą ważność. W ten sposób w rządzeniu ograniczone są mniejszości. Niektórzy krytykują tę zasadę również dlatego, że prowokuje ona wyborców do głosowania na partie popularne, osiągające duże poparcie w sondażach, ponieważ zniechęca do głosowania na partie, które choćby nawet lepiej reprezentowały interesy wyborcy, to ze względu na małe poparcie i tak nie miałyby potencjalnej szansy zdobycia 5% poparcia, tym samym, oddany głos nie miałby wpływu na wynik wyborów. Jednak Federalny Trybunał Konstytucyjny ("Bundesverfassungsgericht") orzekł, że taki próg wyborczy jest zgodny z konstytucją. Pięcioprocentowa klauzula zaporowa zapewnia bowiem sprawne funkcjonowanie całego rządu, co byłoby trudne przy bardzo dużej liczbie partii (trudniej wtedy osiągnąć kompromis).

</doc>
<doc id="945277" url="https://pl.wikipedia.org/wiki?curid=945277" title="Pachyuromys duprasi">
Pachyuromys duprasi



</doc>
<doc id="945283" url="https://pl.wikipedia.org/wiki?curid=945283" title="Psammomys obesus">
Psammomys obesus



</doc>
<doc id="945289" url="https://pl.wikipedia.org/wiki?curid=945289" title="Rząd Tadeusza Tomaszewskiego">
Rząd Tadeusza Tomaszewskiego

Rząd Tadeusza Tomaszewskiego – gabinet pod kierownictwem premiera Tadeusza Tomaszewskiego, sformowany 7 kwietnia 1949. Istniał do dnia 10 sierpnia 1950 r., czyli do śmierci premiera.
Zmiany w składzie rządu.
W związku ze śmiercią premiera Tadeusza Tomaszewskiego w dniu 10 sierpnia 1950 roku, Prezydent RP mianował pełniącym obowiązki Prezesa Rady Ministrów w dniu 11 sierpnia 1950 r. gen. bryg. dr Romana Odzierzyńskiego.

</doc>
<doc id="945293" url="https://pl.wikipedia.org/wiki?curid=945293" title="Stop lutowniczy">
Stop lutowniczy



</doc>
<doc id="945296" url="https://pl.wikipedia.org/wiki?curid=945296" title="Rząd Romana Odzierzyńskiego">
Rząd Romana Odzierzyńskiego

Rząd Romana Odzierzyńskiego – gabinet pod kierownictwem premiera Romana Odzierzyńskiego, sformowany 25 września 1950; funkcjonował do 8 grudnia 1953 roku.
Zmiany w składzie rządu.
W dniu 21 stycznia 1952 roku Prezydent RP August Zaleski:

</doc>
<doc id="945297" url="https://pl.wikipedia.org/wiki?curid=945297" title="Storzan bezlistny">
Storzan bezlistny

Storzan bezlistny ("Epipogium aphyllum" Sw.) – gatunek rośliny z rodziny storczykowatych ("Orchidaceae"). 
Rozmieszczenie geograficzne.
Występuje w Europie i Azji, wszędzie na rozproszonych obszarach. W Europie jest częstszy i występuje na większych obszarach. W Azji występuje tylko na niewielkich obszarach i na pojedynczych stanowiskach, ale sięgają one aż po Kamczatkę. Występuje zarówno na niżu, jak i w górach. Bogate stanowiska tego gatunku na Słowacji podawane są z Tatr i Niżnych Tatr.
W Polsce jest bardzo rzadki i większość jego stanowisk podano z gór. Na niżu podawany był tylko ze stanowisk na Pomorzu Zachodnim i Gdańskim, jednak stanowiska te, podobnie jak stanowiska na Wyżynie Małopolskiej i Lubelskiej, na Pogórzu Dynowskim i Pogórzu Przemyskim pochodzą z przełomu XIX i XX w. i wymagają sprawdzenia. Obecnie stwierdzony w polskiej części Puszczy Białowieskiej, gdzie jest gatunkiem bardzo rzadkim. Dość liczne stanowiska podano z Sudetów (w Górach Bialskich, Bardzkich, Bystrzyckich, Kaczawskich, Orlickich, Sowich, Złotych, w Karkonoszach, w Rudawach Janowickich i w masywie Śnieżnika). W Karpatach podano około 20 jego stanowisk, ale większość z nich już nie istnieje. W Tatrach obecnie znane są tylko 2 stanowiska: przy szlaku na polanę na Stołach (2008 r.) i w dolnej części Doliny Chochołowskiej. W Pieninach znaleziono go w 1994 r. w dolinie Harczygrund, na pozostałych, dawniej podawanych stanowiskach wyginął. Ponadto podany został na stanowiskach na Gubałówce (1964 r.) i w Witowie (1999 r.). W Gorcach i na Babiej Górze na podawanych dawniej stanowiskach wyginął.
Biologia i ekologia.
Bylina, geofit. Jest gatunkiem pojawiającym się efemerycznie. Brak odnalezienia jego pędów na danym stanowisku nawet przez wiele lat nie znaczy, że w tym miejscu wyginął: rozwój łodyg i kwiatów może odbywać się również pod ziemią. Występuje w lasach iglastych, głównie świerkowych i jodłowych, ale także w grądach i kwaśnej buczynie. W górach sięga po regiel górny. Najwyżej położone w Polsce stanowisko tego gatunku znajdowało się w Dolinie Smytniej w Tatrach Zachodnich. Nie posiada chlorofilu i nie przeprowadza fotosyntezy. Jest rośliną myko-heterotroficzną – substancje pokarmowe pobiera z grzybów, na których pasożytuje. Rozwój rośliny od wykiełkowania do zakwitnięcia trwa nawet kilkanaście lat. Kwitnie w lipcu i sierpniu, zaledwie przez kilka dni. Po przekwitnięciu naziemna część rośliny zanika. Liczba chromosomów 2n = 68.
Zagrożenia i ochrona.
Roślina objęta w Polsce ścisłą ochroną gatunkową. Ma pojedyncze stanowiska na terenie całego kraju.
Kategorie zagrożenia gatunku:
Część stanowisk znajduje się na chronionych obszarach parków narodowych: Tatrzańskiego i Pienińskiego. Stanowisko na Harczygrundzie w Pieninach jest monitorowane od 1995 r. Najbardziej zagrożone jest stanowisko w Witowie nad Czarnym Dunajcem, ale i na wielu innych stanowiskach gatunek ten jest zagrożony ze względu na skrajnie małą liczbę osobników.

</doc>
<doc id="945299" url="https://pl.wikipedia.org/wiki?curid=945299" title="Gutierez">
Gutierez

Gutierez - polski zespół rockowy, którego muzycy pochodzą z Mysłowic. Debiutancki album zatytułowany "Rodeo Love" artyści nagrali w 2006 roku pod okiem Jasia Kidawy. Drugi album zatytułowany "Stereo Dożylnie" wydany został 30 maja 2008 przez firmę Box Music. Producentem płyty jest "Adam Toczko", singlem promującym jest utwór "Stereo Dożylnie".

</doc>
<doc id="945301" url="https://pl.wikipedia.org/wiki?curid=945301" title="Hrabstwo Allegany (Maryland)">
Hrabstwo Allegany (Maryland)

Hrabstwo Allegany (ang. "Allegany County") to hrabstwo w amerykańskim stanie Maryland. Hrabstwo zajmuje powierzchnię całkowitą 1 113,23 km² i według szacunków US Census Bureau w roku 2006 liczyło 72 831 mieszkańców. Siedzibą hrabstwa jest miasto Cumberland.
Historia.
Hrabstwo Allegany powstało w roku 1789 z części hrabstwa Washington. Nazwa hrabstwa pochodzi od indiańskiego słowa "oolikhanna", które oznacza "piękny strumień".
Geografia.
Całkowita powierzchnia hrabstwa Allegany wynosi 1 113,23 km², z czego 1 101,83 km² stanowi powierzchnia lądowa, a 11,40 km² (1,0%) powierzchnia wodna. Najwyższym punktem w hrabstwie jest szczyt góry Dans Rock, który wznosi się na wysokość 882 m n.p.m., zaś najniższy punkt o wysokości 128 m n.p.m. znajduje się na rzece Potomak, w pobliżu ujścia do niej strumienia Sideling Hill Creek.
W hrabstwie znajdują się trzy parki stanowe: park stanowy Dans Mountain, park stanowy Rocky Gap i park stanowy Wills Mountain.
Demografia.
Według szacunków US Census Bureau w roku 2006 hrabstwo Allegany liczyło 72 831 mieszkańców.

</doc>
<doc id="945302" url="https://pl.wikipedia.org/wiki?curid=945302" title="Żak (sieć)">
Żak (sieć)

Żak – więcierz wieloskrzydłowy, sieć pułapkowa na ryby stanowiąca odmianę więcierza ze skrzydłami zwiększającymi zasięg działania sieci. U wejścia mają zawieszoną tkaninę sieciową, która uniemożliwia rybom wypłynięcie z pułapki.

</doc>
<doc id="945306" url="https://pl.wikipedia.org/wiki?curid=945306" title="Rząd Jerzego Hryniewskiego">
Rząd Jerzego Hryniewskiego

Rząd Jerzego Hryniewskiego – gabinet pod kierownictwem premiera Jerzego Hryniewski, sformowany 18 stycznia 1954.
Skład rządu
13 maja 1954 roku Prezydent RP August Zaleski zwolnił Prezesa Rady Ministrów i członków jego gabinetu z zajmowanych urzędów oraz poruczył im pełnienie obowiązków do czasu powołania nowego rządu, co nastąpiło w dniu 8 sierpnia 1954 roku.

</doc>
<doc id="945311" url="https://pl.wikipedia.org/wiki?curid=945311" title="Więcierz">
Więcierz

Więcierz (wereżka) – pułapka na ryby w kształcie cylindra około dwumetrowej długości, zrobiona z obręczy drewnianych na których rozpięta jest wiklina lub tkanina sieciowa, czasami z przegrodą w środku.
Podobny do żaka, lecz prostszy, bez skrzydeł pułapkowych.
Więcierza używa się w jeziorach lub wolno płynących rzekach, najczęściej do połowów węgorzy, łososi, certy, szczupaków i leszczy, także zimą do łowienia pod lodem łososi i certy.
Czasami po przegrodzeniu rzeki poprzecznymi jazami więcierze wstawiano w "oknach", czyli otworach jazowych. 
Obecnie stosowany i wytwarzany bardzo rzadko, używany bywa przez kłusowników.

</doc>
<doc id="945313" url="https://pl.wikipedia.org/wiki?curid=945313" title="Luigi Ferrero">
Luigi Ferrero

Luigi Ferrero, (ur. 26 grudnia 1904 w Turynie, zm. 31 października 1984 tamże) – włoski piłkarz i trener. Podczas kariery piłkarskiej występował w Juventusie, AC Pistoiese, Interze Mediolan, AS Bari oraz Torino FC. Jako trener prowadził m.in. AS Bari, Torino Calcio, Fiorentinę, Atalantę Bergamo, S.S. Lazio i Inter Mediolan.

</doc>
<doc id="945324" url="https://pl.wikipedia.org/wiki?curid=945324" title="Giuseppe Bigogno">
Giuseppe Bigogno

Giuseppe Bigogno (ur. 22 lipca 1909 w Albizzate, zm. 22 czerwca 1977 we Florencji) włoski piłkarz i trener piłkarski.
Bigogno w latach 1925-1942 grał w Legnano, ACF Fiorentina i Genoa CFC.
W latach 1946-1949 trenował A.C. Milan, a w latach 1958-1959 - Inter Mediolan.

</doc>
<doc id="945327" url="https://pl.wikipedia.org/wiki?curid=945327" title="Bobby Brown">
Bobby Brown

Robert Barisford „Bobby” Brown (ur. 5 lutego 1969 w Bostonie) – amerykański tancerz i wokalista R&amp;B.
Życiorys.
Brown rozpoczął swoją karierę muzyczną od zespołu New Edition w 1980 r., lecz został z niego wykluczony za problemy z zachowaniem. Rozpoczął karierę solową w 1986 r. Był głównym bohaterem reality show "Being Bobby Brown" emitowanego w telewizji Bravo.
Był mężem piosenkarki Whitney Houston, z którą miał córkę Bobbi Kristinę Brown (1993–2015). 13 września 2006 r. rzecznik Houston ogłosił, że po 14 latach piosenkarka złożyła wniosek o rozwód z Brownem. 24 kwietnia 2007 r. ich małżeństwo zostało rozwiązane, a Houston zatrzymała prawo do opieki nad ich córką.

</doc>
<doc id="945329" url="https://pl.wikipedia.org/wiki?curid=945329" title="Dzień matki">
Dzień matki



</doc>
<doc id="945333" url="https://pl.wikipedia.org/wiki?curid=945333" title="Gółka wonna">
Gółka wonna

Gółka wonna "Gymnadenia odoratissima" (L.) Rich. – gatunek rośliny należący do rodziny storczykowatych ("Orchidaceae"). Występuje w Europie, sięgając aż po Skandynawię. W Polsce wyłącznie w Tatrach i jest tutaj dość częsta. Dawniej występowała również w Sudetach, ostatnio nie potwierdzono jej występowania tutaj, odnotowano natomiast jej stanowisko w Puszczy Rominckiej. Roślina rzadka.
Zagrożenia i ochrona.
W Polsce gatunek objęty ścisłą ochroną gatunkową. Umieszczony na polskiej czerwonej liście w kategorii NT (bliski zagrożenia). Na swoich stanowiskach w Tatrach nie jest zagrożony.

</doc>
<doc id="945335" url="https://pl.wikipedia.org/wiki?curid=945335" title="Camillo Achilli">
Camillo Achilli

Camillo Achilli (ur. 21 sierpnia 1921 w Mediolanie, zm. 14 czerwca 1998 tamże) – włoski piłkarz i trener piłkarski.
Grał w Interze Mediolan (1945–1951) i Genoi CFC (1951–1953).
W 1960 krótko trenował Inter Mediolan.

</doc>
<doc id="945336" url="https://pl.wikipedia.org/wiki?curid=945336" title="Sound of Perseverance">
Sound of Perseverance



</doc>
<doc id="945339" url="https://pl.wikipedia.org/wiki?curid=945339" title="Brent Liles">
Brent Liles

Brent Liles (ur. 7 września 1963, zm. 18 stycznia 2007 w Platentia, Kalifornia) – amerykański basista wpływowej grupy punkowej Social Distortion od roku 1981 do 1984, po czym opuścił ją wraz z perkusistą Derekiem O'Brienem. Liles kontynuował karierę w grupie Agent Orange, gdzie też w późnych latach 80. ponownie występował wspólnie z O'Brienem. Sporadycznie grał również na gitarze na potrzeby grupy Easter. 
W 1983 pojawił się także w filmie dokumentalnym "Another State of Mind". Występuje tam w godnej uwagi scenie, w której skopuje ze sceny niezrównoważonego fana. 
Liles zmarł 18 stycznia 2007 na skutek potrącenia przez ciężarówkę w trakcie jazdy na rowerze. Social Distortion uczciło jego pamięć dobroczynnym koncertem dla rodziny zmarłego, który odbył się 8 marca na scenie Galaxy w Santa Ana w stanie Kalifornia. 
Brent Liles to czwarty muzyk Social Distortion, który zszedł z tego świata. Pozostali nieżyjący członkowie tej formacji to Chaz Ramirez (1993), Dennis Danell (2000) i Randy Carr (2002).

</doc>
<doc id="945340" url="https://pl.wikipedia.org/wiki?curid=945340" title="Conchita Bautista">
Conchita Bautista

Conchita Bautista, ur. 27 października 1936 w Sewilli, piosenkarka, prezenterka telewizyjna i aktorka hiszpańska. 
Dwukrotnie reprezentowała swój kraj w Konkursie Piosenki Eurowizji - jako pierwsza reprezentantka Hiszpanii w 1961 z „Estando contigo” Antonio Guijarro/Augusto Algueró (9 miejsce) i w 1965 z "¡Qué bueno, qué bueno!" (ostatnie miejsce, 0 punktów). W IX Międzynarodowym Festiwalu Piosenki w Sopocie w 1969 otrzymała 3 nagrodę w Dniu Polskim za wykonanie piosenki „Bałałajka” oraz nagrodę publiczności. Jej piosenka „Será el amor” (także Guijarro/Algueró) została wybrana do „Koncertu wspomnień” XXX Festiwalu w 1993, gdzie wykonała ją Ewa Błaszczyk, oraz znalazła się na składance „Las 100 mejores rumbas” (100 najlepszych rumb) i „Reinas De La Canción Española” (królowe piosenki hiszpańskiej). Według „Kaleidoscope” piosenkarka przeszła do historii pozaestradowej Festiwalu, tańcząc na fortepianie w Grand Hotelu.
Karierę filmową rozpoczęła w 1953 w filmie „Fuego en la sangre” (Ogień we krwi) Ignacio F. Iquino.

</doc>
<doc id="945344" url="https://pl.wikipedia.org/wiki?curid=945344" title="Giulio Cappelli">
Giulio Cappelli

Giulio Cappelli (ur. 4 marca 1911 w La Spezie, zm. 16 grudnia 1995 w Massie) - włoski piłkarz i trener piłkarski.
Grał w latach 1929-1941 w Viareggio, Spezii, Livorno, Lucchese i Ligurii.
Z reprezentacją Włoch zdobył złoty medal olimpijski w 1936.
Trenował m.in. Inter Mediolan (1949-1950, 1960), Genoa CFC (1950-1951) i Catanię (1952-1953).

</doc>
<doc id="945347" url="https://pl.wikipedia.org/wiki?curid=945347" title="Generał-porucznik">
Generał-porucznik



</doc>
<doc id="945348" url="https://pl.wikipedia.org/wiki?curid=945348" title="Generał-major">
Generał-major



</doc>
<doc id="945350" url="https://pl.wikipedia.org/wiki?curid=945350" title="Nagórnik skalny">
Nagórnik skalny



</doc>
<doc id="945354" url="https://pl.wikipedia.org/wiki?curid=945354" title="Polityka regionalna">
Polityka regionalna

Polityka regionalna – całokształt działań władz publicznych (zarówno centralnych jak i terytorialnych), podmiotów prywatnych, różnych instytucji oraz organizacji w regionach mających na celu zwiększenie konkurencyjności gospodarek regionalnych, zdynamizowanie rozwoju w regionach oraz redukowanie przestrzennych dysproporcji rozwoju.
W tradycyjnym ujęciu polityka regionalna rozumiana była jako działalność państwa mająca na celu wspieranie rozwoju - w tych regionach problemowych i wyrównywanie poziomu rozwoju w przekroju międzyregionalnym.
Z tej definicji wynikają dwie istotne sprawy (cechy polityki regionalnej):
W związku ze zwiększeniem się liczby podmiotów polityki regionalnej dzieli się ją na:
W stosunku do tradycyjnej polityki regionalnej w latach 80. XX wieku nastąpiły zmiany takie jak:
Kierunki działania polityki regionalnej.
Obecnie w polityce regionalnej nie oddziałuje się bezpośrednio na przedsiębiorstwo, lecz na jego otoczenie.
W polityce regionalnej promuje się waloryzacje zasobów endogenicznych i mobilizacji potencjału endogenicznego w regionach, czyli nadawanie wartości i wykorzystanie tych zasobów.

</doc>
<doc id="945362" url="https://pl.wikipedia.org/wiki?curid=945362" title="STS Asgard II">
STS Asgard II

STS Asgard II - drewniana brygantyna, żaglowiec, którego to formalnie właścicielem była Irlandia, a armatorem organizacja stawiająca sobie za cel zainteresowanie młodzieży morzem.
Historia i rejsy.
W 1985 roku żaglowiec odwiedził Stany Zjednoczone, a w 1987 Australię. W 1991 roku „Asgard II” otrzymał "Trofeum Cutty Sark" – prestiżowe wyróżnienie przyznawane za budowę porozumienia i przyjaźni pomiędzy startującymi w tych regatach załogami. W sezonie żaglowiec wypływał w 5 – 20 dniowe rejsy po: Morzu Irlandzkim i Morzu Północnym, z dłuższymi przerwami na udział w regatach i zlotach żaglowców. Zimą rejsy organizowane są na Wyspach Kanaryjskich. Widoczny na dziobie galion przedstawia Gráinne Ní Mháille – XVI-wieczną królową piratów, symbol burzliwych dziejów anglo-irlandzkich.
Zatonięcie.
11 września 2008 "Asgard II" zatonął podczas rejsu szkoleniowego u wybrzeży Francji na Zatoce Biskajskiej. Jednostka poszła na dno po godzinie 0400 GTM w ok. 45 minut, 12 mil na zachód od francuskiej wyspy Belle-Île na głębokości ok. 70 m. Załoga ewakuowała się bezpiecznie.

</doc>
<doc id="945376" url="https://pl.wikipedia.org/wiki?curid=945376" title="King of Stage">
King of Stage

King of Stage - debiutancki album wykonawcy R&amp;B, Bobby'ego Browna wydany w 1986 przez MCA. Singlami promującymi płytę były piosenki "Girlfriend" i "Girl Next Door".

</doc>
<doc id="945379" url="https://pl.wikipedia.org/wiki?curid=945379" title="Donis">
Donis

Donis – litewski projekt muzyczny z Kłajpedy, założony przez Donatasa Bielkauskasa (członek duetu Wejdas), wykonujący ambient, post-folk i neofolk z towarzyszącymi muzykami.
Historia.
W latach 1995–1996 zespół Wejdas na krótko zawiesił działalność, obydwaj członkowie pracowali nad własnymi projektami muzycznymi. Donatas Bielkausas powrócił do Wejdas, nie zrezygnował jednakże z projektu Donis. Efektem pracy z litewskimi muzykami była płyta demo „Deinaina”, wydana w 1998, a później także albumy muzyczne.
Oprócz tego Donis jest stałym gościem festiwalu Mėnuo Juodaragis.

</doc>
<doc id="945381" url="https://pl.wikipedia.org/wiki?curid=945381" title="Kapitan">
Kapitan



</doc>
<doc id="945392" url="https://pl.wikipedia.org/wiki?curid=945392" title="Gösta Stoltz">
Gösta Stoltz

Gösta Stoltz (ur. 9 maja 1904 w Sztokholmie, zm. 25 lipca 1963 w Sztokholmie) – szwedzki szachista, arcymistrz od 1954 roku.
Kariera szachowa.
Przez wiele lat należał do ścisłej czołówki szwedzkich szachistów. Pomiędzy 1927 a 1954 rokiem dziewięciokrotnie reprezentował barwy swojego kraju na szachowych olimpiadach, zdobywając 4 medale: 2 drużynowe (1935 - srebrny i 1933 - brązowy) oraz 2 indywidualne (1931 - złoty i 1935 - brązowy, oba na II szachownicy). Trzykrotnie z rzędu (1951, 1952, 1953) zdobył złote medale w indywidualnych mistrzostwach Szwecji. Dwukrotnie wystąpił w turniejach międzystrefowych (eliminacjach mistrzostw świata), zajmując w 1948 roku w Saltsjöbaden XVIII miejsce, natomiast w 1952 w Sztokholmie - XVI miejsce. W roku 1954 otrzymał, jako drugi szwedzki szachista w historii (po Gideonie Ståhlbergu), tytuł arcymistrza.
Wystąpił w wielu międzynarodowych turniejach, największy sukces osiągając w roku 1941] w Monachium, gdzie zwyciężył przed Aleksandrem Alechinem i Jefimem Bogolubowem. Poza tym sukcesy odniósł w Sztokholmie (1930, II-III m.), Świnoujściu (1932, I m.), Sopocie (1965, II m.), Beverwijk (1946, II m.), Pradze (1946, II-III m.), Helsinkach (1947, I-II m.) oraz Sztokholmie (1948, I m.). W latach 30. rozegrał kilka meczów z czołowymi zawodnikami świata, osiągając dobre rezultaty, m.in. z Isaakiem Kashdanem (Sztokholm 1930, 3½ - 2½), Rudolfem Spielmannem (Sztokholm 1930, 2½ - 3½), Salomonem Flohrem (Göteborg 1931, 4½ - 3½), Gideonem Ståhlbergiem (Göteborg 1931, 3 - 3) oraz Aronem Nimzowitschem (Sztokholm 1934, 2½ - 3½). W tym okresie zaliczany był do szerokiej czołówki światowej, jednak w osiągnięciu jeszcze lepszych rezultatów przeszkodziło mu nadużywanie alkoholu.
Według retrospektywnego systemu Chessmetrics, najwyższy ranking osiągnął w styczniu 1942 r., z wynikiem 2700 zajmował wówczas 8. miejsce na świecie.

</doc>
<doc id="945393" url="https://pl.wikipedia.org/wiki?curid=945393" title="King Of Stage">
King Of Stage



</doc>
<doc id="945394" url="https://pl.wikipedia.org/wiki?curid=945394" title="Drozd skalny">
Drozd skalny



</doc>
<doc id="945423" url="https://pl.wikipedia.org/wiki?curid=945423" title="Kościół Ducha Świętego w Słubicach">
Kościół Ducha Świętego w Słubicach

Kościół pw. Ducha Świętego w Słubicach – kościół parafialny należący do dekanatu Rzepin, diecezji zielonogórsko-gorzowskiej, metropolii szczecińsko-kamieńskiej, zlokalizowany w Słubicach, w powiecie słubickim, w województwie lubuskim, mieszczący się przy ul. Wojska Polskiego 140 w Słubicach.

</doc>
<doc id="945435" url="https://pl.wikipedia.org/wiki?curid=945435" title="Dita von Teese">
Dita von Teese

Dita von Teese, właśc. Heather Renée Sweet (ur. 28 września 1972 w Rochester) − amerykańska tancerka burleski, modelka, aktorka, autorka i projektantka mody. Przypisuje się jej ponowne spopularyzowanie burleski, któremu zawdzięcza przydomek „Królowa burleski”. Z Marilynem Mansonem wzięła ślub 3 grudnia 2005, a 6 stycznia 2007 małżeństwo zostało rozwiązane.
Wczesne lata.
Urodziła się w Rochester w stanie Michigan jako druga z trzech córek Bonnie Lindsey i Kena Sweeta. Jej rodzina miała pochodzenie ormiańskie, angielskie, szkockie i niemieckie. Jej matka była manicurzystką, a ojciec maszynistą w fabryce grafitu. W dzieciństwie uczęszczała na lekcje baletu, ale jako 15−latka zrezygnowała z dalszej nauki. Gdy miała 12 lat, razem z resztą rodziny przeniosła się do hrabstwa Orange w Kalifornii i uczęszczała do University High School w Irvine.
Od dziecka fascynowała ją moda lat 40. W wieku 15 lat zaczęła pracować jako sprzedawczyni w sklepie z bielizną. W college’u studiowała historię ubioru z zamiarem zostania stylistką. Jej wyuczony zawód to projektantka kostiumów.
Kariera.
Mając 18 lat zaczęła pracę w miejscowym klubie w El Toro ze striptizem. Rozczarowana brakiem oryginalności innych striptizerek, stworzyła własny styl, inspirowany modą retro, który szybko przysporzył jej popularności i uznania. Pojawiła się na okładkach wielu czasopism fetysz, w tym „Bizarre” czy „Marquis”. W 1992 powstała jej oficjalna strona internetowa, która często jest wymieniana jako jedna z pierwszych stron modelek, jakie pojawiły się w sieci. 
Swój pseudonim artystyczny przyjęła na cześć niemieckiej aktorki kina niemego Dity Parlo, a kiedy w grudniu 2002 „Playboy” chciał umieścić na okładce także nazwisko, wybrała z książki telefonicznej nazwisko "Von Treese", które na okładce zostało wydrukowane z literówką jako "Von Teese". Stała się rozpoznawalną osobowością medialną, wzorując się na projektantach takich jak Vivienne Westwood i Jean-Paul Gaultier. Była potem na okładkach magazynów takich jak „Elle”, „Maxim”, „Marie Claire”, „Penthouse”, „Inked”, „Harper’s Bazaar”, „Interviu”, „Cosmopolitan”, „FHM”, „Esquire”, „L’Officiel” i „Gala”.
Zadebiutowała przed kamerami w roli Allison w melodramacie "Romantyczna Sara" ("Romancing Sara", 1995). Pojawiła się jako dziewczyna z C.T. w dreszczowcu erotycznym Joeya Travolty "Sprawa zaufania" ("Matter of Trust", 1998) u boku C. Thomasa Howella, Nicka Mancuso i Joan Severance. Wzięła udział w filmach porno Studio A Entertainment w reżyserii Andrew Blake’a − "Pin-Ups 2" (1999) i "Decadence" (2000) z Anitą Blond, Tonim Ribasem i Sophie Evans. Za rolę Gali w filmie krótkometrażowym "Śmierć Salvadora Dali" ("The Death of Salvador Dali", 2005) została uhonorowana nagrodą dla najlepszej wykonawczyni na Beverly Hills Film Festival. Wystąpiła gościnnie w podwójnej roli jako Ellen Whitebridge i Agnes w jednym z odcinków serialu "" (2011).
W 2006, w dniu walentynek, odbyła się premiera pierwszej książki Dity Von Teese, "Burlesque and the Art of the Teese/Fetish and the Art of the Teese", opisującej historię burleski i fetyszu. „Vanity Fair” nazwało ją „superbohaterką burleski”. Jako naturalna blondynka, która farbuje włosy, przy wzroście 168 cm, przez wieloletnie noszenie gorsetu zmniejszyła swoją talię do 22 cali (55,8 cm) z możliwością dalszego ściśnięcia gorsetem do 16,5 cala (41,9 cm).
Wystąpiła w teledyskach: grupy Royal Crown Revue − „Zip Gun Bop” (1991), Green Day − „Redundant” (1998), zespołu Marilyn Manson − „mOBSCENE” (2003) i „(s)AINT” (2003), Monarchy − „Disintegration” (2013), „Black Widow” (2015) i „Girls &amp; Boys” (2015), grupy 30 Seconds to Mars − „Up In The Air” (2013) oraz formacji Die Antwoord − „Ugly Boy” (2014) i „Gucci Coochie” (2016). 
W 2008 wystąpiła w akcie striptiz/burleski podczas trasy koncertowej George’a Michaela, w piosence „Feelin 'Good”. W 2009 była gościem w finale 54. Konkursu Piosenki Eurowizji w Moskwie, towarzysząc na scenie reprezentantom Niemiec w piosence „Miss Kiss Kiss Bang”. Po tym jako Sébastien Tellier zobaczył, jak tańczy do jednej z jego piosenek w Crazy Horse de Paris, napisał dla niej piosenki i 16 lutego 2018 został wydany jej debiutancki studyjny album zatytułowany po prostu "Dita Von Teese".
Życie prywatne.
Uprawia pilates i ujeżdżenie. W jej domu nie ma białych ścian, bo, jak sama twierdzi, te wywołują w niej lęk. Jest kolekcjonerką porcelany oraz właścicielką samochodów, takich jak: Packard 120 z 1939, Ford Super Deluxe z 1946, BMW Z4 czy Jaguar S-Type z 1965. Mieszka w Hollywood.
Małżeństwo z Marilyn Mansonem.
Marilyn Manson był jej długoletnim fanem. Po raz pierwszy spotkali się, kiedy poprosił ją, aby zatańczyła w jego teledysku. Mimo że do współpracy nie doszło, kontynuowali znajomość. W 2001, w dniu 32. urodzin Mansona, zostali parą, a 22 marca 2004 się zaręczyli; von Teese otrzymała pochodzący z lat 30. XX wieku siedmiokaratowy, diamentowy pierścionek. 28 listopada 2005 pobrali się podczas prywatnej, bezwyznaniowej ceremonii ślubnej zorganizowanej w domu. Druga, tym razem większa uroczystość, odbyła się 3 grudnia 2005 na zamku Gurteen de la Poer w Kilsheelan, tj. w budynku zakupionym przez ich przyjaciela, Gottfrieda Helnweina. Alejandro Jodorowsky, surrealista i reżyser filmowy, przewodniczył ceremonii, która została zrelacjonowana na łamach magazynu „Vogue”. Tego dnia von Teese miała na sobie wykonaną z tafty fioletową suknię projektu Vivienne Westwood oraz trójgraniasty kapelusz zaprojektowany przez Stephena Jonesa, buty od Christiana Louboutina i współgrający z całością gorset autorstwa Mr. Pearla.
29 grudnia 2006 von Teese wniosła sprawę o rozwód, powołując się na "różnice nie do pogodzenia". W Wigilię, nie będąc w stanie skontaktować się z Mansonem i poinformować go o zamiarze złożenia papierów rozwodowych, opuściła ich dom, nie zabrawszy stamtąd niczego. W wywiadzie dla „The Daily Telegraph” oświadczyła: "Nie pochwalałam jego imprezowania czy związku z inną kobietą. Kochałam go, jednak nie zamierzałam być tego częścią". Przyznała również, że postawiła Mansonowi ultimatum, ale nie odniosło to skutku. Przyznała: "Zamiast tego, stałam się dla niego wrogiem". Nie wniosła sprawy o alimenty ani podział majątku. Informacja o ich rozwodzie została podana do publicznej wiadomości 5 stycznia 2007, w dniu urodzin Mansona. Również tego dnia on sam dowiedział się o sprawie rozwodowej i otrzymał dokumenty związane z unieważnieniem ich małżeństwa.
W 2016 w jednym z wywiadów von Teese powiedziała: "Byłam z nim przez siedem lat, nasze małżeństwo trwało jedynie rok i miałam wrażenie, że pobranie się było dla nas swego rodzaju „pocałunkiem śmierci”, w pewnym sensie gwoździem do trumny. Czułam się poniekąd zobowiązana do przebrnięcia przez całą uroczystość ślubną, ponieważ było to coś, czego oczekiwano. Fotografowie z „Vogue” uwieczniali wszystko na zdjęciach, przyjęcie miało miejsce na zamku, całe wydarzenie przywodziło na myśl teatr... Nie zamierzam winić się za bycie w różnych relacjach i nieznalezienie osoby, z którą jest się do końca swoich dni".

</doc>
<doc id="945447" url="https://pl.wikipedia.org/wiki?curid=945447" title="Don’t Be Cruel (album)">
Don’t Be Cruel (album)

Don't Be Cruel – drugi album amerykańskiego wykonawcy R&amp;B, Bobby’ego Browna. Album wydany został w 1988 przez MCA Records. Promującymi album singlami były: „Don't Be Cruel” i „My Prerogative” (jedyny utwór Browna, który znalazł się na pierwszym miejscu Billboard Hot 100). Britney Spears nagrała cover „My Prerogative” w 2004 roku.

</doc>
<doc id="945451" url="https://pl.wikipedia.org/wiki?curid=945451" title="Kontrolowana synteza termojądrowa">
Kontrolowana synteza termojądrowa

Kontrolowana synteza termojądrowa – reakcja termojądrowa, która podlega kontrolowanemu przebiegowi. Główną motywacją kontrolowania syntezy termojądrowej jest wykorzystanie jej jako źródła energii.
Obecnie (2020 rok), ludzkość potrafi wywoływać reakcję termojądrową w bombach termojądrowych oraz, na niewielką skalę, w urządzeniach badawczych, w których nie udało się uzyskać dodatniego bilansu energii (mimo doniesień z National Ignition Facility). Urządzeniem mającym to osiągnąć ma być tokamak budowany w ramach projektu ITER, na wzór działającego obecnie mniejszego JET.
Metody kontrolowania reakcji termojądrowej.
Istnieje kilka sposobów, które teoretycznie mogą pozwolić wykorzystać syntezę jądrową jako źródło energii. Obecnie najintensywniej badane są dwa podejścia: inercyjne uwięzienie plazmy oraz magnetyczne uwięzienie plazmy. Prace na mniejszą skalę prowadzone są też nad metodą polywell (łączącą cechy dwóch poprzednich) oraz nad kilkoma niekanonicznymi metodami: piroelektryczną, soniczną i elektrolityczną (określaną jako zimna fuzja).
Inercyjne uwięzienie plazmy.
Synteza jądrowa przebiegająca w bombach termojądrowych jest tylko w niewielkim stopniu kontrolowana. Po zainicjowaniu reakcji plazma swobodnie się rozprzestrzenia. Czas jaki jej to zajmuje jest jednak wystarczająco długi, aby przebiegła synteza. To podejście nazywane jest inercyjnym uwięzieniem plazmy. W takim procesie reakcja obejmuje całe dostępne paliwo, co w praktyce oznacza, że już miligramowe jego ilości wywołują eksplozję, mogącą uszkodzić elektrownię. Teoretycznie można jednak stworzyć w ten sposób stabilne źródło energii, jeśli reakcja będzie wywoływana kilka razy na sekundę w niewielkich porcjach paliwa. Wymaga to niezależnego podgrzewania każdej porcji do wysokiej temperatury i kompresowania jej pod wysokim ciśnieniem.
Wykorzystane są w tym celu silne lasery, których impuls jest skupiany na zbiorniku zawierającym niewielką kulkę paliwa. Światło zaabsorbowane przez zbiornik jest reemitowane w postaci promieni rentgenowskich, które kompresują paliwo i podgrzewają je, inicjując syntezę. Największym ośrodkiem prowadzącym badania w tym kierunku był National Ignition Facility w USA.
Magnetyczne uwięzienie plazmy.
W temperaturach w których przebiega synteza, paliwo jądrowe jest w postaci plazmy, która jest bardzo dobrym przewodnikiem prądu. Otwiera to możliwość uwięzienia jej przy użyciu pola magnetycznego. W takim polu, naładowane cząstki krążą wokół linii pola. Dodatkowo mogą poruszać się równolegle do linii pola, ale jeśli te linie są zamknięte, to cząstka jest uwięziona. Najbardziej zaawansowanymi urządzeniami wykorzystującymi to zjawisko są tokamaki. Największym działającym urządzeniem tego typu jest JET, a w trakcie budowy jest o wiele większy ITER. Prowadzone są też badania nad bardziej skomplikowanymi układami takimi jak stellaratory i sferomaki.
Polywell.
Na małą skalę fuzję można wywoływać w fuzorach, które rozpędzają jony w polu elektrostatycznym, doprowadzając do ich zderzeń (zjawisko to nazywane jest inercyjnym uwięzieniem elektrostatycznym). Tradycyjne fuzory wymagają jednak umieszczenia elektrod w miejscu gdzie ma zachodzić synteza, co w praktyce oznacza, że przebiegająca szybciej reakcja błyskawicznie je niszczy. Bardziej zaawansowaną metodą jest metoda polywell, w której elektrody są zastąpione plazmą, utrzymywaną przez zewnętrzne pola magnetyczne. Metoda uzyskała nagrodę „Outstanding Technology of the Year” International Academy of Science w roku 2006 i jest obecnie rozwijana przez firmę EMC2.
Inne podejścia.
Bardziej subtelną techniką jest użycie egzotycznych cząstek do katalizowania syntezy. Najbardziej znaną jest fuzja katalizowana mionami, w której miony zastępują elektrony na orbitalach, umożliwiając zbliżenie się jąder na znacznie mniejsze odległości i zmniejszając energię potrzebną do zainicjowania syntezy. Krótki czas życia mionów i wysoka energia potrzebna do ich uzyskania wyklucza jednak praktyczność tego podejścia jako źródła energii.
Zimna fuzja.
Alternatywnym podejściem jest próba wywoływania fuzji przez kompresję bąbelków gazu w cieczy przy pomocy ultradźwięków (sonofuzja), rozpędzanie jonów przez pole elektryczne wytwarzane w gwałtownie podgrzewanych kryształach (metoda piroelektryczna) i skupianie atomów deuteru przez absorbowanie ich w specjalnych elektrodach (klasyczna zimna fuzja). Żadna z tych metod obecnie nie jest szerzej finansowana, ze względu na brak wiarygodnego potwierdzenia sukcesu tego typu eksperymentów. Po wielu latach fałszywych doniesień, częściowo wynikających z błędów uczonych, a częściowo z celowej manipulacji, termin „zimna fuzja” zyskał w środowisku naukowym złą sławę i przeważnie jest traktowany jako pseudonauka.
Reakcja termojądrowa.
Choć wiele jąder atomowych może służyć jako paliwo jądrowe, najłatwiej wywołać syntezę jąder deuteru i trytu. W tym kierunku prowadzone jest większość badań. W tym procesie mogą wystąpić następujące reakcje:

</doc>
<doc id="945454" url="https://pl.wikipedia.org/wiki?curid=945454" title="Tuligłowy (województwo lubelskie)">
Tuligłowy (województwo lubelskie)

Tuligłowy – wieś w Polsce położona w województwie lubelskim, w powiecie krasnostawskim, w gminie Krasnystaw. Miejscowość wchodzi w skład sołectwa Małochwiej Duży.
Miejscowość położona w przebiegu drogi krajowej nr 17.
W latach 1975–1998 miejscowość administracyjnie należała do województwa chełmskiego.
Przez miejscowość przepływają rzeki: Wieprz i Wojsławka. We wsi i okolicy liczne stawy.
Historia.
Według Słownika geograficznego Królestwa Polskiego z roku 1892, Tuligłowy stanowiły osadę młynarską nad rzeką Wieprz w powiecie krasnostawskim, gminie i parafii Krasnystaw. Wieś leży na prawym brzegu Wieprza, o 8 wiorst na południe od Krasnegostawu, przy wsi Małochwiej. Około 1892 posiada młyn amerykański z produkcją roczną liczoną na 60 000 rubli srebrnych. W 1827 roku było tu 2 domy i 11 mieszkańców podległych parafii w Dorohusku.
Szlaki turystyczne.
 Szlak Tadeusza Kościuszki

</doc>
<doc id="945456" url="https://pl.wikipedia.org/wiki?curid=945456" title="Dil">
Dil

Dil (hindi: दल, urdu: دل) – bollywoodzki komediodramat wyreżyserowany w 1990 przez debiutanta Indra Kumara. W rolach głównych sławni indyjscy aktorzy Aamir Khan, Madhuri Dixit i Anupam Kher. Tematem filmu są narodziny i obrona miłości także przed nieakceptacją rodziców.
Fabuła.
21-letni Raja (Aamir Khan) pogodny lekkoduch wojuje z koleżanką z college'u Madhu (Madhuri Dixit). Na oczach kolegów droczenie się przybiera coraz bardziej nieprzyjemne formy. Wykpiona przez Raję Madhu oskarża go o gwałt powodując wydalenie z obozu letniego. Boleśnie urażony Raja chcąc wstrząsnąć wyśmiewającą i zniesławiającą go dziewczyną inicjuje scenę rzeczywistego gwałtu na Madhu. Nie dochodzi do niego. Raja zatrzymuje się w ostatnim momencie mówiąc, że grożąc jej chciał, aby poczuła, czym jest to, o co go oskarżyła i przestraszyła się zniesławienia, które stało się jego udziałem. Skruszona Madhu – zakochuje się w Raja.
Miłość między nimi pasuje ojcu Raja (Anupam Kher), biednemu, ale chciwemu pieniędzy człowiekowi, który zamarzył sobie, że zdobędzie majątek żeniąc bogato syna. Udaje mu się, stworzywszy pozory, że jest człowiekiem bogatym, zaprzyjaźnić się z ojcem Madhu. Dopiero na przyjęciu zaręczynowym prawda wychodzi na jaw. Urażony ojciec Madhu na oczach wszystkich policzkuje ojca Raja. W obu rodzinach zaczyna się walka o rozdzielenie zakochanych.
Muzyka i piosenki.
Twórcami muzyki jest duet Anand-Milind (nagrodzony w 1988 roku "Qayamat Se Qayamat Tak", "Beta (film)"). Piosenki do tekstów Sameera śpiewają:

</doc>
<doc id="945458" url="https://pl.wikipedia.org/wiki?curid=945458" title="The Nightwatchman">
The Nightwatchman



</doc>
<doc id="945461" url="https://pl.wikipedia.org/wiki?curid=945461" title="Dance!...Ya Know It!">
Dance!...Ya Know It!

Dance!...Ya Know it! – album remiksowy wydany w 1989 przez wykonawcę R&amp;B, Bobby'ego Browna. Album zawiera remiksy różnych piosenek z albumów "King Of Stage" i "Don't Be Cruel" oraz utwór "On Our Own", singel ze ścieżki dźwiękowej filmu "Pogromcy duchów II".
Recenzje.
Album został przyjęty dość chłodno. Został uznany za próbę wyciągnięcia pieniędzy spowodowaną sukcesem poprzedniej płyty Browna, "Don't Be Cruel".

</doc>
<doc id="945464" url="https://pl.wikipedia.org/wiki?curid=945464" title="Škoda 806">
Škoda 806

Škoda 806 − prototyp ciężkiego trzyosiowego samochodu ciężarowego opracowany przez czechosłowacką wówczas firmę Škoda w latach 1935-1936.

</doc>
<doc id="945466" url="https://pl.wikipedia.org/wiki?curid=945466" title="Náin I">
Náin I



</doc>
<doc id="945468" url="https://pl.wikipedia.org/wiki?curid=945468" title="Nain I">
Nain I



</doc>
<doc id="945472" url="https://pl.wikipedia.org/wiki?curid=945472" title="Bobby (album)">
Bobby (album)

Bobby – czwarty album wykonawcy R&amp;B, Bobby'ego Browna. Wydany został w 1992 przez MCA Records.

</doc>
<doc id="945476" url="https://pl.wikipedia.org/wiki?curid=945476" title="Całka nakrywania">
Całka nakrywania

Całka nakrywania lub Całka nakładania – pojęcie matematyczne stosowane w mechanice kwantowej. Całką nakrywania dwóch funkcji falowych formula_1 i formula_2 nazywamy następującą wielkość:
Całkowanie następuje po wszystkich zmiennych, od których funkcja zależy i całej przestrzeni im dostępnej.
Pokrewnym pojęciem w algebrze liniowej jest iloczyn skalarny.

</doc>
<doc id="945483" url="https://pl.wikipedia.org/wiki?curid=945483" title="Wychwyt K">
Wychwyt K



</doc>
<doc id="945486" url="https://pl.wikipedia.org/wiki?curid=945486" title="Wierszynko">
Wierszynko

Wierszynko (kaszb. "Wierszënkò") – śródleśna osada w Polsce położona w województwie pomorskim, w powiecie bytowskim, w gminie Kołczygłowy.
Osada w sołectwie Wierszyno położona nad potokiem „Brodek” na obszarze Parku Krajobrazowego Dolina Słupi.
W latach 1975–1998 miejscowość administracyjnie należała do województwa słupskiego.

</doc>
<doc id="945490" url="https://pl.wikipedia.org/wiki?curid=945490" title="Bobby">
Bobby



</doc>
<doc id="945496" url="https://pl.wikipedia.org/wiki?curid=945496" title="Piotr Kmita (zm. 1409)">
Piotr Kmita (zm. 1409)

Piotr Kmita z Wiśnicza herbu Szreniawa (ur. w 1348, zm. w 1409) – wojewoda krakowski (1406–1409), sandomierski (1401–1406); kasztelan lubelski (1385–1401); starosta; sanocki (1391–1398), łęczycki i sieradzki.
Jego ojcem był Jan Kmita (ur. ok. 1330, zginął w 1376 w Krakowie) – starosta sieradzki, krakowski, generalny ruski, i Katarzyna Kmita.
Piotr Kmita był właścicielem Hyżnego terenów Dynowa, po jego śmierci odziedziczył je jego syn Piotr Lunak Kmita, który ożenił się Zofią Rzeszowską (1430–1448), i w 1429 roku wydał w Dynowie dokument dotyczący lokalizacji wsi Kąkolówka.
Miał z nią m.in. syna Jana Kmitę (z Wiśnicza), który ożenił się z Barbarą Wątróbką i Mikołaja Kmitę, który poślubił Małgorzatę Michałowską Kurozwęcką, a z żoną Hanną Piotra Lunaka Kmitę – podczaszego sandomierskiego (zm. 1430 r.), ożenionego z Katarzyną Rzeszowską.
Jego wnukiem był Dobiesław Kmita i Jan Kmita – synowie Mikołaja Kmity kasztelana przemyskiego i Małgorzaty Michałowskiej Kurozwęckiej.
W 1401 roku był sygnatariuszem unii wileńsko-radomskiej.

</doc>
<doc id="945500" url="https://pl.wikipedia.org/wiki?curid=945500" title="B.Brown Posse">
B.Brown Posse

B.Brown Posse – album kompilacyjny Bobby'ego Browna wydany w 1993 roku. Płyta zawiera dwie piosenki nagrane przez Browna, a wykonawcami pozostałych byli znajomi muzyka. Każdy z pięciu artystów ma na tym albumie własną piosenkę solową. Tylko singiel „Drop It on the One” został wykonany przez wszystkich pięciu muzyków.

</doc>
<doc id="945505" url="https://pl.wikipedia.org/wiki?curid=945505" title="STS Lord Nelson">
STS Lord Nelson

STS Lord Nelson – pierwszy na świecie żaglowiec zaprojektowany z myślą o osobach niepełnosprawnych, które mogą stanowić aż połowę jego załogi.
Udogodnienia dla niepełnosprawnych.
W tym celu żagle obsługiwane są automatycznie, specjalne windy wciągają na reje wózki inwalidzkie, niesłyszących budzą na wachty specjalne alarmy, a niewidzący mogą sterować dzięki kompasowi akustycznemu. Podczas wacht niepełnosprawni pracują z osobami pełnosprawnymi. Niemal każde stanowisko na żaglowcu może być obsługiwane przez każdego. Żaglowiec ma doświadczoną załogę i od płynących po raz pierwszy nie wymaga się doświadczenia żeglarskiego. Przeważnie w krótkich rejsach trwających od 5 do 10 dni, odbywających się na Morzu Północnym i Atlantyku na „Lordzie Nelsonie” żeglowało już ponad 20 tysięcy osób w wieku od 15 do 70 lat. Bark często uczestniczy w regatach i w zlotach żaglowców, które również traktowane są jako forma integracji i rehabilitacji osób niepełnosprawnych.
Żaglowiec w Polsce był m.in. podczas The Tall Ships' Races w 2007 roku w Szczecinie.

</doc>
<doc id="945508" url="https://pl.wikipedia.org/wiki?curid=945508" title="Iluzjonista (film 2006)">
Iluzjonista (film 2006)

Iluzjonista (ang. "The Illusionist") – film fabularny z 2006 roku w reżyserii Neila Burgera. Scenariusz filmu został oparty na opowiadaniu "Eisenheim the Illusionist" laureata Nagrody Pulitzera, .
Opis fabuły.
Akcja filmu toczy się w XIX-wiecznym Wiedniu. Film opowiada o tajemniczym iluzjoniście Eisenheimie (Edward Norton), który podbija serca wiedeńskiej publiczności. Jeden z jego pokazów odwiedza Książę Leopold (Rufus Sewell). Towarzyszy mu Sophie (Jessica Biel), w której podczas występu Eisenheim rozpoznaje swą miłość sprzed lat.
Produkcja.
Film został nakręcony w Pradze (Zamek Praski, teatr na Vinohradach), a także w Taborze i w Českým Krumlovie.
Nagrody i nominacje.
Camerimage 2006
Oscary za rok 2006

</doc>
<doc id="945512" url="https://pl.wikipedia.org/wiki?curid=945512" title="Mád">
Mád

Mád – gmina na Węgrzech, w komitacie Borsod-Abaúj-Zemplén, w powiecie Szerencs. 
Położenie.
Osada znajduje się w odległości 44 km na wschód od miasta Miszkolc, w regionie winnym Pogórza Tokajskiego. Najbliższym miastem jest leżący 10 km stąd Szerencs, spośród okolicznych osiedli wymienić trzeba jeszcze Mezőzombor, Rátka (9 km) oraz Tállya (9 km).
Historia.
Osada zamieszkana jest od czasów prehistorycznych. Znaleziono tu pozostałości naczyń z epoki brązu, przechowywane w Muzeum Narodowym w Budapeszcie. Odkryto już także wykopaliska z 400 n.e., wskazujące na to, że już wtedy była tu zaawansowana uprawa winorośli.
Osada istniała już w XIV wieku. Już w najdawniejszych dokumentach figuruje jako miasteczko rolnicze. W XV wieku Mád należał do odległego o około 15 km na południowy wschód grodu Tokaj, a potem do grodu Regéc. W 1541 wspominają ją jako część włości Tállya.
W 1567 Turcy podpalili osadę, ale ponownie ją zbudowano, a pod koniec XVI wieku stał się siódmą, najbardziej zaludnioną osadą komitatu Borsod-Abaúj-Zemplén. W 1627 posiadała już prawa urządzania jarmarków. W 1637 Turcy znów podpalili osadę. W celach obronnych, mieszkańcy wsi umocnili wówczas kościół.
W 1645 wieś spustoszyła epidemia dżumy, a w 1694 szarańcza, a w 1695 gradobicie. Ale po tych wielu klęskach, osada w końcu znów szybko zaczęła rozwijać się. W 1700 osadę zakupił książę Franciszek II Rákóczi i jego siostra. Sam książę często przebywał w Mád, szczególnie w okresie winobrania. Wówczas Mád był już zaliczany do bardzo sławnych miejscowości winiarskich, nawet Imre Thököly posłał swoich żołnierzy na winobranie.
W 1739 znów pustoszyła w tej wsi epidemia dżumy. W okresie wojen przeciwko Napoleonowi, wojska Pogórza Tokajskiego zbierały się w okolicach Mád. Pod koniec wieku osada zubożała, szczególnie z powodu podatków i złej pogody.
W 1795 zbudowano w stylu barokowym synagogę. W całej Europie w tym stylu jest tylko jedna synagoga podobna do tej w Mád. Po przebudowie powstało mieszanie się stylu barokowego i konserwatywnego, od tego stając się nie tylko indywidualną, ale także najpiękniejszą synagogą Węgier. Obok synagogi zbudowano budynek rabina, którego pełne odnowienie rozpoczęto w 2006.
W pierwszej połowie XIX wieku znów miały miejsce liczne epidemie, dziesiątkujące ludność.
W okresie Wiosny Ludów, zwanej tutaj Rewolucją Niepodległościową lat 1848-1849, w której wielu mieszkańców Mád straciło życie, między innymi 15-letni Dániel Koroknay, bohaterskie dziecko rewolucji. Jego imieniem nazwano miejscową szkołę podstawową.
W czasie II wojny światowej w Mád zorganizowany był obóz internowania dla Polaków.

</doc>
<doc id="945513" url="https://pl.wikipedia.org/wiki?curid=945513" title="Dekanat Baranówka">
Dekanat Baranówka

Dekanat Baranówka – jeden z 11 dekanatów katolickich w diecezji kijowsko-żytomierskiej na Ukrainie.

</doc>
<doc id="945515" url="https://pl.wikipedia.org/wiki?curid=945515" title="Remixes n the Key of B">
Remixes n the Key of B

Remixes N The Key Of B – remix album Bobby'ego Browna z 1993 roku.

</doc>
<doc id="945523" url="https://pl.wikipedia.org/wiki?curid=945523" title="Czas Cyganów">
Czas Cyganów

Czas Cyganów (tytuł oryginalny "Dom za vešanje", "Дом за вешање") – jugosłowiański film fabularny z 1988 roku w reżyserii Emira Kusturicy.
O filmie.
Film utrzymany jest w konwencji baśniowej. Ukazano w nim losy dorastającego cygańskiego chłopca, Perhana. Potrzebuje on pieniędzy na operację dla chorej siostry Daniry, ale także po to, by mógł swobodnie poślubić ukochaną dziewczynę, piękną Azrę. Nie zgadza się na to matka Azry. Dla niej Perhan jest tylko bękartem - synem słoweńskiego żołnierza, do tego zbyt biednym. Aby zdobyć fundusze, Perhan wyjeżdża do Włoch.
Z jednej strony jest to obraz odchodzącego w zapomnienie świata, który dzięki filmowi może zostać utrwalony na wieki, z drugiej – produkcję tę można nazwać opowieścią o miłości, dojrzewaniu i poszukiwaniu sensu życia.
Nagrody i wyróżnienia.
W 1989 film został zgłoszony jako jugosłowiański kandydat do nagrody Amerykańskiej Akademii Filmowej w kategorii najlepszy film nieanglojęzyczny, ale nie uzyskał nominacji.

</doc>
<doc id="945524" url="https://pl.wikipedia.org/wiki?curid=945524" title="Forever (album Bobby’ego Browna)">
Forever (album Bobby’ego Browna)

Forever - czwarty album studyjny Bobby'ego Browna. Singlem promującym album była piosenka "Feelin' Inside".

</doc>
<doc id="945526" url="https://pl.wikipedia.org/wiki?curid=945526" title="Mieroża">
Mieroża

Mieroża – pułapka na ryby i raki będąca odmianą żaka mająca tylko jedno skrzydło. Częścią łowną mieroży są komory, do których ryby wpływają przez rozpiętą na obręczach sieć, uniemożliwiające wycofywanie się złowionych ryb z wnętrza sieci.

</doc>
<doc id="945528" url="https://pl.wikipedia.org/wiki?curid=945528" title="PNS Rah Naward">
PNS Rah Naward

PNS Rah Naward - żaglowiec szkoleniowy Pakistańskiej Marynarki Wojennej. Zbudowany w roku 2001, pierwotnie pływał jako STS Prince William. W roku 2010 sprzedany obecnemu właścicielowi.
numer IMO 9222326. 
Historia jako STS Prince William.
Żaglowiec był eksploatowany przez brytyjską organizację Tall Ships Youth Trust (wcześniej znaną pod nazwą Sail Training Association – STA).
Wielka Brytania ma ogromne doświadczenie w szkoleniu młodzieży na morzu. Przez wiele lat wizytówką STA – jednej z najstarszych organizacji (istniejącej od 1956), a zajmujących się szkoleniem młodych ludzi na morzu, były znane żaglowce szkolne "Malcolm Miller" oraz "Sir Winston Churchill". "Prince William" kontynuował ich tradycję. To największy bryg zbudowany w Anglii od 100 lat. Żeglował głównie pomiędzy Wielką Brytanią i kontynentalną częścią Europy, wożąc na swoim pokładzie grupy uczestników liczące do 44 osób. Przedział wiekowy uczestników rejsów szkoleniowych: od 16 do 69 lat. Pomimo niewielkiego stażu na morzach i oceanach uczestniczył wielu imprezach żeglarskich.

</doc>
<doc id="945529" url="https://pl.wikipedia.org/wiki?curid=945529" title="María Mariño Carou">
María Mariño Carou

María Mariño Carou (1907–1967) – pisarka XX wieku tworząca w języku galicyjskim. Była patronką Día das Letras Galegas w roku 2007.
Życie.
María Mariño Carou przyszła na świat w niezamożnej rodzinie jako druga z pięciu córka Xosé Marii Mariño i Filomeny Carou. W rodzinnej Noii chodziła do szkoły, po przeprowadzce do Boiro zaczęła uczęszczać do lokalnej biblioteki, gdzie zainteresowała się literaturą.
W 1939 poślubiła Roberta Posse Carballido. Miała z nim jedno dziecko, które zmarło po półtora miesiąca. Zdarzenie to wywołało u Carou problemy psychiczne i głęboką depresję. W 1967 zapadła na białaczkę i zmarła niedługo potem.
Twórczość.
Na początku lat pięćdziesiątych, Maria Mariño Carou zaczęła pisać poematy, początkowo po hiszpańsku, następnie po galicyjsku. Poznała poetę Uxío Novoneyra, który wypromował jej twórczość. Wydawnictwo "Celta" wydało w 1963 dzieło "Palabra no tempo" – debiut literacki pisarki. Utwór w krótkim czasie zyskał pochlebne opinie.
37 lat po śmierci autorki, w 1990, Uxío Novoneyra wraz z Antonem Avilés de Taramancos wydali zbiór ostatnich utworów autorki. Książka nosiła tytuł "Verba que comeza" i została napisana dwa miesiące przed śmiercią Carou. Charakteryzowała się niezwykle osobistą treścią.

</doc>
<doc id="945531" url="https://pl.wikipedia.org/wiki?curid=945531" title="Grand Prix Czech na Żużlu 2000">
Grand Prix Czech na Żużlu 2000

Wyniki Grand Prix Czech 2000, pierwszej eliminacji Mistrzostw Świata Grand Prix w sezonie 2000.
Lista startowa.
Stawkę 22 stałych uczestników Grand Prix uzupełniło 2 zawodników z dziką kartą: Michal Makovský oraz Bohumil Brhel. W nawiasach podano numery stałe.
Opis.
Zwycięzcą pierwszej eliminacji Grand Prix 2000 został Amerykanin Billy Hamill. Na podium stanęli też Brytyjczycy Mark Loram i Chris Louis. Ostatnim finalistą był debiutujący w zawodach Grand Prix – Todd Wiltshire. Cała czwórka rozpoczynała zawody w fazie eliminacyjnej.
Poniżej oczekiwań pojechali dwaj najlepsi żużlowcy świata z poprzedniego sezonu. Tomasz Gollob zajął 5 miejsce, a Tony Rickardsson był 6. Polskę reprezentował również Rafał Dobrucki, który zajął 18 lokatę.
W Grand Prix zadebiutowało 3 żużlowców: Carl Stonehewer, Todd Wiltshire i Michal Makovský.

</doc>
<doc id="945532" url="https://pl.wikipedia.org/wiki?curid=945532" title="Dusan Kovacevic">
Dusan Kovacevic



</doc>
<doc id="945534" url="https://pl.wikipedia.org/wiki?curid=945534" title="August Mommsen">
August Mommsen

August Mommsen (ur. 25 lipca 1821, Oldesloe, zm. 18 czerwca 1913, Hamburg) – niemiecki filolog klasyczny, nauczyciel gimnazjalny (Domschule Schleswig), prowadził badania nad rzymską i grecką rachubą czasu; brat Theodora i Tychona.

</doc>
<doc id="945536" url="https://pl.wikipedia.org/wiki?curid=945536" title="Aleksander Baburin">
Aleksander Baburin

Aleksander Baburin, ros. Александр Бабурин (ur. 19 lutego 1967 w Niżnym Nowogrodzie) – irlandzki szachista i dziennikarz pochodzenia rosyjskiego, arcymistrz od 1996 roku.
Kariera szachowa.
W szachy gra od siódmego roku życia. W roku 1990 otrzymał tytuł mistrza międzynarodowego. Po rozpadzie Związku Radzieckiego zamieszkał wraz z rodziną w Dublinie i od roku 1993 na arenie międzynarodowej reprezentuje barwy Irlandii. W roku 1996 jako pierwszy szachista tego kraju otrzymał tytuł arcymistrza. Pomiędzy 1996 a 2008 rokiem sześciokrotnie wystąpił w szachowych olimpiadach (za każdym razem na I szachownicy).
Największym indywidualnym sukcesem Baburina było zwycięstwo w roku 1997 w otwartym turnieju rozegranym na wyspie Man. Zdobył wówczas 8 pkt w 9 partiach i uzyskał wynik rankingowy ponad 2800 punktów. Do innych turniejowych sukcesów zaliczyć również może I-II m. w Budapeszcie (1991, wraz z Christopherem Lutzem), II m. w Gifhorn (1992, za Władimirem Czuczełowem), I m. w Budapeszcie (1992), I-II m. w Dublinie (1995), I m. w San Francisco (1997), I-II m. w "Politiken Cup" w Kopenhadze (1999, wraz z Tigerem Hillarpem Perssonem), I-III m. w Lindsborgu (2003, wraz z Nikoła Mitkowem i Aleksandrem Jermolińskim), I m. w Triesen (2007) oraz I-II m. w Dublinie (2008, wspólnie z Alonem Greenfeldem).
Najwyższy ranking w karierze osiągnął 1 stycznia 1998 r., z wynikiem 2600 punktów dzielił wówczas 70. miejsce na światowej liście FIDE, jednocześnie zajmując 1. miejsce wśród irlandzkich szachistów.
W styczniu 2004 roku został wybrany sekretarzem Stowarzyszenia Szachowych Zawodowców, ale z funkcji tej zrezygnował po 3 miesiącach. Jest uznanym szachowym dziennikarzem, prowadzi internetowy serwis szachowego wydawnictwa "Chess Today". Napisał również kilka książek o tematyce szachowej, m.in. "Michail Botvinnik &amp; Soviet School of Chess", "Queen’s Gambit Accepted 2" oraz "Winning Pawn Structures" (1998, ).

</doc>
<doc id="945537" url="https://pl.wikipedia.org/wiki?curid=945537" title="Twierdza Bobrujsk">
Twierdza Bobrujsk

Twierdza Bobrujsk – wzniesiona w 1810 r. jako jeden z obiektów nowej linii obronnej na zachodniej granicy Cesarstwa Rosyjskiego.
Wstępny projekt umocnień opracował inż. wojsk. Teodor Narbutt, a wersję ostateczną – inż. wojsk. Carl Opperman. Zbudowano ziemno-drewnianą cytadelę o narysie półowalu, z sześcioma bastionami i dwoma półbastionami oraz trzema murowanymi bramami. Na południe od cytadeli wzniesiono ziemne Umocnienie Górskie.
W okresie lipiec-wrzesień 1812 r. twierdza była blokowana przez korpus polski pod dowództwem gen. Jana H. Dąbrowskiego. W latach 1819-1825 przeprowadzono modernizację umocnień (projekt gen. ppor. Carla Oppermana). Przekształcono narys cytadeli na poligonalny, w miejscu Umocnienia Górskiego wzniesiono poligonalne, ziemno-murowane Umocnienie „Fryderyk Wilhelm”, a na zachód od niego – murowaną wieżę artyleryjską „Hrabia Opperman”. Na północ od cytadeli powstały murowano-ziemne lunety „A” i „B”. W latach 60. XIX w. twierdza zaczęła tracić znaczenie. W 1886 r. przemianowano ją na twierdzę–skład, a w 1897 r. formalnie skasowano.
W latach 1915-1916, w rejonie Bobrujska formowano polskie jednostki rosyjskiego Frontu Zachodniego. W drugiej połowie 1917 r. na ich bazie utworzono I Korpus Polski pod dowództwem gen. Józefa Dowbora-Muśnickiego, który w lutym 1918 r. zajął Bobrujsk. 
Twierdza stała się centrum tzw. Rzeczypospolitej Bobrujskiej – polskiej strefy okupacyjnej w trójkącie Mohylew – Żłobin – Słuck, gdzie między innymi utworzono polski pociąg pancerny „Związek Broni”. W lutym i marcu 1918 r. doszło w okolicy twierdzy do ciężkich walk o Bobrujsk z bolszewikami, zakończonych zwycięstwem żołnierzy polskich. Walki te były jednymi z pierwszych starć żołnierza polskiego z bolszewikami. W maju 1918 r. Muśnicki został zmuszony przez niemieckie Dowództwo Naczelne do rozformowania jednostki i ewakuacji żołnierzy do Królestwa Polskiego. 
Podczas wojny polsko-bolszewickiej w rejonie Bobrujska walczyła kombinowana Dywizja Wielkopolska.
Twierdza Bobrujsk uległa częściowemu zniszczeniu, m.in. na skutek walk sowiecko-niemieckich w czerwcu 1944 r. Do 2008 r. zachowała się część umocnień i budynków koszarowych z licznymi detalami klasycystycznymi. W mieście funkcjonuje Bobrujskie Muzeum Krajoznawcze, posiadające m.in. dioramę fragmentu cytadeli, makiety fortów, dokumentację rysunkową i fotograficzną.
W roku 2008 z polecenia prezydenta Białorusi Alaksandra Łukaszenki w najbliższym sąsiedztwie twierdzy zbudowano tzw. „Pałac Lodowy” (kryte lodowisko).

</doc>
<doc id="945539" url="https://pl.wikipedia.org/wiki?curid=945539" title="SS Thistlegorm">
SS Thistlegorm

SS Thistlegorm – brytyjski statek handlowy zbudowany w 1940 roku. Miał 126 m długości i 17,5 m szerokości. Wrak spoczywa na dnie Morza Czerwonego na terenie Shaab Ali w Zatoce Sueskiej na wodach egipskich pomiędzy Szarm el-Szejk a At-Tur na Półwyspie Synaj.
W czasie II wojny światowej został wcielony do marynarki wojennej. W październiku 1941 r. opłynął Afrykę i wpłynął na Morze Czerwone. Załadowany zapasami przeznaczonymi dla sił brytyjskich stacjonujących w Północnej Afryce. "Thistlegorm" zakotwiczył na morzu przed wpłynięciem do Kanału Sueskiego. Rzucił kotwicę przy głębokości ok. 30 m w okolicy rafy koralowej "Shaab Ali", 5 mil od brzegu Półwyspu Synaj. Rankiem 6 października zaatakowały go dwa niemieckie bombowce lecące z bazy na Krecie. Cztery bomby uderzyły w skład amunicji, rozsadzając pokład. Statek stanął w pionie i poszedł na dno. Wrak został odkryty przez Jacques-Yves Cousteau w latach 50. XX w. Jednak dopiero na początku lat 90. XX w. został ponownie „odkryty”, tym razem dla nurkowania rekreacyjnego. Od tego czasu stał się kultowym miejscem dla nurków z całego świata, jako jeden z najlepszych wraków do nurkowania.
Statek pozostawia w pełni dostępną ładownię wraz z ładunkiem (ciężarówki, motory, skrzydła samolotów, silniki, pociągi, amunicja, pojazdy opancerzone, inne uzbrojenie, transportery, motorowery BSA, jeepy, tracki, stosy karabinów, sprzęt radiowy, amunicja, kalosze). Wrak jest wystawiony na silne działanie prądów pływowych, które czasami nie pozwalają na nurkowanie. Warunki i głębokość zanurzenia jakie jest potrzebne czynią ten wrak dostępny jedynie dla nurków z doświadczeniem.

</doc>
<doc id="945548" url="https://pl.wikipedia.org/wiki?curid=945548" title="Oliwka (kosmetyka)">
Oliwka (kosmetyka)

Oliwka - kosmetyk używany do nawilżania i natłuszczania skóry, zwłaszcza niemowląt (od pierwszego dnia życia), dzieci i osób starszych. Głównym składnikiem jest oliwa parafinowa, która dużo rzadziej powoduje uczulenia skóry niż jej odpowiedniki oparte na oliwie roślinnej. Oliwki kosmetyczne często zawierają różne dodatki, najczęściej wyciąg z aloesu (wspomaga nawilżanie skóry), jak i rumianek, który ma właściwości kojące i łagodzące. Występują także oliwki zawierające witaminę F, która dodatkowo chroni przed wysuszeniem i podrażnieniem skóry. 

</doc>
<doc id="945563" url="https://pl.wikipedia.org/wiki?curid=945563" title="Wyścig szczurów">
Wyścig szczurów

Wyścig szczurów (w jęz. ang.: "rat race") to określenie pozbawionej sensu, bezwartościowej i niekończącej się pogoni (najczęściej wyczerpującego wysiłku współczesnych ludzi, dążących do osiągnięcia materialnego i zawodowego sukcesu).
Absorbująca praca zawodowa (najczęściej dla pracodawcy i w zespole) jest często uważana za „wyścig szczurów”, ponieważ rzadko jest właściwie doceniana i wynagradzana. Dla wielu pracodawców normą stało się ciągłe podwyższanie wymagań wobec pracowników, aby zwiększyć wydajność pracy. Częstym zjawiskiem jest stres związany z pracą i niezapłacone godziny nadliczbowe. Wielu socjologów uważa, że czynności związane z pracą zarobkową (nie tylko sam czas pracy, lecz także czas konieczny na dojazd do i powrót z miejsca pracy) zajmują w życiu współczesnego mieszkańca krajów rozwiniętych tak dużą ilość czasu, że mało zostaje go dla rodziny (coraz mniej cenionej) oraz korzystania ze zdobyczy cywilizacji i wyższego poziomu życia. Faktem jest, że od połowy XIX w. przeciętny mieszkaniec kraju uprzemysłowionego poświęca więcej czasu na działalność zarobkową niż we wcześniejszych epokach historycznych. Stąd wolne zawody są na ogół uznawane za bardziej satysfakcjonujące. Częstym zjawiskiem jest brak zadowolenia z pracy i ograniczona możliwość korzystania z jej rezultatów. 
W XX wieku pojawiło się wiele zjawisk społecznych, określanych jako "ucieczka z wyścigu szczurów":

</doc>
<doc id="945572" url="https://pl.wikipedia.org/wiki?curid=945572" title="Eupolemos">
Eupolemos

Eupolemos (II wiek p.n.e.) – grecki historyk żydowski, autor zaginionego dzieła „"O królach Judei"”. Według niego kultura egipska wywodzi się od patriarchów żydowskich.
Eupolemos jest wymieniony przez Józefa Flawiusza "Contra Apionem" (I,23). Choć jego dzieło zaginęło cytuje go Euzebiusz z Cezarei (Praep. Evang. 9,25-39) oraz Klemens Aleksandryjski, który przytacza niewielkie fragmenty (Stromata I,141.1-4). Dokumenty te zawierają dwa tytuły dzieł Eupolemosa: „"O królach Judei"” oraz „"Proroctwo Eliasza"” przy czym ten drugi uważany jest za część pierwszego dzieła.
Eupolemos jest dwukrotnie wspomniany w deuterokanonicznych Księgach Machabejskich (1Mch 8,17 oraz 2Mch 4,11). Według tych zapisów był synem Jana i wnukiem Akkosa. Wraz z Jazonem synem Eleazara został posłany przez Judę Machabeusza do Rzymu z poselstwem zawarcia paktu przyjaźni między Machabeuszami a Rzymem. Poselstwo dotarło do Rzymu w roku 161 p.n.e. i zakończyło się sukcesem. 
We fragmentach tych Eupolemos uważał m.in. że Mojżesz był pierwszym mędrcem i to on jako pierwszy dał Żydom alfabet. Natomiast Fenicjanie otrzymali go od Żydów i przekazali Grekom (Klemens Aleksandryjski, Stromata I, 23.153.4).
Dzieło Eupolemosa „"O królach Judei"” ma charakter apologiczny. Jednak miało ono raczej charakter umiarkowany gdyż było cytowane również przez pogańskiego pisarza Aleksandra Polihistora.

</doc>
<doc id="945577" url="https://pl.wikipedia.org/wiki?curid=945577" title="Drukarka fotograficzna">
Drukarka fotograficzna

Drukarka fotograficzna – rodzaj drukarki atramentowej, przeznaczonej do wydruku obrazów fotograficznych z aparatu cyfrowego. Drukarki te zdolne są drukować obrazy o dużym nasyceniu barwy, o subtelnych przejściach tonalnych. Potrafią wiernie odtwarzać szczegóły obrazu w ciemnych partiach fotografii dzięki zastosowaniu barw szarości: czarnej (K = Black), ciemnoszarej (LK = Light Black), lekkoszarej (LLK = Light-Light Black) oraz o zwiększonej rozdzielczości drukowania w tych partiach fotografii.
Drukarki fotograficzne mogą drukować z ośmiu barw podstawowych: CMYK + LC (Light Cyan) + LM (Light Magenta) + R (Red) + B (Blue) lub CMYK + LC + LM + LK + LLK. Bywają przystosowane do wydruku bezpośrednio z aparatów cyfrowych. Czasem bywają wyposażone w ekran LCD dla prostych edycji i korekt zdjęć.

</doc>
<doc id="945583" url="https://pl.wikipedia.org/wiki?curid=945583" title="Viersen">
Viersen

Viersen – miasto powiatowe położone w zachodniej części Niemiec, w kraju związkowym Nadrenia Północna-Westfalia, w rejencji Düsseldorf, siedziba powiatu Viersen. Jest jednocześnie jedną z większych miejscowości w kraju związkowym. Leży w odległości ok. 8 km od Mönchengladbach, ok. 15 km od Krefeldu i ok. 20 km od holenderskiego miasta Venlo.
W mieście znajduje się stacja kolejowa Viersen.
Co roku we wrześniu miasto organizuje Międzynarodowy Festiwal Muzyki Jazzowej ("Internationales Jazzfestival").
Gospodarka.
W mieście rozwinął się przemysł włókienniczy, maszynowy, skórzany, chemiczny oraz spożywczy.
Sport.
Viersen reprezentuje klub piłkarski 1.FC Viersen 05 powstały w 1905 roku. W sezonie 1999/2000 jego barw bronił Polak Waldemar Tęsiorowski. Z miejscowością związany jest także piłkarz Eugen Polanski.
Współpraca.
Miejscowości partnerskie:

</doc>
<doc id="945587" url="https://pl.wikipedia.org/wiki?curid=945587" title="Przerost stercza">
Przerost stercza



</doc>
<doc id="945589" url="https://pl.wikipedia.org/wiki?curid=945589" title="Kamienica (powiat bytowski)">
Kamienica (powiat bytowski)

Kamienica (kaszb. "Kamińca", niem. "Kamenz") – osada leśna w Polsce położona w województwie pomorskim, w powiecie bytowskim, w gminie Borzytuchom. 
Osada leśna nad rzeką Kamienicą, wchodzi w skład sołectwa Jutrzenka.
W latach 1975–1998 miejscowość administracyjnie należała do województwa słupskiego.

</doc>
<doc id="945594" url="https://pl.wikipedia.org/wiki?curid=945594" title="Łagodny przerost gruczołu krokowego">
Łagodny przerost gruczołu krokowego



</doc>
<doc id="945597" url="https://pl.wikipedia.org/wiki?curid=945597" title="Bitwa pod Staszowem">
Bitwa pod Staszowem

Bitwa pod Staszowem – zwycięska dla Polaków potyczka powstania styczniowego, stoczona 17 lutego 1863 roku.
Tło historyczne.
Po potyczce pod Świętym Krzyżem, i przejściowym zajęciu Rakowa, Marian Langiewicz podjął decyzję o wymarszu na południe. Zdecydował się więc na zajęcie Staszowa, gdzie liczył na uzupełnienia prowiantu (i powstańczej kasy) oraz stanu osobowego powstańców. Istotnie, spotkał się z entuzjastycznym przyjęciem miejscowej ludności (za który później na miasto spadły represje, w tym wywózki). Sam dyktator rozlokował się w domu propinatora Lewandowskiego. 
15 lutego 1863 roku odbył się w mieście przegląd oddziałów. Przed Langiewiczem i nowo mianowanym generałem Stanisławem Krzesimowskim przedefilowały trzy bataliony piechoty majorów: Czachowskiego, Koryckiego i Pióro oraz kawaleria majora Ulatowskiego. Bateria artylerii, na którą składały się 4 wiwatówki bez lawet, wożona był na wozach jako niezdatna do użytku. Do partii Langiewicza przyłączyły się też niewielkie grupy ochotników, w tym grupka osób przedzierających się z Galicji. Wśród nich była między innymi Anna Henryka Pustowójtówna, która otrzymała przydział do oddziału Czachowskiego. Kolorytu oddziałowi Langiewicza przydawała orkiestra wojskowa Tyrolczyków, czy też, wedle innych przypuszczeń, Czechów.
Przebieg walk.
Poczynania Langiewicza nie uszły uwadze majora Zagrzażskiego (Zagriażskiego). Dwa dni później nadszedł on, w sile kompanii piechoty i szwadronu dragonów, pod miasto od południowego zachodu, od strony przedmieścia Staszówek, który Rosjanie bardziej raczej dla efektu, aniżeli wojskowej potrzeby spalili. Na tym jednak sukcesy Rosjan zakończyły się. Oddział rosyjski został bowiem powstrzymany salwami przygotowanych, ustawionych na wzgórzu Polaków. Obie strony ostrzeliwały się bezradnie przez kilka godzin, przedzielone rzeczką Czarną, Rosjanie nie mieli bowiem pomysłu na sforsowanie pozycji polskich, a Polacy, z braku artylerii i silnej kawalerii, nie mogli pokusić się o ostatecznie rozbicie przeciwnika. Dysproporcja strat była jednak na tyle duża na niekorzyść zaborcy, że w partii Langiewicza ułożono na ten temat piosenkę wojskową. W mieście spaliło się kilkadziesiąt domów.
Epilog.
Rosjanie odstąpili od miasta, uchodząc w stronę Stopnicy. Langiewicz zdawał jednak sobie sprawę, że wkrótce powrócą w silniejszym składzie i że miasta nie utrzyma. Następnego dnia wyszedł więc z niego, kierując się na Kielce, zwłaszcza że otrzymał zachęcające informacje na temat sytuacji i nastrojów w tym mieście i jego okolicy. Najbliższy nocleg urządził we wspomnianym Rakowie. 
W wolnej Polsce potyczka nie została w Staszowie w żaden specjalny sposób upamiętniona, natomiast jedną z ulic nazwano imieniem Langiewicza. Na cmentarzu przy kościele św. Bartłomieja zachowała się mogiła powstańców.

</doc>
<doc id="945605" url="https://pl.wikipedia.org/wiki?curid=945605" title="Rozplem">
Rozplem



</doc>
<doc id="945609" url="https://pl.wikipedia.org/wiki?curid=945609" title="The Young and the Hopeless (singel)">
The Young and the Hopeless (singel)

The Young and the Hopeless – czwarty singel Good Charlotte z ich drugiego albumu The Young and the Hopeless. Klip był nagrywany w pokoju z nagrodami, jego reżyserią zajęli się bracia Madden razem z Samem Eriksonem.

</doc>
<doc id="945611" url="https://pl.wikipedia.org/wiki?curid=945611" title="Matków">
Matków

Matków (ukr. Матків, trb. "Matkiw", trl. "Matkiv") – wieś na Ukrainie, w obwodzie lwowskim, rejonie turczańskim, nad Stryjem. Najniższą jednostką administracji, której podlega Matków, jest rada wiejska ("silska rada") w Mochnatem. W miejscowości zamieszkuje około 469 osób.
Historia.
Miejscowość powstała prawdopodobnie w XV wieku, a najstarsza wzmianka na jej temat pochodzi z 1538, kiedy to królowa Polski Bona Sforza powołała komisję ds. rozgraniczenia wsi królewskich i szlacheckich. W latach 1772-1918 pod zaborem austriackim w składzie Królestwa Galicja i Lodomerii, od 1867 w ramach nowo powstałego powiatu turczańskiego. W regionie dobrze rozwinął się przemysł drzewny a wielki wpływ miała na to bliskość spławnych rzek, Dniestru oraz Stryja.
W 1885 w VI tomie Słownika geograficznego Królestwa Polskiego tak pisano o Matkowie:
Według tego samego źródła ogół mieszkańców Matkowa stanowili Bojkowie. W miejscowości wzniesiono dwie świątynie: zabytkową cerkiew soborową Najświętszej Bogurodzicy z 1838 oraz przycmentarną cerkiew św. Trójcy z 1899.
Według spisu powszechnego Monarchii Austro-Węgierskiej z 1900 w Matkowie mieszkało 1101 grekokatolików, 41 Żydów i 9 rzymskich katolików.
W latach 1919-1939 miejscowość administracyjnie należała do Polski. Znajdowała się w województwie lwowskim, w powiecie turczańskim nieopodal granicy polsko-czechosłowackiej a od marca 1939 polsko-węgierskiej (ok. 6 km). W 1920 znalazła się na terenie działań wojennych okresu wojny polsko-bolszewickiej. Według spisu powszechnego II RP z 1921 Matków liczył 1222 mieszkańców: 1135 grekokatolików, 83 Żydów i 4 rzymskich katolików.
Według relacji Michała i Olgi Matkowskich Matków był zaściankiem szlacheckim polskiej szlachty zagrodowej herbu Sas (Matkowscy, Ilniccy, Komarniccy, Wysoczańscy) i liczył około 360 numerów. 80% mieszkańców stanowili wówczas Polacy, zaś 20% Ukraińcy – mieszkający we własnej kolonii na uboczu w dolnej północno-wschodniej części wsi.
Podczas wyborów parlamentarnych w Polsce w 1922 frekwencja wyborcza w Matkowie i powiecie turczańskim była stosunkowo wysoka, bo wyniosła ok. 60% mimo bojkotu wyborów przez ludność ukraińską. We Lwowie i na Podolu frekwencja ta była znacznie niższa. Zwyciężył PSL "Piast" przed blokiem chadecko-endeckim.
Podczas wyborów parlamentarnych w Polsce w 1928 w Matkowie i powiecie turczańskim wygrały listy polskie (ok. 55%) przed ukraińskimi (ok. 25%), starorusińskimi (ok. 10%) i żydowskimi (ok. 5%).
Od II połowy września 1939 pod okupacją sowiecką, następnie od czerwca 1941 do września 1944 pod okupacją niemiecką (od 1 sierpnia 1941 w składzie Dystryktu Galicja Generalnego Gubernatorstwa). W czasie II wojny światowej okolice Matkowa były miejscem działania nacjonalistów ukraińskich. W pobliskim Wysocku Wyżnem, Komarnikach i Dołżyku doszło do zbrodni na ludności cywilnej. Nieopodal wsi ukrywać się miał również szef pododdziału sowieckich spadochroniarzy oficer W. Sołowiow, ukrywany przed Niemcami przez miejscowego w jego własnym domu - I. Wysoczańskiego.
30 września 1944 wieś została zajęta przez wojska radzieckie. Większość polskich mieszkańców, postawiona przed wyborem wyjazdu na Zachód lub przyjęcia obywatelstwa ZSRR, trafiła na tzw. Ziemie Odzyskane, m.in. do Słońska, Uradu, Lubina i Wrocławia. Najmłodszą mieszkanką Matkowa, która wyjechała w czasie fali przymusowych wysiedleń (1944-1946) była Maria Matkowska, która miała wówczas niespełna kilka miesięcy. Podróż trwała niezwykle długo, bo około 3-4 miesiące.
Spora część Polaków wyjechała na Zachód dopiero w czasie ostatniej fali masowych wysiedleń (1955-1959). Nieliczni pozostali na miejscu i musieli przyjąć obywatelstwo radzieckie.
W powojennym okresie USRR w Matkowie istniał oddział państwowego gospodarstwa rolnego "Karpaty" w Husnem Niżnem, który posiadał 450 ha gruntów rolnych. W 1967 we wsi postawiono obelisk ku pamięci ofiar wojny.
W 1989 Matków miał 411 mieszkańców (220 mężczyzn i 191 kobiet), a w 2011 - 469 mieszkańców.
Komunikacja.
Przez środek wsi przebiega droga lokalna T1423 prowadząca z okolic Boryni na północnym zachodzie właśnie do Matkowa, gdzie łączy się z drogą magistralną znaczenia międzynarodowego M06. W miejscowości brak przystanku kolejowego, a najbliższy znajduje się w Turce. Do Matkowa docierają również tzw. marszrutki, czyli prywatne busy, m.in. ze Stryja i Lwowa.

</doc>
<doc id="945616" url="https://pl.wikipedia.org/wiki?curid=945616" title="Skrzelowate">
Skrzelowate

Skrzelowate (Aulopidae) – niewielka rodzina morskich ryb skrzelokształtnych (Aulopiformes).
Zasięg występowania.
Strefa tropikalna i subtropikalna Oceanu Atlantyckiego i Spokojnego, również w Morzu Śródziemnym. Żyją w wodach bentalu.
Charakterystyka.
Ciało wydłużone. Głowa nieznacznie spłaszczona grzbietobrzusznie, z szerokim otworem gębowym. Duża płetwa grzbietowa z 14–22 promieniami. Liczba promieni w płetwie odbytowej 9–13. Łuski cykloidalne lub grzebykowate, występują na głowie i tułowiu. Liczba kręgów: 36–53. Skrzelowate osiągają długość ciała od 20 do 60 cm. Prowadzą przydenny, drapieżniczy tryb życia.
Klasyfikacja.
Rodzaje zaliczane do tej rodziny:
"Aulopus" — "Hime" — "Latropiscis" — "Leptaulopus"

</doc>
<doc id="945617" url="https://pl.wikipedia.org/wiki?curid=945617" title="Aulopidae">
Aulopidae



</doc>
<doc id="945620" url="https://pl.wikipedia.org/wiki?curid=945620" title="Aulopodidae">
Aulopodidae



</doc>
<doc id="945621" url="https://pl.wikipedia.org/wiki?curid=945621" title="Przerost prostaty">
Przerost prostaty



</doc>
<doc id="945631" url="https://pl.wikipedia.org/wiki?curid=945631" title="Kino Bałtyk w Łodzi">
Kino Bałtyk w Łodzi

Kino Bałtyk – jedno z największych łódzkich kin w latach dziewięćdziesiątych XX wieku. Było to pierwsze kino w Łodzi posiadające system Dolby Surround. Kino Bałtyk znajdowało się przy ul. Narutowicza za budynkiem Filharmonii Łódzkiej.
Historia.
Początkowo w budynku tym mieścił się niemiecki teatr "Thalia", w którym 8 października 1882 odbyło się przedstawienie inauguracyjne pod dyrekcją H. Lagerfelda , . Zanim, w powojennych latach 50. XX wieku, powstał Bałtyk, funkcjonowały na jego miejscu kina: Reduta, Splendid, Europa i Roxy.
Po modernizacji w 1967 roku, stał się najnowocześniejszym kinem w Polsce. Bałtyk jako pierwszy w Łodzi posiadał ekran panoramiczny.
Budynek kina jest własnością Urzędu Marszałkowskiego. Od grudnia 1992 kino Bałtyk należało do spółki Helios. Była to pierwsza placówka sieci. Od 1993 roku kino służyło jako siedziba Centrum Filmowego Helios. W 1998 roku nastąpiła rozbudowa i kolejna modernizacja budynku.
We wrześniu 2015 kino Bałtyk zostało zamknięte. Działalność kina zakończono „trzydniówką” w "weekend" 18-20 września 2015. Ostatnim filmem wyświetlonym w niedzielę 20 września 2015 była "Ziemia obiecana" Andrzeja Wajdy. Kino Bałtyk zostało zastąpione przez złożony z dziewięciu sal kinowych multipleks sieci Helios w galerii handlowej „Sukcesja” przy alei Politechniki 1. Każda z sal nosi nazwę dawnego łódzkiego kina, w tym jedna – Bałtyku. Multipleks rozpoczął działalność 25 września 2015.
Od wielu lat Helios koncentruje się wyłącznie na otwieraniu i zarządzaniu swoimi kinami w galeriach handlowych. Był to jeden z powodów zamknięcia nie tylko kina Bałtyk, ale również innych łódzkich kin należących niegdyś do Heliosa - Przedwiośnia w 1997 roku, Adrii w 2001 roku i Capitolu w 2006 roku oraz wycofania się z zarządzania kinami Cytryna w 1999 roku i Polonia w 2009 roku.
Opis techniczny i architektoniczny.
Kino Bałtyk posiadało dwie sale, ogółem widownia zawierała 780 miejsc. Z tego na dużej sali znajdowało się 471 miejsc na parterze i 128 miejsc na balkonie (podwójne kanapy). Natomiast mała sala zawierała 181 miejsc.
Duża sala wyposażona była w cyfrowy odbiór obrazu i dźwięku (system dźwiękowy Dolby Digital). Posiadała również największy w Polsce ekran perełkowy typu Harknes.
Mała sala posiadała system odbioru dźwięku Dolby Stereo SR. W związku z mniejszą kubaturą sala wyposażona została również w klimatyzację.
Budynek kina posiada na elewacji stylizowaną statuetkę Oscara wykonaną przez rzeźbiarza Mariusza Rodanowicza. Nowe kino zostało zaprojektowane przez łódzkie biuro architektoniczne Plus-art.

</doc>
<doc id="945638" url="https://pl.wikipedia.org/wiki?curid=945638" title="Rozrost prostaty">
Rozrost prostaty



</doc>
<doc id="945639" url="https://pl.wikipedia.org/wiki?curid=945639" title="Rozrost stercza">
Rozrost stercza



</doc>
<doc id="945640" url="https://pl.wikipedia.org/wiki?curid=945640" title="Super GT">
Super GT

Super GT, wcześniej pod nazwą All–Japan Grand Touring Car Championship lub JGTC – seria wyścigowa samochodów sportowych, promowana przez GT-Association (GT-A), autoryzowana przez Japan Automobile Federation i uprawomocniona przez FIA.
Obecnie startujące samochody podzielone są na dwie klasy: GT500 i GT300 (o mocy do 500 i do 300 KM).
W 2010 organizatorzy serii ogłosiły, że zbadają możliwość ujednolicenia przepisów klasy GT500 z przepisami serii DTM. W październiku 2012 podpisano porozumienie na mocy którego od sezonu 2014 przepisy zostaną ujednolicone. Umożliwi to producentom przygotowanie jednej konstrukcji i wystawienie jej w obu seriach wyścigowych.

</doc>
<doc id="945642" url="https://pl.wikipedia.org/wiki?curid=945642" title="Herb gminy Szprotawa">
Herb gminy Szprotawa



</doc>
<doc id="945646" url="https://pl.wikipedia.org/wiki?curid=945646" title="Yaws">
Yaws

Yaws ("Yet another webserver") – serwer WWW napisany w języku Erlang. Język ten kładzie duży nacisk na współbieżność, wskutek czego Yaws szczególnie dobrze radzi sobie z realizacją dużej liczby równoległych żądań. Yaws może być zagnieżdżany w innych programach erlangowych. Serwer jest rozpowszechniany na licencji BSD.

</doc>
<doc id="945650" url="https://pl.wikipedia.org/wiki?curid=945650" title="Gżatsk">
Gżatsk



</doc>
<doc id="945652" url="https://pl.wikipedia.org/wiki?curid=945652" title="Christian Pander">
Christian Pander

Christian Pander (ur. 28 sierpnia 1983 w Münsterze) – niemiecki piłkarz występujący na pozycji obrońcy w Hannover 96.
Swoją karierę rozpoczynał w roku 1992 w SC Nienberge. Następnie występował w 1. FC Gievenbeck, SC Greven 09 i SC Preußen Münster, skąd w roku 2001 trafił do FC Schalke 04. Dwa lata później zaczął występować w zespole rezerw tego klubu. Po ponad trzydziestu rozegranych spotkaniach w tym zespole, w 2004 roku włączony został do pierwszej drużyny. W Bundeslidze zadebiutował 6 sierpnia tego samego roku w spotkaniu z Werderem Bremą. Pierwszą bramkę zdobył natomiast 18 września w meczu z Borussią Mönchengladbach. W Schalke Pander dotychczas zaliczył ponad 70 ligowych występów oraz zdobył pięć bramek.
Od sezonu 2011/2012 zawodnik drużyny Hannover 96.
W sierpniu 2007 roku Pander zadebiutował w reprezentacji narodowej w meczu z Anglią. W tym spotkaniu zdobył także bramkę. W barwach narodowych zaliczył łącznie dwa występy.

</doc>
<doc id="945654" url="https://pl.wikipedia.org/wiki?curid=945654" title="Trisomia 16">
Trisomia 16

Trisomia 16 chromosomu – u człowieka, letalna aneuploidia będąca najczęstszą aneuploidią w okresie preimplantacyjnym i odpowiadającą, razem z zespołem Turnera i triploidią, za większość spontanicznych poronień
. Znanych jest tylko kilka przypadków donoszenia ciąży z płodem o kariotypie codice_1 albo codice_2 dłużej niż do końca 2. trymestru . Płody te miały ciężkie wady wrodzone serca, hipoplazję klatki piersiowej, dysplastyczne nerki, mocno zaznaczone cechy dysmorficzne twarzy, wady kręgów i żeber, atrezję odbytu, rozszczep podniebienia, mikrocefalię i obrzęk okolicy karkowej. Płody o kariotypie mozaikowym są częściej donaszane, ale również obarczone wadami wrodzonymi . 
Trisomia chromosomu 16 u myszy jest zwierzęcym modelem trisomii 21 (zespołu Downa) u człowieka.

</doc>
<doc id="945667" url="https://pl.wikipedia.org/wiki?curid=945667" title="Club Deportivo Social y Cultural Cruz Azul">
Club Deportivo Social y Cultural Cruz Azul



</doc>
<doc id="945669" url="https://pl.wikipedia.org/wiki?curid=945669" title="Charles Gerhardt">
Charles Gerhardt

Charles Hunter Gerhardt (ur. 6 czerwca 1895, zm. 9 października 1976) – amerykański generał; dowódca 29 Dywizji Piechoty od 1943 do zakończenia II wojny światowej. Dowodził dywizją podczas desantu na plaży "Omaha" 6 czerwca 1944.
Ukończył Akademię Wojskową w West Point. Przed objęciem dowództwa 29 Dywizji Piechoty dowodził 91 Dywizją Piechoty w Camp White w Oregon.
Był jednym z bardziej kontrowersyjnych dowódców amerykańskich. Zarzucano mu mierne umiejętności taktyczne i to, że nie dbał o życie podkomendnych, czego dowodem miały być wysokie straty w czasie desantu na plaży "Omaha". Mówiono, że Gerhardt dowodził trzema dywizjami: pierwszą na polu bitwy, drugą w szpitalu, a trzecią na cmentarzu. Podawano również w wątpliwość jego moralność, po tym, gdy kazał otworzyć dom publiczny dla swoich żołnierzy.
Po zakończeniu wojny został zdegradowany do stopnia pułkownika i służył jako attaché wojskowy w Brazylii. Ostatecznie przeszedł na emeryturę w stopniu generała-majora.

</doc>
<doc id="945670" url="https://pl.wikipedia.org/wiki?curid=945670" title="Czułe słówka (film)">
Czułe słówka (film)

Czułe słówka (tyt. ang. "Terms of Endearment") – amerykański film fabularny z 1983, w reżyserii Jamesa L. Brooksa ze zdjęciami Andrzeja Bartkowiaka na podstawie powieści Larry’ego McMurtry’ego pod tym samym tytułem. Melodramat komediowy o trudnym związku matki z córką oraz niełatwej miłości dwojga ludzi w średnim wieku.
Nagrody.
Film zdobył 5 Oscarów, dla:
oraz 4 Złote Globy, dla:
Był także nominowany do Oscarów w sześciu innych kategoriach oraz do Złotych Globów w dwóch innych kategoriach.

</doc>
<doc id="945672" url="https://pl.wikipedia.org/wiki?curid=945672" title="Polybahn">
Polybahn

Polybahn – kolej linowo-terenowa w Zurychu, w Szwajcarii. Kolejka przewozi pasażerów pomiędzy dolną stacją "Zürich Central-Polybahn" a górną stacją "Polyterasse ETHZ" zlokalizowaną obok głównego budynku politechniki ETH Zürich, zwanej uprzednio "Eidgenössisches Polytechnikum", a od której kolejka zawdzięcza swoją obecną nazwę.
Historia.
W 1886 roku została wydana koncesja na budowę kolejki, a 8 stycznia 1889 została ona otwarta. Początkowo kolej miała napęd wodny, którego działanie polegało na wymianie balastu wodnego pomiędzy wagonami. Elektryfikacja linii nastąpiła w 1897 roku.
W 1950 firma "Zürichbergbahn (ZB)", która obsługiwała linię zaczęła tracić na niej pieniądze i postanowiła nie przedłużać koncesji na początku lat 70. XX wieku. W 1972 powstało stowarzyszenie "Pro Polybahn", którego celem było pomóc przetrwać istnienie Polybahn. W 1976 Szwajcarskie Towarzystwo Bankowe (Schweizerische Bankgesellschaft — SBG) uratowało Polybahn, powołując do obsługi kolejki firmę "SBG Polybahn AG". W 1990 roku kolejka przeszła renowację, został wymieniony cały mechanizm, a trójszynowy tor został zastąpiony przez dwuszynowy. 21 października 1996 kolej została ponownie otwarta pod nazwą "UBS Polybahn". Na linii jeżdżą dwa wagony na jednym torze z mijanką pośrodku trasy.

</doc>
<doc id="945675" url="https://pl.wikipedia.org/wiki?curid=945675" title="Charilaos Florakis">
Charilaos Florakis

Charilaos Florakis (gr. "Χαρίλαος Φλωράκης", ur. 1914, zm. 2005, Ateny) – grecki działacz komunistyczny. Dowódca dywizji Armii Demokratycznej Grecji podczas wojny domowej 1946–1949. W latach 1972–1991 na czele Komunistycznej Partii Grecji, laureat Międzynarodowej Leninowskiej Nagrody Pokoju.

</doc>
<doc id="945683" url="https://pl.wikipedia.org/wiki?curid=945683" title="Jarosławiec (powiat poznański)">
Jarosławiec (powiat poznański)

Jarosławiec – osada w Polsce położona w województwie wielkopolskim, w powiecie poznańskim, w gminie Komorniki, nad Jeziorem Jarosławieckim (rynna rosnowsko-jarosłwiecka), w granicach Wielkopolskiego Parku Narodowego.
Historia.
Osada istniała już w 1397, lecz następnie opustoszała. Ponowne zasiedlenie nastąpiło w XVIII wieku, kiedy to przyjechali tu osadnicy z Niemiec (kolonizacja olęderska). Po II wojnie światowej nastąpił po raz kolejny proces wyludniania się wsi. Pozostało tylko kilka zabudowań, a część dawnych pól uległa zadrzewieniu. W latach 1975–1998 miejscowość należała administracyjnie do województwa poznańskiego. W 1996 powołano tutaj siedzibę obwodu ochronnego, którą przeniesiono z Jezior oraz założono szkółkę leśną o powierzchni 5,95 hektara wraz z deszczownią i chłodnią na nasiona i sadzonki. 
Obiekty.
Na terenie osady i w jej sąsiedztwie znajdują się m.in.: pomnikowy dąb szypułkowy (obwód 380 lub 400 cm), głaz pamiątkowy ku czci Franciszka Jaśkowiaka odsłonięty 3 lipca 1984, choć na kamieniu widnieje data 2003 (piaskowiec o wymiarach 240 x 120 x 100 cm wydobyty podczas budowy stacji wodociągowej w Koninie) i dąb o obwodzie 300 cm przy drodze do Trzebawia.
Turystyka.
Przez Jarosławiec przebiegają 2 szlaki turystyczne: Szlak turystyczny Stęszew - Szreniawa oraz Szlak im. Bernarda Chrzanowskiego. 
W 1962 urządzono parking i miejsce odpoczynku przy popularnej, trawiastej plaży nad jeziorem Jarosławieckim (kąpielisko niestrzeżone). Obecnie parking nie jest dostępny, gdyż obowiązuje zakaz wjazdu na drogi prowadzące do osady (nie dotyczący mieszkańców), a pojazdy można pozostawiać na parkingach przy Greiserówce.

</doc>
<doc id="945692" url="https://pl.wikipedia.org/wiki?curid=945692" title="Zielonookowate">
Zielonookowate

Zielonookowate, zielonookie (Chlorophthalmidae) – niewielka rodzina morskich ryb skrzelokształtnych (Aulopiformes).
Występowanie.
Są to ryby głębinowe przebywające w przydennych oceanicznych wodach stref tropikalnych i umiarkowanych.
Charakterystyka.
Opalizujące, zielone lub żółte oczy, zwykle duże. Ubarwienie ciała różnorodne, zależne od gatunku. Największe "Chlorophthalmus agassizi" osiągają do 40 cm długości.
Klasyfikacja.
Rodzaje zaliczane do tej rodziny:
"Chlorophthalmus" — "Parasudis"

</doc>
<doc id="945693" url="https://pl.wikipedia.org/wiki?curid=945693" title="Rejon turski">
Rejon turski



</doc>
<doc id="945696" url="https://pl.wikipedia.org/wiki?curid=945696" title="Chlorophthalmidae">
Chlorophthalmidae



</doc>
<doc id="945699" url="https://pl.wikipedia.org/wiki?curid=945699" title="Bernard Lee">
Bernard Lee

Bernard Lee (ur. 10 stycznia 1908 w Londynie, zm. 16 stycznia 1981 tamże) – angielski aktor, znany przede wszystkim z roli M w serii filmów o przygodach Jamesa Bonda. W latach 1962-1979 wystąpił w 11 filmach z tej serii.

</doc>
<doc id="945710" url="https://pl.wikipedia.org/wiki?curid=945710" title="Frantic (film)">
Frantic (film)

Frantic – amerykańsko-francuski film fabularny w reżyserii Romana Polańskiego z 1988 roku.
Fabuła.
Amerykanin, doktor Richard Walker, przybywa wraz z żoną do Paryża na konferencję medyczną. W pierwszych chwilach pobytu w hotelu jego żona nagle znika. Walker postawiony wobec zagadki, pozbawiony wsparcia policji, postanawia wszcząć dochodzenie na własną rękę. Przewodniczką po paryskim półświatku jest Michelle, która, jak się okazuje, jest zakładniczką terrorystów, poszukujących przedmiotu znajdującego się w zamienionej na lotnisku walizce pani Walker.

</doc>
<doc id="945713" url="https://pl.wikipedia.org/wiki?curid=945713" title="Clyde Barrow">
Clyde Barrow



</doc>
<doc id="945714" url="https://pl.wikipedia.org/wiki?curid=945714" title="Jan Smeets">
Jan Smeets

Jan Smeets (ur. 5 kwietnia 1985 w Lejdzie) – holenderski szachista, arcymistrz od 2004 roku.
Kariera szachowa.
Od dziesiątego roku życia corocznie reprezentował Holandię w turniejach o mistrzostwo świata i Europy juniorów we wszystkich kategoriach wiekowych, najlepszy wynik osiągając w roku 2005 w Stambule, gdzie zajął V miejsce w mistrzostwach świata do lat 20. W 1998 zdobył w Leiden złoty medal w mistrzostwach Holandii juniorów do lat 14, sukces ten powtarzając w roku następnym również w Leiden. Kolejny tytuł mistrza kraju zdobył w roku 2000 (w kategorii do lat 16), natomiast w 2002 podzielił II lokatę (wraz z Erwinem l'Ami) w mistrzostwach Holandii juniorów do lat 20. W tym roku odniósł również pierwszy znaczący sukces w turnieju międzynarodowym, dzieląc I miejsce (wraz z Tomi Nybäckiem) w Hengelo. W 2003 podzielił I lokatę (wraz z m.in. Łukaszem Cyborowskim) w kołowym turnieju w Lippstadt. W 2005 osiągnął jeden z najlepszych wyników w swojej karierze, dzieląc wraz z Szachrijarem Mamediarowem II miejsce w bardzo silnie obsadzonym "turnieju B" festiwalu "Corus" w Wijk aan Zee (za Siergiejem Karjakinem, a przed m.in. Peterem Heine Nielsenem, Iwanem Czeparinowem, Aleksandrem Oniszczukiem, Magnusem Carlsenem i Predragiem Nikoliciem). W 2007 r. podzielił II m. (za Eltajem Safarlim, wspólnie z Friso Nijboerem, Janem Werle i Jewgienijem Postnym) w otwartym turnieju w Hoogeveen. W 2008 r. odniósł duży sukces, zdobywając w Hilversum tytuł indywidualnego mistrza Holandii. Zajął również III m. (za Michaelem Adamsem i Loekiem van Welym) w memoriale Howarda Stauntona w Londynie. W 2010 r. zdobył w Eindhoven drugi w karierze tytuł mistrza Holandii.
Wielokrotnie reprezentował Holandię w turniejach drużynowych, m.in.:
Najwyższy ranking w dotychczasowej karierze osiągnął 1 lipca 2010 r., z wynikiem 2669 punktów zajmował wówczas 66. miejsce na światowej liście Międzynarodowej Federacji Szachowej, jednocześnie zajmując 3. miejsce wśród holenderskich szachistów.

</doc>
<doc id="945715" url="https://pl.wikipedia.org/wiki?curid=945715" title="Kły (jezioro)">
Kły (jezioro)

Kły – jezioro rynnowe w Polsce położone na Równinie Charzykowskiej w województwie pomorskim, w powiecie chojnickim, w gminie Brusy na południowo-zachodnim skraju Wdzydzkiego Parku Krajobrazowego na obszarze Kaszub Południowych.
Jezioro znajduje się na południe od jezior Wielkie Młosino i Małe Młosino. Akwen nie posiada dopływów ani odpływów.
Ogólna powierzchnia jeziora wynosi 18,3 ha.

</doc>
<doc id="945722" url="https://pl.wikipedia.org/wiki?curid=945722" title="Aberracje popromienne chromosomów">
Aberracje popromienne chromosomów



</doc>
<doc id="945727" url="https://pl.wikipedia.org/wiki?curid=945727" title="Bonnie Parker">
Bonnie Parker



</doc>
<doc id="945728" url="https://pl.wikipedia.org/wiki?curid=945728" title="Międzynarodowy Efekt Fishera">
Międzynarodowy Efekt Fishera

Zgodnie z Międzynarodowym Efektem Fishera wzrost (spadek) oczekiwanej stopy inflacji krajowej spowoduje proporcjonalny wzrost (spadek) krajowych nominalnych stóp procentowych. Krajowa stopa procentowa jest więc zależna od realnej stopy procentowej i oczekiwanej stopy inflacji. Analogicznie, stopa procentowa za granicą jest zależna od realnej stopy procentowej za granicą i oczekiwanej stopy inflacji za granicą, a więc różnice między stopami procentowymi w kraju i za granicą są proporcjonalne do różnic w stopach inflacji w kraju i za granicą.
Efekt Fishera sugeruje, że różnice nominalnych stóp procentowych między krajami powinny odzwierciedlać różnice w inflacji powiększone o realną stopę procentową. Jeśli tak się nie dzieje stwarza to okazję do arbitrażu.
Stopa zmiany kursu walutowego zależy więc od różnic między krajową i zagraniczną nominalną stopą procentową:
formula_1
po przekształceniu:
formula_2
gdzie:

</doc>
<doc id="945730" url="https://pl.wikipedia.org/wiki?curid=945730" title="CD Olimpia">
CD Olimpia

Club Deportivo Olimpia – honduraski klub piłkarski z siedzibą w stołecznym mieście Tegucigalpa. Występuje w rozgrywkach Liga Nacional. Swoje domowe mecze rozgrywa na obiekcie Estadio Nacional Chelato Uclés.
Historia.
Klub Olimpia założony został 12 czerwca 1912 roku jako klub baseballowy, który dopiero pięć lat później przekształcił się w klub piłkarski. Założycielami klubu byli Héctor Pineda Ugarte, Carlos Bram, Arturo Bram, Raul Sosa, Enrique Buk, Santiago Buk, Miguel Sánchez, Samuel Inestrosa Gómez oraz Ramón Escobar. W roku 1957 oddano do użytku stadion klubu "Estadio Tiburcio Carías Andino". Obecnie klub gra w pierwszej lidze ("primera división") zawodowej ligi Hondurasu ("Liga Nacional de Fútbol de Honduras").

</doc>
<doc id="945734" url="https://pl.wikipedia.org/wiki?curid=945734" title="Karin Dor">
Karin Dor

Karin Dor, właśc. Kätherose Derr (ur. 22 lutego 1938 w Wiesbaden, zm. 8 listopada 2017 w Monachium) – niemiecka aktorka, popularna w latach 60., wystąpiła w roli Helgi Brandt w filmie "Żyje się tylko dwa razy", piątej produkcji z cyklu o przygodach Jamesa Bonda. Zagrała również w filmie Alfreda Hitchcocka, "Topaz" (1969) oraz trzech obrazach z serii niemieckich westernów o Winnetou: ' (1962), ' (1964) i "Winnetou w Dolinie Śmierci" (1968).

</doc>
